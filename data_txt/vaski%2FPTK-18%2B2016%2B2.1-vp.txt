















































DEM260E.tmpSave.xml


Pöytäkirjan asiakohta PTK 18/2016 vp
Pöytäkirjan asiakohta 

PTK 18/2016 vp

Täysistunto

Torstai 3.3.2016 klo 16.00—19.08

2.1. Suullinen kysymys yhteiskuntasopimuksesta (Sirpa Paatero sd)
Suullinen kysymys SKT 20/2016 vp

Suullinen kyselytunti

Puhemies Maria Lohela: Ensimmäinen kysymys, edustaja Paatero.

Keskustelu

16.01 Sirpa Paatero sd: Arvoisa rouva puhemies! Viikon tärkein uutinen oli se, että pit-
kän väännön jälkeen työmarkkinajärjestöt saivat tehtyä sopimusesityksen, johonka halli-
tuskin on pääosin sitoutunut. Tähän ratkaisuun edellytyksenähän oli se, että hallitus antoi
tilaa keskeyttämällä pakkolakien valmistelun ja luopumalla niistä tavoitteista, jopa 5 pro-
sentin palkanalennuksista, ja kaiken lisäksi paikallinen sopiminen saatiin kuitenkin työ-
markkinajärjestöjen neuvoteltavaksi.

Samaan aikaan, nyt kun on hyvä onnitella hallitusta, on myös todettava, että sopimus on
palkansaajille aika raskas. Siellä on monia aika rankkoja toimenpiteitä. Nyt minun kysy-
mykseni ja huoli on siitä hallituksen linjasta lisäleikkausten perumisessa ja tuloverojen
alennuksissa, jotka olivat aika iso ja merkittävä osa tätä sopimusta. Siinä sopimuksessahan
lukee, että sillä korvataan hallituksen valmistelemat toimenpiteet, "pakkolait", ja samalla
työmarkkinajärjestöt...

Puhemies Maria Lohela: Nyt on jo kysymyksen aika, kello käy.

No niin, elikkä aikooko hallitus pitää kiinni lupauksistaan, jotta päästään sovitusti eteen-
päin?

16.02 Pääministeri Juha Sipilä (vastauspuheenvuoro): Arvoisa puhemies! Ensinnäkin
siihen, että kymmenen ja puolen kuukauden harjoituksen jälkeen on tällainen sopimus ka-
sassa, olen äärimmäisen tyytyväinen, ja kiitokset työmarkkinajärjestöille. Kiitos myöskin
tässä salissa niille yksittäisille kansanedustajille, jotka ovat eri rooleissa toimineet tuolla
taustalla, että tämä viimeinkin syntyi. Tämä on historiallinen ratkaisu, tällä saadaan mer-
kittävä kilpailukykyhyppy, mitä sillä on tavoiteltukin, ja tämän työllistävät vaikutukset
ovat työmarkkinajärjestöjen itsensä arvioiman mukaan jopa 45 000 uutta työpaikkaa. Val-
tiovarainministeriö on arvioinut vähän varovaisemmin: 35 000 työpaikkaa. Tällä kilpailu-
kykypakettiosuudella, neuvottelutuloksella, ensisijaisesti korvataan hallituksen oma val-
mistelema kilpailukykylakipaketti, ja siitä me luovumme.

Sitten tässä hallitusohjelmassa on kirjattu sen lisäksi...
 Tarkistettu
4.0



Pöytäkirjan asiakohta PTK 18/2016 vp
Puhemies Maria Lohela: Aika tuli nyt pääministerillekin jo täyteen. Aihe on tärkeä, mut-
ta minuutin puheenvuorot koskevat kyselytunnilla kaikkia. — Sitten pyydän niitä edusta-
jia ilmoittautumaan, jotka haluavat esittää lisäkysymyksiä.

16.04 Sirpa Paatero sd (vastauspuheenvuoro): Rouva puhemies! Uutisoinnissa muun
muassa Osuuspankin pääekonomisti on esittänyt huolensa myöskin tästä kansallisen osto-
voiman kehityksestä ja sen kielteisistä vaikutuksista maan talouteen, jos tämä menee tällä
esityksellä läpi niin, että siinä ei muun muassa näitä veronalennuksia ole. Tähän vientite-
ollisuus varmaan on saamassa pientä kohennusta, mutta ostovoima on se, mistä ollaan nyt
huolissaan, kun suomalainen talous kuitenkin tällä hetkellä nojaa siihen kotimaiseen osto-
voimaan. Ja nyt näissä esityksissä erityisesti pienipalkkaiset ja usein myös naisalat ovat ne,
jotka maksavat tästä paketista aika ison osan. Perheitten arkea on koeteltu jo edellisessä
budjettikäsittelyssä leikkausten osalta, ja nyt minun kysymykseni on: voitteko, pääminis-
teri, luvata, että seuraavissa kehysriihissä ei tule enää uusia leikkauksia?

16.05 Pääministeri Juha Sipilä (vastauspuheenvuoro):  Arvoisa puhemies! Ensinnäkin
kehysriihessä me noudatamme hallitusohjelmaa niin kuin muutenkin noudatamme halli-
tusohjelmaa. 4 miljardin leikkaukseen on jokainen hallituspuolue sitoutunut. Sitten meillä
on 2 miljardin euron toimet siihen, että saadaan kasvu liikkeelle, työllisyys liikkeelle, ja sit-
ten meillä on 4 miljardin edestä reformeja, jotka tähtäävät sitten pidemmän tähtäimen uu-
distuksiin ja myöskin taloudellisiin säästöihin. Tähän kokonaisuuteen olemme sitoutuneet.

Minulta jäi edellisen kysymyksen loppuosa vastaamatta, ja käytän loppuosan siihen, eli
ilman muuta meidän lähtökohtanamme on myöskin se, että toteutetaan tämä toinen osa täs-
tä sopimuksesta eli se, että hallituksen ei tarvitse turvautua tähän lisäsäästöpakettiin ja jopa
voidaan toteuttaa nämä veronkevennykset. Sitä, mikä tämän paketin koko kokonaisuus ja
lopputulos on, arvioidaan yhdessä kesäkuussa, kun nähdään, mitä näihin liittokohtaisiin
sopimuksiin (Puhemies koputtaa) sitten saadaan todellisuudessa sisään.

16.06 Merja Mäkisalo-Ropponen sd (vastauspuheenvuoro): Arvoisa puhemies! Sopimi-
nen on aina parempi vaihtoehto kuin sanelu, ja siksi on hyvä, että työmarkkinaosapuolet
saivat aikaan yhteisen esityksen kilpailukykytoimista. Meidän pitää kuitenkin myöntää,
että erityisesti julkisen sektorin matalapalkkaiset työntekijät kantavat kilpailukykytoimis-
ta suhteettoman suuren vastuun. Minä sain eräältä kunta-alan työntekijältä viestin, että on
todella ikävää, että hallituksen herrat tiedotustilaisuudessa ilakoivat ja tekevät nyrkkiter-
vehdyksiä toisilleen, kun pienipalkkaisia kuritetaan ja heiltä viedään ostovoimaa sekä pi-
dennetään työaikaa. Nyt on jo monissa paikoissa sellainen tilanne, että työtä tehdään jak-
samisen äärirajoilla. Nyt vaaditaan kaikilta osapuolilta suurta nöyryyttä. Aihetta ministe-
reiden tuuletteluihin ei todellakaan ole. Mitä hallitus vastaa viestin lähettäjälle ja lukuisille
kunta-alan työntekijöille, jotka ovat todellakin pahoittaneet mielensä?

Puhemies Maria Lohela: Ministeri Lindström ensin.

16.07 Oikeus- ja työministeri  Jari  Lindström (vastauspuheenvuoro):  Arvoisa rouva
puhemies! Minä en ainakaan ole ilakoinut sillä, että joutuu tekemään kipeitä päätöksiä,
enkä todellakaan sillä, että joudutaan puuttumaan näihin ihmisten etuihin, joudutaan me-
nemään heidän lompakolleen. Minä ilakoin yhdestä asiasta, sopimisesta, ja toisesta asias-
2



Pöytäkirjan asiakohta PTK 18/2016 vp
ta, siitä, että tässä voittavat työttömät. Siitä minä ilakoin. Jos 35 000—45 000 työpaikkaa
myös työmarkkinajärjestöjen näkemyksen mukaan on tulossa, niin eikö se ole ilahtumisen
paikka silloin? Minun mielestäni tämä on käsittämätöntä negatiivisuutta: kun kerrankin
saadaan sopimus, jossa on kipeitä kohtia, niin se käännetään aina negatiiviseksi. En voi
ymmärtää.

Puhemies Maria Lohela: Sitten pääministeri Sipilä.

16.08 Pääministeri Juha Sipilä (vastauspuheenvuoro):  Arvoisa puhemies! Juuri niin
kuin ministeri Lindström sanoi: Me olemme äärimmäisen iloisia siitä, että tässä nyt on ko-
vaa pohjaa sille, että ne 35 000, jopa 45 000 uutta työpaikkaa syntyisivät. Tämä on päätös,
joka on nimenomaan työttömille, jotka eivät näissä pöydissä ole päättämässä, ja meillä on
vielä paljon tehtävää sen eteen, että tuo 110 000 uuden työpaikan kokonaisuus saadaan ai-
kaiseksi. Siinä tarvitaan paljon päätöksiä, pienempiä ja suurempia päätöksiä, mutta tämä
on merkittävin kokonaisuus tässä asiassa. Kyllä se tuska, mitä palkansaajajärjestöillä on tä-
män päätöksen tekemisessä, on hyvin tiedossa ja se on hyvin ymmärrettävää, ja lausun sii-
tä nöyrimmät kiitokseni, että tämmöinen ymmärrys työttömien eteen on löytynyt tässä
neuvotteluprosessissa.

16.09 Antti Lindtman sd (vastauspuheenvuoro): Arvoisa rouva puhemies! On tietenkin
hyvä, että nyt työmarkkinoilla on saatu sopimusesitys aikaiseksi. Varmasti on niin, että se,
että hallitus luopui tästä 5 prosentin palkanalennustavoitteesta ja sitten laittoi nämä pakko-
lait hyllylle, loi tilaa. Ja niin kuin jälleen kerran nähtiin: kun työmarkkinoille annetaan ti-
laa, niin kyllä sieltä myös tulosta syntyy, kun luovutaan näistä pakottavista toimenpiteistä.

Mutta se on sanottava ääneen, että kyllä tässä palkansaajat nyt ottavat todella raskaan
taakan kantaakseen. Ja se, että näitä huolia tuodaan esiin, ei ole mitään pelkkää negatiivi-
suutta. Kyllä näiden ihmisten huoli omasta toimeentulosta ja arjesta pitää ottaa vakavasti.

Nyt, arvoisa puhemies, kun on jäänyt epäselväksi, luopuuko hallitus nyt näistä säästöis-
tä, siis lisäsäästöistä lapsilisiin, opintotukiin, siis vielä niiden lisäksi, mitä olette jo nyt to-
teuttamassa, ja työeläkeindeksien täydellisestä jäädyttämisestä hallituskauden ajaksi, (Pu-
hemies koputtaa) kysyn: voisitteko nyt kertoa, että nyt kun on sopimus, niin lupaatte, että
näitä säästöjä ei toteuteta?

16.10 Valtiovarainministeri Alexander Stubb (vastauspuheenvuoro):  Arvoisa rouva
puhemies! Ehkä parasta lukea ihan suoraan tästä meidän vastauksestamme. Eli hallitus to-
teaa, että nyt saavutettu ratkaisu antaa toteutuessaan hyvät edellytykset jättää tekemättä
hallitusohjelman liitteessä 2 mainittuja vielä toteuttamatta olevia lisämenoleikkauksia ja
tuloverotukseen liittyviä veronkorotuksia.

Me tulemme tarkastelemaan tätä kokonaisuutta, edustaja Lindtman, kahdessa pisteessä,
joista ensimmäinen on kesäkuu tänä vuonna, ja sitten, kuten hallitusohjelmassa lukee, puo-
liväliriihessä maaliskuussa 2017. Siinä vaiheessa me teemme kokonaisarvion siitä, toteu-
tuvatko hallitusohjelman tavoitteet. Siinä on neljä kokonaisuutta, joita me tarkastelemme.
Yksi on tämä yhteiskuntasopimus. Toinen on nollapalkkaratkaisu vuodelle 2017. Kolmas
on se tuleva palkkamalli, jota työmarkkinajärjestöt tällä hetkellä rustaavat. Ja neljäs on sit-
ten paikallisen sopimisen vaikutukset.
3



Pöytäkirjan asiakohta PTK 18/2016 vp
16.11 Touko Aalto vihr (vastauspuheenvuoro): Arvoisa rouva puhemies! Valtiovarain-
ministeri Alexander Stubb, te olette kaikissa käänteissä vakuuttanut: tämän vaalikauden ai-
kana kokonaisveroaste ei nouse. Palkansaajien työttömyysvakuutusmaksun ja työeläke-
maksun korotus kiristää kuitenkin palkansaajien verotusta tällä vaalikaudella noin yhdellä
prosenttiyksiköllä. Tämä merkitsee yli 400 euron korotusta verotuksen kautta, ja 400 eu-
roa vähenee. Mietin sitä, että miten hallitus aikoo nyt omilla toimillaan turvata palkansaa-
jien ostovoiman kehityksen sekä korjata ne vääristymät, että nyt saavutetussa sopimukses-
sa maksajiksi joutuvat jälleen kerran aikaisempien päätösten päälle taas kerran julkisen
sektorin naisvaltaiset alat.

16.12 Valtiovarainministeri Alexander Stubb (vastauspuheenvuoro):  Arvoisa rouva
puhemies! Ymmärsinkö oikein, että edustaja Aalto viittasi äsken kokonaisveroasteeseen ja
sen kiristymiseen? Vastaus on edelleen siihen se, että kokonaisveroaste ei tämänkään pää-
töksen myötä nouse. Meidän tavoitteenamme on, että työn verotus ei myöskään nouse.
Mutta me tiedostamme sen, kuten edustaja Lindtman tuossa aikaisemmin totesi, että tämä
tulee heikentämään lyhyellä tähtäimellä meidän ostovoimaa. Nyt me haemme sellaisia rat-
kaisuja, joilla lisätään työtä tähän maahan 35 000 työpaikkaa — se on hyvä askel eteen-
päin — ja sen seurauksena me toivottavasti pystymme jossain vaiheessa todentamaan, että
hallitusohjelman tavoitteet ovat toteutuneet, ja sitä kautta laskemaan veroastetta myös työn
puolella. Mutta kokonaisveroaste ei tämän hallituskauden aikana nouse. Se on hallituksen
tavoite, ja siitä pidetään kiinni.

16.13 Pääministeri Juha Sipilä (vastauspuheenvuoro):  Arvoisa puhemies! Juuri niin
kuin valtiovarainministeri todisti, kokonaisveroaste ei tällä päätöksellä nouse.

Minusta työmarkkinajärjestöt ovat löytäneet tässä myöskin oivan tavan kohdentaa tämä
ratkaisu työllistäville aloille. Tämä hyödyttää kaikkein eniten niitä työpaikkoja, työnanta-
jia, jotka työllistävät paljon ihmisiä. Se taakka kevenee, joten toivottavasti tämä johtaa sii-
hen, että nimenomaan naisvaltaisilla aloilla syntyy uusia työpaikkoja.

Meidän pitää muistaa, että me kyllä ihan pakkotoimin aiomme jatkaa perhevapaan kus-
tannusten tasaamisen osuutta tässä meidän paketissamme. Tämä tässä tahtoo aina unohtua.

16.14 Kari Uotila vas (vastauspuheenvuoro): Arvoisa puhemies! Pääministeri Sipilä ja
ministerit Stubb ja Lindström, kyllä tuuletitte eilen äijätervehdyksin tätä yhteiskuntasopi-
musta, ja iloonne yhtyvät varmasti EK ja yhtyvät osinkojuhlien viettäjät, mutta aika näyt-
tää, onko iloon aihetta työttömillä.

Totta on, että toteutuessaan sopimus tuo vakautta ja ennustettavuutta talouteen, mutta
kyllä te aika karmealla painostuksella tämän aikaan saitte. Uhkasitte palkansaajia pakko-
laeilla, vielä kovemmilla leikkauksilla työehtoihin, uhkasitte eläkeläisiä, työttömiä, lapsi-
perheitä lisäleikkauksilla, pakotitte palkansaajat valitsemaan koleran ja malarian väliltä sa-
malla, kun työnantajille annoitte hopealautasella terveyskylpyläloman. Entisenä pääluotta-
musmiehenä en taputa palkattomille lisätyöpäiville, en taputa sille, että työntekijöille siir-
retään työnantajien veroluontoisia maksuja, (Puhemies koputtaa) enkä taputa sille, että 70-
prosenttisesti naisvaltainen...

Puhemies Maria Lohela: Pääministeri Sipilä löysi tästä jonkun kysymyksen.
4



Pöytäkirjan asiakohta PTK 18/2016 vp
...julkinen sektori leikkaa lomarahoja. Oletteko... [Puhemies keskeytti puheenvuoron
puheajan ylityttyä.]

16.15 Pääministeri Juha Sipilä (vastauspuheenvuoro): Arvoisa puhemies! Minä taputan
sille, että Suomesta löytyi sopimisen kulttuuri ja sopimisen tilanne suomalaisten työttömi-
en eteen. Sille minä taputan ja olen äärimmäisen kiitollinen palkansaajajärjestöille siitä
ymmärryksestä, mitä tässä on osoitettu suomalaista työtöntä kohtaan, että yhä useampi
suomalainen saisi osallistua tämän yhteiskunnan rakentamiseen töissä. Ja tämä 110 000
uuden työpaikan tavoite: toivottavasti me jaamme sen tässä salissa yhteisenä tavoitteena.
Tämä tavoite otti tällä neuvottelutuloksella merkittävän askeleen eteenpäin. (Hälinää)

16.16 Valtiovarainministeri  Alexander  Stubb (vastauspuheenvuoro):  Arvoisa rouva
puhemies! Samassa hengessä, edustaja Uotila, te käytätte aika kovaa kieltä ratkaisusta, jon-
ka tavoitteena on Suomen kilpailukyvyn parantaminen, meidän talouden kasvattaminen,
työllisyystilanteen parantaminen, verotulojen lisääminen ja sitä kautta myös hyvinvoinnin
lisääminen tähän maahan. Uskon, että jokainen suomalainen taputtaa jokaiselle uudelle
työpaikalle. Uskon, että jokainen suomalainen taputtaa sille, että hyvinvointi tässä maassa
paranee. Uskon, että tämä ratkaisu, joka sopimalla syntyi, tulee viemään Suomen uuteen
nousuun. On huomattavasti parempi sopia kuin riidellä, ja sille me taputamme.

16.16 Matti Vanhanen kesk (vastauspuheenvuoro): Arvoisa puhemies! Käsillä on valta-
van suuri ratkaisu, jonka monet yksityiskohdat luonnollisesti kansalaisia puhuttavat, mutta
silloin on hyvä kiinnittää huomiota myös siihen, mitä tällä voidaan saavuttaa. Pyytäisin oi-
keastaan pääministeriä arvioimaan sitä, minkälaisella aikajänteellä tämä antaisi mahdolli-
suuksia saavuttaa esimerkiksi Ruotsin ja Saksan kilpailukyky yksikkötyökustannuksissa.

Toinen asia, jossa oikeastaan kaipaan vain vahvistusta omalle käsitykselleni: kun osa tä-
män kilpailukyvyn rahoittamispaketista rahoitetaan palkansaajien maksujen korottamisel-
la, niin onhan niin, että nämä maksujen korotukset eivät tule eläkeläisten maksettavaksi?

16.17 Pääministeri Juha Sipilä (vastauspuheenvuoro): Arvoisa puhemies! Vastaan tuo-
hon jälkimmäiseen kysymykseen ensimmäisenä. Kyllä, näin on, nämä maksut eivät tule
eläkeläisille ja sillä tavalla tasaavat tuota taakkaa myöskin eläkeläisten ja palkansaajien vä-
lillä.

Mitä tulee kilpailukykyyn ja yksikkötyökustannuksiin, niin aivan alustavien arvioiden
mukaan me voisimme saada Ruotsin yksikkötyökustannukset kiinni jo tällä ratkaisulla,
mikä nyt tehdään, eli tämä ensimmäinen tavoite olisi jo tavoitettu. Meillä on mahdollisuu-
det jopa tämän vaalikauden aikana saavuttaa tämän ratkaisun seurauksena ja toivottavasti
jatkossa hyvillä päätöksillä tästä eteenpäinkin Saksa jo vuonna 2019. Tämä antaa erin-
omaisen pohjan sille, että nämä työllisyysluvut todella toteutuvat.

16.18 Stefan Wallin r (vastauspuheenvuoro):  Arvoisa puhemies! Työmarkkinaosapuol-
ten kilpailukykysopimus on todellakin askel oikeaan suuntaan ja hallituksen esittämiä toi-
menpiteitä huomattavasti sovinnollisempi, suorastaan parempi vaihtoehto. Kuitenkin täs-
sä sinänsä tärkeän kilpailukyvyn innokkaassa parantelussa on jälleen kerran unohdettu vai-
kutusten arviointi.
5



Pöytäkirjan asiakohta PTK 18/2016 vp
Så klart är det bra att vi genom det här avtalet får en måttlig sänkning av arbetsenhetskost-
naderna och ökar Finlands konkurrenskraft, men jag är ändå orolig för vilka effekter åtgär-
derna har på flitfällorna i samhället. 

Kysyn siis vastaavalta ministeriltä, miten varmistatte sen, että työntekijän eläke- ja sosiaa-
liturvamaksujen kasvava maksutaakka ei entisestään heikennä vaikkapa matalapalkkaisen
työn vastaanottamisen kannattavuutta.

16.19 Pääministeri Juha Sipilä (vastauspuheenvuoro): Arvoisa puhemies! Jos ei löydy
vastaajaa, niin täytyy pääministerin vastata.

Ensinnäkin vaikutusten arvioinnista. Työmarkkinajärjestöt ovat tietääkseni tehneet hy-
vin huolellista arviointia tämän prosessin aikana, ja julkisia näistä nyt ovat nämä työlli-
syysarvioinnit. Tässäkin salissa on kyseenalaistettu sitä, saadaanko näillä kilpailukykytoi-
milla työllisyysvaikutuksia. Nyt työmarkkinajärjestöt itse arvioivat niiden vaikutusten ole-
van huomattavasti suuremmat kuin me olemme uskaltaneet arvioida, joten ainakin tämä
osa tässä näyttäisi nyt olevan kovalla pohjalla, koska siitä on hyvin laaja yhteisymmärrys. 

Me tulemme sitten tekemään tästä huolellisen arvion siitä, mitä vaikutuksia tämä tuo eri-
tyisesti matalapalkka-aloilla, kun sopimuspaketti saadaan maaliin. Tässä yhteydessä on
varmaan syytä vedota nyt kaikkiin osapuoliin ja myöskin tähän saliin, että tekisimme kaik-
kemme, että kaikki hyväksyisivät tämän käsillä olevan paketin.

16.20 Valtiovarainministeri Alexander  Stubb (vastauspuheenvuoro):  Ärade talman!
Ledamot Wallin hänvisade till flitfällor, kannustinloukkuja, och frågade också hur vi kom-
mer att se på den här helheten. 

Miten me tulemme tarkastelemaan sitä kokonaisarviota? Nyt ensimmäisessä vaiheessa
työmarkkinajärjestöt ja niiden liitot vievät sekä yhteiskuntasopimuksen että paikallisen so-
pimisen TESeihin. Se on yksi piste, jonka jälkeen me pystymme arvioimaan tätä kokonais-
vaikutusta, ja sen kokonaisvaikutuksen me teemme, kuten tuossa aikaisemmin totesimme,
ensimmäisessä vaiheessa kesäkuussa 2016 ja toisessa vaiheessa maaliskuussa 2017. Yh-
teiskuntasopimuksen lisäksi on monta sellaista toimenpidettä, joita matkan varrella arvioi-
daan, jotka poistavat kannustinloukkuja tästä maasta ja sitä kautta lisäävät työllisyyttä.

16.21 Sampo Terho ps (vastauspuheenvuoro): Arvoisa puhemies! Tämä hieno neuvotte-
lutulos, joka meillä nyt on pöydässä, osoittaa, että yhteiskunnassa laajasti on nyt ymmär-
retty isänmaan hätä ja työllisyyden merkitys tämän maan hyvinvoinnin tulevaisuudelle.
Työmarkkinaosapuolten neuvottelema sisältö ansaitsee tosiaan kiitosta monessakin mie-
lessä. Sopimusyhteiskunta on nyt osoittanut kykenevänsä ajan vaatimiin päätöksiin. Me
olemme jo pitkään eläneet avoimessa taloudessa ja nyt olemme tulleet siihen kohtaan, kun
todella alamme tehdä niitä päätöksiä, joita vaaditaan, että meidän hyvinvointimme säilyy
tässä tilanteessa. Palkansaajien omat etujärjestöt ovat neuvotelleet sisältöä, mikä osoittaa
kriisitietoisuutta ja laajaa yhteiskunnallista ymmärrystä.

Herra pääministeri, kuvasitte sopua tuoreeltaan historialliseksi. Talousasiantuntijat ovat
kuvanneet sitä yhteiskunnalliseksi älykkyystestiksi. Voitteko vielä avata, miten sopimuk-
sen merkitys hallitusohjelman toteutumisen suhteen hahmottuu ja mikä on yhteiskunnalli-
sesti tämän merkitys laajemmin?
6



Pöytäkirjan asiakohta PTK 18/2016 vp
16.22 Pääministeri Juha Sipilä (vastauspuheenvuoro): Arvoisa puhemies! Suomen rajo-
jen ulkopuolelta on jo tullut kiitosta siitä, että suomalainen yhteiskunta aina löytää keinon
selviytyä vaikeassa tilanteessa. Tämä on osoitus siitä, että tässä tilanteessa on laajasti löy-
detty yhteisymmärrys ja pystytty tekemään yhdessä vaikeita päätöksiä. Minusta tämä on
ehdottomasti se kaikkein tärkein arvo sille.

Mitä tulee hallitusohjelmaan, niin nämä työllisyysvaikutukset, 110 000 työpaikan tavoi-
te, täyttävät merkittävän osan toteutuessaan tuosta kokonaisuudesta. Se myöskin on teke-
mässä julkiselle taloudelle säästöjä. Meillä on siellä noin miljardin vaikutus julkiseen
talouteen, jos tämä paketti toteutuu kokonaisuudessaan. Minä uskon, että tällä on myös
merkittävä vaikutus ilmapiiriin, myöskin investointi-ilmapiiriin, Suomessa, että päästäi-
siin tästä apatian tilasta eteenpäin ja kasvun tielle.

16.23 Antero Laukkanen kd (vastauspuheenvuoro): Arvoisa rouva puhemies! Täältä op-
position oikealta laidalta on hieman vaikea ymmärtää opposition vasenta laitaa, joka pa-
hoittelee tätä syntynyttä sopimusta. Kyllä tämä on pienen tuuletuksen paikka. (Hälinää)

Puheenjohtaja! Työmarkkinajärjestöjen ehdotuksessa ei ole mukana hallituksen esittä-
miä leikkauksia sairauspäiviin eikä lomiin. Sen sijaan esitys pitää sisällään yleisen työajan
pidennyksen 24 tunnilla. Kuinka työajan pidennys toteutetaan, jätettiin jokaisen alan pää-
tettäväksi. Tämänkaltainen ratkaisu ei ole optimaalinen mikro- ja pienyrityksille. EK ei
edusta koko kenttää, siinä ovat mukana vain järjestäytyneet työnantajat. Yhteiskuntasopi-
mus koskee kuitenkin myös mikro- ja pienyrityksiä. Kysynkin: onko hallitus huomioinut
pienyritysten tilanteen arvioidessaan syntynyttä ratkaisua, ja miten hallitus aikoo varmis-
taa, että myös pienyrittäjiä kuunnellaan jatkoneuvotteluissa ja työehtosopimuksissa?

16.25 Elinkeinoministeri Olli Rehn (vastauspuheenvuoro):  Tämä edustaja Laukkasen
kysymys on tietysti hyvin tärkeä pienyrittäjien kannalta, ja sen takia on sovittu tästä jatkos-
ta sillä tavalla, että paikallisen sopimisen ja henkilöstön edustuksen kehittämistä — jotka
kulkevat käsi kädessä, koska haluamme todella rakentaa luottamusta työpaikoilla ja yrityk-
sissä — viedään eteenpäin lainsäädäntötien osalta tässä Timosen työryhmässä samalla, kun
tätä edistetään työehtosopimusten kautta TES-järjestelmän varassa. Eli nyt edetään tämän
kilpailukykysopimuksen mukaisesti niin, että jos SAK:n hallitus hyväksyy tämän kilpailu-
kykysopimuksen ensi maanantaina, käynnistyvät toimialakohtaiset TES-neuvottelut, jois-
sa käsitellään paitsi palkkoja myös paikallista sopimista, ja touko—kesäkuun vaihteessa
arvioidaan sitä, minkälaista lainsäädäntöä tarvitaan, jotta varmistetaan toimivat pelisään-
nöt paikalliselle sopimiselle.

Puhemies Maria Lohela: Pääministeri täydentää.

16.26 Pääministeri Juha Sipilä (vastauspuheenvuoro): Arvoisa puhemies! On juuri niin
kuin ministeri Rehn tuossa vastasi. Tuon vielä sen näkökulman tässä esille, että pidän ää-
rimmäisen tärkeänä, että nyt nämä neuvottelut käydään toimialakohtaisesti ja jokaisella
toimialalla: joissakin on pekkaspäiviä, joissakin on pidempiä lomia, joissakin on joitakin
muita, joita pystytään nyt tässä toimialakohtaisesti soveltamaan. Se sama sovellus sopii
myöskin sitten pienille ja mikroyrityksille. Eli kyllä katson, että tässä saadaan aika hyvä
pohja tämän työajan sopivalle jakaantumiselle ja toimialakohtaiset erot saadaan hyvin otet-
tua huomioon.
7



Pöytäkirjan asiakohta PTK 18/2016 vp
16.27 Antti Rinne sd (vastauspuheenvuoro): Arvoisa puhemies! Pääministeri, te totesitte
äsken, että kaikkien tulisi toimia sen eteen, että tätä nyt syntynyttä neuvottelutulosta nou-
datetaan. Siellähän todetaan toisessa kappaleessa, että työmarkkinajärjestöt sekä työnanta-
japuolelta että palkansaajapuolelta edellyttävät, että hallitus pidättäytyy näistä leikkauksis-
ta ja hallitus pidättäytyy veronkorotuksista sekä myöskin sitten huolehtii siitä, että jollakin
tavalla ostovoimaa vahvistetaan. Kysyn nyt sitä, oletteko te sitoutuneet näihin edellytyk-
siin, jotka tuon neuvottelutuloksen osana ovat.

Toinen kysymys liittyy niihin paikallisen sopimisen ehtoihin. Hallitushan asetti neuvot-
teluille ehdon, että pitää pystyä paikallisesti sopimaan ilman työehtosopimusvaikutuksia
palkoista, työajoista ja erillisistä lisistä. Pitääkö tämän toteutua nyt kaikissa työehtosopi-
muksissa, niillä sadoilla työehtosopimuksen aloilla, vai miten hallitus tulee arvioimaan ke-
säkuussa tätä? Tämä on aika oleellinen kysymys, kun mietitään, miten (Puhemies koput-
taa) näitä sopimuksia lähtee syntymään.

16.28 Pääministeri Juha Sipilä (vastauspuheenvuoro): Arvoisa puhemies! Olen käynyt
eilen kaikkien työmarkkinajohtajien kanssa läpi nimenomaan tämän neuvottelutuloksen
kolmannen kappaleen, johon varmasti viittasitte, ja me ymmärrämme sen samalla tavalla,
tiedämme, missä järjestyksessä ja miten toimitaan. Minä en usko, että tässä on mitään on-
gelmaa. Siihen, että nyt pystyisimme absoluuttisesti lupaamaan jotakin, jossa on kuitenkin
miljardien kokonaisuuksista kysymys, kyllä ymmärrystä löytyi. Se riippuu siitä, mikä on
neuvottelutulos. Me tiedämme, miten lopputulos lasketaan, ja me tiedämme, että ensin
sieltä poistetaan nämä lisäsäästöt ja veronkorotukset ja sen jälkeen sitten, jos vielä tilaa on,
mennään sinne veronalennusten puolelle. Tästä on yhteisymmärrys olemassa.

16.29 Oikeus- ja  työministeri  Jari  Lindström (vastauspuheenvuoro):  Arvoisa rouva
puhemies! Tähän paikalliseen sopimiseen ja siihen liittyvään kirjaukseen: Me lähdemme
siis siitä, että kun 17. päivä helmikuuta me kerroimme tämän riman, miten me näemme tä-
män paikallisen sopimisen etenemisen, ja sitten tuli tämä sopimusluonnos — luonnos se
vielä toistaiseksi on, koska sitä eivät kaikki ole hyväksyneet — niin me päätimme, että jot-
ta nämä menisivät kunnianhimoisemmin paikallisesti TES-kierroksella läpi, niin tällainen
kannuste eli porkkana on siellä mukana, että yrittäkää viedä tämä kunnianhimoisemmin
näillä 17. päivä helmikuuta annetuilla hallituksen lähtökohdilla paikalliseen sopimiseen ja
henkilöstön aseman kehittämiseen. Se on siis se rima, jota me toivomme tavoiteltavan nyt
tässä TES-kierroksella, liittokierroksella.

16.30 Arto Satonen kok (vastauspuheenvuoro): Arvoisa puhemies! Tämä on ennen kaik-
kea työllisyysratkaisu: ainakin 35 000 suomalaista pääsee tämän vuoksi töihin, todennä-
köisesti enemmän. On hienoa, että siitä on voitu yhteisesti sopia, ja siitä hatunnosto kaikil-
le, jotka ovat olleet mukana. Ja toivoa sopii, että nyt tämän sopimuksen hyväksyminen
myös SAK:n osalta on hyvin kattava.

Tästä paikallisesta sopimisesta haluan sanoa sen, että tämä on ensinnäkin ensimmäinen
kerta, kun tällä tasolla paikallinen sopiminen etenee näin merkittävästi. Kysyisin siihen
liittyvästä selviytymislausekkeesta, joka nyt näihin TES-sopimuksiin on tulossa. Sen aja-
tuksenahan on se, että kun yrityksissä on vaikea tilanne ja ollaan sen tilanteen edessä, että
saatetaan joutua irtisanomaan tai lomauttamaan, niin silloin voitaisiin tehdä paikallinen
ratkaisu, jolla turvataan ne työpaikat. Ja se olisi nimenomaan työntekijöiden etu, että se
8



Pöytäkirjan asiakohta PTK 18/2016 vp
työpaikka siellä säilyy. Mitä uskotte, millä kunnianhimon tasolla TESeissä tähän tartu-
taan, jotta tästä sopimuksesta (Puhemies koputtaa) tulee aidosti iso hyöty myös tästä näkö-
kulmasta?

16.31 Oikeus- ja työministeri Jari  Lindström (vastauspuheenvuoro):  Arvoisa rouva
puhemies! Edustaja Satonen puhuu juuri niin kuin se asia on. Se selviytymislauseke on ni-
menomaan siihen tilanteeseen, jossa ovat uhkana irtisanomiset tai lomautukset. Pitää kat-
soa sitten yhdessä, mikä se tilanne on: ei niin, että jompikumpi osapuoli toteaa — esimer-
kiksi tässä yleisesti pelkona on se, että työnantaja sanelee, että nyt on tilanne — vaan se
katsotaan yhdessä. Se on se ajatus, ja se on koko ajan ollut se pointti tässä, että tämä teh-
dään yhdessä. Voisin sanoa, että minun mielestäni tämä on kyllä sekä työnantajien että
työntekijöitten etu, että päästään tässä asiassa eteenpäin. Minun on hyvin vaikea nähdä,
miksi tämä ei voisi mennä eteenpäin. Kyllä minä uskon näin entisenä duunarina, että myös
siellä nähdään tämä hyvin viisaaksi, ja tämmöistä paikallista sopimistahan jo nyt käytetään
hyvin paljon, nyt tätä toisin sopimisen mahdollisuutta vaan laajennetaan.

16.32 Outi Alanko-Kahiluoto vihr (vastauspuheenvuoro): Arvoisa puhemies! Olemme
tyytyväisiä siihen, että yhteiskuntasopimus syntyi ja sopu saavutettiin. Hallituksen kovien
pakkolakien korvautuminen yhteiskuntasopimuksella on erittäin hyvä asia ja tämän viikon
hyvä uutinen.

Mutta on kuitenkin pakko olla tyytymätön ja pettynyt siihen, että jälleen kerran käytiin
pienituloisten naisten, erityisesti julkisen sektorin naisten, kukkarolla. On hyvin vaikea hy-
väksyä sitä, että maksajiksi joutuvat kerta toisensa jälkeen julkisen sektorin pienipalkkai-
set naiset. Yhteiskuntasopimusta ei toki kirjoittanut hallitus, mutta hallitus on kuitenkin
vastuussa kokonaisuudesta, siitä että meillä tehdään päätöksiä, jotka kohtelevat ihmisiä ta-
savertaisesti ja muodostavat oikeudenmukaisen, hyväksyttävän kokonaisuuden, jolla myös
parannetaan tasa-arvoa. Hallituksen omat aikaisemmat päätökset ovat jo iskeneet kaikkein
pahiten pienituloisiin naisiin, muun muassa päivähoito-oikeuden leikkaus ja terveysmak-
sujen korotukset. (Puhemies koputtaa) Siksi kysyn: aikooko hallitus jollain tavalla tehdä
tästä kokonaisuudesta hyväksyttävämmän ja tasa-arvoisemman omilla päätöksillään?

Puhemies Maria Lohela: Vastaako pääministeri? — Pääministeri Sipilä.

16.33 Pääministeri Juha Sipilä (vastauspuheenvuoro): Arvoisa puhemies! Ei tätä koko-
naisuutta, tätä pakettia, ole suunnattu kyllä mitenkään julkisen sektorin naisia vastaan. Nyt
minä haluan korostaa, että tämä on työmarkkinajärjestöjen yhdessä sopima asia eikä halli-
tus ole nyt tätä ratkaisua ohjannut. Me olemme hyväksyneet sen, mitä työmarkkinajärjes-
töt ovat keskenään päättäneet ja yhdessä sopineet, eli arvostamme sitä, että tämmöinen rat-
kaisu on syntynyt, ja niin kuin tuossa kyselytunnin alussa moneenkin kertaan totesin, ym-
märrämme hyvin sen tuskan, mikä tämän päätöksen takana on, ja arvostamme sitä, että nyt
työssä käyvät ovat tulleet vastaan suomalaisen työttömän hyväksi sillä tavalla, että uusia
työtilaisuuksia myös erityisesti naisvaltaisille, työllistäville aloille tämä ratkaisu (Puhe-
mies koputtaa) tuo mukanaan.

16.34 Valtiovarainministeri Alexander  Stubb (vastauspuheenvuoro):  Arvoisa rouva
puhemies! Juuri näin, siis lähtökohtaisestihan tämä on työmarkkinajärjestöjen ratkaisu. On
9



Pöytäkirjan asiakohta PTK 18/2016 vp
toki yksi asia, jossa hallitus menee pidemmälle kuin mitä työmarkkinajärjestöt tekivät, ja
se on vanhemmuuden kustannusten tasaus, ja se on toivottavasti sellainen toimenpide, joka
nimenomaan edesauttaa sitä, että naiset tasa-arvoisesti työllistyvät ja pääsevät meidän työ-
elämään mukaan.

16.34 Anna Kontula vas (vastauspuheenvuoro):  Arvoisa puhemies! Todennäköisesti
kaikki tässä maassa tietävät, että viennin ongelmat eivät ratkea työvoimakustannuksia las-
kemalla. Jos hallitus olisi oikeasti huolissaan Suomen kilpailukyvystä, se panostaisi kou-
lutukseen, ei leikkaisi siitä; (Hälinää — Puhemies koputtaa) se monipuolistaisi viennin ra-
kennetta, ei keskittäisi elinkeinotukia; se turvaisi kotimaista kysyntää, ei kurjistaisi sitä.
Nyt hallitus on keskittynyt koko toimintakautensa ajan lähes yksinomaan ajamaan työvoi-
makustannusalea. Pääministeri, eikö olisi rehellistä myöntää, että kyseessä ei ole kilpailu-
kyky vaan suuri puhallus palkansaajilta työnantajille?

16.35 Pääministeri Juha Sipilä (vastauspuheenvuoro): Arvoisa puhemies! Todella toi-
von, että tällaista viestiä ei laiteta eteenpäin. Se, että suomalainen vientiteollisuus ei olisi
riippuvainen suomalaisen työvoiman kilpailukyvystä ja kustannustasosta, on kyllä väärä
käsitys. Se, että suomalainen vientiteollisuus on hyvin pitkälle automatisoinut tuotantoaan
ja niin edespäin, on sitä tuottavuuden lisäämistä. Mutta suomalainen vientiteollisuus käyt-
tää paljon suomalaisia alihankkijoita, käyttää suomalaisia palveluja, ja kaikki se, mitä
teemme täällä, myös veroratkaisut: jos veroaste nousee, niin se kiertyy suomalaisen vien-
nin kilpailukyvyn kautta sitten koko ketjun työllisyyteen. Eli tällä ilman muuta on vaiku-
tusta suomalaisen viennin kilpailukykyyn, ja kaikki ratkaisut, jotka koskevat palkkoja tai
veroastetta, kiertyvät suomalaisen viennin kilpailukykyyn ja sitä kautta meidän työllisyys-
asteeseen.

16.36 Ulkomaankauppa- ja kehitysministeri Lenita Toivakka (vastauspuheenvuoro): 

Arvoisa rouva puhemies! Me kaikki tiedämme Suomen viennin ongelmat. Vientimme on
liian alhaisella tasolla. Me emme edelleenkään ole päässeet niiden huippuvuosien tasoon,
missä olimme 2007. Se johtuu pitkälti rakenteellisista muutoksista meidän teollisuudessa
mutta myös tästä kilpailukykyongelmasta.

Kaikkein suurin ongelma on se, että meillä on liian vähän kansainvälisiä yrityksiä. Suuri
osa, 24 prosenttia, meidän viennistä on noin viiden yrityksen harteilla. Noin 14 prosenttia
meidän pk-yrityksistä on kansainvälisillä markkinoilla. Se, että me saamme uusia yrityk-
siä viemään, myymään tuotteitaan ulkomaille, sitä valtavan hyvää osaamista, mitä meillä
on, on aivan avainkysymys, ja siihen tarvitaan juuri sitä, että me parannamme nimen-
omaan yritysten mahdollisuuksia kilpailla myös kustannuksilla eli parannamme kilpailu-
kykyä.

16.37 Lauri Ihalainen sd (vastauspuheenvuoro): Arvoisa puhemies! Jos tämä ratkaisu,
niin kuin toivotaan, keväällä voidaan todeta kattavaksi ja onnistuneeksi, se kertoo myös sii-
tä, että tämä sopimusyhteiskunta on toiminut tässä yhteiskunnassa. Kun mietin vain niitä
keskusteluja, joita tässäkin salissa on käyty aikaisemmin, niin tämä ei ihan jakamaton kä-
sitys ole ollut. Nyt jos tässä onnistutaan, niin työmarkkinajärjestöt tekevät tämän hallitus-
kauden tärkeimmän ratkaisun, mitä on maassa tehty tämän hallituskauden aikana.
10



Pöytäkirjan asiakohta PTK 18/2016 vp
Tämä on hyvä pitää meidän mielessä. Sitten pitää arvioida tätä ratkaisua kokonaisuute-
na, siellä on paljon vaikeita yksityiskohtia, mutta arvioida kokonaisuutena siihen vaihtoeh-
toon nähden, mikä tässä maassa olisi pakkolakeineen ja sotkuineen syksyllä työmarkkina-
kentässä. Pitää hahmottaa myös tällä tavalla.

Tässä paikallisen sopimisen ajattelussa tultiin sillä tavalla hyvälle tielle, että se on osa
neuvottelujärjestelmää, ei mitään erillistä lakia, joka irrottaa paikallisen sopimisen neuvot-
telujärjestelmästä, ja sitä kautta sitä voidaan kehittää.

Minun kysymykseni lopuksi olisi tähän liittyen: voisiko ajatella, kun tänä keväänä jae-
taan 11 miljardia osinkoja, (Puhemies: Nyt on mennyt jo kovasti yliajalle!) että jos tämä
elinkeinoelämä ottaisi osaa näihin talkoisiin edes maltistamalla osinkojen jakoa... [Puhe-
mies keskeytti puheenvuoron puheajan ylityttyä.]

16.39 Pääministeri Juha Sipilä (vastauspuheenvuoro): Arvoisa puhemies! Olen samaa
mieltä edustaja Ihalaisen kanssa siitä, että tämä oli voitto suomalaiselle sopimusyhteiskun-
nalle. Tämä sopimusyhteiskunta osoitti, että me pystymme toimimaan myöskin tällaisessa
tilanteessa, jossa joudutaan tekemään vaikeita päätöksiä toisinpäin epätyypillisellä ja ei-to-
tutulla tavalla.

Mitä tulee tähän paikalliseen sopimiseen, niin tässä prosessissa mukana olleena panin
mielihyvin merkille sen, että itse asiassa tässä ei ole hirveätä riitaa olemassa palkansaajien
ja työnantajien välillä vaan palkansaajajärjestöt ovat erittäinkin halukkaita hyvin samanta-
soisella rimalla viemään paikallista sopimista eteenpäin. Sanotaan, että tämä antoi kyllä us-
koa siihen, että myöskin paikallisessa sopimisessa päästään jatkossa ottamaan myöskin li-
säaskeleita.

16.40 Ville Niinistö vihr (vastauspuheenvuoro): Arvoisa puhemies! On hyvä, että sopi-
mus on saatu aikaan, ja se on tärkeää, että Suomeen saadaan vakautta, että tänne voi tulla
investointeja. Mutta sopimus ei ollut myöskään kivuton. Toivon, että hallitus arvioi sopi-
musta kokonaisuutena ja sen seurauksia pienituloisille suomalaisille ihmisille, myös työt-
tömille, miten sitä työtä oikeasti saadaan luotua ja sitten erityisesti julkisen sektorin nais-
valtaisille aloille. Yrityksiltä pitäisi nyt edellyttää vastaamista huutoon, koska työllistämi-
sen kynnys madaltuu. Miten hallitus aikoo toimia, että näitä investointeja Suomeen tulee?

Toiseksi asia, mikä minulle ei ole avautunut ja mikä on kyllä suuri pettymys: Miksi niin
hallituksen pakkolaeissa kuin tässäkin paketissa, tosin lievemmin, laitetaan julkisen sekto-
rin erillisellä ratkaisulla julkisen sektorin naisvaltaiset alat maksamaan sosiaalivakuutus-
maksujen alentamisesta kaikille? Se tuntuu epäreilulta lastenhoitajalle tai kätilölle, että
miksi juuri hänen lomarahoistaan pitää leikata, siis 500 000 ihmistä julkisella sektorilla, ja
se hyöty siirretään vientiteollisuudelle. Miten heidän palkanalennuksensa on välttämätön
siihen? (Puhemies koputtaa) Eikö voisi ajatella reiluja ratkaisuja kaikille myös tältä osin?

16.41 Pääministeri Juha Sipilä (vastauspuheenvuoro): Arvoisa puhemies! Jos tähän yk-
sityiskohtaan tuossa sopimuksessa sanon oman mielipiteeni, olen samaa mieltä, että sen
olisi pitänyt olla kaikkia koskeva. Mutta työmarkkinajärjestöt ovat päätyneet tällaiseen
lopputulokseen, ja kunnioitan sitä sopimusyhteiskunnan synnyttämää sopimusta, ja olem-
me puoleltamme sen hyväksyneet.

Mitä tulee investointeihin Suomeen, niin toivon todella ja vetoan myöskin yritysmaail-
maan siinä, mikä oli edustaja Ihalaisenkin toinen kysymys, että tämän sopimuksen hyöty
11



Pöytäkirjan asiakohta PTK 18/2016 vp
tulee investointeihin Suomeen. Tämä on nyt kyllä hallituksen ehdoton edellytys ja vetoo-
mus, että investoinnit lähtevät liikkeelle ja tämä 35 000—45 000 uuden työpaikan tavoite
lähtee todellakin toteutumaan tämän sopimuksen seurauksena.

16.42 Paavo Arhinmäki vas (vastauspuheenvuoro): Arvoisa rouva puhemies! Kela-mak-
sun poiston luvattiin lisäävän työllisyyttä. Kun yhteisöveroa alennettiin, dynaamisia vaiku-
tuksia piti tulla, työllisyyttä ja investointeja. Ja mikä oli seuraus? Meillä on pahin inves-
tointilama sitten 90-luvun, työttömyys vain kasvaa. Samaan aikaan dynaamiset vaikutuk-
set näkyvät pörssissä: osakkaille jaetaan osinkoja 11 000 miljoonaa euroa. Se on niin val-
tava summa, että siitä on vaikea saada käsitys, mutta se vastaa 240 000 ihmisen työvoima-
kuluja vuodessa yksityisellä sektorilla keskimäärin.

Nyt kysymys kuuluukin, että kun Kela-maksun poistolla, kun yhteisöveron alentamisel-
la ei saatu investointeja ja työpaikkoja aikaan ja nyt ollaan siirtämässä 2 500 miljoonaa eu-
roa työntekijöiltä työnantajille, niin kertokaa te, työministeri Lindström, millä te takaatte ja
millä mekanismilla te varmistatte, (Puhemies koputtaa) että nämä työpaikat, jotka te olette
luvannut, myös syntyvät.

16.43 Oikeus- ja työministeri Jari Lindström (vastauspuheenvuoro):  Arvoisa rouva
puhemies! Semmoista lakia me tuskin pystymme säätämään, että pakotetaan työnantajat
työllistämään tai investoimaan. Tässähän tavoitellaan kilpailukykyä, ja se kilpailukyky on
varmaan se, mikä houkuttelee sitten niitä investointeja. Tälleenhän tämä menee. Eli kun
saadaan kilpailukykyä ylemmäs, kun tehdään tämä ratkaisu, niin sillä houkutellaan myös
niitä investointeja. Kyllä minä sen tunnustan, että se on enemmän toiveen asteella, kuten
pääministeri äsken totesi. Se on toiveen asteella. Emmehän me voi pakottaa, mutta tämä
luo edellytyksiä ihan toisenlaiselle ratkaisulle kuin esimerkiksi se, että me olisimme lähte-
neet ihan pakolla jotain määräämään, koska nyt tässä ovat työmarkkinajärjestöt mukana ja
he ovat tajunneet, että tilanne on vakava. Minä uskon, että silloin kun he ovat mukana, niin
tämä yhteiskunta hyötyy, koska silloin on iso porukka tässä tukena. Minä toivon todella
maanantaina positiivista ratkaisua, niin että päästään eteenpäin ja saadaan ne 35 000 työ-
paikkaa tähän maahan.

Puhemies Maria Lohela: Otetaan viimeinen kysymys tähän aiheeseen. 

16.44 Riitta Myller sd (vastauspuheenvuoro): Arvoisa puhemies! Täällä on puhuttu in-
vestoinneista ja työpaikoista. Ne ovat välttämättömiä tällä hetkellä Suomessa, jotta saam-
me kasvua aikaan.

Myöskin sekä pääministeri että työministeri totesivat, että hallituksella ei ole käytettä-
vissä keinoja siihen, miten investointeja saadaan liikkeelle. Esitetään toiveita, esitetään
pyyntöjä, vetoomuksia, mutta eikö todellakaan hallituksella ole esittää mitään keinoja sii-
hen, että yritykset, jotka tahkoavat suuria osinkoja, myös käyttävät nämä saamansa rahat
Suomessa investointeihin?

16.45 Pääministeri Juha Sipilä (vastauspuheenvuoro): Arvoisa puhemies! Meillä tahtoo
tässä apatian ja negatiivisuuden keskellä unohtua se, mitä on jo tapahtumassa tuolla pinnan
alla, elikkä meillä on paljon investointeja biotaloudessa, metsäteollisuus on uudistumassa
hurjalla vauhdilla kohti biotaloutta, liikenteessä meillä on tulossa kännykkäfirmojen kor-
12



Pöytäkirjan asiakohta PTK 18/2016 vp
vaavia investointeja Suomeen. Olin Intiassa kolme viikkoa sitten vienninedistämismatkal-
la ja siellä huomasin, kuinka vienti on selvästikin piristymässä. Suomalaisilla yrityksillä on
tarjota juuri sitä, mitä tämä maailma tänä päivänä huutaa: uusiutuvaa energiaa. Meillä on
esimerkkinä maailman puhtain maa, ja esimerkiksi siitä nouseva cleantech tulee kyllä näyt-
tämään tietä. Ne investoinnit ovat lähteneet jo liikkeelle, ja uskon, että tämä yhteinen so-
pimus antaa siihen uuden buustin.

Puhemies Maria Lohela: Jotta jäisi aikaa myös muihin aiheisiin, tämä kysymys on nyt
loppuun käsitelty.

Kysymyksen käsittely päättyi.
13


