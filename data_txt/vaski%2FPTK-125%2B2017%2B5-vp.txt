















































DEMADB0.tmp.xml


Pöytäkirjan asiakohta PTK 125/2017 vp
Pöytäkirjan asiakohta 

PTK 125/2017 vp

Täysistunto

Tiistai 28.11.2017 klo 13.59—17.43

5. Hallituksen esitys eduskunnalle laiksi autoverolain muuttamisesta
Hallituksen esitys HE 178/2017 vp

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 5. asia. Puhemiesneuvosto ehdottaa, että asia lähetetään valtiovarainvaliokuntaan, jol-
le liikenne- ja viestintävaliokunnan on annettava lausunto.

Keskustelu

16.13 Suna Kymäläinen sd: Arvoisa herra puhemies! Ihan ensimmäiseksi täytyy vähän
paheksua hallitusta siltä osin, että kysymyksessä on budjettilaki ja tämä tulee lähetekeskus-
teluun eduskunnalle vasta tässä vaiheessa.

Autoverolain muuttaminen on sikäli hankala esitys, että se hankaloittaa erityisesti tak-
siyrittäjien toimintamahdollisuuksia ja asettaa autoveroedun poistolla taksit esimerkiksi
kahdeksanpaikkaisten linja-autojen rinnalla kilpailullisesti vaikeaan tilanteeseen. Tämän
asian kääntöpuolena on ollut pelko tämän veroedun väärinkäytöstä, ja sitä on pidetty ikään
kuin negatiivisena yritystukena. Tämä asia toki on perattava tarkoin liikenne- ja viestintä-
valiokunnassa, mutta on myös huomioitava taksien esille nostamat näkökulmat, eivätkä ne
tätä väitettä tue, sillä kalliimmat vakuutukset sekä ajopäiväkirjavaatimukset pitävät huo-
len, ettei taksiluvalla kierretä autoveroa. Tätä autoveroetua voitaisiin toki niin tahdottaessa
myös kehittää kokonaan sen poistamisen sijaan, mitä nyt takseille esitetään. Mutta kuten
sanoin, valiokuntakuulemisilla on jatkon kannalta ratkaiseva vaikutus.

Autoveroedulla kaiken kaikkiaan on ollut positiivinen vaikutus ohjaamaan henkilöauto-
ja pysymään moderneina, millä on vaikutusta turvallisuuteen ja ympäristönäkökulmiin.
Nyt liikennepalvelulain voimaantulon myötä taksikaluston kirjo luultavimmin laajenee, ja
sen myötä on uhka, että vanhempaa kalustoa tulee käyttöön erityisesti maaseutukunnissa.
Valvonta tulee olemaan ongelma, sillä tämä hallituksen esitys markkinoiden vapauttami-
sesta ei [Puhemies koputtaa] tätä valvontaongelmaa ratkaise.

16.16 Katja Taimela sd: Arvoisa herra puhemies! Tässä esityksessä siis ehdotetaan muu-
tettavaksi autoverolakia, ja esityksen mukaan taksien nykyinen 4 800 euron autoveron
alennus poistettaisiin. Mistä tämä kaikki on perua? Tämä kaikki on perua hallituksen lii-
kennepalvelulain ykkösosasta. Heinäkuussa 2018 voimaan astuva liikennepalvelulaki
muuttaa taksijärjestelmää hyvin olennaisesti. Lupakiintiö-, asemapaikka- ja enimmäishin-
tasääntelystä luovutaan. Samalla taksien ajovelvoite poistuu. Ammattimainen taksiliiken-
ne jää luvanvaraiseksi, mutta autokohtainen taksilupa muutetaan toimijakohtaiseksi luvak-
si ja sen saamisedellytyksiä kevennetään muun muassa poistamalla koulutusvaateita. Tuo
 Tarkistettu
4.1



Pöytäkirjan asiakohta PTK 125/2017 vp
edellä mainittu kaikki, vaikka sosiaalidemokraatit vastustivat sitä tulisesti, mutta tässä ti-
lanteessa ollaan tällä hetkellä.

Taksilupien määräsääntelystä luopuminen tarkoittaa sitä, että luvat myönnetään kaikille
vaatimukset täyttäville henkilöille ja taksilupia tullaan jatkossa hakemaan merkittävästi
nykyistä enemmän. Osittain tuosta syystä nyt ollaan tilanteessa, että nykyistä autoveron
alennusta ollaan taksien kohdalla muuttamassa hyvin radikaalisti. [Olavi Ala-Nissilä: As-
teittain!] Ymmärtääkseni laki liikenteen palveluista tavoittelee tilannetta, jossa kaikki eri
kuljetusmuodot ja kuljetusvälineet olisivat tasavertaisia markkinoilla. Silloin näiden kulje-
tusvälineiden verokohtelun tulee olla myös kohtuullisesti tasapuolinen kaikille toimijoille.
Taksiliikenteen osalta merkittävin kilpailija on linja-autoliikenne, ja kaikkihan me tiedäm-
me, että esimerkiksi linja-autot ovat täysin vapaita autoverosta kuten kuorma-autotkin.

Arvoisa puhemies! Alkuvuodesta käytiin hyvin laaja autoverokeskustelu Live-hank-
keen yhteydessä, ja silloin sekä pääministeri että valtiovarainministeri totesivat, ettei tämä
hallitus tule muuttamaan autoverotusta. Samoin varsin moneen kertaan valtiovarainminis-
teri on todennut, että kenenkään verotusta ei tulla kiristämään. Henkilöautotaksit eivät siis
hallituksen mukaan ole nähtävästi autoja [Puhemies koputtaa] eivätkä taksiyrittäjät ketään.

16.18 Markku Pakkanen kesk: Arvoisa herra puhemies! Tätä edustaja Taimelan puhetta
on siltä osin hyvä jatkaa, että juuri näinhän hallituksessa todettiin, että kenenkään verotus-
ta ei nosteta, ja näinhän tässä nyt on valitettavasti käymässä, että oma ammattikuntani on
se, joka tässä joutuu maksumieheksi vaiheittain.

On kuitenkin syytä muistaa, että jo viime kaudella taksien autoveroetua puolitettiin
9 200 eurosta tähän 4 600:aan, ja tämä päätös on veropoliittisesti jatkumoa sille päätöksel-
le — niinkään en usko, että tämä on laki liikennepalveluista ja -ehdoista, koska tämähän on
veropolitiikkaa eikä liikennepalvelupolitiikkaa. Ja siksi tämä on linjakas päätös, jatkumoa
viime hallituksen teolle, mutta tunnistan kyllä, että yksi ammattiryhmä nyt Suomessa on
joutumassa aika merkittävään verokohteluun. Jos kaikilta meiltä muilta vietäisiin vuosita-
solla tuollainen 1 600 euron veroetu, niin kuin tässä taksiautoilijoilta, niin uskon, että tääl-
lä olisivat lehterit täynnä ihmisiä vastustamassa tätä asiaa.

Tämä hallituksen esitys on myös johdanto-osaltaan hiukan ristiriitainen, kun täällä on
maininta, että "vapaan kilpailun tilanteessa tietyn elinkeinon tukeminen ei ole lähtökohtai-
sesti perusteltua". Ja nythän tässä syntyy nimenomaan sellainen tilanne, että taksihenkilö-
autot tulevat verotuksen piiriin ja esimerkiksi linja-autot ja kuorma-autot eivät ole autove-
ron alaisia autoja. Tässä on selvä kilpailuetu. Siinä mielessä täytyy tätä esitystä kyllä tar-
kistella, tämä ei ole johdonmukainen ihan joka puolelta. Kun kevään keskustelussa täällä
salissa ilmoitettiin, että tasapuoliset ja yhdenvertaiset kilpailuedellytykset ovat tämän lain
liikenteen palveluista lähtökohta, niin siksi toivon, että tämä esitys menee myös perustus-
lakivaliokunnan tutkittavaksi, se, että toteutuuko tämä asia.

16.20 Mikko Alatalo kesk:  Arvoisa puhemies! Tosiaankin tässä esityksessä muutetaan
autoverolakia ja nykyinen 4 800 euron autoveron alennus poistettaisiin, ja se tapahtuisi
vuoden 2022 heinäkuuhun mennessä. Todellakin osa kuitenkin noista autoista säädetään
autoverottomiksi, kuten yhden tai useamman pyörätuolipaikan tilataksit sekä koulukulje-
tustaksit. Nythän näyttää siltä, että aika monet taksiyrittäjät siirtyvät tällaisiin isompiin au-
toihin. Matkailuautojen veroetuun tehtäisiin myös eräitä täsmennyksiä.
2



Pöytäkirjan asiakohta PTK 125/2017 vp
Kyllähän tämä verohyvitysasia oli odotettavissa, kun tätä liikennepalvelulakia tehtiin, ja
kun tosiaankin taksikilpailu avautuu, niin huomattiin, että varmaan tulee niin paljon lisää
yrittäjiä alalle, ettei kaikille voida tätä etua antaa, ja näin sitten se perutaan kaikilta. Taksi-
lait ovat menneet jo eteenpäin, ja todellakin kilpailu avautuu, lupakiintiöt poistuvat. Ja to-
siaan, kyllä meidän täytyy myös ammattitaksien näkökulmat tulevaisuudessa huomioida
tässä, miten tämä kehitys menee.

Autovero kyllä muuten halpenee, ja autoverotuksessahan pitäisi pitkällä tähtäimellä ve-
rottaa nimenomaan autojen käyttöä ja myös niin, että se raha menisi sitten väylien rahoit-
tamiseen niin kuin tuolla Manner-Euroopassa. Siellä on huimat investointitasot tällä het-
kellä ja käytöstä maksetaan, ja noitten liikenneprojektien tekeminen on yhtiömuotoista
yleensä tuolla, jolloin myös saadaan esimerkiksi Euroopan investointipankilta rahaa.

Taksien osalta tosiaan verotus vaiheittain nyt sitten nousee. Viime hallituksen aikana-
han tosin taksien veroetu puolitettiin jo, mutta tietysti täytyy nyt — myös kun liikenneva-
liokunnassa lausuntoa tehdään — tässä olla avoimin silmin, ja nimenomaan myös tuo pe-
rustuslakivaliokunnan näkemys olisi ehkä tarpeellinen tässä tämän ammattikunnan pelas-
tamiseksi.

16.22 Olavi Ala-Nissilä kesk: Arvoisa herra puhemies! Todellakin, pohjana oli tämä val-
tiovarainministeriön lausunnolla oleva esitys, luonnosversio, joka on tässä nyt muuttunut
siten, että tämä vero poistuu vaiheittain neljän vuoden aikana ja että, niin kuin edustaja
Alatalo mainitsi, muun muassa nämä esteettömät koululaispenkeillä varustetut taksit olisi-
vat jatkossa myöskin autoverosta kokonaisuudessaan vapaita 36 kuukauden kuoleentumis-
rajalla.

Todellakin, meillä nyt autovero laskee tällä vaalikaudella asteittain 50 miljoonaa per
vuosi. Itse olen joskus esittänyt myöskin autoveron uudistamista niin, että siirryttäisiin
hankinnan verotuksesta kokonaan pois, ja minusta se olisi sellainen pitkän tähtäimen tilan-
ne. Meidän autokanta on vanhaa, ja ympäristön kannalta se on huono asia.

Puhemies! Todellakin, tämä käsitellään valtiovarainvaliokunnassa, meidän verojaostos-
sa, jossa olen puheenjohtajana, ja tämä vaatii, vaikka aikataulut ovat aika kireitä, hyvän kä-
sittelyn. Toivon, että liikennevaliokunnassa nimenomaan katsotaan tämän kilpailun neut-
raliteettia pienten taksien osalta, joka tässä on kysymys, joka väistämättä nousee esille,
koska, niin kuin tässä on todettu, linja-autoilla ei tuota veroa ole. Eli kunnon käsittely tälle
laille.

16.24 Hannu Hoskonen kesk: Arvoisa herra puhemies! Tämä autoverolain muutos kiel-
tämättä taksiyrittäjille hieman kiristää verotusta, mutta toisaalta sekin on meidän pakko
tunnustaa, että Suomi on tällainen korkean autoverotuksen maa ja olemme kuitenkin Eu-
roopan unionin jäsenmaana menossa kohti sellaista tilannetta, jossa myös autoverotusta on
pakko yhtenäistää muun Euroopan kanssa, se on pitkässä juoksussa näin. Loputtomiin
emme voi olla älyttömän korkean autoveron maa. Tämä varmaan olisi liikennepalvelulain
hengessä pieni askel siihen suuntaan, että olemme menossa pienempään autoverotukseen.

Tässä kannattaa huomioida myös se, että kun autoverotusta pyritään pikkuhiljaa helpot-
tamaan, keventämään, niin sehän johtaa myös siihen, että samalla näitä ilmastotavoitteita
pystytään hoitamaan. Toki pitää ne kipukohdat aina hoitaa lakiin asetettavilla pienillä
poikkeusehdoilla, niin kuin tässäkin laissa on, mutta kun uusia autoja tulee markkinoille,
niin on muistettava se, että jos esimerkiksi 20 vuotta vanha auto poistuu käytöstä — tai ei
3



Pöytäkirjan asiakohta PTK 125/2017 vp
meillä niin vanhoja takseja ole, mutta kuitenkin — paljon ilmastoystävällisempää kalustoa
tulee markkinoille, ja se on aina hyvä asia. Ja se on myös liikenneturvallisuuden kannalta
hyvä asia, koska vanha auto ei koskaan ole liikenneturvallinen vaihtoehto.

16.25 Eero Lehti kok: Arvoisa herra puhemies! Helsinki ja joku maalaispaikkakunta ovat
ihan eri asemassa tällä toimialalla. Helsingissä riittää, jos haluaa taksiliikennettä harrastaa,
riittävästi kysyntää, jotta sitä voi tehdä täyspäiväisesti ja kannattavasti. Kun mennään maa-
seudulle, jossa tällä hetkellä toiminta on ollut luvanvaraista ja viranomainen on määritel-
lyt, kuinka monta yrittäjää alalla on, niin siellä on tavallaan taattu jonkinnäköinen elintaso
yrittävälle taksiautoilijalle.

Nyt markkinatilanne muuttuu maaseudulla. Varmasti autokanta ei ole enää sitä, mitä en-
nen. Ei se vähentynyt kysyntä, joka jakaantuu ehkä useamman yrittäjän kesken, joka en-
nen on mennyt yhdelle, kestä enää niin hyvää autokantaa, ja toisaalta voi sitten alkaa miet-
tiä, mitä ne, jotka hoitavat koulukyytejä aamuin, iltapäivisin, voisivat tehdä muuta. Silloin
tulee mieleen myös tämä Postin jakeluongelma, joka heijastuu sitten siihen, että postia ei
enää jaeta säännönmukaisesti viitenä päivänä kuten aiemmin, ja silloin ilmeisesti tässä
koko toimiala täytyy pohtia uudestaan maaseudulla, jossa postinjakelua, talonmiespalve-
lua ja ruokakaupassa asiointia tai muita yhdistetään tähän vanhaan taksimiehen hommaan
entistä enemmän, jotta heidän elintasonsa ja asiakkaiden palvelutaso pysyisivät sillä tasol-
la, ettei maaseutu supistu väestöpohjaltaan entistä enemmän ja nopeammin, jolloin sitten
loputkin palvelut viime kädessä sieltä katoavat ja viimeinen sammuttelee katuvaloja.

16.26 Heli Järvinen vihr: Arvoisa puhemies! Hallitus on poistamassa takseilta autove-
ron 4 800 euron alennuksen vaiheittain. Sinänsä tämä päätös on hyvin looginen jatko sille
taksiuudistukselle, joka tässä salissa on hyväksytty opposition vastustuksesta huolimatta.
Liikennepalvelulaki uudistetaan, ja sen myötä on oleellista tehdä myöskin tämä ratkaisu.
Kun viikoittain saan käyttää tai joudun käyttämään taksia kotiseudulla työmatkoillani, kyl-
lä huoli siellä on ilmeinen — huoli tulevaisuudesta, siitä, mitä tulee tapahtumaan ensi vuo-
den alusta lukien, kun uudistukset astuvat voimaan. Moni yrittäjä on hyvin epävarma
omasta jatkostaan ja vielä epävarmempi siitä, saadaanko lisää jatkajia ja alalle tulijoita.
Tälläkin hetkellä monella paikkakunnalla on lukuisia taksilupia täyttämättä.

Selvää lienee se, että tämän päätöksen myötä taksiautomme kansainvälistyvät, eli auto-
kanta tulee vanhenemaan, koska takseja ei vaihdeta enää niin tiheästi kuin tähän asti.

Me vihreät tuemme vahvasti sinänsä yritystukien uudistamista mutta toivoisimme, että
ensin koottaisiin ne yhteen ja sen jälkeen analysoitaisiin, missä järjestyksessä toimia kan-
nattaa tehdä. Meillä on myös yritystukityöryhmä pohtimassa asiaa, ja se on erittäin tarpeel-
linen, kun muistetaan yritystukien valtava määrä, noin 4 miljardia, josta suoria tukia on rei-
lu miljardi ja verotukia lähes 3 miljardia, ja lisäksi vielä EU-osarahoitteisia ja EU-maata-
louspolitiikan tukia ja alennettuja alvikantoja. Toivoisimme kuitenkin, että tämä yritystu-
kityöryhmä saisi tehdä työnsä rauhassa ja saataisiin parlamentaarinen päätös siitä, miten
kaikkia erilaisia yritystukia kehitetään, ja nimenomaan pitkällä tähtäimellä. Yrityksille on
hyvin oleellista tietää, miltä tulevaisuus näyttää hallituskausien jälkeenkin.

16.29 Markku Pakkanen kesk: Arvoisa herra puhemies! Laki liikenteen palveluista läh-
tee nimenomaan siitä ajatuksesta, että on tasapuoliset kilpailuedellytykset kaikille. Nyt kun
tässä tilanteessa taksien veroa nostetaan, mikä minun mielestäni tämän keskustelun uutis-
4



Pöytäkirjan asiakohta PTK 125/2017 vp
arvon tai ainakin otsikon pitäisi olla, tässähän nimenomaan käy niin, että tämä asia ja kil-
pailutilanne ei tule tasapuoliseksi. Toivonkin tosiaan, että tämä asia tutkittaisiin perustus-
lakivaliokunnassa myös tältä näkökannalta.

Tätä veron poistoa voi toki perustella sillä, että taksien velvoitteita vähennetään, päivys-
tysvelvoite poistuu, ajovelvoitteet poistuvat, hintasäätely vapautuu. Siinä mielessä veron
poisto on oikein. Mutta kun henkilöautot menevät autoverolle ja linja-autot, kuorma-autot,
mitkä siellä esityksessä lain mukaan ovat tulevia taksiautoja, ovat verottomia, silloin tässä
tulee tämä kilpailuneutraliteettikysymys, mitä edustaja Ala-Nissilä tuossa peräänkuulutti.
Toivonkin, että verojaosto myös kiinnittää huomiota tähän asiaan.

Jos kaikilta autoilta poistettaisiin autovero Suomessa — mikä toivottavasti on joskus tu-
levaisuutta, ja tässä vaiheessa katseet kääntyvät nyt parlamentaariseen työryhmään, että
löytyykö sieltä tällaista näkemystä tällaisen ajatuksen tueksi — silloin tämä ajatus on oi-
keansuuntainen ja tulevaisuuteen katsova.

Muutenkin haluaisin korostaa tuota edustaja Lehden hyvin asiantuntevaa kantaa taksin
tulevaisuudesta pääkaupunkiseudulla ja maaseudulla. Siinä oli hyvää, perusteltua näke-
mystä siitä, mikä huoli maaseudulla tästä tilanteesta tällä hetkellä on.

16.31 Mikko Alatalo kesk:  Arvoisa puhemies! On hyvä, että valtiovarainvaliokunnan
edustaja Ala-Nissilä puhui jo ylipäänsä autoverotuksen muuttamisesta sellaiseksi kuin se
on muuallakin Euroopassa.

Mutta todellakin huoli maaseudun taksiautoliikenteen tulevaisuudesta on vakava. Me-
hän tulemme sen näkemään ensi vuonna, kuinka siinä tulee käymään. Haluan kiittää tässä,
että edustaja Lehti käytti hyvin tuollaisen keskustalaisen puheenvuoron, että hän puhui ni-
menomaan siitä, mikä se huoli maaseudulla on. Kyllähän taksialalla varmasti kysyntää on
Helsingissä ja täällä tulee olemaan sitä tarjontaa, mutta maaseudulla, uskon näin, kalustoa
täytyy varmaankin vaihtaa sitten juuri näihin koulukuljetustakseihin ja pyörätuolitilatak-
seihin, jotka ovat sitten kokonaan autoverottomia.

Edustaja Pakkanen puhui juuri tästä kilpailuneutraliteetista ja tasapuolisista kilpailu-
edellytyksistä, ja kyllähän se on todella suuri hankaluus, että bussit ovat verottomia. Se on
vaikea asia taksiyrittäjille kilpailla.

Edustaja Hoskonen puhui myös viisaasti autoveron alentamisesta ylipäänsä liikennetur-
vallisuuden ja myös todellakin päästöjen kannalta. Tämä on yksi asia, jossa meidän täytyy
edetä eteenpäin. Voi sanoa, että vuodesta 2003, kun olen liikennevaliokunnassa ollut, tästä
asiasta on puhuttu mutta eivät ole asiat edenneet ehkä siinä vauhdissa kuin olisi pitänyt.

Mutta joka tapauksessa mekin tulemme liikennevaliokunnassa käsittelemään hyvin
tarkkaan tätä autoveroalennuksen poistoa taksien osalta, ja todellakin meidän täytyy myös
miettiä niitä keinoja, millä me voimme luoda luotettavien suomalaisten hyvien taksiyrittä-
jien elämän ja elinkeinon jatkamista.

16.33 Leena Meri ps:  Arvoisa puhemies! Oikeastaan tämä sopii osittain myös tuohon
edelliseen kohtaan mutta myös tietysti tähän kohtaan, kun oli tuo ajokorttiuudistus ja nyt
on tästä verotuksesta kyse ja puhuttiin taksiautoilun haluttavuudesta, luotettavuudesta ja
osaamisesta. Meillä on kaikilla sukulaisia ja perheenjäseniä, itse kuljemme takseilla, on
koulukuljetuksia, ja me totta kai toivomme, että siellä on luotettavat ja osaavat kuljettajat.
Siksi on ensiarvoisen tärkeää, että näissä asioissa ei mentäisi pelkästään raha edellä, koska
siellä ollaan sitten matkataipaleella kuitenkin pitkästi sen kuljettajan kanssa liikkeellä ja on
5



Pöytäkirjan asiakohta PTK 125/2017 vp
tietysti tärkeää, että hän on sillä lailla ammattitaitoinen, että hän osaa sujuvimmat reitit ja
osaa toimia hätätilanteessa.

Itselleni tulee mieleen esimerkiksi tässä joskus öisin, kun joudun menemään taksilla pie-
nen matkaa tuonne autolleni, joka on Hyvinkään asemalla sellaisessa paikassa, että siellä ei
ole valaistusta eikä mitään, että nämä taksikuskit ovat vieneet minut sinne hiekkakentän
perälle eikä ole ollut ristin sielua siellä ja ovat odottaneet, että pääsen autolleni ja pääsen
sieltä pois. Sitten mietin, että se on ensisijaisen tärkeää, että hän ei vain jätä minua siihen, ja
mietin joitakin pieniä lapsia, heidän kuljetuksiaan, nuoria, ikäihmisiä. Tämä ei ole pelkäs-
tään rahakysymys vaan turvallisuuskysymys.

Siitä haluaisin vielä sanoa, että olen sitä mieltä, että tuohon käytön verotukseen pitäisi
enemmän panostaa kuin pelkän omistamisen. Jos me ajattelemme käyttövoimaveroa, niin
jos et aja paljon ja sinulla on dieselauto, niin kyllä se aika kalliiksi tulee. Kaikilla ei ole va-
raa vaihtaa sitä autoa, vaikka haluja olisikin, on tiukalla rahat, ja se käyttövoimavero on
kyllä hyvin mittava. Monet haluavat olla ympäristöystävällisiä tai haluavat turvallisem-
man auton, mutta jos ei sitä rahaa ole, niin sitä vain ei ole.

16.35 Eero Lehti kok: Arvoisa herra puhemies! En malta olla puuttumatta tähän yritystu-
kikysymykseen, joka varmasti tulee vielä moneen kertaan käsiteltäväksi. Siinä helposti
verrataan yhteisöveron tuottoja ja yritystukea saavien yhteisöjen veroetua tai muuta etua,
joka jaetaan nyt. Suomessa kuitenkin, voisi sanoa, yhteiskunta saa parhaiten ei yhteisöve-
rona vaan palkkasumman verona moneen kertaan. Jokainen yritystuki aikanaan on Suo-
messa kyllä aika tarkan seulan läpi mennyt. [Leena Meri: Paitsi tuulivoima!] Olosuhteet
ovat saattaneet muuttua, mutta joskus neljä vuotta sitten Vapaavuoren kanssa käytiin ne
läpi ja todettiin, että melkein jokainen yhteisö on sellaisessa, sanoisinko, ravintoketjussa
mukana, että jos sieltä sitten otetaan pois, niin vaarana on, että koko se liiketoiminta, jossa
on sitä palvelua, teollista tuotantoa ja julkista hallintoa ja vaikka mitä, vaarantuu. Suomi on
saarivaltio, jossa muun muassa kuljetustuki on melkein välttämätön, jos muut tuotannon-
tekijät ovat samalla tasolla kuin kilpailijamaissa, niin että varokaa yritystukien kanssa leik-
kimistä, ellette halua lisätä työttömyyttä.

16.36 Hannu Hoskonen kesk: Arvoisa herra puhemies! Edustaja Pakkanen mainitsi hy-
vässä puheenvuorossaan tästä eri yrittäjien ja eri kansalaisten tasavertaisesta kohtelusta, ja
on aivan varmaa, että perustuslakivaliokunta kiinnittää huomiota nimenomaan tähän, voi-
ko tällä keinoin toimia, että tavallaan eri verokantojen piiriin asetetaan erilaisia toimijoita
samalla kertaa. Edustaja Meren kanssa istumme perustuslakivaliokunnassa, ja uskon, että
tämä asia käsitellään tarkasti siellä. Onhan näitä erilaisia verokantoja ollut ennenkin, eihän
tämä ensimmäinen tapaus tässä maailmassa ole, mutta kun kuitenkin olemme menossa sel-
laista maailmaa kohti, jossa pyritään yhä enemmän kiinnittämään huomiota siihen, että
tämä yhdenvertaisuus toteutuu, niin uskon, että edustaja Pakkasen ei tässä asiassa tarvitse
ollenkaan olla huolissaan.

16.37 Peter Östman kd:  Arvoisa puhemies! Tässä on käytetty hyviä puheenvuoroja.
Tämä yritystukiasia on tietysti helppo, kun heitetään tämä iso summa — kuulostaa isolta,
4,2 miljardia, jos lasketaan sekä suorat tuet että verovähennykset — mutta ei se näin yk-
sinkertaista ole. Kun ruvetaan tutustumaan niihin eri tukimuotoihin, aivan niin kuin edus-
taja Lehti ansiokkaasti sanoi, kyllä on tarkkaan harkittu jo silloin, kun niitä on aikoinaan
6



Pöytäkirjan asiakohta PTK 125/2017 vp
perustettu, minkä takia on syytä antaa joko verovähennyksenä, verohelpotuksena tai sitten
suorana tukena. Se johtuu siitä, että Suomi on riippuvainen globaaleista markkinoista, ja
jotta meidän yrityksillämme olisi kilpailukykyä, tarvitaan jonkunlaista tukimuotoa, ja se
tuo sitten taas dynaamisia vaikutuksia ja tuottaa verotuottoja valtiolle. Jos joku täällä luu-
lee, että olisi helppo tehtävä, että nyt sitten karsitaan yritystukia, puhutaan haitallisista ja
turhista yritystuista, niin se ei tule olemaan helppoa. Viime hallituskaudella me teimme
useita harjoituksia siinä yhteydessä, kun me yritimme löytää säästökohteita ja sopeutustoi-
mia. Tiedän vain, että se excel-lista on pitkä, mutta sitten kun lähdetään analysoimaan rivi
riviltä, niin se ei olekaan sitten niin helppoa enää.

16.38 Markku Pakkanen kesk: Arvoisa herra puhemies! Haluaisin vielä omalta kohdal-
tani tähän autoveroasiaan sen verran kommentoida, että tämä on toki ollut tuki taksipuolel-
le, autoverohelpotusta on saatu, mutta tämä on ollut vastikkeellinen tuki. Se on edellyttä-
nyt taksiautoilijalta päivystysvelvoitetta. Hänellä on säännelty hinta ollut siinä. Hänen on
pitänyt pitää autostaan määrätyllä tavalla huolta. Osalle taksiautoilijoista on määritelty,
minkälaisella autolla hän saa ajaa, sen on täytynyt täyttää määrätyt palveluvarusteet liit-
tyen invatakseihin taikka vaihtoehtoisiin varusteisiin. Siinä on paljon tämmöisiä velvoit-
teita, jotka ovat sitoneet sen taksiautoilijan kädet aika pitkälle. Myös on sitten tämä, että jos
siitä autosta luopuu, niin siitä on sitten joutunut maksamaan sen veron takaisin. Ja sehän on
päiväkohtainen hinta, minkä siitä maksaa. Jos ei kolmea vuotta pidä sitä autoa ja vaihtaa
sen aikaisemmin, niin kuin tuossa hallituksen esityksessä on asia hyvin kaavailtu, niin siitä
on sitten verot joutunut maksamaan takaisinpäin eli ei siitä ole saanut sitä 4 600:aa, mikä
siitä on myönnetty. Siinä mielessä tämä on ollut tämmöinen vastikkeellinen yritystuki, jos
näin voisi sanoa. Mutta taksiautoilijoille tämä on tosiaan ollut tarveharkintainen lupa ja on
tietenkin antanut mahdollisuuden, mutta toisaalta se on velvoittanut päivystämään ja suo-
rittamaan ajovuorot ja suoritteet. Kun maaseudulla erityisesti 24/7-päivystys on ollut edel-
lytys, niin kyllä minä sanon, että aika monessa ammattikunnassa, kuka siihen sitten lähtee,
ei varmaan pidetä kohtuuttomana tuommoista pientä tukea.

16.40 Heli Järvinen vihr: Arvoisa herra puhemies! Puheenvuoroni yritysveroista ja yri-
tystuista ja niiden läpikäynnistä ei todellakaan perustu siihen väittämään, että ne olisivat
helppo rasti vaan pikemminkin päinvastoin. Jokainen tässä salissa tietää, kuinka suuresta,
vaikeasta kokonaisuudesta on kyse, kun muistetaan vielä Suomen mittakaava ja logistiik-
ka ja maantiede, ja juuri sen vaikeuden takia ja tulevaisuuden jatkon luotettavuuden takia
olisi tärkeää, että kaikista näistä tuista päätettäisiin yhdessä parlamentaarisesti. Se olisi ol-
lut myöskin tälle taksien autoverovähennykselle juuri se oikea paikka, jotta olisi saatu
kaikkien syyt ja seuraukset ja vaikutukset samaan pöytään.

Pitää muistaa, että meillä Suomessa on noin 300 000 yritystä ja noin 30 000 niistä saa
jonkinlaista yritystukea, joko suoraa tukea tai jonkinlaista verotukea. On iso possakka käy-
dä se asia läpi, mutta siitä huolimatta se työ pitää tehdä, sillä ainoina tehokkaina tukina pi-
detään taloutta uudistavia tukia, jotka saavat yritykset kehittämään omaa osaamistaan ja ot-
tamaan käyttöön entistä parempia tuotantotapoja ja välineitä, ja ihan takuuvarmaa on, että
siitä 4 miljardista kaikki raha ei suuntaudu tällä hetkellä tämäntyyppiseen toimintaan.

16.42 Ari Jalonen sin: Arvoisa puhemies! Tämä on tosiaan jonkinasteinen jatkumo vii-
me kauden tämän verohuojennuksen puolitukselle, eli, ikävä kyllä, edellinen hallitus teki
7



Pöytäkirjan asiakohta PTK 125/2017 vp
samaa, ja nyt tämä hallitus jatkaa tuota linjaa. Valtiovarainministeriön virkamiehet siellä
tosiaan tätä ovat näköjään pitkäjänteisesti suunnitelleet.

Tämä taksilupavaatimus, mikä laissa liikenteen palveluista on, on asia, mikä ei sinänsä
tähän pakota, koska siellä on myös se, että ajoneuvo, millä tätä taksiliikennettä suoritetaan,
on rekisteröitävä ammattiliikennerekisteriin, joten tämä ei sinänsä lähde niin sanotusti la-
pasesta, kun tämmöisiä väitteitä on nostettu esille. En usko, että taksiyrittäjiä tulee niin pal-
jon, koska tämä lupavaatimus ja ammattiliikennerekisterivaatimus tekevät sen, että sieltä
tulee esimerkiksi kovemmat vakuutukset, enkä usko, että niitä vakuutuksia kukaan vapaa-
ehtoisesti ottaa, eikä tällä autoverohuojennuksella pystytä kikkailemaan. 

Taksiauto on taksinkuljettajalle, taksiyrittäjälle työväline, ja jos tästä työvälineestä nyt
halutaan sitten se verovähennysoikeus poistaa, niin onko nyt sitten niin, että pitäisi erilai-
set työvaatevähennykset ynnä muut kuviot sitten myös ottaa pois? Kuulostaa hassulta. En
usko, että tähän pitäisi mennä.

16.44 Sari Essayah kd: Arvoisa puhemies! Täytyy kyllä nyt edustaja Jaloselle todeta, että
ei tämä nyt ihan tästä edellisen hallituksen politiikasta johdu, että ollaan poistamassa tätä
verovähennysoikeutta, vaan kyllähän tämä johtuu siitä tämän hallituksen tekemästä esityk-
sestä, joka täällä kovin kiistellysti ja muun muassa KD:n vastustaessa hyväksyttiin, elikkä
lupakiintiöt ja näihin lupiin liittyvät ajo- ja asemapaikkavelvoitteet ja hintasääntely poistu-
vat, elikkä huono taksilain uudistus, joka tässä talossa hyväksyttiin, ja siitä seuraamuksena
on sitten vielä se, että tämä verohuojennusmahdollisuus poistuu kuljettajilta. Ymmärrän
tietysti siinä mielessä, että kun lupakiintiöt poistuvat ja ei tavallaan pystytä katsomaan
enää, mihin autoon liittyy se huojennus, niin sitten se on ikään kuin looginen seuraamus sii-
tä, mutta se alkuperäinen huono lainsäädäntö johtuu siitä taksilain muuttamisesta, ja sitä
vastaanhan KD täällä salissa äänesti, ja nyt seuraamus on sitten tämä, joka johtuu siitä. On
tietysti hyvä asia, että siellä on asiaa esimerkiksi tähän esteettömyyteen ja liikkumiseen, ti-
lataksit ja nämä tämäntyyppiset, koulukuljetustaksit ynnä muut sitten tulevat autoverotto-
miksi, ja siinä mielessä on hyvä, että näitten kohdalla sitten tämä asiantila on oikea. Mutta
todellakin, ei tässä kysymys ole siitä, että tässä jatkettaisiin edellisen hallituksen politiik-
kaa, vaan paikataan nyt sitten sitä huonosti tehtyä taksilain uudistusta.

16.45 Ari Jalonen sin (vastauspuheenvuoro): Arvoisa puhemies! Siis tosiaan, kuten sa-
noin, laissa liikenteen palveluista on aivan selvästi, että ajoneuvon, jolla suoritetaan taksi-
liikennettä, pitää olla rekisteröity ammattiliikennerekisteriin. Joten tämä väite, ettei tätä
pystytä seuraamaan, on väärä. Tosin haasteita se tuo enemmän kuin aikaisemmin, mutta
väite, ettei sitä pystytä kontrolloimaan, ei pidä paikkaansa.

Toinen varapuhemies Arto Satonen: Vielä vastauspuheenvuoro, edustaja Essayah, ja sit-
ten puhujalistaan.

16.46 Sari Essayah kd (vastauspuheenvuoro):  Niin, tämä väite on siellä hallituksen pe-
rustelutekstissä, jossa perustellaan tätä lainsäädäntöä, elikkä sieltä se on lähtenyt. Elikkä
kun katsotaan, että se lupa ei ole enää autokohtainen, niin silloin ajatellaan, että sitä ei
myöskään seurata enää autokohtaisesti, ja siinä mielessä hallitus on sitten itse perustellut
näitä omia esityksiään virheellisesti, jos edustaja Jalosen väite pitää paikkansa.
8



Pöytäkirjan asiakohta PTK 125/2017 vp
16.46 Leena Meri ps: Arvoisa puhemies! Halusin osallistua hieman tähän yritystuki- ja
huojennuskeskusteluun siitä, miten tuetaan milläkin tavalla, verohelpotuksin, veronkiris-
tyksin ja muuten. Tuossa pidettiin puheenvuoro siitä, että yritystuet ovat monisyisiä ja ne
työllistävät ja siinä on monta verkkoa, mutta on muun muassa yksi ala, tuulivoiman mil-
jarditukeminen, joka ei kyllä juurikaan työllistä ihmisiä. Siellä ei työskentele säännönmu-
kaisesti ihmisiä, siellä se tuulimylly pyörii, kyllä siellä varmaan huoltaja käy, en sitä vä-
heksy. Mutta jos esimerkiksi katson Valtiontalouden tarkastusviraston tänä vuonna julkai-
semaa raporttia, niin tuulivoimatuotannon tukeminen on osoittautumassa ennakoitua kal-
liimmaksi ja nämä tukimenot nousevat 2—3 miljardia euroa tästä vuodesta vuoteen 2030.
Tämä on erittäin kallista tukemista ja ei varmasti kyllä ketään hirveästi työllistä.

Miettisin sitä, kun tämän parlamentaarisen työryhmän pitäisi saada ensi vuoden alussa
tämä työnsä valmiiksi ja näistä yritystuista on nyt vuosia puhuttu ja nyt tuntuu, että niitä
aina siirretään sitten erilaisiin ryhmiin — ymmärrän, että se on vaikea asia, ja jotta sieltä tu-
lisi jotain tuottoa ja siellä saadaan joitakin tuloksiakin aikaiseksi, niin pitäisi heti alkuvuo-
desta nyt tuoda sitten joitain esityksiä, kun se työryhmän työ valmistuu, eikä vain aina lait-
taa näitä toivotaan toivotaan -listoja ja päivitellä asioita ja kertoa sitten veronmaksajille,
kuinka paljon taas rahaa on laitettu. Meidän pitää myös konkreettisesti pystyä niitä sitten
oikeasti leikkaamaan eikä aina siirtää tulevalle hallituskaudelle.

Toinen varapuhemies Arto Satonen: Tässä vaiheessa huomautan edustajille, että yritys-
tuet ovat ehdottomasti tärkeä asia, mutta nyt kyllä keskustelu tässä kohdassa liittyy vain tä-
hän taksien asiaan.

16.48 Eero Lehti kok: Arvoisa herra puhemies! Olen samaa mieltä, mutta Meri käytti esi-
merkkinä tuulivoimatariffin syöttötariffia, joka oli hölmösti suunniteltu. En toista höl-
mömpää tiedä, jossa ei oteta markkinahinnan kehitystä millään lailla huomioon.

Keskustelu päättyi.

Asia lähetettiin valtiovarainvaliokuntaan, jolle liikenne- ja viestintävaliokunnan on annet-
tava lausunto.
9


