















































DEMB45E.tmpSave.xml


Pöytäkirjan asiakohta PTK 118/2016 vp
Pöytäkirjan asiakohta 

PTK 118/2016 vp

Täysistunto

Tiistai 22.11.2016 klo 14.03—21.48

7. Hallituksen esitys eduskunnalle perintö- ja lahjaverolain sekä tuloverolain 47 §:n muut-
tamisesta annetun hallituksen esityksen (HE 175/2016 vp) täydentämisestä

Hallituksen esitys HE 245/2016 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 7. asia.
Puhemiesneuvosto ehdottaa, että asia lähetetään valtiovarainvaliokuntaan.

Keskustelu

18.39 Touko Aalto vihr: Arvoisa puhemies! Hallituksen esitys perintö- ja lahjaverotuk-
sesta on ollut jo pitkään verojaoston pöydällä. On todella eriskummallista, että hallitus on
jo toistamiseen perunut perintö- ja lahjaverolakiin sisältyvän muutosehdotuksen vain sen
johdosta, että perustuslakivaliokunta ei antaisi voimassa olevaan säännökseen ja sen muu-
tosehdotukseen lausuntoaan. Mitä hallitus oikein pelkää? Mikä on se vaara, jonka vuoksi
hallitus tuntuu pelkäävän perustuslakivaliokuntaa kuin ruttoa, etenkin kun hallituksen it-
sensä mielestä perintö- ja lahjaverotukseen esitetty 55 §:n 9 momentti on ongelmaton pe-
rustuslain yhdenvertaisuuden kannalta? Eikö hallitus usko enää edes omia puheitaan? Jos
asia on näin kuin hallitus sanoo, miksi perustuslakivaliokuntaa pelätään niin paljon, että
kaikki mahdolliset kommervenkit tehdään, jotta esityksen perustuslainmukaisuutta ei arvi-
oitaisi?

On hyvin vaikeaa arvioida, mikä todellinen yhteys esityksen perusteluissa mainituilla
seikoilla on ja mikä vaara esityksen voimaan saattamiseen olisi liittynyt, jos lausunto pe-
rustuslakivaliokunnalta olisi pyydetty. Voisiko joku hallituspuolueen edustaja selittää tä-
män koko kansan edessä, jotta perustelut jäävät eduskunnan pöytäkirjoihin? Perustuslaki-
valiokunta olisi kyllä ehtinyt antaa lausunnon ja valtiovarainvaliokunta mietinnön, siitä ei
ole kysymys. Eduskunnan arvovallan kannalta on hyvin kyseenalaista estää jonkin esityk-
sen perustuslainmukaisuuden arviointi. Niin voimassa olevan lainsäädännön kuin siihen
tehtävien muutosten tulee aina kestää perustuslaillisuusarvioinnit. Raskauttavaa asiasta te-
kee se, että samanlainen farssi nähtiin jo vuoden 2008 syksyllä.

Lopuksi, siis aivan lopuksi, tahdon kysyä: onko eduskunta valmis, että sukupolvenvaih-
dokseen liittyvä huojennuskäytäntö, mitä ei ole koskaan arvioitu perustuslakivaliokunnas-
sa, saatetaan sen arvioitavaksi tavalla tai toisella, vaikka ensi keväänä annettavalla uudella
esityksellä?

18.43 Pia Viitanen sd: Arvoisa rouva puhemies! Tässähän siis alun perin hallituksen tar-
koituksena oli muuttaa sinänsä hyvässä tarkoituksessa perintö- ja lahjaveroa siten, että
myös alaikäinen saisi huojennuksen. Mutta kummasti kävikin niin, että yhtäkkiä hallitus
 Tarkistettu
4.0



Pöytäkirjan asiakohta PTK 118/2016 vp
haluaa tämän alkuperäisesti alaikäiselle luvatun huojennuksen, mikä on todettu epäreiluk-
si, perua. (Touko Aalto: Toistamiseen!) — Toistamiseen. — Sen vuoksi tästä on nähty var-
sin erikoinen, voisi sanoa, episodi, näytelmä tai tapahtumaketju, mikä avautui meille vero-
jaoston jäsenille liittyen tähän asiaan.

Nimittäin tiesimme, että jo vuonna 2008, kun tämä kyseinen 55 § on ollut auki ja on ol-
lut perustuslakivaliokunnan käsittelyssä, on tullut ilmi, että siinä on mahdollisesti perus-
tuslaillisia ongelmia. Ja kun tämä huomattiin, niin silloin 2008 vedettiin tämä silloisen
Vanhasen porvarihallituksen esitys pois. No, nyt sitten, kun tämä kyseinen sama momentti
aukaistaan, se johtaisi tietenkin tähän samaan epäilykseen siitä, pitäisikö nyt tulkita sitten
tätä perustuslainmukaisuutta, ja siksi, koska tämä keskustelu käynnistyi meillä jaostossa,
päätimme, että haluaisimme kuulla perustuslakivaliokunnan kannan tähän, niinkin pitkäl-
le, että jo valmisteltiin lausuntopyyntö. Yhtäkkiä opposition näkökulmasta aukeni tilanne,
jossa kerrottiin, että on tultu siihen tulokseen, että tätä ei perustuslakivaliokuntaan tarvitse
lähettää, ja seuraava ratkaisukeino oli sitten se, että tuodaan muuten täydentävä esitys,
mikä meillä täällä nyt edessämme on. Mutta sitäkään ei ihan heti tuotu, vaan sitten päädyt-
tiinkin monien keskustelujen jälkeen siihen, että valiokunta kuulee perustuslain asiantun-
tijoita jaostossa.

No, kuinka ollakaan, tämän kuulemisen lopputulos ei varmasti sitten jäänyt kuulijalle
epäselväksi, koska seuraava episodi nähdään nyt täällä tänään. Eli nyt sitten tuotiinkin
tämä täydentävä esitys, jolla poistetaan tämä alaikäiselle suunnattu huojennus siksi, että
nyt perustellaan, että sitä nyt ei tarvitsisi sitten lähettää perustuslakivaliokuntaan, kuten
tässä edustaja Aalto juuri totesi, että hallitus itse toteaa, että sinänsä heidän mielestään
tämä ei ole ongelma, mutta kuitenkin. Ja jos ei se ole ongelma, niin herää kysymys, miksei
tätä alkuperäistä esitystä voida pitää ja lähettää sitä perustusvaliokuntaan, jotta meille ei
jäisi sellaista olemassa olevaa lainsäädännöllistä tilaa, jota koskaan ei ole perustuslaillises-
ti niin sanotusti arvioitu.

Kysymyshän on tästä yleisemmästä problematiikasta, joka sisältyy tähän 55 §:ään, eli
tästä tietynlaisesta huojennusmahdollisuudesta, joka tällä hetkellä ulottuu myös siihen, että
kun yritysvarallisuutta peritään, niin samalla voidaan periä myös merkittävää arvopaperi-
omistusta huokeimmilla veroprosenteilla. Tosiasiassa se tarkoittaa sitä, että keskimäärin
yritysvarallisuuden ohella voidaan siirtää huomattavaa arvopaperiomistusta siten, että
maatilavarallisuudessa todellinen veroprosentti olisi keskimäärin siinä 1,6:n hujakoilla ja
yritysvarallisuudessa todellinen efektiivinen veroprosentti olisi keskimäärin siinä 3,5:n hu-
jakoilla, kun taas sitten samaan aikaan se veli tai sisko tai perijä, joka ei ole yrittäjä, mak-
saa sen normaalin asteikon mukaan 20:tä—33:a prosenttia, sitä, mikä asteikko hänen koh-
dallaan on. Ja kaikki ymmärtävät, että tämä nyt ei kuulosta siltä, että kaikki olisi ihan kun-
nossa näiden mahdollisuuksien suhteen. Ilmeisesti tätä ei haluttu perustuslailliseen arvi-
ointiin silloin 2008, kun esitys vedettiin pois. Tämän vuoksi näitä kysymyksiä on nyt läh-
detty esittämään ja ollaan käyty tämä varsin omituinen näytelmä, jonka seurauksena —
täytyy myöntää — me olemme aika usein keskustelleet oppositiopuolueiden kesken, että
nyt näyttää siltä, että hallitus ei halua väen vängällä tätä asiaa perustuslakivaliokuntaan ja
siksi, koska hallitus ei sitä halua, se peruu tämän sinänsä oikeudenmukaisen, alaikäisille
suunnatun huojennuksen, jota nyt tällä hetkellä alaikäinen ei voi saada, ja se on koettu vää-
ryydeksi.

Tämä on hyvin mielenkiintoista ja eriskummallista, ja jopa tulee sillä tavalla vähän vas-
tenmielinen kuva, koska tämä asia näyttäytyy sellaisena, että nyt tässä pelätään jotain. Sik-
2



Pöytäkirjan asiakohta PTK 118/2016 vp
si me olemme herättäneet näitä kysymyksiä, ja, puhemies, on selvää, että me emme jätä
näitä kysymyksiä tähän. Minun mielestäni olisi reilua kaikkien suomalaisten kannalta, että
joku olemassa oleva lainsäädännöllinen tila, jossa on esitelty matkan varrella sitä, että sii-
hen saattaa liittyä perustuslaillisia ongelmia, ei olisi sellainen, ettei sitä voitaisi rehdisti pe-
rustuslaillisesti arvioida. Muuten, jos tämä prosessi nyt menee näin, tämähän tarkoittaa,
että perintö- ja lahjaveroon jää perustuslain kannalta testaamaton pykälä, koska pelätään,
että vauraat ihmiset menettävät etujaan.

18.48 Krista Kiuru sd: Arvoisa puhemies! Viime kauden oppositiojohtaja, nykyinen pää-
ministeri Juha Sipilä 14.10.2012 totesi näin: "Veroparatiisien hyväksyminen osoittaa huo-
noa harkintaa, itsekkyyttä, lyhytnäköisyyttä ja yhteiskuntavastuun välttelyä." Aloitin tar-
koituksella, edustajat, tällä sitaatilla, koska haluan herättää kysymyksen, onko tämän käsi-
teltävissä olevan esityksen pohjalla muitakin tarkoitusperiä kuin hyviä tarkoitusperiä.

Arvoisa puhemies! Esityksessä siis esitetään, että käytännössä peruttaisiin alaikäisille jo
tulossa ollut huojennus yritysten perintöverotilanteessa, siis toistamiseen. Ja miksi? Jotta
kaikkein rikkaimpien suomalaisten saavutetut edut yrittäjähuojennuksien näkökulmasta
eivät vaarantuisi. Saavutettu etu on siis se, että miljoonien arvopaperisalkkuja voi periä
varsinaisen yritystoiminnan ohessa samoilla huojennusehdoilla eli keskimääräisellä noin 3
prosentin todellisella verolla.

On se hävytöntä, että samaan aikaan, kun hallitus vaatii kansaneläkeläisiä uhrautumaan,
suojellaan miljoonaperintöjen omistajien kohtuuttomia veroetuja. Ei yritysperinnön saami-
sessa mitään pahaa ole, mutta pahaa tuntuu olevan siinä, että sen varjolla voi huojentaa
myös muuta omaisuutta, joka ei liity käytännössä tämän yritystoiminnan siirtämiseen seu-
raavalle sukupolvelle.

Meillä on siis käsissä täydennetty lakiesitys, joka on nyt täydentynyt tyhjentymällä. To-
siasiassa kuitenkin tämä käsittelyssä oleva esitys 245 on sidoksissa siihen alkuperäiseen
esitykseen numerolla 175, ja kun olen ehtinyt tänään jo tutkia eduskunnan työjärjestyksen,
niin siellä nimenomaan todetaan, että näitä molempia esityksiä pitää yhdessä käsitellä, kun
tämä täydennetty esitys sitten valiokuntaan palaa.

On syytä kerrata vielä tapahtumien kulkua, vaikka edellä niitä on jo tässä kerrattu hyvin
ansiokkaasti.

55 §:ssä määritellään käytännössä yritysten ja maatilojen jatkajien verohuojennuksen
ehdot, ja kuten hallituksen esitys toteaa, huojennukset ovat "varsin mittavat". Yritysvaral-
lisuuden saajan efektiivinen perintövero on keskimäärin 3,5 prosenttia ja maatilavaralli-
suuden jopa 1,8 prosenttia.

Kun tätä pykälää käsiteltiin vuonna 2008 hallituksen esityksessä numero 53/2008, pe-
rustuslakivaliokunta arvosteli sitä, että yritysvarallisuutena voidaan luovuttaa "huomatta-
vastikin sellaista sijoitusvarallisuutta, joka ei liity sukupolvenvaihdoksen kohteena olevan
yrityksen aitoon tuotannolliseen toimintaan". Yhdenvertaisuusongelman takia perustusla-
kivaliokunta vaati tuolloin sääntelyn muuttamista "sellaiseen muotoon, jossa yritysten ta-
seisiin sisältyvä tuotannollista toimintaa palvelematon sijoitusvarallisuus rajataan koko-
naan sukupolvenvaihdoksia koskevan verohuojennuksen ulkopuolelle". Valitettavasti näin
pitkälle ei koskaan päästy. Ei päästy siihen, että oltaisiin toteutettu tämä perustuslakivalio-
kunnan tahto, sillä Perheyritysten liitto ei halunnut, että verottaja saa avata perittävien yri-
tysten taseet. Sama mittava etu koskee myös maatilaan liittyvää metsäomaisuutta.
3



Pöytäkirjan asiakohta PTK 118/2016 vp
Kyllä perustuslakivaliokunnan huoleen lienevät vaikuttaneet korkeimman hallinto-oi-
keuden ratkaisut. Koska eduskunta nimenomaisesti ei ollut ilmaissut tahtoaan erotella
omaisuuslajeja ja toimia tuolla edellä mainitulla tavalla, silloin korkeimman hallinto-oi-
keuden kolmessa ratkaisussa 2002—2006 huojennettiin 28 miljoonan markan, siten noin
880 000 euron ja peräti 101 miljoonan euron arvopaperisalkku perintöverotusta hyväksi
käyttämällä. Eikö tämä jo herätä kysymyksiä siitä, että pitäisi tehdä tämä perustuslaillinen
arviointi, jonka silloinen porvarihallitus pyyhki pöydältä?

Arvoisa puhemies! On todettava, että hallitus haluaa kaikin keinoin säilyttää tämän ve-
rotuksen porsaanreiän, joka hyödyttää kaikkein varakkaimpia suomalaisia. Tämä kertoo
siis tosissaan siitä, kuinka hallitus "taistelee" veronkiertoa ja aggressiivista verojen suun-
nittelua vastaan. Muistutamme siis vielä siitä myös sosialidemokraattien näkökulmasta,
että kyllä näihin asioihin pitää puuttua, kun ennakkotapaus on olemassa vuodelta 2008.

Minä syvästi kehotan kaikkia kansanedustajia tykönään miettimään sydämessään, onko
tämä oikein, jos nimenomaan jo vuonna 2008 perustuslakivaliokunta vaati tämän muutok-
sen tekemistä ja silloinen porvarihallitus sitä ei halunnut ja nyt tekemällä tämä lasten huo-
jennus tultiin tilanteeseen, jossa perustuslakiarvio olisi ollut pakollinen mutta siitä vetäy-
dyttiin tällaisella yksipuolisella tavalla, jossa aidosti perustuslakivaliokunta ei voinut arvi-
oida, millä tavalla tätä esitystä 175 olisi pitänyt korjata, jotta perustuslaillisuus olisi tullut
täytäntöön.

Minä en halua olla tällaisessa mukana. Minä pidän tätä kohtuuttomana ja törkeänä poli-
tikointina. Tämä on parhaimmillaan sitä kamalaa kaverikapitalismia, josta me olemme ai-
kaisemminkin puhuneet.

18.55 Leena Meri ps: Arvoisa rouva puhemies! En tunne viime kauden ja edellisten kau-
sien historiaa ja keskusteluita enkä tiedä, mitä tällä hetkellä valiokunnassa keskustellaan.
En itse yleensä tuo saliin valiokuntakeskusteluja, mutta en tiedä, miten julkisia ja missä ti-
lanteessa siellä valiokunnassa ollaan. Emme kaikki ehkä ole niin syvällä tästä tilanteesta,
niin että on vähän vaikea lähteä nyt argumentoimaan sitten suuntaan tai toiseen.

Olisin tietysti kysynyt sitä, kun yritin päästä perille tästä historiikista, että kun täällä
vuonna 2008 on tullut ennakkoratkaisuja, niin tässä välissähän on ollut vaalikausi, milloin
sitten tietysti valtiovarainministerin salkku on ollut SDP:llä. Ihmettelen sitä, miksei tätä ole
sitten korjattu. (Pia Viitasen välihuuto) — Minä en kysynyt teiltä nyt mitään, minulla on,
kiitos, puheenvuoro. Odottakaa vuoroanne ja varatkaa puheenvuoro. — Viitasella on tapa-
na aina täältä takaa ilmoittaa omat näkemyksensä odottamatta omaa puheenvuoroaan, mut-
ta ymmärretään, ei ole kunnollisia selityksiä. 

Joka tapauksessa olen sitä mieltä, että me voimme käyttää perustuslakivaliokunnassa
tärkeitä asioita, mutta ei sekään ole semmoinen paikka, autuaaksi tekevä, että meidän täy-
tyy jokainen lakiesitys siellä käyttää. Edustaja Aallolle sanoisin, että meillä on kyllä valta-
va työmäärä siellä tällä hetkellä, että ei sinne nyt huvikseen kannata asioita lähettää. Sa-
noitte, että hyvin me olisimme ehtineet. Me olemme itse asiassa aikaistaneet meidän ko-
kouksiamme, elikkä ei kannata suhtautua vähättelevästi meidän valiokuntaan lainkaan.

Meillä tuli nyt juuri ulos raippavero, jonka edellinen hallitus asetti, ja eläketulon lisäve-
ro. Me tutkimme siinä myös tämän edellisen hallituksen antaman esityksen perustuslain-
mukaisuuden emmekä löytäneet siitä ongelmia. Ei se aina sitä tarkoita, että kun sinne joku
tuodaan, niin varmasti sitten sillä saadaan se lakihanke kaadettua. Kyllä se tutkitaan puolin
ja toisin.
4



Pöytäkirjan asiakohta PTK 118/2016 vp
18.56 Pia Viitanen sd (vastauspuheenvuoro): Arvoisa puhemies! Tässä vakavassa asias-
sa kyllä kiinnittää huomiota sananvalinta, mitä edustaja Meri äsken käytti. Hän sanoi, että
"huvikseen" ei näitä asioita tuoda. Minä edellyttäisin sitä, että perustuslakivaliokunnan jä-
senet eivät oleta, että näitä asioita täällä huvikseen käsitellään tai huvikseen esitetään niin-
kin vakavia asioita kuin se, että jonkun olemassa olevan lain tila voitaisiin arvioida perus-
tuslainmukaisuuden kannalta, niin kuin sitä on yritetty tehdä jo vuonna 2008, jolloin silloi-
nen hallitus veti esityksen pois, koska tätä ei uskallettu saattaa loppuun. Tästähän oli jo en-
nakkolausunto kirjoitettuna kyseisessä valiokunnassa, jossa oltiin päätymässä siihen tulok-
seen, että tässä on ongelmia perustuslainmukaisuuden kanssa. Nyt sitten ei — jotta voitai-
siin tehdä tämä hyvä huojennus niille alaikäisille — voidakaan eikä uskalleta eikä haluta
viedä tätä perustuslakivaliokuntaan. Se on suuren hämmennyksen ja suuren epätoivon asia.
Nimittäin minusta on todella väärin, että siksi, että halutaan suojella viimeiseen asti (Puhe-
mies koputtaa) ilmeisesti varakkaimpien ihmisten omaisuutta, tätä ei nyt haluta tehdä.

18.58 Leena Meri ps (vastauspuheenvuoro): Arvoisa puhemies! Odotin kovasti, kuunte-
linko huonosti, mutta en saanut nyt sitä vastausta, miksei sitä sitten viime kaudella korjat-
tu, koska yritän päästä nyt tästä historiikista selville: 2008 oli hässäkkä, hallitus oli joku
porvarihallitus, en tiedä, perussuomalaiset eivät ole siinä hallituksessa olleet, enkä minä
ole täällä eduskunnassa ollut. Sen jälkeen tässä on ollut useita vuosia aikaa korjata se, ja nyt
me olemme aloittaneet hallituskauden. Olisin kysynyt vain, miksi tässä välissä sitä ei kor-
jattu.

Tarkoitan sillä "huvikseen" sitä, että se ei ole keino, jolla kaikki hankkeet yritetään kaa-
taa. Me hyväksymme myös siellä asioita perustuslain mukaisiksi, ja se, että joku teistä kat-
soo, että se on perustuslain vastainen, ei vielä tarkoita, että se on. Katsoittehan te monien
asiantuntijoiden kanssa, että subjektiivisen päivähoito-oikeuden rajaaminenkin on perus-
tuslain vastaista, ja itse asiassa se ei ollut. Yksimielinen päätös, teidänkin edustajat muka-
na: ei ole.

18.59 Pia Viitanen sd (vastauspuheenvuoro): Arvoisa puhemies! Minusta tuntuu nyt, että
tässä ei ihan nähdä sitä, että kyseessä ei ole politikointi vaan kyseessä on sen asian toden-
taminen, että jos on esitetty vakavia huomioita perustuslakivaliokunnan asiantuntijoiden
toimesta, että tässä on perustuslaillisia ongelmia, jotka tulisi selvittää, niin silloin me emme
puhu tällaisesta politikoinnista, että miksei siellä tai miksei täällä. Nyt on tullut kysymys
siitä, että nykyinen hallitus on alun perin ajatellut avata lakipykälän ja avatessaan sen toi-
sessa tarkoituksessa onkin käynyt ilmi, että tässä asiassa kokonaisuudessaan, johon sisäl-
tyvät nämä mittavat kaverikapitalismin nimeä kuljettavat verohuojennukset hyvinvoiville
ihmisille, nämäkin saattaisivat joutua vaaraan ja saattaisivat joutua perustuslain yhdenver-
taisuusperiaatteiden arvioinnin kohteeksi. Ja jos koko eduskunta ei halua tätä arvioida tai
jos jostain hallituspuolueesta lähdetään väittämään, että täällä huvikseen näitä asioita nos-
tetaan, niin se on minusta pöyristyttävää, ja näin ei, puhemies, pitäisi toimia. (Puhemies ko-
puttaa) Me puhumme nyt perustuslainmukaisuudesta.

Puhemies Maria Lohela: Nyt jatketaan hetki puhujalistalla ja palataan debattiin, mikäli
tarvetta ilmenee.
5



Pöytäkirjan asiakohta PTK 118/2016 vp
19.00 Antero Laukkanen kd: Arvoisa rouva puhemies! Suomi on korkean veroasteen
maa, ja pidän tärkeänä, että verotusta pyritään keventämään. Tässä kevennetään nyt perin-
töveroa, mutta samaan aikaan laajennetaan veropohjaa siten, että muun muassa henkiva-
kuutukset laitetaan verolle. Pidän tätä vähän erikoisena ratkaisuna, että nyt ikään kuin ote-
taan henkivakuutuksesta verolla raha tämän muun perintöveron keventämiseen. En tiedä,
onko tämä kovin kestävä tapa tehdä näitä asioita. Sitten toivon, että tähänkin, mikä täällä
on nyt noussut keskustelussa esille, tulee selkeys valiokuntakäsittelyssä. Mutta tätä pidän
vähän erikoisena ratkaisuna, että mikä on se ajatuksenjuoksu ollut tässä, että näistä henki-
vakuutuksista, jotka ovat monelle semmoinen viimeinen turva, nyt viedään aika merkittä-
vä osa perillisiltä.

19.01 Timo Kalli kesk: Arvoisa puhemies! Tämä huojennusjärjestelmä on ollut voimas-
sa 37 vuotta, ja tämän hallituksen alkuperäisen ehdotuksen tarkoitus oli luoda entistä pa-
rempia edellytyksiä yrityksille investoida ja saada aikaan parempaa työllisyyttä. Sitten kun
kävi ilmi, että tässä saattaa olla ongelmia, hallitus on korjannut esityksen, poistanut tämän
9 momentin ja nyt palataan normaaliin päiväjärjestykseen. Tällä hetkellä tässä tämä pykä-
lä ei ole auki, eikä tässä ole olemassa näitä ongelmia.

Mikäli tähän liittyy poliittisia arvioita, se on jokaisen itse pääteltävä. Itse tulkitsen niin,
että hallituksen tarkoituksena oli vain laajentaa edellytyksiä niin, että myöskin alaikäiset
tai heidän edunvalvojansa olisivat päässeet tämän huojennuksen piiriin tilanteissa, joissa
monta kertaa yritys joutuu sen kaltaiseen tilanteeseen, että tulee kovat verot ja kassassa ei
ole rahaa, yritys on myytävä tai lopetettava eikä se välttämättä palvele sitä tahtoa, mitä us-
kon, että täällä eduskunnassa on.

Arvoisa puhemies! Nyt käsittelyn pohjana oleva esitys menee verojaostoon, ja oman tul-
kintani mukaan tässä ei enää ole mitään yhdenvertaisuusongelmia, vaan palataan päiväjär-
jestykseen ja säädetään tämä laki asianmukaisessa järjestyksessä.

19.03 Krista Kiuru sd (vastauspuheenvuoro): Arvoisa puhemies! Tässä on kysymys sii-
tä, että tässä on kokonaisuus. On hallituksen esitys 175, jossa hyvin laajasti arvioidaan
koko tätä esitettyä palettia. Sen lisäksi on tämä uusi esitys 245, jossa sitten yksi osa tästä
kokonaisuudesta on pudotettu pois, joka on vielä siellä hallituksen esityksen 175 sisässä. Ja
kun tutustuin tänään eduskunnan työjärjestykseen, niin selvisi, että molempia on käsiteltä-
vä. Siltä osin tämä perustuslaillinen ongelma on ilmeinen vieläkin, ja tosiasia on se, että tu-
tustuin tänään — tarkastin, vaikka kymmenen vuotta tässä olen ollutkin — myös 38 §:ään.
Siitä valiokunnan olisi pitänyt hoitaa tämä perustuslaillinen arvio, jota nyt ei tehdä.

19.04 Ben Zyskowicz kok: Arvoisa rouva puhemies! Arvoisat kansanedustajat! Olemme
periaatteellisesti aika merkittävän tapahtumainkulun äärellä, kun ajatellaan suomalaista
järjestelmää lakien perustuslainmukaisuuden selvittämiseksi ja ratkaisemiseksi. Kun kaik-
ki eivät tunne tätä asiainkulkua — asiahan on edelleen keskeneräisenä valtiovarainvalio-
kunnassa — niin yritän hahmottaa sitä ensin siten kuin lehtitiedoista ja täällä äsken käyte-
tyistä puheenvuoroista olen ymmärtänyt.

Eli korkeimman hallinto-oikeuden päätettyä eräässä tapauksessa äänin 3—2, että yritys-
ten sukupolvenvaihdostilanteissa osakeyhtiöissä alaikäinen ei voi saada hyväkseen sitä su-
kupolvenvaihdoshuojennusta, joka yrityksen jatkajalle — edellyttäen, että hän omistaa tie-
tyn määrän yrityksen osakkeita — on säädetty, hallitus päätti esittää tämän havaitsemansa
6



Pöytäkirjan asiakohta PTK 118/2016 vp
epäkohdan korjaamista. Ja hallitus esitti sitä korjattavaksi siten, että myös osakeyhtiöissä
tietyissä tilanteissa, kun perinnönjättäjä yllättäen kuolee, myös alaikäinen lapsi saisi tämän
sukupolvenvaihdoshuojennuksen, ja tällä pyrittiin korjaamaan oikeustilaa oikeudenmukai-
semmaksi. Jos olen oikein ymmärtänyt lehtitiedoista ja äsken käytetyistä puheenvuoroista,
niin eduskunnan valtiovarainvaliokunnan verojaostossa nousi esiin kysymys hallituksen
alkuperäisen perintö- ja lahjaverolakiesityksen, jossa tämä korjaus tehtiin, perustuslainmu-
kaisuudesta nimenomaan tältä osin. Valiokunnassa verojaostossa tultiin siihen tulokseen
muun muassa perustuslakiasiantuntijoita kuulemalla, että tähän asiaan olisi hyvä saada ja
olisi tärkeätä saada perustuslakivaliokunnan näkemys, kun on esitetty kysymys tämän eh-
dotetun — näin ymmärrän — uuden säädöksen suhteesta meidän perustuslakiimme ja en-
nen kaikkea sen sisältämään yhdenvertaisuussäädökseen.

Tässä tilanteessa valtiovarainvaliokunnan verojaostossa ilmeisesti heräsi huoli siitä —
ja se on täällä äsken puheenvuoroissa myös tuotu jaoston jäsenten toimesta esiin — voiko
asian lähettäminen perustuslakivaliokuntaan johtaa siihen, että pelkästään tämän uuden
säädöksen, joka koski siis alaikäisiä, perustuslainmukaisuus ei tulisi arvioitavaksi vaan ar-
vioitavaksi tulisi koko nykyisen perintö- ja lahjaverotuksen sisältämän sukupolvenvaih-
doshuojennuksen perustuslainmukaisuus. Valtiovarainvaliokunnan verojaostossa hallitus-
puolueiden edustajat ilmeisesti kokivat, että tämä on sellainen riski, jos nykyjärjestelmän
perustuslainmukaisuus arvioitaisiin ja se todettaisiin perustuslain vastaiseksi, että tätä ris-
kiä ei haluta ottaa. Näin ollen vaihtoehtona oli ilmeisesti se, että valtiovarainvaliokunta itse
muuttaa hallituksen esitystä niin, että tämä uusi säädös näistä alaikäisistä poistetaan, tai
niin kuin nyt on jostain syystä menetelty, että hallitus antaa tältä osin täydentävän esityk-
sen, jolla tämä säädös poistetaan, ja näin ollen näyttäisi siltä, että kaikki on hyvin. Se ky-
symys, joka nosti nyt perustuslainmukaisuuden varsinaisesti esiin, on poistettu laista, ja
tätä kautta sitten on edustaja Kallinkin Helsingin Sanomissa esittämän lausunnon mukaan
päädytty siihen, että kun perustuslakivaliokunnan kannalta tämä nykyinen olotila ei ole
uusi vaan vanha, niin tässä ei ole aihetta pyytää perustuslakivaliokunnan lausuntoa.

No, jos tämän nyt sanoo pähkinänkuoressa, niin ymmärrän tapahtuneen niin, että edus-
kunnan valtiovarainvaliokunnassa ja sen verojaostossa enemmistö, eli hallituspuolueiden
edustajat, ei halunnut ottaa riskiä koko nykyisen perintö- ja lahjaverolainsäädännön sisäl-
tämän sukupolvenvaihdoshuojennuksen perustuslainmukaisuudesta eli siitä, että perustus-
lakivaliokunta toteaisi sen perustuslain vastaiseksi, ja siksi päätettiin korjata lakiesitystä
niin, että lakiesitystä ei tarvitse lähettää perustuslakivaliokunnan arvioitavaksi. Ja nyt siis
tällä nyt käsittelyssä olevalla hallituksen esityksellä tehdään tämä korjaus tähän alkuperäi-
seen esitykseen. Summa summarum: ei haluttu perustuslakivaliokunnan arvioivan koko
nykyisen perintö- ja lahjaverolainsäädännön sisältämän sukupolvenvaihdoshuojennuksen
perustuslainmukaisuutta, koska oltiin huolissaan siitä, että valiokunta voisi todeta sen pe-
rustuslain vastaiseksi, ja sen vuoksi päätettiin lakiesitykseen tehdä nyt puheena oleva muu-
tos.

Minun on pakko sanoa, että tätä tilannetta, jossa eduskunta ei halua kuulla perustuslaki-
valiokuntaa, koska se pelkää, että perustuslakivaliokunnan tulkinta on "väärä", voisi kut-
sua skandaaliksi (Vasemmalta: Juuri näin! Hienoa!) meidän perustuslain valvontajärjestel-
män kannalta. Suomessahan lähdetään siitä, ja lait ja käytäntö lähtevät siitä, että perustus-
lainmukaisuus arvioidaan lakien säätämisvaiheessa ja jälkikäteen tuomioistuimilla on
mahdollisuus ottaa kantaa yksittäisissä tapauksissa tilanteeseen vain silloin, kun jokin sää-
dös on selvästi perustuslain vastainen. Ja sellaista tilannetta, jossa eduskunta halutessaan
7



Pöytäkirjan asiakohta PTK 118/2016 vp
säätää lain — tässä tapauksessa valtiovarainvaliokunta tai itse asiassa verojaosto ja siis
käytännössä hallituspuolueet täällä eduskunnassa — mutta pelätessään, että perustuslaki-
valiokunta saattaisi todeta lain perustuslain vastaiseksi, ei lainkaan lähetä lakiesitystä pe-
rustuslakivaliokunnan arvioitavaksi, voisi pitää skandaalina. (Vasemmalta: Juuri näin!)

Miksi tähän sitten on jouduttu? Siitä minulla taitaa olla monien muiden edustajien näke-
myksistä poikkeava näkemys. Minä en nimittäin lähde siitä, että meillä Suomessa on hal-
litus — ja on ollut jo monta vuotta tai monta vaalikautta — joka jatkuvasti haluaa säätää
perustuslain vastaisia lakeja, kuten voisi päätellä niistä lukuisista perustuslakivaliokunnan
lausunnoista, joissa usein pienissä yksityiskohdissa on nähty hallituksen esityksen olevan
vastoin perustuslakia ja asianomainen valiokunta on sitten korjannut sitä hitusen, jolloin on
katsottu, että se on perustuslain mukainen.

Minun mielestäni siis ongelma ei ole siinä — ja tämä poikkeaa varmasti monen muun
kannasta — että meillä on hallitus ja meillä on ollut viime aikoina hallituksia, jotka jatku-
vasti säätävät perustuslain vastaisia lakeja. Esimerkkinä olen maininnut esitutkinta- ja pak-
kokeinolainsäädännön uudistamisen pari vaalikautta sitten, jossa perustuslakivaliokunta
näki kahdeksan perustuslain vastaista kohtaa — lainsäädännössä, jota vuosikausia kymme-
net juristit olivat oikeusministeriössä ja muualla olleet valmistelemassa. Siis ongelma ei
ole se, että hallitus haluaa säätää perustuslain vastaisia lakeja.

Ongelma on se, että perusoikeustulkinnat perustuslakivaliokunnassa, asiantuntijoiden
johdattamina tietysti, jotka asiantuntijat kuuluvat niin sanottuun perusoikeusfundamenta-
listiseen koulukuntaan pääosin, ovat tulleet niin kireiksi ja niin oudoiksi minun mielestäni,
että täällä vakavasti nyt tapahtui näin, että koko valiokunta — tai siis hallituspuolueiden
enemmistö valiokunnassa — ei halunnut lähteä lähettämään asiaa edes perustuslakivalio-
kuntaan, kun oltiin huolissaan siitä, että mitäköhän sieltä tulee.

Kun nyt kyse on verolaeista ja kun on kyse yhdenvertaisuussäädöksestä, niin en malta
olla sanomatta, että perustuslakivaliokunta ei ole koskaan tähän mennessä todennut mitään
verolakiesitystä yhdenvertaisuusperusteella perustuslain vastaiseksi, ja tämä on mielestäni
aivan luonnollista, koska verotuksessa, kuten eräillä muillakin politiikan osa-alueilla, lain-
säädäntö asettaa jatkuvasti eri kansalaisia erilaisiin tilanteisiin ja erilaisiin asemiin. Meillä
on erikseen ansiotulojen verotus ja pääomatulojen verotus. Meillä on progressiivinen tulo-
veroasteikko. Meillä on eläkeläisillä erilainen veroasteikko käytännössä vähennysten kaut-
ta kuin palkansaajilla. Meillä on vähennyskelpoisia menoja, joista joku voi kysyä, että mik-
seivät vastaavat toiset menot ole vähennyskelpoisia.

Mainitsen nyt vain yhtenä esimerkkinä ammattiyhdistysten jäsenmaksujen verovähen-
nyskelpoisuuden. Selvyyden vuoksi: kannatan nykyistä tilannetta. Siis selvyyden vuoksi:
kannatan nykyistä tilannetta, koska jos ne eivät olisi vähennyskelpoisia, se merkitsisi työn
verotuksen kiristymistä, ja minä vastustan työnteon verotuksen kiristämistä. Siis kannatan
sitä, mikä on nykyinen tilanne. Mutta joku voisi kysyä, miten yhdenvertaisuuden valossa
voi olla niin, että ammattiyhdistyksen jäsenmaksu on vähennyskelpoinen mutta jonkun
muun yhdistyksen, vaikkapa puolueyhdistyksen, jäsenmaksu ei ole vähennyskelpoinen.
Argumentiksi ei riitä esimerkiksi se, että ammattiyhdistystoiminta on niin tärkeätä toimin-
taa koko demokratian kannalta, että se pitää saada vähentää, koska joku voisi olla sitä miel-
tä, että myös puoluetoiminta on aika tärkeätä demokratian kannalta. No, sitten voi sanoa,
että no, se on sen takia vähennyskelpoinen, kun siinä on itse asiassa tulonhankkimisesta
kyse, kun sillä ammattiyhdistyksellä on tehtävänä huolehtia siitä, että sen jäsenten tulot ke-
hittyvät suotuisasti. No, tämäkään ei ole hyvä argumentti, koska kyllä joku voisi olla sitä
8



Pöytäkirjan asiakohta PTK 118/2016 vp
mieltä, että esimerkiksi Suomen Keskustan jäsenmaksun pitäisi olla vähennyskelpoinen,
(Naurua) koska monille Suomen Keskustan kannattajille on myös tulonhankkimismieles-
sä hyvin tarkoituksenmukaista kuulua Suomen Keskustaan. Ja jos otetaan ajankohtainen
esimerkki, niin jos Terrafamen kaivoksella on kaksi metallimiestä ja toinen kuuluu Metal-
liliittoon ja saa vähentää jäsenmaksunsa ja toinen kuuluu Suomen Keskustaan ja ei saa vä-
hentää jäsenmaksuaan, niin voi kysyä, kumpi yhdistys, Suomen Keskusta vai Metalliliitto,
tällä hetkellä enemmän on varmistamassa tämän metallimiehen tulonhankkimista, tämä
ammattiliitto, Metalliliitto, vai Suomen Keskusta. (Timo Harakka: Eikö voi kuulua mo-
lempiin?) — Tässä esimerkissä toinen kuuluu toiseen ja toinen toiseen.

Tämä sinänsä ehkä vähän huvittavakin asetelma osoittaa mielestäni — jos ei joku nyt
esitä erinomaisen hyviä argumentteja, miksi just ay-jäsenmaksut pitää saada vähentää —
että verotuksessa on lukuisia luonnollisia eroja, jotka ovat osa normaalia politiikkaa. Me
haluamme verottaa suuria tuloja enemmän kuin pieniä tuloja. Me olemme tehneet eron
eläkkeensaajien ja palkansaajien välillä, eri tulotasoilla se jopa vaihtelee. Me olemme an-
taneet ammattiyhdistysliikkeen jäsenmaksulle verovähennysoikeuden. Me emme ole anta-
neet puoluejäsenmaksulle verovähennysoikeutta.

Puhemies Maria Lohela: Edustaja Zyskowicz, muistutan, että suositus on reippaasti jo
ylittynyt.

Selvyyden vuoksi — kiitos, rouva puhemies — en ole ehdottamassa puoluejäsenmaksu-
jen verovähennyskelpoisuutta. Siis selvyyden vuoksi: en ole ehdottamassa puoluejäsen-
maksujen verovähennyskelpoisuutta. Olen vain osoittamassa, että verotuksessa on lukui-
sia kohtia, joissa, jos tiukasti yhdenvertaisuutta tulkitaan, tällä perusoikeusfundamentalis-
tisen koulukunnan mukaisella tulkinnalla voidaan nähdä perustuslain vastaista epäyhden-
vertaisuutta.

Ja, rouva puhemies, aivan lopuksi: Tiedän, että perustuslakivaliokunta, vaikka tiedot ei-
vät ilmeisesti ole vielä julkisia, on antanut sekä tästä eläkkeensaajien lisäverosta että tästä
metsälahjavähennyksestä lausunnon, jossa se on mielestäni täysin perustellusti katsonut,
että niissä ei ole kyse perustuslainvastaisuudesta. (Leena Meri: On julkisia!)

Mutta tämä tilanne, mihin me olemme joutuneet, että me täällä eduskunnassa olemme ti-
lanteessa, jossa rehellisesti sanottuna ei ole uskallettu lähettää lakiesitystä perustuslakiva-
liokunnan tulkittavaksi, on se, jolle jotain pitäisi tehdä, ja minun näkemykseni mukaan ei
siis ole kyse siitä, että Suomen hallitus ja edelliset hallitukset ovat halunneet jatkuvasti sää-
tää perustuslain vastaisia lakeja, vaan minun mielestäni kyse on siitä, että perustuslakiva-
liokunnan asiantuntijakaartin tulkinnat ovat liian tiukkoja. Esimerkiksi tässä asiassa on
täysin hyväksyttävä yhteiskunnallinen pyrkimys edistää perheyritysten sukupolvenvaih-
doksia. (Puhemies: Edustaja Zyskowicz!) Se on täysin asiallinen tavoite. Tässä ei ole kyse
mielivallasta, ja tässä ei ole kyse syrjinnästä. Minusta on selvää, että tässä ei ole kyse
myöskään perustuslainvastaisuudesta. Se olisi pitänyt perustuslakivaliokuntaan lähettää,
tämä asia olisi siellä pitänyt todeta ja palata normaaliin päiväjärjestykseen.

19.19 Timo Harakka sd: Arvoisa puhemies! Olen lämpimästi samaa mieltä edustaja Zys-
kowiczin kanssa: hallituksen ja valtiovarainvaliokunnan enemmistön toiminta on skandaa-
li. Olen lämpimästi samaa mieltä myös pääministeri Sipilän kanssa siitä, että jos yrittäjä
äkillisesti kuolee ja vaikkapa 15-vuotias perillinen haluaa yritystä jatkaa, ei ole oikeuden-
9



Pöytäkirjan asiakohta PTK 118/2016 vp
mukaista, että hän ei voi jatkajan verohuojennusta saada. Kannatimme tämän epäkohdan
korjaamista, mutta nyt hallitus ei haluakaan oikeuden toteutuvan.

Koko perintö- ja lahjaveroalennuksen alkuperäinen tavoite oli helpottaa yrityksen jatka-
mista. Se on kannatettava ja tärkeä tavoite. Alkuperäinen lakiluonnos kuitenkin muuttui si-
ten, että nyt tuo yleinen 12—14 prosentin alennus koskee aivan kaikkia perintöjä, niin että
2 miljoonan euron asunnon perijä maksaa ensi vuonna 50 000 euroa vähemmän veroa kuin
nyt. Tämä on jälleen kerran lahja hyväosaisille, mihin tässä taloudellisessa tilanteessa ei
luulisi olevan varaa, eikä se auta yhtä ainoatakaan perheyritystä pysymään perheen omis-
tuksessa. 58 miljoonaa euroa hukkaan haaskattua rahaa, jotka voisi sellaisenaan käyttää
vanhusten hoitajamitoituksen varmistamiseen.

Ne muutamat tilanteet, joissa perillisiä on monta ja osa ei halua yritystä jatkaa ja näin ol-
len huojennusta ei ole voitu käyttää, ovat valitettavia, kuten Harviassa. Itse ongelman voisi
uskoakseni ratkaista muuttamalla huojennuksen ehtoja perheen sisäisissä järjestelyissä.
Hallitus voisi tehdä lain, jolla yritysten pysyminen perheessä voisi jatkua, mutta se ei tee.
Ja miksi? Koska silloin pitää avata tuo 55 §, jonka perustuslainmukaisuutta hallitus ei ha-
lunnut varmistaa. Näin täysin kohtuuton verotuksen porsaanreikä jää tukkimatta, ja näin
pääministeri Sipilä ei auta alaikäisiä perijöitä, koska varakkaiden saalis on suojeltava.

Arvoisa puhemies! Hallitus poisti tuon 55 §:n siinä pelossa, että koko yritysperinnön
huojennus puretaan perustuslakivaliokunnassa. Kokonaisuuteen liittyy kuitenkin toinen
perustuslainmukaisuuden tutkimista edellyttävä asia. Kun kuolemanvaravakuutusten vero-
vapaus poistetaan, voi nousta kysymys sen perustuslainmukaisuudesta, viittaan siis perin-
tö- ja lahjaverolain 7 a §:ään. Aikaisemman, käytännössä identtisen lakiesityksen käsitte-
lyssä verojaoston kuulema asiantuntija nosti kahteen eri kertaan esiin sen, että tämä saat-
taisi vaatia perustuslaillisuuden tutkimusta. Verojaostossa on esitetty mielipiteitä, että
tämä järjestettäisiin jollakin siirtymäaikajärjestelyllä, mutta samassa kuulemisessa toinen
asiantuntija korosti, että ei ole jaoston asia arvioida, millä edellytyksillä perustuslaillisuus
tulisi hoidetuksi. Perustuslaillisuutta arvioi perustuslakivaliokunta, ymmärtääkseni tässä
olemme edustaja Zyskowiczin kanssa samaa mieltä.

Näin ollen joudun esittämään, että tämä esitys lähetetään perustuslakivaliokuntaan.

19.22 Eeva-Maria Maijala kesk: Arvoisa puhemies! Tässä salissa, siis eduskunnassam-
me, on käsitelty erään kerran perintö- ja lahjaverotukseen liittyviä asioita. Jos jokainen
niistä olisi erikseen viety perustuslakivaliokuntaan, niin tilannehan olisi ihan mahdoton,
mutta meillä on vuosien mittaan vastaavista tapauksista ennakkopäätöksinä olemassa usei-
ta selvityksiä, joitten mukaan tämä laki voi tämän mukaisesti mennä eteenpäin ja kaikista,
kuten tästäkään, ei tarvitse ottaa perustuslakivaliokunnan lausuntoa. Eli ennakkopäätökset
ovat meidän lainsäädännössämme ykkösasia, ja niiden mukaan toimitaan.

Toisekseen maatalouspuolella on erittäin vaikea taloudellinen tilanne tällä hetkellä. Nyt
meidän on haettava kaikkia semmoisia systeemejä, menetelmiä, miten me nykyisessä ti-
lanteessa voimme auttaa maataloutta ja maatiloja selviämään eteenpäin. EU tuo meille val-
tavat rajoitukset maatalouspuolelle, ja se rajoittaa todella asioita, miten me pystymme tu-
kemaan tilojamme, niin että ne pysyisivät pystyssä, niin että meillä säilyisi vahva kotimai-
nen tuotanto. Tämä on onneksi yksi mahdollisuus, millä me pystymme auttamaan meidän
maatilojen sukupolvenvaihdoksia ja elämää eteenpäin. Olen niin paljon seurannut maati-
lojen taloudellista tilannetta, että otan tämän todella kiitollisena vastaan — tätä todella tar-
10



Pöytäkirjan asiakohta PTK 118/2016 vp
vitaan, eikä ole keneltäkään pois, että meillä jatkossakin Suomessa voidaan tuottaa järke-
västi kotimaista ruokaa.

Vielä kolmantena asiana sitten tästä koko lakiesityksestä: hallitusohjelman mukaisesti
yritämme saada ensisijaisesti töitä, töitä ja töitä, ja tämä esitys varmistaa sen, että meidän
kotimainen yritystoiminta pystyy jatkumaan kotimaisilla toiminnoilla, kotimaisilla pää-
omilla eteenpäin, ettei meidän tarvitse myydä omia pienyrityksiämme ja ideoitamme ulko-
maille, vaan voimme todellakin kotimaassa kotimaisilla voimilla harjoittaa yritystoimin-
taamme ja palkata suomalaisia työntekijöitä töihin.

19.24 Touko Aalto vihr: Arvoisa rouva puhemies! Minä kunnioitan Suomen perustusla-
kia ja kunnioitan sitä niin paljon, että suhtaudun hyvin vakavasti sanoihin "huvikseen" ja
"väheksyvästi", kun puhutaan perustuslakia tulkitsevasta valiokunnasta. Pidän erittäin har-
millisena, että tätä esitystä on täydennetty niin, että sukupolvenvaihdokseen liittyvä huo-
jennuskäytäntö ei ole siinä mukana, ja toivon, että tosiaan vähintäänkin ensi keväänä saa-
tetaan tämä esitys perustuslakivaliokunnan arvioitavaksi kokonaisuudessaan.

Mutta tämän keskustelun pohjalta minun on pakko sanoa, että valiokunnassa oli kolme
valtiosääntöoikeuden asiantuntijaa ja heistä kaksi sanoi, että esitys alkuperäisessä muodos-
saan ilman muuta pitää lähettää perustuslakivaliokunnan käsittelyyn, ja kolmas asiantunti-
ja sanoi, että eduskunnan työjärjestyksen mukaisesti, jos valiokunnassa nousee epäilys täs-
tä perustuslainmukaisuudesta, ilman muuta se pitää lähettää perustuslakivaliokunnan kä-
sittelyyn. Suhtaudun myös erittäin lämpimästi siihen, mitä arvostamani edustaja Zysko-
wicz toi esiin.

Tämä tapa, millä tapaa Suomen perustuslain edessä toimitaan, on skandaali — toistan:
on skandaali — ja sen takia kannatan edustaja Harakan tekemää esitystä tämän esityksen
lähettämisestä perustuslakivaliokunnan arvioitavaksi.

19.26 Pia Viitanen sd: Arvoisa rouva puhemies! Minusta oli erittäin hyvä, että edustaja
Zyskowicz käytti tämän pitkän puheenvuoronsa ja yhdessä kohtaa siinä toden totta päätyi
siihen, että olisi skandaali, mikäli hallituspuolueet eivät uskaltaisi lähettää lakiesitystä pe-
rustuslakivaliokuntaan pelätessään väärää tulkintaa. Toden totta nyt on se tilanne, että täs-
sä kuitenkin on esitetty, kuten edellä puheenvuoroissa tuli ilmi, niin perusteltuja näkemyk-
siä siitä, että tämä lakiesitys kokonaisuudessaan, sen perustuslainmukaisuus, tulisi arvioi-
da perustuslakivaliokunnassa, että en voi, puhemies, mitään muuta kuin ihan ehdottomasti
kannattaa edustaja Harakan tekemää esitystä siitä, että tämä laki lähetetään perustuslakiva-
liokunnan arvioitavaksi tästä salista.

19.27 Krista Kiuru sd: Arvoisa puhemies! Minusta tämä on ollut hirvittävän hyvä kes-
kustelu, että mitä Suomessa voi tehdä, mitä ei voi tehdä ja mikä on eduskunnan arvovallan
kannalta se tapa, jolla näitä yhteisiä asioita hoidetaan. Minusta silloin, kun epäillään, että
voi jossakin esityksessä olla perustuslaillisia ongelmia, tartutaan tähän asiaan ja se asia kä-
sitellään. Eihän täällä oppositio kävisi tätä keskustelua eikä peräisi mahdollisuutta tämän
yhdenvertaisuuden arviointiin, jos tämä olisi suoritettu jo valiokunnan tasolla.

Kun tutustuin eduskunnan työjärjestykseen, niin selvisi 38 §:stä seuraava toteamus: jos
valiokunnassa valmisteltavaksi käsiteltävän lakiehdotuksen tai muun asian perustuslailli-
suudessa tai suhteessa ihmisoikeussopimuksiin on epäselvyyttä, valiokunnan tulee pyytää
asiasta lausunto PeViltä. Nyt se iso kysymys on se, että jos eduskunnan työjärjestys, johon
11



Pöytäkirjan asiakohta PTK 118/2016 vp
me kansanedustajat olemme sitoutuneet, lähtee siitä, että on pyydettävä — "tulee pyytää"
— niin kyllähän tämä tarkoittaa sitä, että me joudumme itse katsomaan itseämme peiliin.
"Tulee pyytää." Ei tämä ole mikään mahdollisuus hallituspuolueiden kansanedustajille
harkita, pitäisikö näin tehdä vai ei. Tätä on käsitelty myös perustuslaillisesta kulmasta ve-
rojaostossa, ja silloin hallituspuolueiden niin kuin myös oppositiopuolueiden kansanedus-
tajia sitoo tämä sama 38 §, jonka mukaan siis valiokunnan tulee pyytää asiasta lausunto pe-
rustuslakivaliokunnalta.

Minä todella toivon, että tämä asia voidaan huomenna istunnon alussa käsitellä sille
kuuluvalla tavalla ja jokainen meistä pohtii, haluammeko antaa suomalaisille käsityksen,
että tällaisissa yrityshuojennusasioihin liittyvissä asioissa perustuslaillista tulkintaa ei voi
tehdä muuta kuin täällä kovasti sitä peräämällä ja hakemalla tällaista oikeutta. Tehdään
tämä arvio ja otetaan sen jälkeen kantaa, miten asiat ovat.

Kannatan siis tätä edustaja Harakan tekemää ehdotusta.

19.29 Ben Zyskowicz kok: Arvoisa rouva puhemies! Tässä tämä perustuslaillinen kysy-
mys heräsi, näin olen ymmärtänyt, sen pykälän lisäämisestä lakiin, jossa pykälässä säädet-
täisiin siitä, että osakeyhtiöissä myös alaikäinen voi kuulua tämän sukupolvenvaihdoshuo-
jennuksen piiriin ja että häntä voi osakeyhtiön hallituksessa, jota pidetään riittävänä toi-
minnan jatkamisena, edustaa muistaakseni joko laillinen edustaja tai oma vanhempansa,
olikohan näin, eli lakisääteinen huoltajansa.

En itse ymmärrä, kun en ole tähän asiaan perehtynyt, mikä juuri tästä säädöksestä teki
perustuslaillisesti herkemmän kuin tästä sukupolvenvaihdoshuojennussäädöksestä yleises-
ti ottaen. Mutta jos tähän liittyy jotain sellaista, kuten ymmärsin, oliko edustaja Viitasen
puheenvuorosta, että käytännössä tämän sukupolvenvaihdoshuojennuksen piirissä väärin-
käytetään tätä sukupolvenvaihdoshuojennusta ja myös tällaista muuta kuin siihen yritysva-
rallisuuteen liittyvää merkittävää osakevarallisuutta tai muuta varallisuutta yritetään huo-
jennetuin veroin siirtää seuraavalle sukupolvelle, niin luulisi, että tämä olisi sellainen asia,
jota voitaisiin lainsäädännössä erikseen korjata.

Haluan vielä sanoa selkeyden vuoksi, että en mitenkään pysty näkemään, että tässä su-
kupolvenvaihdoshuojennuksessa olisi mitään perustuslain vastaista, ja mielestäni, jos tämä
perustuslakivaliokuntaan lähtee, perustuslakivaliokunnan tulisi tämä itsestäänselvyys näin
todeta. Tässä ei ole kyse mielivallasta. Yhdenvertaisuussäädös on mielivallan kielto, tässä
ei ole kyse mielivallasta. Tässä on merkittävä yhteiskunnallinen tavoite: edistää sukupol-
venvaihdoksia perheyrityksissä eli perheyritysten jatkuvuutta. Tässä ei myöskään ole kyse
2 momentin mukaisesta syrjinnästä. Mielestäni asia on täysin selvä.

19.31 Leena Meri ps: Arvoisa puhemies! Oli todella hyvä, että edustaja Zyskowicz käytti
tämän puheenvuoron, niin minä pääsin kärryille siitä, mitä tässä oli (Krista Kiuru: Koska
meitä muita ei uskota!) historiassa tapahtunut, oikein hyvä puheenvuoro. Sitten tuli nyt
esille sekin, että ilmeisesti, koska tämä asia on valiokunnassa käsittelyssä, me olemme aika
paljon täällä käytettyjen puheenvuorojen varassa, ettei ole mitään asiakirjoja, mitä tässä
voisi nyt lukea.

Ilmeisesti tämä pykälä, jota tämä perustuslakiongelma nyt koskee, on juuri nyt poistet-
tu. Jos se perustuslakivaliokuntaan lähetetään, jossa minäkin olen jäsenenä, niin totta kai
me sen käsittelemme, ja siksi juuri käytinkin sen puheenvuoron siitä, että minusta se on vä-
hättelevää sanoa, että kyllä teille voidaan sinne lähettää asioita, kun teillähän on siellä ai-
12



Pöytäkirjan asiakohta PTK 118/2016 vp
kaa. Minusta se oli päinvastoin edustaja Aallolta hieman erityinen kommentti ja hän koki
sen jotenkin outona, että minä vähättelisin jotain valiokuntaa, jossa minä itse istun. Minä
nyt kyllä aika paljon arvostan omaa työtäni ja haluan tehdä hyvää työtä, niin että kyllä se
nyt olisi aika kummallista, mutta en tiedä, ehkä täällä nyt oli tarkoitus saada joitakin raflaa-
via puheenvuoroja sitten aikaan sillä, että takerrutaan joka asiaan.

Tosiaan nyt edustaja Zyskowicz otti esille nämä kaksi verotusta koskevaa asiaa, jotka
olivat nyt perustuslakivaliokunnassa, numerot 52 ja 53 taitavat olla, ja näissä lausunnoissa
todella todetaan, että perustuslakivaliokunta on harvoin ottanut veroasioita käsiteltäväk-
seen tai niitä ei ole viety sinne perinteisesti. Tämä ei ole mikään uusi asia, että niitä ei ole
viety, vaan niitä ei ole viety ja on todettu näin, että yhdenvertaisuusperiaatteesta ei ole joh-
dettu tiukkoja rajoja lainsäätäjän harkinnalle. Kulloinkin perusoikeusjärjestelmän kannal-
ta kuitenkin pitää etsiä hyväksyttävät perusteet, mutta toisaalta pitää ottaa huomioon talou-
dellinen tilanne, ja tämä erottelu ei saa olla mielivaltaista, mutta sikäli mikäli se sinne pää-
tetään tuoda, niin kyllähän me sen käsittelemme, mutta edustaja Zyskowiczin lausunnoista
ymmärsin, että tämä ongelma on poistunut.

19.33 Pia Viitanen sd: Arvoisa puhemies! Ei tämä ongelma kokonaisuudessaan ole pois-
tunut, ja tilanne on varmasti sen kaltainen, puhemies, tässä kun kuuntelen keskustelua, että
myös hallituspuolueissa löytyisi ymmärrystä siihen, että voisi olla viisasta myös heidän nä-
kökulmastaan lähettää tämä esityksemme mukaan perustuslakivaliokuntaan, ettei jäisi sel-
laista kuvaa, että täällä ei haluta jonkun tietyn asian perustuslainmukaisuutta tutkia, eten-
kin kun tässä on niin omituinen historia, että tässä samassa kyseisessä asiassa on silloin
2008 keskeytetty käsittely, kun on toden totta pelätty kenties vääränlaisia tulkintoja tai
muuta sen kaltaista. Siksi, puhemies, minä nyt vetoan siihen, että kun tämä esitys on tullut,
voisimme lähettää perustuslakivaliokuntaan tämän esityksen. Tämähän sinänsä liittyy tä-
hän alkuperäiseen esitykseen, ja varmasti se kokonaisuus on se, mistä nyt puhumme, eli
tämä liittyy esitykseen 175, ja siksikin varmasti mahdollista on tämä kokonaisuus käsitellä.

19.34 Timo Kalli kesk: Arvoisa rouva puhemies! Tämä nyt käsittelyn pohjana oleva ja se
aiempi esitys siltä osin kuin oli tarkoitus 9 momentin kautta laajentaa tätä huojennusta syn-
nytti joissakin epäilyn, että tässä on perustuslaillinen ongelma, ja siihen pyydettiin perus-
tuslakiasiantuntijoilta lausunto. Sen jälkeen on käynyt sitten niin, että hallitus on muutta-
nut esitystä: 9 momentti on poistettu, 55 § ei ole auki. Ei tässä esityksessä ole minkäänlai-
sia perustuslaillisia ongelmia. Sen tähden toistan sen, mitä totesin: nyt on syytä antaa va-
liokunnan jatkaa käsittelyä, ja valiokunta päättää, mitenkä tässä sitten menetellään. En mis-
sään nimessä kannata, että tätä nyt käsittelyssä olevaa esitystä lähdetään viemään perustus-
lakivaliokuntaan.

Puhemies Maria Lohela: Otetaan muutama vastauspuheenvuoro.

19.36 Pia Viitanen sd (vastauspuheenvuoro): Arvoisa rouva puhemies! Tässähän on kui-
tenkin teknisesti kysymys sellaisesta asiasta, että vaikka tämä on täydentävä hallituksen
esitys, niin tähän sisältyy muun muassa teknisesti ja muodollisesti esitys, jossa puhutaan
kuolemanvaravakuutuksesta ja sen 7 a §:n 2 ja 3 momenttia esitetään kumottavaksi. Se on
muodollisesti ja teknisesti sisällä tässä lakiesityksessä, ja myös tästä on esitetty kysymyk-
siä, jotka saattavat tarkoittaa sitä, että myös tämän osalta perustuslainmukaisuuskysymys
13



Pöytäkirjan asiakohta PTK 118/2016 vp
olisi esillä ja sitä tulisi arvioida. Tämän me kaikki tiedämme. Ja kun tässä on kysymys tästä
kokonaisuudesta, niin siinä valossa ei voi todeta, että tämä asia olisi ongelmaton ja sitä ei
tulisi lähettää perustuslakivaliokuntaan.

Katsoisin, että meillä on kyllä hyvät perustelut siihen, miksi kannattaisi kaiken kaik-
kiaan yleisemminkin tämä kokonaisuus käydä siellä läpi. Jos mennään ihan tähän tekniik-
kaan, niin myös teknisesti tämä perustuslakivaliokuntaan lähettäminen on mahdollista tul-
kintani mukaan. Kyseessä on myös se, että minä vetoan siihen, että kun tämä keskustelu on
nyt herännyt ja on herännyt epäilyksiä, halutaanko tässä nyt nimenomaisesti pitää yllä näi-
tä (Puhemies koputtaa) tietynlaisia rakenteita, niin siksikin tämä kannattaisi tutkia, ainakin
sen perustuslainmukaisuus.

19.37 Krista Kiuru sd (vastauspuheenvuoro): Arvoisa puhemies! Minusta on ihan hyvä,
että käydään tätä perustuslaillista keskustelua, kun sitä muualla ei ole tähän mennessä voi-
tu käydä, nyt käydään täällä isossa salissa ihan oikeassa kohdassa. Tässä on kysymys siitä,
että tässä on kaksi eri esitystä, siis vanha esitys 175 ja nyt tämä käsittelyssä oleva uusi esi-
tys, tai toisinpäin siis tässä täydennetään nyt sitä esitystä, joka on jo saapunut eduskuntaan,
ja tältä osin kysymys on siis näiden kahden esityksen, 245 ja 175, yhteensovittamisesta.

Tarkistin tämän tänään vielä, että molempia on käsiteltävä samaan aikaan ja näin ollen
tämä perustuslaillinen ongelma valiokunnan käsittelyssä jatkuu, koska näitä molempia esi-
tyksiä on käsiteltävä samaan aikaan. Tältä osin kysymys on niin laajasta esityksestä tässä
vanhassa pohjassa, että tämä perustuslaillisuus täytyy arvioida. Valiokunta on verojaoston
esityksestä siis päätymässä nyt siihen, että kun tämä täydentävä hallitukselta tuli, ei pitäisi
enää arvioida tätä perustuslaillisuutta, kun siitä tämä yksi komponentti on irrotettu, (Puhe-
mies koputtaa) tämä uusin osa. Mutta tosiasiassa silti tässä kokonaisuudessa on otettava
huomioon perustuslaillisuus. (Hälinää)

Puhemies Maria Lohela: Hyvät edustajat, voinen pyytää pidättäytymään muusta keskus-
telusta.

19.38 Timo Harakka sd (vastauspuheenvuoro): Arvoisa puhemies! On siis käynyt ilmi,
että riippumatta siitä, onko tämä perintö- ja lahjaverolain 55 § mukana lopullisessa täyden-
tävässä lakiesityksessä vai ei, hallituksen esitys 245 sisältää perintö- ja lahjaverolain 7 §:n
muutoksen, josta kahteen kertaan verojaoston kuulema asiantuntija sanoo, että se edellyt-
täisi perustuslain tulkintaa perustuslakivaliokunnassa, joten toistan sen, että esitän sen lä-
hettämistä perustuslakivaliokuntaan ja asian käsittelyn keskeyttämistä.

Puhemies Maria Lohela: Puhujalistallakin olisi vielä edustaja Harakka, en itsekään tätä
äsken huomannut. Pahoittelen, haluatteko nyt käyttää uuden puheenvuoron?

Arvoisa puhemies! Kansanedustaja hyvin harvoin kieltäytyy tällaisesta tilaisuudesta,
mutta totean, että olen sanonut sanottavani.

19.39 Ben Zyskowicz kok: Arvoisa rouva puhemies! En ole saanut vastausta nyt keneltä-
kään, joka tietää, siihen, miksi juuri tässä pykälässä, jossa siis alaikäisen perintö tulee sa-
maan tilanteeseen kuin täysi-ikäisen perintö sukupolvenvaihdostilanteessa ja alaikäisen
osallistumiseksi katsotaan se, että hänen laillinen edustajansa tai vanhempansa osallistuu
14



Pöytäkirjan asiakohta PTK 118/2016 vp
hänen puolestaan hallituksen työskentelyyn, on nähty perustuslaillisia kysymyksiä. Ihan
vaikkapa juridisesta mielenkiinnosta toivoisin, että joku teistä valottaisi tätä asiaa.

No, toisena asiana haluan sanoa, että jos tämä asia lähetetään perustuslakivaliokuntaan
kaikkinensa, niin tietysti olen sitä mieltä, että silloin myös tämän säädöksen, josta nyt on
kyse, jota hallitus esittää poistettavaksi, perustuslainmukaisuus selvitettäisiin, koska mie-
lestäni se on täysin perustuslain mukainen. Mielestäni on hyvä, että alaikäisille tehtäisiin
oikeutta siten kuin hallituksen alkuperäinen esitys teki.

Toisena asiana totean, että nyt täällä on perustuslakikysymyksenä noussut esiin se, että
jos joku on ottanut henkivakuutuksen olettaen, että myös aikanaan se on verovapaa kuten
otettaessa, ja eduskunta sitten menee tässä vuosien saatossa muuttamaan, ettei se olekaan
verovapaa, niin tämäkin on nyt sitten perustuslakikysymys. No, olen iloinen siitä, että so-
sialidemokraatit nostavat omaisuudensuojan näin vahvaan rooliin ja haluavat laajentaa
omaisuudensuojan tulkintaa tällaisiin odotuksiin, mutta kun itse olen johdonmukainen sii-
nä, että vastustan kaikkinaisia liian tiukkoja perustuslain tulkintoja, niin ei tietystikään ole
niin, vaan jos joku ottaa vakuutuksen tämän päivän tilanteessa ja vaikka myyntimies sanoi-
si, että tämä on hieno juttu, koska aikanaan se tuotto on verovapaa, niin totta kai eduskun-
ta, joka edustaa täällä kansaa ja jolla on lainsäädäntövalta eikä kolmella neljällä professo-
rilla, saa muuttaa niin, että ei olekaan verovapaa se vakuutuskorvaus. Tämä on normaalia
politiikkaa, ja tämä kuuluu eduskunnan lainsäädäntövaltaan.

19.42 Timo Harakka sd (vastauspuheenvuoro): Arvoisa puhemies! Minäpä yritän selit-
tää edustaja Zyskowiczille.

Sukupolvenvaihdosten verohuojennusten ehdot määritellään perintö- ja lahjaverolain
55 §:ssä. Alaikäisen oikeuksien lisääminen laajentaisi tämän pykälän alaa. Koska samalla
sitten koko verohuojennuksen ehdosto tulisi kokonaisuudessaan tarkasteluun, mitä halli-
tus ei halunnut, niin tämä pykälä poistettiin tästä täydentävästä esityksestä.

Kuten sanoin, kannatan lämpimästi sitä, että tämän pykälän alaa laajennettaisiin alun pe-
rin ehdotetulla tavalla, ja olen lämpimästi jälleen kerran samaa mieltä edustaja Zysko-
wiczin kanssa, että jos haluamme saada varmistettua sen, että yritykset siirtyvät polvelta
toiselle, niin tämä 55 § pitäisi avata ja parantaa, mutta ikävä kyllä hallitus on ollut tähän ha-
luton.

19.43 Krista Kiuru sd (vastauspuheenvuoro): Arvoisa puhemies! Kyllä tässä surullisinta
tietenkin on se, että alaikäiset eivät pääse tämän perintöveron huojennuksen piiriin tällä kä-
siteltävänä olevalla esityksellä, koska tätä laajennusta ei haluta tehdä peläten, että nykyi-
nen huojennusjärjestelmä olisi jollakin tavalla vaakalaudalla. Minä olen syvästi pahoillani
siitä, että me olemme tulleet tällaiseen tilanteeseen, jossa nimenomaan yhdenvertaisuutta
parantamalla ollaan päätymässä tilanteeseen, jossa sitä ei tule tapahtumaan, koska jokai-
nen meistä varmaan on sitä mieltä, että myös 15-, 16- ja 17-vuotiaalla yrityksen perijällä
pitäisi olla samanlainen oikeus periä tämä yritys kuin 18-, 19- ja 20-vuotiaalla niillä huo-
jennuksen ehdoilla, jotka meillä on voimassa. Näin ei kuitenkaan nyt tule käymään, jos
tämä hallituksen toimintalinja toteutuu.

Yhtä erikoista tässä prosessissa on ollut se, että perintö- ja lahjaveroalen alkuperäinen
tavoitehan oli nimenomaan yritystoiminnan jatkaminen, mutta tosiasiassa tämä alkuperäi-
nen lakiluonnos johti siihen ja muuttui siihen, että nyt kysymyksessä ovatkin kaikki perin-
nöt, siis monenlaiset perinnöt. Esimerkiksi kun perinnönsaaja on perinyt yrityksen ohella
15



Pöytäkirjan asiakohta PTK 118/2016 vp
vaikka myös asunnon, niin tämä asuntokin katsotaan yritystoiminnan piiriin, jolloin katso-
taan, että sitä koskee sama huojennus. Tästä kuitenkin vuodelta 2008 on ennakkotapaus,
jossa perustuslakivaliokunta on silloisen laajennuksen kohdalla keskustellut siitä, voidaan-
ko yritysvarallisuutena pitää tämäntyyppisiä muita eriä, ja silloin nimenomaan sukupol-
venvaihdoksen kohteena oleva yrityksen aito tuotannollinen toiminta oli huojennuksen pii-
rissä, mutta ei mikään muu. Nyt pelätään hallituspuolueiden taholta, että tässä menisi niin
sanotusti lapsi pesuveden mukana. Minä pidän tätä kohtuuttomana, jos tämä toimintalinja
menee läpi, että tällä tavalla kikkaillen Suomen eduskunta ei saata tätä asiaa perustuslaki-
valiokunnan arvioitavaksi.

19.45 Eeva-Maria Maijala kesk (vastauspuheenvuoro): Arvoisa puhemies! Tämä ala-
ikäisen yritystoiminnan periyttäminen voisi olla perustuslaillinen asia, sillä itsekin me van-
hempina tiedämme sen, että lapsella pitää olla oikeus olla täysi-ikäinen ennen kuin hän jou-
tuu ottamaan vastuulleen yritystoiminnan tai maatilatoiminnan. Ne ovat niin isoja päätös-
asioita, ettei alaikäisellä missään nimessä ole mahdollisuutta eikä heille pidä antaa rasit-
teeksi semmoista asiaa, että heille laitettaisiin yritystoimintaa.

Minusta tämä hallituksen esitys on erittäin vastuullinen, kun näitä asioita helpotetaan
vain täysi-ikäisten osalta, jotka itse voivat päättää siitä, aloittavatko he yritystoiminnan.
Yritystoiminta on iso, tärkeä ja merkittävä asia.

19.46 Krista Kiuru sd: Arvoisa puhemies! Voin vain vielä todeta, että kun me Suomessa
käymme hyvin paljon keskustelua siitä, millä tavalla yritysvarallisuutta, tai omaakin varal-
lisuutta, voi verosuunnitella, ja meillä on paljon laillisia tapoja verosuunnitteluun, silloin
tietysti iso kysymys on se, miksi me emme salli sitä, että me tarkastelemme, millä tavalla ja
mitkä erät voisivat olla tämän tyyppisen huojennusjärjestelmän piirissä. Minusta on ikä-
vää, jos kalskahtaa siltä, että nykyinen hallitus ei halua arvioida sitä, milloin ihminen pe-
riessään omaisuutta on jo näiden huojennusten piirissä ja milloin ei ole. Jos on semmoinen
ajatus, että ihminen olisi aina, kun hänellä on yritys perittävänä, tai aina, kun hänellä on
maatila perittävänä, syntynyt tilanteeseen, jossa kaikki muukin perittävä omaisuus olisi
yhtäkkiä huojennusten piirissä, niin silloin kyllä herää aika iso kysymys siitä, miksi ei ha-
luta arvioida eduskunnan perustuslakivaliokunnassa, onko tällainen oikeus olemassa.

Toisaalta, arvoisa puhemies, haluaisin vielä korostaa tähän loppuun sitä, että ei anna hy-
vää kuvaa valiokunnan toiminnasta, että jos me kaikki olemme yhdessä sitoutuneet siihen,
että meidän pitää arvioida silloin, kun on vaikea asia ja perustuslainmukaisuudestakin on
epäilystä, pitääkö pyytää asiasta lausunto perustuslakivaliokunnalta, niin näin nimen-
omaan ei ole tehty, vaikka tässä kuulemisessa käsittääkseni ovat myös perustuslakiasian-
tuntijat viitanneet tähän. Sen sijaan valiokunnan jaosto on itse päättänyt korjata tätä nimen-
omaista pohjaesitystä ja sen perustuslaillisia puutteita sillä, että on luovuttu tästä laajen-
nusosasta, jotta ei syntyisi tilannetta, että perustuslaillisesti tätä pitäisi arvioida. Mutta ni-
menomaan samassa äänenpainossa on esitetty myös se, että tämäkin on perustuslaillinen
asia, jolloin perustuslakivaliokunnan pitäisi päättää, mikä näkemys tästä esityksestä voi-
daan jättää tuomatta eduskuntaan ja mikä ei eli miten sitä perustuslaillisuutta korjata, ja sen
valiokunta itse päätti tehdä, toisin kuin täällä me olemme sitoutuneet siihen, että perustus-
lakivaliokunta arvioi, miten esityksiä korjataan.
16



Pöytäkirjan asiakohta PTK 118/2016 vp
19.48 Touko Aalto vihr: Arvoisa rouva puhemies! Kaikki olennainen on tässä keskuste-
lussa tuotu jo esiin, mutta tahdon omalta osaltani vielä todeta yhden kiteyttävän asian. Toi-
von, että lainsäädäntövaltaa käyttävä eduskunta pitää huolen siitä, että niin voimassa ole-
van lainsäädännön kuin siihen tehtävien muutosten tulee aina kestää perustuslaillisuusar-
vioinnit, eikä osa eduskunnan jäsenistä pyri kaikin keinoin estämään tätä. Siitä on kysy-
mys.

19.49 Ben Zyskowicz kok: Arvoisa rouva puhemies! Haluan todeta, että sitä, mitä pön-
töstä sanoin, todella tarkoitin, mutta kun kuuntelen puheenvuoroja, niin totta kai ymmär-
rän, että suuressa salissa, missä me nyt olemme, nämä puheenvuorot ovat poliittisesti hy-
vin latautuneita itse siihen asiaan nähden. Mutta sitä tietysti meidän järjestelmämme auk-
toriteetti ja uskottavuus edellyttää, että perustuslakivaliokunnan kannat eivät muotoudu
sen mukaan, pidetäänkö jotain hallituksen esitystä sinänsä hyvänä tai huonona. Minä olen
kauhuissani siitä, että perustuslakivaliokunta — ja nyt en puhu mistään hallitus—opposi-
tio-asioista, toisin kuin äsken — on niin monessa asiassa ottanut niin tiukan tulkintalinjan,
ja totta kai se perustuu valiokunnan kuulemiin asiantuntijoihin, eihän muuten voisi olla. On
ihan luonnollista, että heitä kuullaan, mutta minä ainakin haluaisin, että tätä asiantuntija-
kaartia vähän uudelleen katsottaisiin ja muitakin kuin näitä perusoikeusfundamentalisteja
kuunneltaisiin.

Jos nyt esimerkiksi otan tämän kysymyksen näistä ay-jäsenmaksuista, ei kukaan ole
täällä vastannut siihen, miksi on yhdenvertaisuuden mukaista, että ne saa vähentää mutta
muita ei saa vähentää. Miksi on oikein, että maatalousyrittäjäeläkkeitä verorahoilla tue-
taan, kun muiden yrittäjien eläkkeitä ei verorahoilla tueta? Ja niin edelleen ja niin edelleen.
Yritän siis sanoa, että politiikka, lainsäädäntö, yhteiskunnallisten uudistusten toteuttami-
nen, arvioiminen, eri intressien yhteensovittaminen, ovat normaalia politiikkaa, jota teke-
vät kaikkien demokraattisten maiden normaalit parlamentit, mutta siinä vaiheessa, kun
meillä ruvetaan joka asiasta tekemään perustuslakikysymystä (Puhemies koputtaa) tai yh-
denvertaisuuskysymystä, ollaan todella väärillä jäljillä. (Puhuja siirtyi puhujakorokkeelle)

Arvoisa puhemies! Jatkan muutamalla sanalla vielä täältä puhujapöntöstä. — Eli nor-
maalia yhteiskunnallista harkintaa on, haluammeko me, että ay-jäsenmaksut ovat vähen-
nyskelpoisia, vaikka muiden yhdistysten ei ole, haluammeko me tukea maatalousyrittäjien
eläkkeitä yli 100 miljoonalla eurolla vuodessa, vaikka muiden yrittäjien eläkkeitä ei haluta
tukea, ja niin edelleen ja niin edelleen. Tämä on normaalia yhteiskunnallista harkintaa.
Kaikkeen, mitä me teemme, verolainsäädäntöä, sosiaalilainsäädäntöä, aluelainsäädäntöä,
innovatiivisuuslainsäädäntöä, sisältyy sellaista harkintaa, jossa aina voidaan sanoa, että
jotkut tulevat paremmin kohdelluiksi, koska he ovat sen rajan oikealla puolella, ja jotkut
tulevat huonommin kohdelluiksi, kun he ovat sen rajan väärällä puolella.

Yritän siis sanoa, että eduskunnan perustuslakivaliokunnan tulisi palata siihen rooliin,
että on hyvin poikkeuksellista, että hallituksen esityksessä on perustuslain kannalta arve-
luttavia kohtia, ja että vielä poikkeuksellisempaa on se, että normaalin demokratian valli-
tessa ja rauhan vallitessa maassamme hallitus jatkuvasti tekee perustuslain vastaisia laki-
esityksiä. Tämä on ongelma, että meillä tulkinnat tiukkenevat ja tiukkenevat.

Tänä päivänä perustuslakivaliokunta on miettimässä, onko perustuslain vastaista, jos me
säädämme, että avioliitto on miehen ja naisen välinen. On esitetty ihan vakavasti otettavas-
ti se tulkinta, että avioliiton palauttaminen miehen ja naisen väliseksi liitoksi olisi perus-
tuslain vastaista. Minä siis kannatan sitä, että elämme nykytilanteen mukaan. Viime edus-
17



Pöytäkirjan asiakohta PTK 118/2016 vp
kunta on lain säätänyt, olin minä siitä mitä mieltä tahansa, ja nyt mennään näin. Mutta että
tehtäisiin perustuslakikysymys siitä, että Suomen perustuslaki estää säätämästä lain, jossa
avioliitto on miehen ja naisen välinen liitto — minusta se on kauhistuttavaa, ja kuitenkin
vakavasti perustuslakiasiantuntijat tänä päivänä tällaista esittävät, ja se käy ilmi muun
muassa edustaja Kärnän blogissa, jonka hän julkisti.

Summa summarum, hyvät ystävät ja varsinkin perustuslakivaliokunnan jäsenet — näen
täällä edustaja Kantolan ja edustaja Meren ja eräitä muita: Yritetään palata siihen, että nor-
maali lainsäädäntötyö on normaalia lainsäädäntötyötä ja joka asia ei ole perustuslakiongel-
ma. Jos puhutaan yhdenvertaisuussäädöksestä, niin sen voi tulkita hyvin tiukasti, ja silloin
me olemme vähän joka asiassa yhdenvertaisuuden kanssa naimisissa. Tai sen voi tulkita
mielivallan kielloksi, joksika se on aikoinaan säädetty. Mielivallan kielto tarkoittaa sitä,
että me emme voi huojentaa sen mukaan, onko siniset silmät vai ruskeat silmät ja niin edel-
leen, siis mielivaltaisilla argumenteilla. Mutta esimerkiksi huojentamalla sukupolvenvaih-
dosten verotusta edistetään perheyritysten jatkuvuutta, ja se on yhteiskunnallisesti hyväk-
syttävä argumentti, ja on aivan luonnollista, että tämmöisestä voidaan eduskunnassa sää-
tää. Eli yhdenvertaisuussäädös on mielivallan kielto, ja sitten 2 momentti on syrjinnän kiel-
to: jos pyritään nimenomaisesti syrjimään, niin tietysti se on vastoin perustuslakia. Kun tä-
hän palattaisiin, koko tämä keskustelu ja, voi sanoa, näytelmä, mihin eduskunnassa on nyt
jouduttu, olisi aivan tarpeeton.

19.55 Sari Tanus kd (vastauspuheenvuoro): Arvoisa rouva puhemies! Haluaisin kom-
mentoida avioliittolakia sen verran, (Eduskunnasta: Ei taas!) että viime kaudellahan perus-
tuslakivaliokunta kuulemani mukaan oli ottanut kantaa, että nykyinen avioliittolaki on pe-
rustuslain mukainen. Elikkä tämä tuleva kansalaisaloitehan pyrkii säilyttämään nykyisin
vallalla olevan avioliittolain eikä palauttamaan mitään, mikä ei ole tullut vielä voimaan.

Mutta sinänsä minusta on ollut hyvin mielenkiintoista kuunnella kaiken kaikkiaan tähän
pykälään liittyen perustuslakivaliokunnan työhön liittyvää keskustelua, koska tosiasiahan
on ihan muihin asioihin liittyvä kuin mihinkään avioliittolakiin. Meillä on Suomessa val-
lalla olevia lakeja ja käytäntöjä, jotka oikeasti ovat perustuslain vastaisia useammankin py-
kälän suhteen. Sen suhteen minusta tämä ajatuskanta, että nostetaan, mitkä asiat ovat pe-
rustuslain mukaisia, mitkä pitäisi arvioida sen suhteen, on ihan (Puhemies koputtaa) terve-
tullutta keskustelua.

Puhemies Maria Lohela: Ja puhujalistalle.

19.56 Leena Meri ps: Arvoisa rouva puhemies! Tässä keskustelun aikana avautui — kun
tosiaan on hyvin vaikea ollut ottaa kantaa asiaan, joka on valiokunnassa kesken — ja kat-
soinkin muuten tuosta hallituksen esityksestä, että ei se nyt näköjään mikään salaisuus ole
ollut, että hallitus on täällä hallituksen esityksessä myöntänyt avoimesti tämän asian, että
tämä momentti vedetään pois, tämä 9 momentti nimenomaan, koska on tullut tässä esille,
että se ei ole ongelmaton yhdenvertaisuusperiaatteen kannalta. Ja jotta tämä laki saataisiin
eteenpäin, jotta talousarviolait eivät vaarantuisi, niin hallitus on vetänyt tämän momentin
pois, niin että ei tämä nyt mikään siis sillä lailla uutinen ollut. Katsoin, että hallitus on tä-
män itsekin myöntänyt, että tämä on näin, ja mielestäni hallituksella on oikeus peruuttaa
esityksiä. Emme me voi täällä hallitusta myöskään pakottaa tuomaan esityksiä tai emme
voi myöskään hallitusta velvoittaa. Heillä on oikeus myös peruuttaa ja muuttaa lakiesityk-
18



Pöytäkirjan asiakohta PTK 118/2016 vp
siä. Näin se vain menee, että nyt me voimme sitten muuttaa sitä meidän perustuslakia, jos
me haluamme toisella tavalla.

Tätä perustuslakitulkintaa on käytetty hyvin usein. Silloin kun tulin eduskuntaan, niin
hallitusohjelmastakin löydettiin jo perustuslain vastaisia kirjauksia, mikä minusta oli sil-
loin aika mielenkiintoista, koska ei ollut edes hallituksen esitystä, mitä arvioida. Olen kyl-
lä edustaja Zyskowiczin kanssa siinä samaa mieltä, että tällä asialla niin kuin ratsastetaan
välillä, tullaan kovin suurin fanfaarein liikkeelle, että kun hallitus tuo jonkun asian, niin
tämä on aivan varmasti perustuslain vastaista. Ihan hyvänä esimerkkinä, tuoreena muisti-
kuvana, on tämä subjektiivisen päivähoito-oikeuden rajaus, jonka kohdalla pidettiin ehdot-
tomasti aivan absoluuttisena, että tämä tulee olemaan perustuslain vastaista. Näin eräät asi-
antuntijat esittivät täällä eduskunnassakin. Näinhän siinä ei käynyt. Se on tosiaan juuri
näin, että tulkinta ei saa olla liian tiukkaa. Muuten meillä menee kaikki normaali harkinta-
valta ja me voimme suurin piirtein lakkauttaa koko eduskunnan. (Ben Zyskowicz: Paitsi
perustuslakivaliokunnan!) — Niin. — Muutama asiantuntija voi sitten kertoa, miten nämä
päätetään. (Ben Zyskowicz: Just näin!)

19.58 Hannu Hoskonen kesk: Arvoisa rouva puhemies! Ensinnä pahoittelen, että puhe-
lin jäi äsken päälle. Tein virheen, pahoittelen tekemääni virhettä. (Touko Aalto: Kahvit!)

Toiseksi, mitä tulee perustuslakivaliokunnan tulkintalinjoihin yleensä, niin nehän perus-
tuvat linjaan, joka on ollut perustuslakivaliokunnalla aina asioiden hoidossa. Onko joku la-
kiesitys perustuslain vastainen vai ei, sehän käsitellään valiokunnassa, kuunnellaan asian-
tuntijoita, katsotaan, mikä on perustuslakivaliokunnan linja ollut asiassa, ja sen mukaan
tehdään päätös. Kysymys ei ole mistään mielivaltaisesta tilanteesta vaan olemassa olevan
linjan jatkumosta ja niin, että lakiesityshän voi tehdä pieniä poikkeuksia perusoikeuksiin,
mutta ehtona on tietenkin se, että poikkeus voidaan katsoa hyväksytyksi, jos syntyvä haitta
on pieni siihen verrattuna, mikä on saavutettu hyöty. Jokainen tilanne katsotaan erikseen.
Kysymys ei ole mielivallasta vaan suomalaisesta tavasta katsoa, mitkä ovat ihmisten pe-
rusoikeudet. Linja on mielestäni hyvä eikä siinä ole huomautettavaa. Se on totta, että ny-
kyisin kielikuvissa näkee mediassa aina sen, että on perustuslain vastainen se asia tai tämä
asia. Se on vapaata mielipiteen muodostusta. En minä halua sitä kahlita, mutta toivoisin
kuitenkin, että edustajat olisivat asiassa hieman huolellisempia. Kuitenkin perustuslakiva-
liokunta asiasta aina lausuu, ja se on ollut se linja, jonka mukaan mennään, enkä näe itse
siinä sen suurempaa ongelmaa.

20.00 Ilkka Kantola sd: Arvoisa puhemies! On pakko käyttää taas se puheenvuoro, jossa
kiinnitän huomiota siihen, että minun mielestäni kansanedustajien tehtävänä on myös en-
nemminkin ylläpitää kuin murentaa eduskunnan arvovaltaa ja mieluummin puhua kun-
nioittavasti eduskunnan erilaisista instrumenteista, joiden avulla me yhdessä teemme tääl-
lä tärkeätä lainsäädäntötyötä koko isänmaan ja suomalaisten hyväksi. Jotkin sävyt tässä
keskustelussa ovat herättäneet sen kysymyksen, olemmeko me murentamassa sitä arvoval-
taa, jota eduskunnalla tulisi olla.

Edustaja Zyskowicz, ihailin ja kuuntelin kiinnostuneena teidän tarkkaa puhettanne siitä,
mistä on kysymys tässä varsinaisessa asiassa, joka nyt on käsittelyssä, kun päädyitte sii-
hen, että skandaalihan se on, jos ruvetaan lakia vetämään pois sen takia, että siinä mahdol-
lisesti on jokin perustuslakiongelma, kun se on jo valiokunnassa. Mutta sen sijaan ajatte-
lin, että ehkä hieman liioittelitte kuvatessanne perustuslakivaliokunnan toimintaa. Olen is-
19



Pöytäkirjan asiakohta PTK 118/2016 vp
tunut perustuslakivaliokunnassa viime kauden ja nyt myös, ja minulla se yleiskuva siitä on,
että meillä käy hyvin monenlaisia asiantuntijoita siellä ja asiantuntijat ovat aika monessa
asiassa keskenään eri mieltä. Siellä ei ole mitään yksiäänistä papistoa, joka lausuisi sen to-
tuuden, jota sitten valiokunta yksinkertaisesti vain toimeenpanisi, vaan kyllä me joudum-
me valitsemaan eri tulkintalinjojen väliltä, ja kummassakin päässä ne äärimmäiset lausun-
not, joita valiokunta käsittelee, yleensä jäävät sitten sivuun ja sitä jonkinlaista keskitietä
pyritään kulkemaan.

Täällä on keskusteltu paljon aiheeseen liittyen verolainsäädännöstä. Perustuslakivalio-
kunta, niin kuin edustaja Meri täällä jo viittasi, ja taisitte, Zyskowicz, itsekin viitata siihen,
on käsitellyt muun muassa niin sanottua eläkeläisten raippaveroasiaa ja samoin metsälah-
javerotusta. Kummankin asian käsittelyssä tiedostin hyvin vahvasti sen, että verolainsää-
däntö on omaa lajiansa ja kummassakaan kohdassa ei tullut perustuslain näkökulmasta ra-
joituksia niiden lakien säätämiseen, eli kyllä me hyvin paljon enimmäkseen päästämme
asioita sieltä läpi eteenpäin sellaisinaan ja aika harvoin siellä asioita ponnen taakse pan-
naan. Tilanne ei ole (Puhemies koputtaa) niin synkkä kuin te kuvasitte, edustaja Zysko-
wicz.

20.02 Pia Viitanen sd: Arvoisa puhemies! Varmasti voisin jatkolauseena sanoa tähän,
että on kummallista, jos tässä valossa halutaan väen vängällä estää se, etteikö tätä perus-
tuslainmukaisuutta voitaisi tulkita, nyt kun siitä kuitenkin on esitetty vakavia huomioita ja
tuotu esiin tarve, että tämä pitäisi katsoa.

Jos mennään ihan siihen asiasisältöön, mitä tämä huojennuspykälä tällä hetkellä oikeas-
ti tarkoittaa, sehän oli, ihan kuten täällä todettiin aiemminkin, myönteinen asia, mitä oli-
simme kannattaneet, että tämä alaikäiselle myös tulee, koska on ihan itsestään selvää, että
17-vuotiaalla pitää olla sama kuin 18-vuotiaalla. Sinänsä tässä oli hyvä tarkoitus. Siksi oli
niin absurdia ja surullista ja hullunkurista ja minun mielestäni jopa vastenmielistä, että tuli
se kuva tästä, että sen takia tätä nyt vältetään eikä tätä huojennusta voida alaikäiselle sää-
tää, koska pelätään sitä, että perustuslakivaliokunta tulkitsisi koko sisällön oikeellisuutta ja
yhdenvertaisuutta.

Kysymyksessähän, puhemies, on siis sellainen tilanne, että yritysvarallisuuden ohella
voidaan siirtää ihan huomattavaakin arvopaperiomistusta huojennetuin ehdoin. Se tarkoit-
taa toden totta sitä, että esimerkiksi maatilavarallisuudessa tosiasiassa efektiivinen veroas-
te on keskimäärin 1,6 tai yritysvarallisuudessa todellinen veroprosentti on keskimäärin
noin 3,5, ja sitten samaan aikaan kuitenkin se toinen perijä, joka ei ole tässä asemassa ja
joka on sisko, veli tai muu, maksaa ihan normaalin asteikon mukaisen perintöveron, joka
voi olla vaikka 20 prosenttia tai minkä asteikon mukaan hänelle kuuluukaan. Varmasti on
aika perusteltua herättää kysymys, onko tässä yhdenvertaisuusongelmia.

Sitten myös ihan asiallisesti, jos puhutaan nyt sitä kieltä, mitä esimerkiksi me sosialide-
mokraatit puhumme reiluuden nimissä ja politiikan sisällöstä, meidän mielestämme olisi
reilumpaa, että me emme suojelisi (Puhemies koputtaa) näitä hyväosaisten veronkeven-
nyksiä, kun voisimme toimia toisella tavalla ja oikeudenmukaisemmin verorakennettam-
me järjestellä.

20.04 Ben Zyskowicz kok: Arvoisa herra puhemies! Ihan selvyyden vuoksi sanon edusta-
ja Kantolan puheenvuoron johdosta ensinnäkin, että se ei ole skandaali, että hallitus vetää
jonkun pykälän pois, niin kuin tässä muutosehdotuksessaan on tekemässä, vaan se on mie-
20



Pöytäkirjan asiakohta PTK 118/2016 vp
lestäni skandaali, jos eduskunnassa nousee kysymys ja epäilys jonkun lainsäädännön pe-
rustuslainmukaisuudesta ja lakia sitten yhden pykälän osalta muutetaan sen vuoksi, että
sitä itse perustuslaillisen arvioinnin kohteeksi haluttua — siis asiantuntijalausunnoissa ha-
luttua — kokonaisuutta ei uskallettaisi lähettää perustuslakivaliokunnan arvioitavaksi. Siis
se on skandaali, jos ollaan tilanteessa, jossa herätetään aiheellisesti epäilys — aiheellisesti
siis — asiantuntevilta tahoilta jonkun laajemman säädöksen tai säädöstön perustuslainmu-
kaisuudesta ja sitten sitä muutetaan, jottei tähän perustuslailliseen kysymykseen jouduttai-
si perustuslakivaliokunnassa ottamaan kantaa — tai tässä pitänee käyttää sanaa, jottei sii-
hen kysymykseen "päästäisi" eduskunnan perustuslakivaliokunnassa ottamaan kantaa. Siis
sehän on skandaali, koska sehän tarkoittaa sitä, että tiedostetaan, että tässä on ehkä perus-
tuslaillisia ongelmia, mutta koska emme uskalla kysyä perustuslakivaliokunnalta, onko,
niin me teemme näin.

Skandaali minun mielestäni ei johdu siitä, että yritysten sukupolvenvaihdoshuojennus
olisi perustuslain vastainen. Skandaali mielestäni johtuu siitä, että tässä talossa on näin laa-
ja ja mielestäni perusteltu epävarmuus siitä, että mitäköhän se perustuslakivaliokunta tällä
kertaa tästä asiasta meinaa lausua. Eli skandaali on mielestäni se — siis totta kai tämä me-
nettely oli skandaali, mutta huolestuttavaa on mielestäni se... — Minun on pakko taas men-
nä pönttöön. (Naurua)

Ensimmäinen varapuhemies Mauri Pekkarinen: Edustaja Zyskowicz, ei ole ollenkaan
skandaali tulla käyttämään puheenvuoro täältä. (Naurua)

Kiitos, herra puhemies, tämä oli ystävällisesti todettu. — Siis yritin selvittää, mitä tar-
koitin skandaalilla. Eli kyllä, jos tässä talossa herää perusteltu, siis asiantuntijoiden esittä-
mä epäilys siitä, että jokin lainsäädäntöhanke on perustuslain vastainen, ja jos sitten sitä
lainsäädäntöhanketta korjataan jollakin pienellä muutoksella, joka on siinä uusi, vaikka se
ongelma piilisi — tai väitettäisiin, että se piilee — siinä koko konstruktiossa, niin jos sitten
tehdään tämä pieni korjaus, jotta vältettäisiin se, että perustuslakivaliokunta ottaisi tähän
koko konstruktioon kantaa, koska pelätään perustuslakivaliokunnan mahdollisesti totea-
van, että tämä koko konstruktio on perustuslain vastainen, niin sehän on meidän koko jär-
jestelmän kannalta, jossa nimenomaan perustuslakivaliokunta valvoo lakien perustuslain-
mukaisuutta, kyseenalainen menettely.

No, mistä tämä sitten johtuu? Minä väitän, että se johtuu siitä, että viimeisten vuosien ai-
kana perustuslakivaliokunnan lausunnot ovat tiukentuneet. Ja jos nyt otetaan tämä yhden-
vertaisuussäädös: Meillä on nyt kaksi tuoretta perustuslakivaliokunnan lausuntoa verolain-
säädännöstä ja niiden suhteesta yhdenvertaisuuteen. Mistä nousee tämä kysymys, että
yleensä perustuslakivaliokunnalle lähetetään näitä verolakeja, joita ei aikaisemmin ole lä-
hetetty? Tämä niin sanottu eläkkeensaajien raippavero on säädetty vuonna 13, ei sitä lähe-
tetty perustuslakivaliokuntaan, mutta nyt se lähetettiin. Okei, se on noussut siitä, että moni
on kokenut sen perustuslain vastaiseksi, ihan niin kuin edustaja Tanus täällä sanoi, että hän
kokee, että on voimassa monia sellaisia lakeja ja niiden yksittäisiä pykäliä, jotka ovat vas-
toin perustuslakia. Eli julkisessa poliittisessa keskustelussa on luonnollista todeta, että
tämä on vastoin perustuslakia, tuo on vastoin perustuslakia, tämä on vastoin perustuslakia.
Minusta se on luonnollista. Mutta silloin kun mennään perustuslakivaliokuntaan ja rajoite-
taan Suomen kansan valitseman eduskunnan oikeutta säätää sellaisia lakeja, joita pidetään
perusteltuina, niin silloin se kynnys pitää asettaa paljon korkeammalle kuin tämmöisessä
21



Pöytäkirjan asiakohta PTK 118/2016 vp
tavallisessa poliittisessa debatissa, jossa sanotaan, että subjektiivisen päivähoito-oikeuden
rajaaminen on perustuslain vastaista tai tämä tai tuo raippavero on perustuslain vastaista.
Tästä minä olen huolissani: siitä, onko perustuslakivaliokunta nähnyt sen kynnyksen riit-
tävän korkeaksi todeta jokin lakiesitys, sen yksittäinen säädös perustuslain vastaiseksi.

Edustaja Kantola, tiedän, ettei sieltä liukuhihnalta tule perustuslain vastaiseksi todettu-
ja, mutta kyllä sieltä tältäkin syksyltä löytyy monia sellaisia lakeja, joissa jonkun pienen
yksityiskohdan kohdalta on todettu, että laki on vastoin perustuslakia ja kun korjaatte tä-
män pienen yksityiskohdan, niin sitten se on tavallinen laki. En nyt mene näihin tulkintoi-
hin, niitä on paljon. Mutta minä väitän, edustaja Kantola, että jopa perustuslakivaliokun-
nan työtilanne tällä hetkellä ja itse asiassa vähän aikaisemminkin kertoo siitä, että nykyti-
lanne ei ole ihan terve. Liian usein törmäämme kysymykseen, että näin rauhanaikana, laa-
jan enemmistöhallituksen vallitessa hallitus esittää perustuslain vastaisia lakeja tai lakeja,
joita perustellusti saatetaan pitää perustuslain vastaisina. Ei se ole terve tilanne minun mie-
lestäni.

Tämä yhdenvertaisuus, kuten jo sanoin, on mielivallan kielto. Se on syrjinnän kielto.
Mutta ei se kiellä eduskuntaa säätämästä, että ay-jäsenmaksut ovat vähennyskelpoisia,
vaikka puolueyhdistysten eivät ole, ja ei se kiellä eduskuntaa säätämästä, että maatalo-
usyrittäjien eläkkeitä tuetaan merkittävästi verorahoilla, vaikka muitten yrittäjien ei tueta,
ja niin edelleen, koska kaikille näille säädöksille on jokin järkevä yhteiskunnallinen perus-
te eivätkä nämä säädökset, esimerkiksi nyt mainitut esimerkit, perustu mielivaltaan, niin
kuin ei perustu myöskään tämä niin sanottu eläkeläisten raippavero, kuten perustuslakiva-
liokunta on nyt tuoreessa lausunnossaan todennut.

Edustaja Kantola sanoi vielä, että puolustan ulkomailla ja kotimaassa tätä meidän ny-
kyistä perustuslain valvontajärjestelmää, koska mikään järjestelmä ei ole täydellinen. Se,
että USA:ssa korkeimman oikeuden nimitykset ovat melkein tärkeimpiä poliittisia nimi-
tyksiä, mitä presidentti tekee, kertoo siitä, että eipä se niittenkään korkein oikeus kovin po-
litiikasta vapaa elin ole, ja siellä päätetään siitä, ovatko abortti tai samaa sukupuolta ole-
vien liitot perustuslain mukaisia, kun meillä ne koetaan sellaisiksi, että ne päätetään edus-
kunnassa, siis ilman perustuslakia päätetään eduskunnassa tai perustuslakivaliokunnan
avulla, ja se on mielestäni luontevampi paikka kuin korkein oikeus.

Eli puolustan meidän nykyjärjestelmäämme. Mutta sitä en puolusta, että viimeisten vuo-
sien aikana tämä tulkinta, tämä doktriini on mennyt yhä tiukemmaksi. Jos halutaan oikein
kärjistää, niin voi sanoa, että kun tällä tiellä jatketaan, niin me emme todella tarvitse täällä
muuta eduskuntaa kuin perustuslakivaliokunnan, ja kun vielä jatketaan, ei tarvita sitäkään,
vaan riittää, että meillä on 3—4 professoria, jotka kertovat, mitä täällä Suomessa saa sää-
tää.

20.11 Sari Essayah kd: Arvoisa puhemies! Olematta jäsen sen paremmin perustuslakiva-
liokunnassa kuin valtiovarainvaliokunnassa täytyy kyllä ihmetellä tätä syntynyttä tilannet-
ta. Kyllä tässä oikeastaan se kysymys kiteytyy siihen, mitä valtiovarainvaliokunta on oi-
kein pelännyt, kun ei ole uskaltanut sitten lähteä kysymään perustuslakivaliokunnan näkö-
kulmaa tähän, koska — niin kuin täällä nyt on monessa puheenvuorossa todettu — halli-
tuksen tahtotila on ollut se, että halutaan helpottaa yritysten ja maatilojen sukupolvenvaih-
dostilanteita. Se on varmasti aivan oikein sen perusteella, että hallitus saa tehdä sen mu-
kaista politiikkaa, mitä haluaa, ja tuoda sen tyyppisiä esityksiä.
22



Pöytäkirjan asiakohta PTK 118/2016 vp
No sitten, jos ruvetaan keskustelemaan siitä, onko mahdollisesti tässä yritysvarallisuu-
den sisällä jotain sellaista, jonka antaminen yritysvarallisuuden sisällä saattaisikin sitten
olla epäoikeudenmukaista toisten perinnönsaajien suhteen, niin minun mielestäni tullaan
sitten siihen kysymykseen, onko tämä yritysvarallisuuden määritelmä esimerkiksi se, min-
kälaisia osakkeita on käyttöomaisuudessa, minkälaisia osakkeita on vaihto-omaisuuden si-
sällä, elikkä onko siis näitten yritysten taseitten sisällössä sitten jotakin sellaista, jota pitäi-
si perustuslaillisuuden näkökulmasta lähteä arvioimaan, koska muutenhan tämä on aika
kummallinen tilanne, että kai nyt Suomessa kuitenkin yritysvarallisuus on aina erillään
muusta varallisuudesta ja se on kirjanpitolaissa ja tilintarkastuslaissa määritelty, ja sinäl-
länsä jos sanotaan, että halutaan antaa huojennus sille yritysomaisuudelle ja sille maatila-
omaisuudelle, niin se on kuitenkin olemassa oleva erillinen instanssi.

Nyt oikeastaan kysymys kuuluu niille, jotka valtiovarainvaliokunnassa ovat tätä asiaa
käsitelleet: mikä kumma tästä yritysvarallisuuden sisällön määrittelystä teki sitten niin on-
gelmallisen tai mitä siinä on sellaista — tämä ei nyt oikein minulle aukea — että miksi tätä
asiaa sitten ei voitu sen alkuperäisen hallituksen esityksen 175 kohdalta kysyä sieltä perus-
tuslakivaliokunnasta?

20.13 Leena Meri ps: Arvoisa herra puhemies! Tulin tänne eteen, kun tuntuu aina, kun
tuossa on tuo pari minuuttia, että jotenkin hätäilee niin nopeasti, että meinaa puolet unoh-
taa sanoa.

Kuuntelin tuossa edustaja Zyskowiczin puhetta ja nyt myös ymmärsin, mitä hän tarkoit-
ti sillä skandaalilla. Kun luin tuota hallituksen esitystä, niin hallituksen esityksessä lukee,
että tämä 9 momentti peruutetaan, jotta tämä talousarvio — ja tämä on siihen liittyvä laki
— ei vaarantuisi. No, tässä nyt ei kerrota, mikä se syy on. On spekuloitu sitä, että tämä on
tullut yhdenvertaisuuden kannalta ongelmalliseksi. Ne asiantuntijalausunnothan nyt eivät
varmaan ole julkisia, enkä nyt ole huomannut, että sitä olisi spekuloitu missään julkisuu-
dessa, ei ole sattunut silmään, niin että minä en tiedä, mikä siinä nyt on sitten se yhdenver-
taisuusongelma ollut. Ja tässä puhutaan, että "ei vaarantuisi" — onko hallitus ajatellut ai-
kataulua tai mitä?

Minä en nyt yritä mennä kenenkään aivojen sisään, minä en tiedä, mitä siinä on ajateltu,
mutta kyllähän se on merkittävää, jos joudutaan lähtemään sille tielle ylipäätään lainsää-
dännössä, että mieluummin peruutetaan sitten lakiesityksiä ennemmin kuin viedään ne pe-
rustuslakivaliokuntaan. Vaikka minäkin tiedän, että me haemme siellä keskitietä ja muuta
— siellä nyt jonkun aikaa olleena — niin siitä huolimatta se on myös signaali ja merkki
meille, että hetkinen, nyt jotain on kuitenkin, me niin kuin... Se ei ole perustuslakivalio-
kunnankaan, että voisi sanoa, että ne ovat just ne ihmiset, ketkä siellä istuvat... — No, voi
olla, että olen tässä vähän subjektiivinen.

Mutta siis se ajatusmalli, että ajatellaan, että sinne ei uskalleta tuoda asioita: Onhan tämä
nyt aika kummallista. Se kertoo jo aika paljon, että silloin ei luoteta tai ajatellaan, että se on
liian tiukka tai että se ei anna sitä tarkoituksenmukaisuusharkintaa riittävästi, koska se on
aivan totta, niin kuin edustaja Zyskowicz sanoi, että on aivan selvää, että kuka tahansa
meistä ymmärtää, että silloin lähdetään ihan mielivaltaisilla perusteilla säätämään lakia:
kaljuille ihmisille tai yksikätisille tai autolla ajaville, jotka puhuvat ranskaa — ihan täm-
möisiä hatusta vedettyjä. Mutta jos on tosiaan hyväksyttävät perusteet, että sillä edistetään
jotain hyväksyttävää tavoitetta tai muuta... Minäkään en nyt lähde luettelemaan sellaisia
asioita, joista minä olen omassa mielessäni ajatellut, että minulla ei kyllä ole nyt muuta
23



Pöytäkirjan asiakohta PTK 118/2016 vp
kuin tämä maalaisjärki ja juristin koulutus, ja on ollut useita asiantuntijoita, vaikka kuusi
asiantuntijaa, ja kaikki ovat siitä yhdestä kohdasta samaa mieltä, ja minä sitten ajattelen,
että minä olen varmaan niin tyhmä, kun olen vain tämmöinen peruslakimies enkä mitään
väitöskirjaa valtiosääntöoikeudesta tehnyt, että kai minun on sitten tämä vain kaaliini taot-
tava, että minä olen tämän jotenkin ymmärtänyt väärin.

Meillä on tietysti se, että emme me lähde siellä perustuslakivaliokunnassa puhtaalta
pöydältä, että me nyt tässä miettisimme vain tätä tilannetta, vaan meitä sitoo myös se ai-
kaisempi käytäntö. Ja vaikka ihmiset aina sanovat, että se ei ole poliittinen paikka: joo, ei
se olekaan, mutta meillä on jokaisella oma arvomaailma ja omat arvostukset, ja kyllä me
olemme ihmisiä, ja inhimillinen toiminta vaikuttaa siihen, että se on muodostunut vuosien
saatossa. Ei se lähde nollasta. Ja samahan se on esimerkiksi tuomioistuinkäytännössä: kor-
kein oikeushan ja KHO tekevät meille ne prejudikaatit, ja niitä noudatetaan. Jos me ha-
luamme siihen muutoksen, niin lainsäädäntöä pitää muuttaa, koska korkeimman oikeuden
ratkaisuihin on jo muutkin sidottu.

Elikkä me olemme sidottuja niihin meidän ratkaisuihin, ja kyllä minun mielestäni meil-
tä on tullut ihan hyviäkin ratkaisuja, esimerkiksi nyt nämä perustuslakivaliokunnan ratkai-
sut näitä kahta verotusta koskevaan. Ne olivat minun mielestäni semmoiset ihan hyvät rat-
kaisut. Siinä ymmärrettiin se, että verolainsäädäntö on toisenlaisessa asemassa. Minusta-
kin on ihan hyvä kysyä, minkä takia niitä nykyään tuodaan sitten sinne ja halutaan kaikki
tuoda sinne. (Ben Zyskowicz: No kysy!) — No, tavallaan sitä tässä kysynkin. Minä en pää-
tä niistä lähtökohtaisesti juuri missään. Työ- ja tasa-arvovaliokunnassa voin sanoa san-
asen, mutta siellä ei nyt ole tämmöistä tullut vielä eteen, mutta enpä nyt muissa valiokun-
nissa pääse sanomaan enkä ole puhemiesneuvostossakaan. Mutta se on ihan hyvä kysy-
mys, ja sitä on ihan hyvä miettiä, mitä sillä sitten tavoitellaan.

Siitä vielä haluan muutaman sanan sanoa, kun edustaja Zyskowicz sanoi, että se on vä-
hän eri asia keskustella sitten perustuslainmukaisuudesta toreilla ja turuilla tai täällä tai pe-
rustuslakivaliokunnassa. No, toreilla ja turuilla, se on minusta ihan selvä, mutta kyllä sen
kynnyksen täytyy nousta jo täällä. Jos minä mietin sitä, että sanotaan, että tämä on perus-
tuslain vastainen, niin ainakin silloin vuosi sitten, kun oli tämä hallitusohjelman subjektii-
vinen päivähoito-oikeus — minä muistan sen vain sen takia, kun minä olin juuri tullut
eduskuntaan — minä olin, että herranjestas, onko nämä niin kuin päätetty jo ennen kuin
täällä on asioita edes käsitelty ja yksikään on edes lukenut hallituksen esitystä kunnolla.
No, silloin kun oli hallitusohjelma, niin yhtäkään hallituksen esitystä ei vielä ollut olemas-
sakaan, niin että kyllä minä olin vähän, että herranjestas, miten yhden sanan perusteella voi
olla jo perustuslain vastainen, ellei se olisi juuri ollut tämmöinen mielivaltainen, että kaik-
kia yksikätisiä rosvoja verotetaan, joku tämäntyyppinen.

Tämmöisiä ajatuksia.

20.19 Ilkka Kantola sd: Arvoisa puhemies! Kun tämän asian käsittelyn yhteydessä on
tehty esitys asian lähettämisestä perustuslakivaliokuntaan, niin sallittaneen vielä muutama
perustuslakivaliokuntaan liittyvä pohdiskelu.

Eräs syy siihen, miksi niin paljon asioita tulee perustuslakivaliokuntaan ja miksi niin
paljon joudutaan sitten siellä ikään kuin tarkentamaan niitä lakiesityksiä, kehittämään edel-
leen, ehkä liittyy siihen, mistä on paljon todettu yhteisestikin, että lainvalmistelun taso ei
ole sitä luokkaa, mitä sen tulisi olla. Tähän on myös eduskunnan oikeuskansleri kiinnittä-
nyt huomiota, että meillä on siellä puutteita, jotka sitten aiheuttavat sen, että asiat joiltakin
24



Pöytäkirjan asiakohta PTK 118/2016 vp
osin tulevat vähän keskeneräisinä, joiltakin pikku fiilauksilta, ja perustuslakivaliokunta sit-
ten niiden pohjalta tekee joitakin huomautuksia.

Toinen asia, joka vaikuttaa ja jonka edustaja Zyskowicz otti esiin, on se, että meillä on
vakiintunut asiantuntijajoukko ja sitä tulisi laajentaa. Tästä olemme valiokunnassa keskus-
telleet, ja olen aivan samaa mieltä, että meillä on tämä valtiosääntöoppineiden joukko aika
suppea. Sitä tulisi saada laajennettua ehkä jopa niin, että pitäisi saada enemmän opiskeli-
joita sille alalle, jotta meillä olisi niitä asiantuntijoita tulevaisuudessa. Osa näistä asiantun-
tijoista on hyvin iäkkäitä ja eläkkeellä olevaa väkeä, eli pitäisi saada uutta väkeä.

Kolmas ongelma, joka ehkä vähän liittyy siihen, mistä edustaja Meri äsken puhui, on se,
että joskus näyttää vähän huonolta se, että meidän perustuslakiasiantuntijoista joku antaa
julkisuuteen haastattelun ja kommentoi jonkin lain valmistelun tilannetta perustuslainkin
näkökulmasta ja hän sitten jossakin seuraavassa vaiheessa tulee valiokuntaan asiantuntija-
na. Tämä ohjaa sitä keskustelua ehkä vähän tarpeettomasti ja herättää kysymyksen siitä,
missä roolissa hän milloinkin esiintyy. Mutta totta kai jokaisella on sananvapaus.

Sitten vielä neljäntenä asiana: Luulen ymmärtäväni, mitä edustaja Zyskowicz tarkoitti
sillä skandaalilla. Se liittyy nimenomaan siihen, että meillä pelätään jossakin sitä, että asia
ei ole perustuslain mukainen, ja ei uskalleta lähettää. Ajattelin, että kun tuolla Turussa te-
lakalla hitsataan laivaa, niin tietääkseni siellä varmistetaan se hitsaussauma vielä laadun-
varmistuksella. Se joko röntgenkuvataan tai ultraäänellä katsotaan, että se sauma on kun-
nossa, vaikka se päällisin puolin näyttäisikin olevan kunnossa. Jostakin tällaisesta laadun-
varmistusinstituutiosta on meillä perustuslakivaliokunnassa kyse.

20.21 Timo Harakka sd: Arvoisa puhemies! Edustaja Zyskowicz puolusti kiitettävän vä-
kevästi eduskunnan itsenäistä päätösvaltaa, mutta nythän eduskunnalta on estetty itsenäi-
nen päätösvalta tämän perintö- ja lahjaverolain 55 §:n osalta, josta vallitsee, näin voi sa-
noa, epäselvä oikeustila. Korkein hallinto-oikeus on ratkaissut 2000-luvun alussa, koska
eduskunnan tahto on ollut epäselvä, että peräti 100 miljoonan euron arvopaperiomaisuus
on voinut siirtyä yritysvarallisuuden huojennetuin ehdoin, mutta viimeisen vuosikymme-
nen aikana KHO on taas puolestaan tiukentanut kantaansa eikä ole automaattisesti tällaista
hyväksynyt. Joten kyllä, edustaja Essayah, asia voitaisiin ja se pitäisi selventää, jos tuo
55 § avattaisiin, mutta hallitus ei uskalla sitä tehdä, jotta nämä huomattavat edut eivät vaa-
rantuisi. "Merkittävä etu" on se ilmaus, jota hallituksen esitys itse käyttää kuvaillessaan
tätä huojennusta. 

Eli tämä pykälä on jäädytetty. Ikävintä tässä jäädytyksessä on se, että aitoja parannuksia
ei voida tehdä, kuten nyt esimerkiksi juuri tämä alaikäisten perinnön huojennus, tai emme
voi vastata siihen hallituksen esityksen alkuperäiseen haasteeseen, siihen, mitä tavoitel-
tiin, eli että yritysten jatkaminen samassa perheessä olisi helpompaa. Siihen paras ratkaisu
olisi se, että perheen sisäisen perimisen ehtoja, esimerkiksi luopumisen ehtoja, voitaisiin
tämän 55 §:n sisällä muuttaa, mutta näin emme voi tehdä, koska 55 § on jäädytetty. Siis
eduskunta ei saa nyt päättää asiasta, joka kuuluu eduskunnalle, ja ratkaista ongelmaa, joka
on kipeä.

20.23 Ben Zyskowicz kok: Arvoisa herra puhemies! Minusta on hyvä todeta se, että oi-
keudellinen ratkaisutoiminta, oli se sitten korkeimmassa oikeudessa tai Euroopan ihmisoi-
keustuomioistuimessa, jossa juuri tuli uusi tulkinta ne bis in idem -säännöstä, jota Suomes-
sa on veivattu aikanaan vuosikausia, on luonnollista tulkintaa. Sitä se on myös perustusla-
25



Pöytäkirjan asiakohta PTK 118/2016 vp
kivaliokunnassa, ja sitä se on myös silloin, kun perustuslakivaliokunnan asiantuntijat esit-
tävät omia näkemyksiään, eikä siinä tarvitse perustuslakivaliokunnan jäsenen olla sitä
mieltä, että jos hän on eri mieltä, niin se tarkoittaa sitä, että hän ei ole ymmärtänyt asiaa,
vaan perustuslaki ei tietystikään, vaikkei se Napoleonin suosittamalla tavalla ole lyhyt ja
epäselvä, anna yksityiskohtaista vastausta juuri mihinkään kysymykseen, vaan kyse on pe-
rustuslain säännösten tulkinnasta.

Jotta tämä tulisi uskottavasti sanottua, niin voin sanoa, että olen itsekin vuosikymmeniä
sitten esimerkiksi yhdenvertaisuussäännöstä tulkinnut tiukemmin kuin mitä tänä päivänä
tulkitsen. Eli tämä yhdenvertaisuussäännös — sanon sen nyt varmaan viidennen kerran —
minun mielestäni, kuten Jacob Söderman, arvostettu kollega, jo silloin 70-luvulla sanoi, on
mielivallan kielto: lainsäätäjä ei saa olla mielivaltainen. Ja sitten siellä on 2 momentti, joka
on syrjinnän kielto. Mutta se, että ruvetaan tutkimaan verolakien kohdalla, että onko se nyt
oikein tämä progressiivinen verotus, onko se yhdenvertaisuuden mukaista, tai pääomatu-
lojen ja ansiotulojen erilainen kohtelu ja niin edelleen ja niin edelleen — tai jopa tämä eläk-
keensaajien lisävero, joka tosin on ollut siis jo korkeimmassa hallinto-oikeudessa ja EU-
tuomioistuimessakin — mielestäni lähtökohtaisesti ei ole perusteltua. Hallitus lähtökohtai-
sesti ei tee perustuslain vastaisia lakiesityksiä, eikä niitä kaikkia tarvitse perustuslakivalio-
kuntaan lähettää.

Lopuksi, kun aika loppuu, sanon, että kun vedotaan usein siihen, että vain toistetaan van-
hoja kantoja, niin kyllä esimerkiksi tässä niin sanotussa raippaverolausunnossa otetaan uu-
sia kantoja siitä, että jos eläketuloa verotetaan merkittävällä tavalla eri tavoin kuin (Puhe-
mies koputtaa) palkkatuloa, niin se voi olla yhdenvertaisuuden loukkaus. Niinkö? Mitäs
jos lainsäätäjä haluaa tukea nimenomaan työntekoa (Puhemies koputtaa) antamalla palkan-
saajille kevyemmän verotuksen kuin eläkkeensaajille? Olemmeko me silloin vastoin yh-
denvertaisuutta? (Puhemies koputtaa) Perustelutkin kannattaa lukea siellä valiokunnassa
aika tarkkaan.

20.26 Sari Essayah kd: Arvoisa puhemies! Kun päästään iltaa eteenpäin, niin tässä siis
tosiasiallisesti tullaan siihen lopputulemaan, että tämä yritysvarallisuuden määrittely on tä-
män ongelman ytimessä, niin kuin täällä edustaja Harakka totesi, elikkä 100 miljoonan eu-
ron osakesalkun siirtymisestä on syntynyt tämä ongelma.

Täytyy huomioida, että täällä hallituksen alkuperäisessä esityksessähän on todettu, että
huojennus edellyttää, että verovelvollinen jatkaa perintönä tai lahjana saaduilla varoilla
maatalouden tai maa- ja metsätalouden harjoittamista taikka muuta yritystoimintaa perin-
tönä tai lahjana saadulla maatilalla tai näin saadussa yrityksessä. Elikkä kun tämä laki edel-
lyttää, että tämä yritystoiminta tai maatilatoiminta jatkuu, ja sitten erikseen on määritelty,
minkälaisilla tavoilla varmennetaan se, että tosiasiallisesti tämä yritystoiminta jatkuu, niin
olisiko järkevää sitten esimerkiksi säätää erikseen lailla siitä, että tietyn ajan kuluessa tätä
yritysomaisuutta ei voi purkaa, jottei synny sellaisia väärinkäytöksen mahdollisuuksia tai
edes epäilyksiä siitä, että ensin perintötilanteessa kasataan varallisuutta yritykseen, jotta se
voidaan sitten huojemmalla verotuksella siirtää sukupolvelta toiselle, jotta sitten seuraava
sukupolvi pääsee sen niin sanotusti lihoiksi laittamaan?

Eikö tämäntyyppisillä asioilla pitäisi sitten puuttua tähän yritysvarallisuuden ikään kuin
väärinkäytökseen? Siinä mielessä minun mielestäni olisi todellakin valtiovarainvaliokun-
nan tämän alkuperäisen hallituksen esityksen kohdalla pitänyt lähteä tutkimaan sitä subs-
tanssikysymystä elikkä tätä yritysvarallisuuden määrittelyä eikä siinä tapauksessa pelätä
26



Pöytäkirjan asiakohta PTK 118/2016 vp
niitä tulkintoja, mitä mahdollisesti on tulossa. Jos nyt oikein tulkitsen tätä keskustelua,
mitä tässä on käyty, olen saanut siitä sen kuvan, että tässä olisi ollut jotain ongelmaa lähteä
tutkimaan sitä, miten tämä yritysvarallisuus määritellään. Tässä minun mielestäni ei pitäisi
olla mitään pelkäämistä. Tämähän olisi monenkin lainsäädännön kannalta hyvin tärkeää,
(Puhemies koputtaa) että tämä yritysvarallisuuden sisältö saataisiin tutkittua.

20.28 Krista Kiuru sd: Arvoisa puhemies! Tässä on saanut jo muutaman kerran asiasta
käyttää puheenvuoron, mutta on hyvä ehkä korostaa sitä, että kyllä tämä 55 § nyt on aika
iso vedenjakajakysymys. Jos otetaan sellainen käytäntö, että 55 §:ää ei voi avata missään
olosuhteissa, niin me emme voi silloin puuttua niihin mahdollisiin parannuksiin, joita on
esitetty. Kyllä kai jokainen meistä ajattelee, että ei 15-, 16- tai 17-vuotiaalla pitäisi olla sen
vähempää oikeutta huojennuksen piiriin pääsyyn kuin 18-vuotiaalla tai sitä vanhemmalla
yritys- tai maatilaomaisuuden perijällä. Kyllä me kaikki varmaan ajattelemme, että tässä
tapauksessa myös olisi tärkeätä, että tämmöinen sukuyritys tai sukutila voisi säilyä myös
tämän hyvin nuoren mutta kuitenkin varttuvan ihmisen käsissä. Tältä osin hallituksen pyr-
kimys tätä huojennusta tasapuolistaa oli järkevä.

Mutta tämä uusi huojennus olisi johtanut siihen, että olisi pitänyt tarkistaa koko yritys-
huojennuksen 55 §, jolloin ei pystytä tekemään Suomessa mitään muitakaan muutoksia.
Yksi esitetty kysymys on se, että kun tätä yrityshuojennusta ja sen ehtoja pitäisi tosiasiassa
pystyä myös näissä perheen sisäisissä järjestelyissä muuttamaan, niin sitäkään ei voi teh-
dä. Nyt ollaan tilanteessa, jossa, jos perillisiä on monta ja osa ei halua jatkaa yritystä, näin
ei voi kuitenkaan tehdä. Silloin kysymys on siitä, että jos oikeudenmukaisesti haluamme
yrityksiä saada perittyä sukupolvelta toiselle, jotta nämä hyvät yritykset jatkaisivat, niin tä-
täkään ei voi tehdä, koska tämä 55 § on nyt laulettu suohon. Käytännössä siihen ei voi kos-
kea sen takia, että pelätään tätä perustuslaillista arviointia.

Minä pidän tätä erittäin suurena eduskunnan alennustilana. Minusta tämä on järkyttä-
vää, että lehdissäkin on kirjoitettu tästä ongelmasta, joka valtiovarojen verojaostossa on
tuotettu — itse aiheutettu ongelma, joka tarkoittaa siis käytännössä sitä, että tätä kohtuu-
tonta porsaanreikää ei voi myöskään tukkia. Siinä mielessä olen samaa mieltä myös edus-
taja Essayahin kanssa, että tämä on uskomaton juttu, (Puhemies koputtaa) jos yritysvaral-
lisuuden piirissä voi periä mitä tahansa. Eikö silloin pitäisi arvioida tätä yritystä, mikä se
voi olla, mitä voi kaiken kaikkiaan periä? Monia ongelmia.

20.30 Sari Tanus kd: Arvoisa herra puhemies! On ollut erittäin mielenkiintoista kuunnel-
la tätä keskustelua, ja muistan aikaa vuosi sitten keväällä uutena kansanedustajana, kun tu-
lin tähän saliin ja mietin, mihinkä suuntaan mikäkin asia menee. Mutta tämän kyseessä ole-
van pykälän tai hallituksen esityksen kohdalla varmaan kaiken tämän debatin jälkeen on
todellakin hyvä, että sitä katsotaan tarkemmin siellä perustuslakivaliokunnassa.

Mutta kaiken kaikkiaan, minkä vuoksi pyysin puheenvuoroa: Edustaja Zyskowicz on
minusta esittänyt — ja monet toisetkin mutta edustaja Zyskowicz varsinkin — monia hy-
viä puheenvuoroja. Tässä viimeisessä hän mainitsi, että asiantuntijat esittävät omia näke-
myksiään, omia tulkintojaan. Minusta siinä on lause, mikä on oikein totuuden ytimessä.

Kansanedustajina meidän pitäisi muistaa, että näin asia todellakin on. Se, mikä on pelot-
tavaa ja toisaalta erittäin surullista, on, että aika ajoin tuntuu, että asiantuntijoilla on ollut
ikään kuin oma agenda siellä ytimessä, mitä on haluttu ajaa eteenpäin, ja ikään kuin, että
asiantuntijat ovat päättäneet lopputuloksen jo etukäteen ja sen lopputuloksen mukaisesti
27



Pöytäkirjan asiakohta PTK 118/2016 vp
sitten kerätään perusteluja, mitkä vahvistavat ja tukevat sitä jo ennalta päätettyä lopputule-
maa. Tämä on minusta erittäin vaarallista ja surullista. Mutta toisaalta meidän kansanedus-
tajien, jotka lopulta teemme ne päätökset, pitäisi muistaa pitää myös tämä näkökanta mie-
lessä ja suhtautua kriittisesti myös meidän asiantuntijoihin, jotka voivat esittää hyvinkin
toisilleen vastakkaisia näkökulmia. Mutta ei muuta kuin onnea ja menestystä myös perus-
tuslakivaliokunnan työhön oikeudenmukaisesti.

20.32 Sari Essayah kd: Arvoisa puhemies! Palaisin vielä tähän yritysvarallisuuden mää-
rittelyn sisältöön. Kyllähän meillä kuitenkin, jos ajatellaan, että meillä on olemassa yritys,
joka on erillinen juridinen yksikkö, on ihan selkeästi määritelty, millä tavalla sinne kirja-
taan kirjanpidossa käyttöomaisuusosakkeet, millä periaatteella voi kirjata vaihto-omai-
suusosakkeita. Jos mietitään, että tämä yritys siirtyy sitten seuraavalle sukupolvelle, niin
tuossa juuri edustaja Zyskowicz valisti, että esimerkiksi siellä on rajoitus tämän myynnin
suhteen.

Jos myydään yritys nopeammin — oliko se parin vuoden sisällä kenties, joku voi tarkis-
taa sen — niin nämä perintöverotuksen huojennukset raukeavat. Elikkä siinä mielessä
meillä on olemassa tämäntyyppiseen tilanteeseen jo rajoitus. Voisiko ajatella, että valtio-
varainvaliokunnassa mietittäisiin, että tällaisia purkautumistilanteitakin, jotka voisivat olla
toinen mahdollisuus tällaiseen väärinkäytökseen, varten olisi jotakin sääntelyä? Muutoin
tuntuu vähän kummalliselta tämä keskustelu. Eihän se, että siirtyy sukupolvelta toiselle se
yritysomaisuus, tarkoita sitä, että se siirtyy silloin sen perijän omaksi omaisuudeksi, vaan
nimenomaan tällä lainsäädännöllähän pyritään siihen, että se yritys pysyy yrityksenä, maa-
tilayritys pysyy maatilayrityksenä, ja sen toimintaa pyritään jatkamaan.

Kun puhutaan nyt tästä väärinkäytösongelmasta, niin pitäisi tavallaan siihen väärinkäy-
tösongelmaan tässä lähteä pureutumaan ja niihin mahdollisuuksiin, mitä mahdollisesti
tämä lainsäädäntö sisältää siltä osin. Silloin tullaan tähän yritysvarallisuuden määritte-
lyyn. Tässä mielessä minun mielestäni tämä keskustelu on osittain vähän ohi koko tästä
asiastakin jopa, tai siis sanotaan nyt tämän täydentävän esityksen osalta, koska tässä ei kyl-
lä sinällänsä sitä perustuslaillista ongelmaa ole vaan se on ollut siinä alkuperäisessä esityk-
sessä, kun ei ole uskallettu lähteä tutkimaan sen esityksen sisällä olevaa yritysvarallisuu-
den määrittelyä ja mahdollisesti siihen sisältyviä väärinkäytöksien rajaamisia.

20.34 Pia Viitanen sd: Arvoisa herra puhemies! Vielä kerran oikeastaan tähän loppuun
haluan osaltani todeta, että kun tämä pitkä keskustelu on käyty ja on seikkaperäisestikin
täällä arvioitu monia asioita, jotka liittyvät tähän perustuslainmukaisuuteen, niin minä kyl-
lä nyt vetoan siihen, että nyt kun tässä on tullut kannatettu esitys sen suhteen, että tämä lä-
hetettäisiin perustuslakivaliokuntaan, niin voisimme myös niin toimia. Mielestäni on sano-
mattakin selvää, että kun tämä prosessi käytiin täällä läpi, mitä kaikkea siellä valtiovarain-
valiokunnan verojaostossa tapahtui — välillä oltiin tuomassa täydentävää, välillä oltiin lä-
hettämässä perustuslakivaliokuntaan, peruttiin, sitten taas täydentävää, välillä kuulemisia
— tämä on omiaan herättämään nyt ne kysymykset, mitä täällä on ollut, ja juuri siksi mie-
lestäni on kaikkien etu, että me nyt yhdessä voimme päättää sen, että tämä lähetettäisiin pe-
rustuslakivaliokunnan arvioitavaksi. Mielestäni siinä ei tulisi olla kauheasti ikään kuin vas-
taansanomista sen vuoksi, että tässä on aika hyvät perustelut esitetty sille, miksi me tämän
esityksen olemme tehneet: niistä syistä, että on viisasta, ettemme ottaisi sitä riskiä, että täl-
28



Pöytäkirjan asiakohta PTK 118/2016 vp
laisen olemassa olevan asiantilan, jossa selvästi on kysymysmerkkejä, perustuslainmukai-
suus jäisi tulkitsematta.

20.36 Krista Kiuru sd: Arvoisa puhemies! Pyysin tätä vastauspuheenvuoroa tähän edus-
taja Essayahin puheenparteen, koska minusta siinä oli yksi hyvä näkökulma, ja se on juuri
tämä, että millä tavalla se yritysomaisuus määritellään.

Silloin vuonna 2008, jolloin silloinen hallitus teki hallituksen esityksen numero 53 ja
sitä esitystä 53 käsiteltiin perustuslakivaliokunnassa, perustuslakivaliokunta arvosteli sitä,
että yritysvarallisuutena voidaan luovuttaa "huomattavastikin sellaista sijoitusvarallisuut-
ta, joka ei liity sukupolvenvaihdoksen kohteena olevan yrityksen aitoon tuotannolliseen
toimintaan". Eli tämän yhdenvertaisuusongelman näkökulmasta perustuslakivaliokunta
edellytti, että tätä sääntelyä, silloista laajentamista, pitäisi muuttaa muotoon, joka kuului
näin: "sellaiseen muotoon, jossa yritysten taseisiin sisältyvä tuotannollista toimintaa pal-
velematon sijoitusvarallisuus rajataan kokonaan sukupolvenvaihdoksia koskevan vero-
huojennuksen ulkopuolelle." Tältä osin ollaan aivan oikealla äärellä siinä, että kun suku-
polvenvaihdoksia tehdään, se on oikein ja perusteltua, että huojennuksia pitää saada, jotta
tämä sukupolvenvaihdos onnistuisi, mutta siinä samassa ei voi siirtää mitä tahansa omai-
suuseriä. Ja nyt tämä arvioitaisiin, jos perustuslakivaliokuntaan tulisi laajennus tästä
55 §:stä, minkä vuoksi hallituspuolueet ovat päättäneet, että tätä asiaa ei arvioida. Kysyn
vain: kuinka kauan me menemme tällä linjalla? Ja tämä oli siis luonnos tietenkin, koska se
ei koskaan saapunut mihinkään käsittelyyn, koska silloisen porvarihallituksen käsittely
tyssäsi siihen, että tämä esitys vedettiin pois, ja ei huomioitu tätä perustuslakivaliokunnan
kantaa, mutta tässä luonnoksessa se luki. Pidemmälle ei päästy, koska se esitys vedettiin
pois.

20.38 Ben Zyskowicz kok: Arvoisa herra puhemies! Olen puhunut jo niin monta kertaa ja
ennen kaikkea niin pitkään, että pyysin tämän puheenvuoroni vain sanoakseni sen, minkä
edustaja Kiuru puheenvuoronsa lopussa korjasi, eli kyseessä ei ollut perustuslakivaliokun-
nan silloinen lausunto, vaan kyseessä oli luonnos perustuslakivaliokunnan lausunnoksi.
Tässä yhdessä asiakirjassa, joka minulla on tässä edessäni ja joka ei ole se itse luonnos
mutta jossa sitä referoidaan, sanotaan, että pidettiin luonnoksessa "valtiosääntöoikeudelli-
sista syistä hyvin tärkeänä". Tätä muotoilua, että pidetään valtiosääntöoikeudellisista syis-
tä tärkeänä, käytetään yleensä silloin, kun pidetään hyvin tärkeänä kiinnittää johonkin huo-
miota mutta ei katsota, että se olisi vastoin perustuslakia.

Herra puhemies! Nämä eivät ole helppoja kysymyksiä. Nämä ovat vaikeita, ja nämä
ovat tulkintakysymyksiä, mutta pidän kantani siinä, että se ei saa tulla osaksi tämän talon
perustuslainmukaisuuden arviointia, että perustuslakivaliokuntaan ei enää uskallettaisi lä-
hettää lausunnolle asioita, joiden kohdalla perusteltu kysymys herää, koska pelätään sitä,
mitä sieltä tulee. Minun ratkaisuni tähän on siis se, että perustuslakivaliokunta näissä tul-
kinnoissa ottaisi muutaman askeleen väljempään suuntaan siten, että tunnustettaisiin lain-
säätäjän oikeus, kansan valitseman eduskunnan oikeus, säätää monenlaisia lakeja, esimer-
kiksi verotuksessa antaa erilaisia vähennyksiä ja kohdella eri tulolajeja eri tavoin, ilman
että heti nähtäisiin siinä yhdenvertaisuusongelma. Yhdenvertaisuussäännös — jos nyt siitä
säädöksestä puhutaan, voin puhua muistakin — on mielestäni mielivallan kielto, ja kun
mielivaltaa ei tehdä ja syrjintää ei tehdä, niin silloin se on laajaa yhteiskunnallista harkin-
taa, joka kuuluu nimenomaan kansan valitsemalle eduskunnalle eikä kolmelle neljälle val-
29



Pöytäkirjan asiakohta PTK 118/2016 vp
tiosääntöjuristille, vaikka he eivät (Puhemies koputtaa) esimerkiksi Sipilän hallituksesta
tykkäisikään.

20.40 Sari Essayah kd: Arvoisa puhemies! Kiitän kollegoja, sekä Kiurua että Zysko-
wicziä, näistä hyvistä täydennyksistä tähän keskusteluun ja vielä juuri tätä, mitä on silloin
aikanaan käyty perustuslakivaliokunnan luonnoksessa läpi, elikkä tätä valtiosääntöoikeu-
dellisesti tärkeää näkökulmaa, jossa sitten on lähdetty pohtimaan sitä, että kaikki tuotan-
nolliseen toimintaan kuulumattomat osake-erät esimerkiksi eivät olisi tällaisen perintöve-
rohuojennuksen alaisia tai siihen kuuluvia.

Siinä mielessä olisi todellakin tärkeää sitten lähteä ja paljon isompi kysymys lähteä poh-
timaan sitä, onko yrityksillä oikeus hankkia sellaista osakeomistusta, joka ei ole tuotannol-
liseen toimintaan kuuluvaa. No, varmasti on, mutta sitten on toinen kysymys, onko sitä oi-
keus siirtää sen yrityksen sisässä sitten eteenpäin seuraavalle sukupolvelle vai pitääkö aja-
tella, että siinä vaiheessa yrityksen tasetta pitäisi lähteä jollakin tavalla purkamaan. Tämä
on todellakin sellainen aika iso avaus sen suhteen, miten yrityksen omaisuus määritellään
ja minkätyyppistä osakeomistusta yrityksessä voi olla. Kirjanpitolaissahan määritellään,
miten yrityksen tyypin mukaisesti osakkeita voidaan kirjata esimerkiksi käyttöomaisuu-
teen ja toisaalta minkätyyppisten yritysten osakeomaisuuden jo lähtökohtaisesti katsotaan
olevan vaihto-omaisuuteen kuuluvaa.

Tästä näkökulmasta tämä koko tarkasteluhan nyt laajentuu oikeastaan sitten, voisi sa-
noa, kirjanpitolain ja jopa tilintarkastuslain puolelle. On mielenkiintoista, että on pohdittu
sitä, että tuotannolliseen toimintaan kuulumattomia eriä voitaisiin sieltä taseesta eritellä ja
sitten lähteä miettimään, että niillä olisi erilainen perintöverokohtelu. Mutta jos tällaista
porsaanreikää on, niin edelleenkin toistan sen, että tässä alkuperäisessä esityksessä ei olisi
pitänyt lähteä pelkäämään sitä, etteikö tätä asiaa oltaisi voitu sieltä perustuslakivaliokun-
nan kautta pyöräyttää. Mutta tämän nykyisen esityksen kohdalla (Puhemies koputtaa) tun-
tuu taas sitten vähän erikoiselta viedä sitä perustuslakivaliokuntaan.

Keskustelu päättyi ja asian käsittely keskeytettiin.
30


