















































DEMADFC.tmp.xml


Pöytäkirjan asiakohta PTK 72/2019 vp
Pöytäkirjan asiakohta 

PTK 72/2019 vp

Täysistunto

Torstai 28.11.2019 klo 16.00

5. Tietosuojavaltuutetun toimiston toimintakertomus 2018
Kertomus K 15/2019 vp
Valiokunnan mietintö HaVM 4/2019 vp

Ainoa käsittely

Ensimmäinen varapuhemies Tuula Haatainen: Ainoaan käsittelyyn esitellään päiväjär-
jestyksen 5. asia. Käsittelyn pohjana on hallintovaliokunnan mietintö HaVM 4/2019 vp.
Nyt päätetään kannanotosta kertomuksen johdosta.

Keskustelu

17.01 Pekka Aittakumpu kesk: Arvoisa rouva puhemies! Tietosuojavaltuutetun toimis-
to on itsenäinen ja riippumaton toimielin, joka turvaa ihmisten oikeuksia ja vapauksia hen-
kilötietojen käsittelyssä. Tämä on tärkeää työtä. Mietinnössään hallintovaliokunta toteaa,
että Tietosuojavaltuutetun toimiston määrärahassa on tapahtunut myönteistä kehitystä,
mutta korostaa edelleen resurssien riittävyyden varmistamista. Tämä on erittäin tärkeä
huomio, koska nykyisessä verkkoajassa tietosuojan merkitys entisestään korostuu. Kerto-
muksessaan Tietosuojavaltuutetun toimisto toteaa, että tietosuoja on meille menestysteki-
jä, niin yksittäisille kansalaisille kuin esimerkiksi yrityksille.

Arvoisa puhemies! Kävimme syyskuussa lähetekeskustelun tästä Tietosuojavaltuutetun
toimiston toimintakertomuksesta 2018. Tuolloin yhdeksi puheenaiheeksi nousi tiedon-
saantiin liittyvä epävarmuus ja epäkohta, mihin oikeuskanslerikin on kiinnittänyt aiemmin
huomiota, ja tuosta ajattelin muutaman sanan vielä sanoa.

Kyse on siitä, että sähköisessä Omakanta-palvelussa yli kymmenenvuotiaan lapsen ter-
veystietoihin ei pääse käsiksi vanhempi mutta ei käytännössä myöskään kyseinen lapsi.
Rajoitus on apulaisoikeuskanslerin mukaan perusoikeuksien vastainen. Nyt tähän on tulos-
sa parannusta, kun sosiaali- ja terveysministeriöstä on tullut tieto, että huoltajien pääsyä
tuonne Omakanta-tietopalveluun parannetaan ensi vuonna, mutta silloinkaan yli 12-vuoti-
aan lapsen vanhemmat tai huoltajat eivät näitä tietoja saa sieltä Omakanta-palvelusta. 

Pidän hyvin tärkeänä sitä, että vanhemmilla olisi mahdollisuus nähdä oman lapsensa tie-
dot ja tietää se, mitä hänen alaikäiselle lapselleen tapahtuu ja kuuluu. Useat vanhemmat
ovat tästä antaneet palautetta ja kiinnittäneet siihen huomiota, koska se vaikeuttaa arkea ja
esimerkiksi lapsen sairauden hoitoa. Poikkeustapaukset ovat ilman muuta erikseen, ja nii-
hin järjestelyihin pitää olla mahdollisuus. Lapsen etu tulee olla ensisijainen, mutta myös se
täytyy huomioida, että vanhemmilla on ensisijainen kasvatus- ja hoitovastuu lapsista. On
hyvä, että ministeriö on nyt lähtenyt kehittämään tätä Omakanta-palvelua, mutta näyttää
siltä, että edelleen siinä on vielä parannettavaa.
 Hyväksytty
3.0



Pöytäkirjan asiakohta PTK 72/2019 vp
17.04 Merja Mäkisalo-Ropponen sd: Arvoisa puhemies! Kuten hallintovaliokunnan
mietinnössäkin todetaan, yleinen kiinnostus tietosuojaa kohtaan on noussut ja ihmiset ovat
entistä tietoisempia tietosuojaoikeuksistaan. Tietosuoja onkin nähtävä monessa suhteessa
menestystekijänä. Yksilöiden kohdalla kysymys on henkilötietojen paremmasta suojasta ja
mahdollisuudesta hallita omia tietojaan. Yrityksille ja myös julkishallinnolle vastuullisesti
hoidettu tietosuoja on kilpailuetu. Toki toinen kilpailuetu yritykselle on avoimuus ja läpi-
näkyvyys, ja siksi esimerkiksi yleisöjulkisuuden lisäämisen yrityksen velvoitteiden hoita-
misessa tulisi olla tavoitteena. Myönteisen yrityskuvan lisäksi se helpottaisi yritysten hal-
linnollista taakkaa ja helpottaisi viranomaisten työtä. 

Tietosuojavaltuutetun työssä ohjaus, neuvonta ja viestintä ovat oleellisen tärkeää työtä.
Kansalaisten koulutuksen lisäksi myös viranomaistahot tarvitsevat jatkuvaa koulutusta,
sillä erityisesti julkisuuslainsäädännön ja tietosuojan välisen suhteen tasapainon arvioimi-
seen hallinnon rekisterinpitäjät tarvitsevat usein apua ja tukea. Lain soveltamisen näkökul-
masta vaikeita asioita voivat olla erilaiset tietojen pyytämiseen ja luovuttamiseen liittyvät
tilanteet. 

Tarkastusvaliokunnassa olemme tänä syksynä käsitelleet nuorten syrjäytymistä, ja yh-
deksi ongelmaksi usein mainitaan viranomaisten tiedonkulun puutteet, jotka johtuvat tie-
tosuojalainsäädännöstä. Valiokunnan kuultavina olleet asiantuntijat kuitenkin korostivat,
että ongelmana on se, ettei tiedonhallintaa koskevaa lainsäädäntöä osata hyödyntää riittä-
västi eivätkä ammattilaiset kaikilta osin tunne oman alansa tietosuojaan liittyviä, hajallaan
eri säädöksissä olevia säännöksiä ja arastelevat tämän vuoksi oikeuksiensa käyttöä. Myös
tiedonhallintaa koskevan lainsäädännön tulkinta on kirjavaa. Valiokunnassa kuultavina ol-
leiden asiantuntijoiden mukaan lainsäädäntö ei estä ammattilaisten yhteistyötä lasten,
nuorten ja perheiden palveluissa. Ongelmat johtuvat puutteellisesta lainsäädännön tunte-
muksesta, eivät siis itse lainsäädännöstä. Toki poikkeuksiakin tässä on, ja esimerkkinä
niistä on kuntien ja Kelan välinen tiedonvaihto perustoimeentulon kohdalla. Lainsäädän-
nössä on vain muutamia säännöksiä, jotka mahdollistavat oma-aloitteisen tiedonvaihdon
Kelan ja kunnan välillä ilman asiakkaan suostumusta, vaikka kummankin toimijan työtä
ohjaa ensisijaisesti asiakkaan etu. Kelan ja kuntien välillä ei myöskään ole yhtenäistä tie-
tojärjestelmää eikä sellaisia tiedonvaihto- ja viestintävälineitä, joiden avulla voitaisiin var-
mistaa yksittäisten yhteydenottojen onnistuminen viranomaisten välillä. Tästä voi seurata,
ettei esimerkiksi myönnetty toimeentulotuki ole yksittäisen asiakkaan etujen mukainen tai
vastaa hänen elämäntilannettaan ja oikeuksiaan. 

Yhteenvetona voidaankin todeta, että viranomaiset tarvitsevat edelleen paljon ohjausta
tietosuojasta ja tietojen luovuttamisesta, mutta jonkin verran meillä on myös lainsäädän-
nön tarkistamisen tarpeita. Vaikka tietosuojavaltuutetun toimiston resursseissa on tapahtu-
nut parantumista, niin edelleen siellä toimitaan tarpeeseen nähden niukoilla resursseilla.
Olemassa olevilla resursseilla voi olla vaikea hoitaa esimerkiksi oikea-aikaista ja riittävää
ohjeistusta ja neuvontaa, pitää huolta vireille tulleiden asioiden käsittelyajoista ja tehdä te-
hokasta valvontaa. 

Arvoisa puhemies! Tämän lakiesityksen lähetekeskustelussa esitin huoleni myöskin
geenitiedon tietosuojasta. Haluan tässäkin tuoda tämän asian uudelleen esille, vaikka toki
hyvin ymmärrän, että hallintovaliokunnan oli kenties vaikea lähestyä asiaa, koska geeni-
tietohan mielletään usein STM:n asiaksi. Meillä on Suomessa viime vuosina voimallisesti
korostettu, että sosiaali- ja terveystiedon käyttöä tutkimuksissa ja innovaatiotoiminnassa
tulee helpottaa. Suomella on tässä hieno mahdollisuus luoda uutta kasvoa, koska meillä on
2



Pöytäkirjan asiakohta PTK 72/2019 vp
korkealuokkaiset tietovarannot, hyvät järjestelmät ja mahdollisuus toimia tehokkaasti ja
ihmiset luottavat tutkimukseen. Hyvänä lähtökohtana on nähty se, että Suomessa, pienessä
maassa, on saatavilla geeniperimältään erityisen suotuisa väestö. Samalla on ajateltu, että
olisi tarpeen toimia nopeasti, koska muutkin maat ovat mukana kilpajuoksussa kansainvä-
lisistä tutkimus- ja innovaatiopanoksista. 

Käsittääkseni EU:n uusi tietosuojalainsäädäntö asettaa kuitenkin esteitä laajalle tietojen-
keruulle. Sen lähtöfilosofia lienee siinä, että kun geenitieto kerran on niin arvokasta, niin
sitä olisi parempi kerätä varoen ja vähän kerrallaan, asioista selkeästi tiedottaen ja käyttö-
tarkoitusta etukäteen määrittäen. Samaan aikaan on lisääntynyt tietoisuus tietosuojan mer-
kityksestä, kun maailmalla on paljastunut skandaaleita tietosuojamurroista ja tietosuojan
leväperäisestä tasosta. Erityisesti geenitiedon suhteen tuli lunta tupaan Islannissa konkurs-
sin tehneen biopankin ja Skotlannissa esille tulleiden ongelmien myötä. Vakava huoli on
herännyt siitä, voiko geenitietoa varmuudella anonymisoida eli taata, ettei näytteenantajia
voida tunnistaa. Toisaalta on myös syytä kysyä, onko riskinä, että tämä tieto leviää sellai-
sille tahoille, joille sitä ei ole tarkoitettu. Geenitieto on arvokasta ja herkkää terveystietoa,
joka kiinnostaa hyvin monenlaisia toimijoita, jopa rikollisia, ja siksi se ei saa joutua mis-
sään tapauksessa väärin käsiin. 

Arvoisa puhemies! Esimerkki leväperäisestä ajattelusta tietojen keräämisen suhteen so-
siaali- ja terveystoimessa oli mielestäni viime kauden lopulla hyväksytty niin sanottu toi-
siolaki, jonka tarkoitus oli jouhevoittaa sosiaali- ja terveystiedon keruuta ja ennen kaikkea
sen välittämistä eteenpäin yhdeltä luukulta kansainväliseenkin käyttöön. Siis tämän toisi-
olain tarkoituksena oli luoda ajanmukaiset ja yhdenmukaiset edellytykset sosiaali- ja ter-
veydenhuollon palvelutoiminnassa syntyvien henkilötasoisten asiakastietojen sekä mui-
den terveyteen ja hyvinvointiin liittyvien henkilötietojen käytölle: tilastointiin, tutkimuk-
siin, kehittämis- ja innovaatiotoimintaan, opetukseen, tietojohtamiseen, viranomaisoh-
jaukseen ja valvontaan sekä suunnittelu- ja selvitystehtäviin. Kaikki erittäin hyviä tavoit-
teita. Mutta hallituksen alkuperäinen esitys oli unohtanut lähes kokonaan tietosuoja-asiat,
ja se oli jopa EU-tietosuoja-asetuksen vastainen. Isojen puutteiden ja virheiden takia laki-
esitystä paikkailtiin ja korjailtiin niin paljon, että kysymyksessä oli lopulta suurelta osin
ihan eri esitys, kuin mistä alun perin oli kysymys. Ilman sosiaali- ja terveysvaliokunnan
puuttumista olisi ihmisten tietosuoja joutunut suureen vaaraan. Toivottavasti tällä kaudella
hallitukselta ei lähde niin huonosti valmisteltuja lakiesityksiä. 

Mutta koska toisiolakiin tehtiin valiokuntakäsittelyn aikana niin paljon muutoksia ja li-
säksi vielä nopealla aikataululla, on riskinä, että lakiin jäi pahoja valuvikoja ja jopa virhei-
tä, jotka voivat vaarantaa ihmisten tietosuojan. Paikkailun ja korjailun takia lakiesitys jäi
epäselväksi ja sekavaksikin joiltakin osin, ja kyllä minulle jäi huoli siitä, mitä ihmisten tie-
doille voi tapahtua. Toivon, ettei mitään pahaa tapahdu ja kaikki menee hyvin, mutta mi-
nun mielestäni tällaista riskiä ei olisi pitänyt ottaa. Toivon hartaasti, ettei tällaista tapahdu
toista kertaa, kun käsitellään esimerkiksi lakiesityksiä genomikeskuksesta ja genomitieto-
jen käsittelyn edellytyksistä. 

Arvoisa puhemies! Yhteenvetona haluan todeta, että kun lukee kertomuksia maailmal-
ta, niin kyllä meillä alkaa olla aika paljon näyttöä siitä, että geenitiedonkin anonymiteetti
on saatu puretuksi, ja toisaalta myös siitä, että tietoja on jaettu eteenpäin tahoille, joille
henkilö itse ei ole antanut lupaa niitä jakaa. Mielestäni meidän tulisi suhtautua nykyistä va-
kavammin geeniteknologiaan liittyviin tietosuojauhkiin, ja tämän johdosta tulisi löytää
taho, joka ottaisi tämän asian kokonaisvaltaisesti hoitaakseen. Luin hallintovaliokunnan
3



Pöytäkirjan asiakohta PTK 72/2019 vp
mietinnön tietosuojavaltuutetun työmäärästä, ja epäilen, riittävätkö tietosuojavaltuutetun
resurssit tämän laajan, erittäin monimutkaisen ja vaikeankin asian haltuun ottamiseen.
Joka tapauksessa päätä ei voi pensaaseen laittaa ja geenitiedon tietosuoja vaatisi pikaisesti
perusteellista paneutumista asiaan. — Kiitos. 

17.13 Heikki Autto kok: Arvoisa rouva puhemies! Tässä edellä edustaja Mäkisalo-Rop-
ponen ja jo häntä ennen edustaja Aittakumpu käyttivät erittäin hyvät puheenvuorot, eikä
niihin ole paljon lisättävää, mutta ehkä muutama näkökulma kuitenkin.

Arvoisa puhemies! Itse kannan myös huolta siitä, että tietosuoja ei saa estää perheiden
sisäistä tiedonkulkua. Kyllä vanhemmilla täytyy olla vastuu ja myös mahdollisuus omien
lastensa asioita huolehtia niin, että lapset voivat kasvaa terveiksi ja turvallisessa ympäris-
tössä. Sitten taas lasten ja nuorten parissa työskentelevien viranomaisten vaikeus välittää
tietoa toisilleen — kuten edelläkin edustaja Mäkisalo-Ropponen kuvasi — tosiaan johtuu
hyvin pitkälle ehkä siitä, että tietosuojalainsäädäntöä ei tunneta. Kyllä nämä asiat jos mit-
kä täytyy tässä yhteiskunnassa saada kuntoon. Ei voi olla niin, että koululla vaikkapa opet-
tajainhuoneessa moniammatillisesti ollaan käymässä keskustelua ja pähkäillään, mikä jol-
lain nuorella on hätänä, ja samaan aikaan kaikki lapset siellä käytävän puolella kyllä tietä-
vät, mikä on ongelmien juurisyy. Elikkä tällaiset tietosuojaesteet, jotka eivät välttämättä
edes ole todellisia lainsäädännöllisiä esteitä, täytyy koulutuksella ja valistuksella saada
pois.

Arvoisa puhemies! Kuitenkin se todellinen iso tietosuojahaaste meille tulee siitä, että
olemme siirtyneet tällaiseen sähköiseen tiedonvälityksen aikaan ja olemme jokainen
omien mobiililaitteidemme kautta jatkuvasti kytkettynä tuonne internetiin, globaaliin yh-
teisöön, ja sinänsä varmasti noin juridisteknisesti omalla suostumuksellamme jatkuvasti
luovutamme omia tietojamme, ovatpa ne tietoja sijainnistamme, ovatpa ne tietoja kiinnos-
tuksemme kohteista tai poliittisista mielipiteistämme — no meille edustajille tietysti on hy-
vin luonnollista esitellä omia poliittisia mielipiteitämme. Nämä yhtiöt, jotka sitten tietoja
keräävät, saavat jokaisesta suomalaisesta erittäin erittäin yksityiskohtaisen ja kattavan ku-
van, minkälaisia ihmisiä olemme ja minkälaisia vaiheita arjen elämässämme kohtaamme,
ja tämä on varmasti se oikeasti iso kysymys. Tätä ei kuitenkaan millään tavalla oikeastaan
käsitellä tässä tietosuojavaltuutetun kertomuksessa eikä hallintovaliokunnan mietinnössä.
Tämä on toki niin iso kysymys, arvoisa puhemies, että eihän meillä kellään ole antaa mi-
tään yhtäkkistä reseptiä, miten nämä kysymykset saadaan kuntoon, mutta tätä aihetta ei
pidä sivuuttaa.

Tässä tietysti Tietosuojavaltuutetun toimisto tekee omilla resursseillaan erittäin hyvää
työtä ja valvoo muodollisesti niitä tahoja, joita kuuluukin valvoa, mutta kyllä tässä vähän
on sama piirre kuin alkoholivalvonnassa, [Puhemies koputtaa] että siinä valvotaan niitä,
jotka ovat tehneet anniskeluilmoituksen, mutta laitonta anniskelua ei valvota ollenkaan.
[Puhemies koputtaa] Joku keino meidän tulee saada siihen, että oikeaa tietoa ja valistusta
saamme tietosuojasta eteenpäin. — Kiitos, puhemies.

17.16 Jani Mäkelä ps: Arvoisa puhemies! Edelliset puheenvuorot kiinnittivät huomiota
tärkeisiin asioihin, ja tulen tähän vähän omasta tulokulmastani, siitä nimittäin, että tässä
nykyisessä digitalisoituneessa tietoyhteiskunnassa tietosuojavaltuutettu tekee ensiarvoi-
sen tärkeää työtä erityisesti kuluttajan ja kansalaisen näkökulmasta.
4



Pöytäkirjan asiakohta PTK 72/2019 vp
Nämä asiat tulivat tutuksi viime kaudella — ja ovat tuoreessa muistissa — liikenne- ja
viestintävaliokunnasta, jossa tietosuojavaltuutettu oli usein lausumassa viestintäpuolen
asioihin. Olen hallintovaliokunnan tavoin huolissani siitä, että resurssit tämän ensiarvoi-
sen tärkeän tehtävän hoitamiseen eivät ole sillä tasolla kuin niiden pitäisi olla. Se, miksi re-
surssit erityisesti pitäisi turvata, on mielestäni se, että vaikka olisi mitä valtuuksia toimia,
niin tosiasiassa tietosuojavaltuutettu ei pysty tehokkaasti hoitamaan tehtäviään. Siihen ei
ole edellytyksiä, jollei ole henkilöresursseja riittävästi. Valtuudet eivät silloin auta.

Ammattitaustani puolesta tiedän, että nämä asiat ovat hyvin mutkikkaita, aikaa vieviä ja
osaamista vaativia. Jos näitä asioita kyselevä ja selvittävä ei osaa asiaansa, niin yritykset ja
virkakoneisto vievät tätä kyllä kuin litran mittaa. Yrityksillä on lobbarinsa ja kallispalkkai-
set lakimiehensä, ja valtionhallinnon ensisijainen intressi monestikaan näissä asioissa ei
ole palvella kansalaista. Valitettavasti tällaiseen käsitykseen olen tullut. Kannatan näissä
asioissa tiettyä lähtökohtaista epäluuloisuutta, elikkä yritykset ja viranomaiset eivät ole
lähtökohtaisesti tietosuojan puolella, ellei siitä ole niille hyötyä. Tietosuojasta huolehtimi-
nen kuuluu valtiolle ja yhteiskunnalle, ja yhteiskunnan puolesta taas näistä asioista huoleh-
tii etulinjassa tietosuojavaltuutettu. Sille toiminnalle pitää turvata resurssit.

17.18 Paula Risikko kok: Arvoisa puhemies! Me käsittelemme täällä Tietosuojavaltuute-
tun toimiston toimintakertomusta viime vuodelta. 

Todellakin tietosuoja on menestystekijä, niin kuin täällä todetaan, ja se on tehty aikoi-
naan ihmisen parhaaksi. Tietosuojahaasteitahan on meillä hyvin paljon. Mitä enemmän
meillä on sähköisessä muodossa asiakirjoja, sitä suurempi haaste, ja mitä enemmän meillä
on informaatiota ja tietoa ihmisestä, sitä enemmän niitä haasteita sitten on. Täällä on käy-
tykin niitä läpi. Itse olen koulutuksen saanut terveydenhuoltoon ja muistan, kun se ensim-
mäinen puoli vuotta oli sitä, että taottiin selkäytimeen tietosuojaa ja vaitiolovelvollisuutta,
eli siinä mielessä se on itsestäänselvyys. Haluan kuitenkin tuoda erään näkökulman, eli pi-
täisi miettiä esimerkiksi sitä yhteistyötä, jossa tietojen on kuljettava. 

Viittaan vuoteen 2017, kun näimme ja saimme lukea lehdestä, että mielenterveysongel-
mista kärsinyt kuljettaja ajoi autolla jalankulkijoiden päälle. Tapaus herätti hyvin paljon
keskustelua esimerkiksi siitä, mistä ihmiset saavat apua, kun läheisen uhkaava käytös pe-
lottaa. Lehtitietojen mukaan yliajajalla oli ollut vakavia mielenterveyden ongelmia jo pit-
kään ja hän oli ollut niiden vuoksi useita kertoja sairaalahoidossa. Hän oli aiemmin syyl-
listynyt myös rikoksiin. Median tietojen mukaan Helsingin yliajajan omaiset olivat lukui-
sia kertoja yrittäneet saada läheiselleen apua eri viranomaisilta. Koska toimin tuolloin si-
säministerinä, tapauksen jälkeen minulle tuli runsaasti kysymyksiä, mistä apua saa, kun lä-
heinen pelottaa. 

Viranomaisten on pystyttävä tarjoamaan huolestuneille omaisille apua ja turvaa. Tilan-
ne on luonnollisesti hankala, jos kyse on rikoksesta, jota vielä ei ole tapahtunut. Poliisin
keinot ovat tällöin vähissä. Mielenterveyspalveluissa kynnys potilaan tahdonvastaiseen
hoitoonkin on korkea, niin kuin tulee ollakin perus- ja ihmisoikeuksia korostavassa yhteis-
kunnassa. 

Arvoisa puhemies! Viime vuosina uhkien käsittelyä ja torjuntaa on kehitetty aktiivisesti
niin poliisissa kuin siellä sisäministeriössäkin, ja tätä työtä on edelleen jatkettava yhteis-
työssä muiden viranomaisten kanssa. Uhka-arvioita tekevällä poliisilla tulee esimerkiksi
olla käytössään pysyvä valtakunnallinen mielenterveysongelmiin perehtynyt asiantuntija-
verkosto. Tämän käynnistimme silloin tämän tapauksen jälkeen, niin että alueilla olisi sitä
5



Pöytäkirjan asiakohta PTK 72/2019 vp
apua käytettävissä, kun uhka-arvioita tehdään. Lisäksi me käynnistimme ja vahvistimme
poliisissa tätä uhka-arvioryhmää. 

Viranomaisten välinen ajantasainen tiedonkulku on erilaisten uhkatilanteiden ehkäisys-
sä avainasemassa. Poliisin pitäisi esimerkiksi tietää kotihälytykselle mennessään, jos vas-
tassa on väkivaltainen mielenterveysongelmista kärsivä ihminen. Tuolloin sisäministeriös-
sä käytiin vakava keskustelu siitä, onko lainsäädännössä sellaisia ongelmia, että tällainen
tilanne on päässyt käymään, ja onko meillä mahdollisuus lainsäädännöllä korjata sitä, että
tieto paremmin kulkisi esimerkiksi turvallisuus- ja terveydenhuollon viranomaisten välillä. 

Meillähän on jo käytössä oma-aloitteisia ilmoitusvelvollisuuksia ja -oikeuksia. Esimer-
kiksi terveydenhuoltoviranomaisten oma-aloitteinen ilmoitusoikeus poliisille uhkatilan-
teessa on esimerkki toimenpiteistä, joilla on pyritty lisäämään mahdollisuuksia tiedonvaih-
toon terveysviranomaisten ja poliisin välillä. Menettelyn toimivuudesta me silloin keskus-
telimme myös tietosuojavaltuutetun kanssa. Tietosuojavaltuutetun toimiston kanssa käy-
mämme keskustelun perusteella tietosuojavaltuutettu oli sitä mieltä, että lainsäädäntö ei
ole este. 

Käynnistimme aikoinaan myöskin keskustelun sosiaali- ja terveysministeriön kanssa.
Valitettavasti siellä ei kuitenkaan tästä työstä tullut muutoksia, ja siitä syystä sanonkin, että
nämä ovat sellaisia asioita, joita meidän on edelleen pohdittava: miten voidaan turvalli-
suutta lisätä tietosuojaa rikkomatta mutta kuitenkin niin, että se tieto välittyisi yhteistyös-
sä, jos on uhkaava tilanne edessä? 

Meillähän on joitain ilmoitusvelvollisuuksiakin lainsäädännössä. Esimerkiksi lääkärin
on ilmoitettava itsetuhoisista tai muille vaarallisista mielenterveyspotilaista poliisille esi-
merkiksi aselupahakutilanteessa. 

Arvoisa puhemies! Yhteistyötä ja tiedonvaihtoa turvallisuusviranomaisten ja sosiaali- ja
terveyshuollon henkilöstön välillä on lisättävä. Siihen johtopäätökseen olen vuosien var-
rella tullut. Jos se edellyttää lainsäädäntömuutoksia, niin ne on rohkeasti tehtävä, ellei, käy-
täntöjä on kehitettävä joka tapauksessa. Toivonkin, että tämä otetaan vakavasti, koska
vaikka puhun tässä nyt aikoja sitten, 2017, tapahtuneesta tilanteesta, niin halusin tällä vain
muistuttaa, että tällaisia läheltä piti -tilanteita ja tiedonvaihtotarpeita meillä on joka päivä.
Poliisit joutuvat esimerkiksi tilanteisiin kylmiltään tietämättä, mikä siellä on vastassa. Sii-
tä syystä toivonkin, että yhteistyötä viranomaisten välillä edelleen kehitetään. — Kiitos.

17.24 Aki Lindén sd: Arvoisa puhemies! On helppo yhtyä edellä puhuneiden edustaja-
kollegoiden viisaisiin ja hyviin puheenvuoroihin. Haluan itse nostaa hallintovaliokunnan
jäsenenä pari erityiskysymystä esille tästä hallintovaliokunnan mietinnöstä. Siinä kolman-
nessa kappaleessa kerrotaan, miten viime vuonna Tietosuojavaltuutetun toimiston työmää-
rä tietyllä numerolla mitaten kolminkertaistui, eli tuli käsiteltäviä asioita niin paljon enem-
män. Sitä edeltävässä kappaleessa kerrotaan siitä, että EU:n tietosuoja-asetuksen tultua
voimaan sen heijastusvaikutukset suomalaiseen lainsäädäntöön ovat erittäin moninaiset, ja
tässä todetaan näin, että ”Kansallisen erityislainsäädännön mukauttaminen vastaamaan
EU:n tietosuojasääntelyä on osittain edelleen työn alla. Sääntelykehikon valtava muutos-
työ ja sen seuraukset ovat näkyneet merkittävällä tavalla Tietosuojavaltuutetun toimiston
työssä, ja tämä tulee toimintakertomuksessa hyvin esille.” 

Hallintovaliokunnan jäsenenä olen tässä ehkä kolmen kuukauden aikana erittäin useasti
jo ollut tilaisuudessa kuulemassa tietosuojavaltuutetun tai valtuutetun toimiston muun vir-
kamiehen perusteltuja näkemyksiä näistä tilanteista, ja minusta täällä edellä käytetyissä
6



Pöytäkirjan asiakohta PTK 72/2019 vp
puheenvuoroissa nämä keskeiset ongelmat ovat tulleet jo osin käsiteltyä. Kysymyshän on
pitkälti siitä, että digitaalisessa muodossa tällä hetkellä oleva tieto on synnyttänyt koko-
naan uudenlaisia haasteita. Toisaalta kysymys on yksilönsuojasta ja yksilönturvasta, toi-
saalta siitä, että tiedon paremmalla liikkuvuudella ja esimerkiksi viranomaisten välillä no-
peutetulla tiedonkululla saadaan asioita kehitettyä myönteisellä tavalla. 

Toisaalta täällä on viitattu ja kerrottu myös siitä, minkälaisia uusia liiketoimintamahdol-
lisuuksia tämä on luonut. Edustaja Mäkelän puheenvuorossa ja edustaja Mäkisalo-Roppo-
sen puheenvuorossa molemmissa tuli esille niitä kriittisiä näkökulmia, joita esimerkiksi tä-
hän liiketoimintaan saattaa liittyä, ja näissä täytyy olla erityisen huolellisia. Itse olen myös
sosiaali- ja terveysvaliokunnan jäsen, joten juuri nämä kysymykset, joihin edustaja Mäki-
salo-Ropponen kiinnitti huomiota, tulevat nyt selvästi olemaan keskeinen työn kohde täs-
sä lähivuosien aikana. 

Tämä kokonaisuus on selvästi vaikeasti hallittavissa, ihan niin kuin tuossa toimintaker-
tomuksesta annetussa hallintovaliokunnan lausunnossa todettiin, ja uskon, että meillä tu-
lee olemaan täällä eduskunnassa tähän liittyen aika suuri työ edessä lähivuosina, ja tämä
haaste on tiedostettu.

17.26 Piritta Rantanen sd: Rouva puheenjohtaja — puhemies! Anteeksi. En malttanut
olla ottamatta osaa tähän keskusteluun, kun kanssa hallintovaliokunnan jäseninä näitä
asioita ollaan tässä nyt monta kuukautta pohdittu. Tässä oli erinomaisen hyviä puheenvuo-
roja edustajilla aiemmin, nimenomaisesti näitä edustaja Aittakummunkin mainitsemia
Kanta-palvelua ja alaikäisten lasten tietojen saantia koskien. Ja sitten tässä edustajat Mä-
kisalo-Ropponen ja Risikko menivät näihin terveydenhuollon tietojenanto- ja oikeus- ja
velvollisuus- ja turvallisuusseikkoihin, niin en voi sairaanhoitajana todeta muuta kuin, että
todella haasteellisessa viidakossa olemme näiden asioitten tiimoilta. 

Tässä tullaan tähän nimenomaiseen kysymykseen siitä, että milloin se tietosuoja on niin
vahva, että ei ole oikeutta antaa sitä tietoa, vaikka vastuu esimerkiksi vanhemmilla joista-
kin seikoista olisi. Itse leskenä olen tähän asiaan törmännyt useampaankin kertaan. Esimer-
kiksi siinä, että pankkiasioita hoitaessa minulla on velvollisuus hoitaa lasteni asioita mutta
ei olekaan oikeutta saada niitä tietoja. Niin kyllähän me puhumme erittäin haasteellisista
seikoista ja tulemme sitten tässä kohdassa vielä tuohon pankkilakiinkin ja justiin näihin,
että esimerkiksi nettipankkitunnuksia eivät alle 15-vuotiaat saa, ja sitten sinä tarvitset niitä
monessa asiassa lasten asioita hoitaaksesi. Niin tämä on semmoinen moninainen verkko,
jossa tarvitaan yhdenmukaisuutta ja vielä niin, että se olisi koko Suomessa eikä vain niin,
että se joku viranhaltija sitten päättää sen, että missä se raja missäkin asiassa menee. 

Ja tästä syystä nimenomaisesti tämä tietosuojavaltuutetun rooli korostuu ja se, että pu-
hutaan nyt Tietosuojavaltuutetun toimistosta, jossa on siis yksi tietosuojavaltuutettu ja kak-
si apulaistietosuojavaltuutettua. Elikkä kolmen hengen voimin pitää tällaista kokonaisuut-
ta hallita, todella moninaisia seikkoja. Toivottavasti tässä salissa ja tässä talossa otetaan
kaikissa valiokunnissa tämä asia huomioon, koska tämä koskettaa kyllä meitä kaikkia. Ja
pidetään tämä resurssiasia niin — ja nimenomaan tämä neuvonta ja ohjaus on siinä var-
maan se kaikista oleellisin — että meidän viranhaltijoillamme olisi kaikilla sektoreilla tie-
dossa se, mitkä ovat jokaisen oikeudet ja velvollisuudet.

17.29 Merja Mäkisalo-Ropponen sd: Arvoisa puhemies! Kiitos kaikille erinomaisista
puheenvuoroista. Tämä on ollut hyvin tarpeellista ja hyödyllistä keskustelua.
7



Pöytäkirjan asiakohta PTK 72/2019 vp
Edustaja Kautto muistutti meitä todella tärkeästä asiasta. Väitän, että kaikki kansalaiset
eivät todellakaan tiedä, missä kaikkialla omat tiedot liikkuvat ja miten niitä käytetään ja
mihin niitä hyödynnetään. Digitalisaatiohan mahdollistaa paljon, mutta kyllä siihen liittyy
myöskin riskejä, joita kaikki kansalaiset eivät todellakaan tiedä tai tiedosta. Meitähän voi-
daan seurata, meistä koko ajan liikkuu sitä paikkatietoa ja meistä tehdään koko ajan mo-
nenlaisia profiileja, joita sitten käytetään kaupallisissa tarkoituksissa.

Tietosuojavaltuutetun resurssit eivät tällä hetkellä kyllä riitä ohjaukseen, neuvontaan ja
viestintään sillä tavalla kuin olisi varmaankin tarpeen. Toki kansalaisten koulutus ja tiedot-
taminen kuuluu kouluille, oppilaitoksille ja erilaisille aikuiskasvatusorganisaatioille ja
myös medialle ja viranomaistahoille. Mutta sitten jos puhutaan viranomaisten tiedonsaan-
nin turvaamisesta eli juuri siitä, mistä me olemme puhuneet, esimerkiksi tämän lainsäädän-
nön tulkinnasta, niin tämä asia olisi kyllä hyvä suunnitella tietosuojavaltuutetun taholta
niin, että ohjaus olisi samanlaista, että joka paikassa Suomea olisi samanlainen ymmärrys
siitä, miten sitä lakia sovelletaan.

Arvoisa puhemies! Ihan tähän loppuun vielä: Toivon, että — edustaja Lindén kun on
siellä sosiaali- ja terveysvaliokunnassa — siellä pidettäisiin todella huolta, kun siellä to-
dennäköisesti tällä kaudella tullaan käsittelemään näitä erilaisia geenilainsäädäntöön liit-
tyviä asioita, niin siellä voitaisiin pohtia myöskin sitä, tarvitaanko tällä hetkellä yhteiskun-
nassa ihan oma henkilö varmistamaan tämä geenitiedon suojaus. Koska minun mielestäni
tietosuojavaltuutettu — onko hänellä sitä ymmärrystä, tietoa, mitä tarvitaan juuri tämän
erityisen tietosuojan turvaamiseen? Tämä olisi varmaan semmoinen todella tärkeä asia nyt
lähivuosina, lähiaikoina päättää.

17.31 Marko Kilpi kok: Arvoisa rouva puhemies! Täällä on käyty erinomaisia puheen-
vuoro tästä tietosuojasta. Se on kyllä tärkeä aihe. Useinhan lainsäädäntö ei ole tiedonvaih-
don este vaan koulutuksen puute, niin kuin edustaja Auttokin tässä ansiokkaasti jo nosti
esiin. Ongelmia aiheuttaa myös tietynlainen pelko ja ylivarovaisuus. Elämme kuitenkin
tämmöistä kantelumenettelyn kulta-aikaa, ja siitäkin olen itse omissa töissäni saanut kyllä
oman osani. Itselläni on runsaasti kokemusta asiasta poliisityötehtävistä, joissa eri viran-
omaisten välillä salataan tietoa tarpeettomastikin ja siten vaikeutetaan asioitten hoitoa.

Edustaja Risikko mainitsi, kuinka poliisi saattaa joutua menemään joihinkin tilanteisiin
tästä syystä usein liiankin vähäisillä tiedoilla. Sanoisin itse, että tilanne on varsinkin ensi-
hoidon puolella huomattavasti huonompi. Siellä hyvin usein joudutaan todellakin mene-
mään keikoille hyvin vähäisillä, käytännössä olemattomilla tiedoilla. Se jos mikä vaikeut-
taa merkittävällä tavalla hoitotoimia ja viivästyttää hoitoa. Kuka tällaisesta menettelystä
kärsii lopulta? No kansalainen, enkä usko millään, että se on lopulta se tarkoitus.

17.33 Paula Risikko kok: Arvoisa puhemies! Aivan totta, täällä on tullut esimerkkejä sii-
tä, mitkä viranomaistaholla tulevat esiin, tällaiset, että on vaarana tapahtua jotain ja se on
tällainen uhkatilanne. Mutta kaiken kaikkiaan minä väitän, että ehkä kuitenkin tämä lain-
säädäntö pitäisi vielä kerran perata. Tietosuojavaltuutettu sanoo aina, että mikään laki ei
estä auttamasta, mutta minä väitän, että ehkä se on sitten niissä käytännöissä, ja mihin tääl-
lä edellinen puhujakin viittasi, ehkä sitten sen lain tulkinta vaatisi vähän sellaista sanoitus-
ta. Tämä lainsäädännön perkaaminen ja sanoittaminen ja tulkintahan tulee meille entistä
vakavammaksi ja tärkeämmäksi, kun meille koko ajan tulee tällaisia uusia rekistereitä ja
uusia tietovarantoja, aivan niin kuin genomitieto, meidän geenitietomme kaiken kaik-
8



Pöytäkirjan asiakohta PTK 72/2019 vp
kiaan, mihin täällä on jo esimerkiksi Mäkisalo-Ropponen ansiokkaasti viitannut. Meille tu-
lee koko ajan valtavasti tietoa ihmisistä, ja sitten meillä on myös valitettavasti tällä hetkel-
lä se, että meillä yhdistellään väärin eri lähteistä tietoja ja saadaan ne näyttämään aivan toi-
selta, eli tämä tällainen valetietojärjestelmä, mikä nyt on hiljalleen kehittymässä. Siinäkin
me tarvitsemme sitten sitä puuttumista. Onko meillä työkaluja riittävästi puuttua niihin,
että on kaksi tietoa, kahdesta eri rekisteristä, ehkä kahden eri ihmisenkin tiedot pahimmas-
sa tapauksessa? Onko meillä mahdollisuus puuttua siihen, kun meillä on tämä tietosuoja?
Kaikkiin tällaisiin pitää tulevaisuudessa varautua.

Se, miksi pyysin erityisesti puheenvuoron, oli se, että tuossa äsken omassa puheenvuo-
rossani en muistanut kiittää: siis Tietosuojavaltuutetun toimisto vähillä resursseilla tekee
valtavan paljon työtä, ja siitä heille suuri kiitos. Toivonkin, että kun sitä tietosuojan tarvet-
ta koko ajan lisää meiltä täältä tulee, se sitten huomioitaisiin siellä resursseissa myöskin.
Sitten myöskin se, että jatkettaisiin paitsi päätöksentekijöiden ja tietosuojavaltuutetun yh-
teistyötä mutta myöskin viranomaisten ja tietosuojavaltuutetun yhteistyötä siitä syystä, että
näitä tulkintaongelmia saataisiin pois. — Kiitos.

Keskustelu päättyi.

Eduskunta hyväksyi valiokunnan ehdotuksen kannanotoksi kertomuksen K 15/2019 vp
johdosta. Asian käsittely päättyi.
9


	5
	17.01
	17.04
	17.13
	17.16
	17.18
	17.24
	17.26
	17.29
	17.31
	17.33


