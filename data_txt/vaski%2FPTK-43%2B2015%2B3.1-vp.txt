















































DEM5C2C.tmpSave.xml


Pöytäkirjan asiakohta PTK 43/2015 vp
Pöytäkirjan asiakohta 

PTK 43/2015 vp

Täysistunto

Torstai 1.10.2015 klo 10.02—21.41

3.1. Suullinen kysymys lakkautettavista junareiteistä (Maarit Feldt-Ranta sd) 
Suullinen kysymys SKT 21/2015 vp

Suullinen kyselytunti

Ensimmäinen varapuhemies Mauri Pekkarinen: Edustaja Feldt-Ranta.

Keskustelu

16.01 Maarit Feldt-Ranta sd: Arvoisa puhemies! Monet ovat ostaneet kodin hyvien kul-
kuyhteyksien vuoksi radan varsilta eri puolella Suomea. Nyt te, ministeri Berner, olette
päättänyt lakkauttaa junaliikenteen kokonaan esimerkiksi Siuntiosta, jossa päivittäin 300
ihmistä käyttää junaa työmatkoihin tai koulumatkoihin. Myös ihmiset Pohjois-Karjalassa,
Pirkanmaalla, Pohjanmaalla ja Keski-Suomessa ovat oikeutetusti huolissaan ja kovin pet-
tyneitä. Eilisessä Helsingin Sanomissa oli riipaiseva kirjoitus, joka kertoi yhden junamat-
kustajan kohtalon: "Juna kulki halki läntisen Uudenmaan kulttuurimaiseman. Vaunussa
kuului tytön ääni. Tyttö kertoi, että se lukio on hänen elämänsä surkein päätös. Hänen on
pakko jättää koulu keväällä kesken, koska tämä juna lakkautetaan, eikä hän tiedä, mitä teh-
dä, ja nyt häntä itkettää. Ja hän itki. Y-juna Helsingin ja Karjaan välillä on päätetty lopettaa
maaliskuussa. Näin murskataan unelmia." Ministeri Berner, ymmärrättekö te näiden ih-
misten huolen? Ymmärrättekö te näitten lakkautuspäätösten vaikutuksen ihmisten arkeen?

16.02 Liikenne- ja viestintäministeri Anne Berner (vastauspuheenvuoro): Arvoisa pu-
hemies! Ymmärrän erittäin hyvin näiden ihmisten huolen, ja sen vuoksi näiden kysymys-
ten äärellä on tehty erittäin paljon töitä. Tehtävä on ollut leikata joukkoliikenteestä 15 mil-
joonaa euroa, ja sen korvaamiseksi olemme nyt hakeneet ratkaisuja, jotka mahdollistaisi-
vat sen, että liikennöinti pystyisi säilymään. Tämä tulee toteutumaan osin korvaavalla ju-
na- ja bussiliikenteellä, mutta haemme myöskin ratkaisua siihen että saamme tähän liiken-
nöintiin myöskin korvaavaa junaliikennettä. Näitä ratkaisuja tehdään juuri siksikin, että
haluamme huomioida sen, että ihmiset pääsevät liikkumaan. Se, että valtio lakkauttaa os-
toliikennettä, ei tarkoita sitä, että kaikki liikenne loppuu vaan että meillä on mahdollisuus
saada parempaa palvelua ilman, että käytämme veronmaksajien euroja.

Ensimmäinen varapuhemies Mauri Pekkarinen: Pyydän nyt niitä edustajia, jotka ha-
luavat esittää lisäkysymyksen, ilmoittautumaan ja painamaan V-painiketta ja nousemaan
seisomaan. 

16.04 Maarit Feldt-Ranta sd (vastauspuheenvuoro): Arvoisa puhemies! Arvoisa päämi-
nisteri, koska ihmisiä ei voi jättää tyhjän päälle ja koska markkinavoimilla ei ole intressiä
 Tarkistettu
4.0



Pöytäkirjan asiakohta PTK 43/2015 vp
hoitaa koko Suomen liikennettä, niin meillä on teille rakentava ratkaisu, jota toivomme,
että pohditte. Pääministeri, te ajoitte viime kaudella tupakkaveron korotusta vaihtoehtona
lapsilisien leikkaamiselle, ja nyt tässä voisi käyttää tätä samaa mallia, jota silloin ajoitte, ja
sillä tavalla pelastaa nämä junavuorot. Te olette päättänyt käyttää 200 miljoonaa euroa au-
toverotuksen alentamiseen. Mitäs jos harkitsisitte, että käyttäisitte tästä 200 miljoonasta
eurosta 15 miljoonaa euroa tämän junaliikenteen tukemiseksi ja huolehtisitte sillä tavalla,
että Suomi jatkossa voisi myös olla sellainen maa, jossa joka puolella Suomea voitaisiin
asua ja olisi julkista liikennettä? Pääministeri Sipilä, otatteko te tämän rakentavan ehdotuk-
sen vastaan ja pelastatte siten näiden tuhansien ihmisten tärkeät junayhteydet ja huolehdit-
te, että koko Suomi jatkossakin voidaan pitää asuttuna?

16.05 Pääministeri Juha  Sipilä  (vastauspuheenvuoro): Arvoisa puhemies! Tulemme
huolehtimaan siitä, että koko Suomi pysyy jatkossakin asuttuna, ja tulemme huolehtimaan
siitä, että joukkoliikenne toimii koko maassa. Mutta emme tarjoa siihen ratkaisuksi veron-
korotusta vaan haemme ratkaisua. Jos VR ei halua liikennöidä joitakin reittejä, haemme
sinne yksityisen toimijan. Siihen on kiinnostuneita ilmoittautunut, ja haluamme nyt testata
sen, löytyykö ratkaisu tätä kautta. Uskon, että se ratkaisu löytyy tätä kautta ja lopulta jo-
kaisen lakkautetun reitin varrella oleva ihminen on tyytyväinen.

16.06 Krista Mikkonen vihr (vastauspuheenvuoro): Arvoisa puhemies! Ajatus siitä, että
henkilöjunaliikennettä avataan kilpailulle, on mielestäni ihan tutkimisen arvoinen, ja kan-
nattaa varmaan ottaa oppia siitä, mitä esimerkiksi naapurimaissa on tehty. Mutta on kui-
tenkin aika absurdi ajatus, että niille väleille, joita ollaan nyt lakkauttamassa — esimerkik-
si Joensuu—Nurmes, joka nimenomaan on tarvinnut valtion tukea, jotta meillä on säilynyt
siellä raideliikenne — nyt olisi kovasti kilpailijoita tulossa. Samoin Joensuu—Varkaus-vä-
li, joka mahdollistaa poikkiliikenteen Joensuusta Jyväskylään ja Tampereelle, on äärim-
mäisen tärkeä, ja nimenomaan se, että se on junaväli, koska jos me järjestämme sen bus-
silla Varkauteen ja sitten sieltä Varkaudesta Pieksämäelle, missä on vaihto, aikaa kuluu, ra-
haa kuluu, menee niin monimutkaiseksi, että junankäyttö kyllä vähenee merkittävästi.

16.06 Liikenne- ja viestintäministeri Anne Berner (vastauspuheenvuoro): Arvoisa pu-
hemies! Me olemme nykyisessä sopimustilanteessa VR:n suhteen sellaisessa asennossa,
jossa niillä reiteillä, joilla VR ei liikennöi, voimme avata kilpailun muille halukkaille tar-
joajille. Kun muita halukkaita tarjoajia näille reiteille on meillä joitakin jo olemassa ja neu-
votteluja käydään, niin haluamme nytten selvittää sen, että saamme markkinaehtoista, il-
man veronmaksajien rahaa käytettävää liikennettä käyntiin myös näille reiteille, jotka nyt
ovat ostoliikenteestä jäämässä pois.

16.07 Aino-Kaisa Pekonen vas (vastauspuheenvuoro): Arvoisa puhemies! Olemme tä-
nään saaneet erilaisia ja keskenään ristiriitaisia tietoja VR:n toiminnan yksityistämisestä.
Yksityistäminen tuntuu olevan tälle hallitukselle ja ministeri Bernerille ideologinen itseis-
arvo. Ristiriitainen ja alati muuttuvien tietojen välittäminen taas tuntuu olevan tämän hal-
lituksen toimintatapa. Kysynkin ministeri Berneriltä: millä perusteella VR:n toiminnan yk-
sityistämistä nyt kiirehditään? Esimerkiksi Britanniassa raideliikenteen yksityistäminen on
johtanut korkeampiin lippujen hintoihin, sekavaan lippujärjestelmään, ruuhkiin, vanhaan
kalustoon ja korkeisiin kuluihin. Lisäksi kysyisin teiltä, ministeri Berner: mikä yksityinen
2



Pöytäkirjan asiakohta PTK 43/2015 vp
taho näitä lakkautettavia, hallituksen mukaan kannattamattomia reittejä mahtaa sitten tule-
vaisuudessa liikennöidä, vai onko tarkoitus luoda jälleen uusi valtion tukimuoto uudelle
yksityiselle toimijalle?

16.08 Liikenne- ja viestintäministeri Anne Berner (vastauspuheenvuoro): Arvoisa pu-
hemies! Me emme ole yksityistämässä VR:ää, me emme ole yksityistämässä liikennettä.
Me olemme poistamassa VR:n yksinoikeutta sellaisilta liikennereiteiltä, joilla VR ei tällä
hetkellä liikennöi. Nämä eivät ole keskenään samoja asioita. Joissain maissa on yksityis-
tetty junamatkayhtiöitä. Tässä tapauksessa emme ole sitä tekemässä. Tämä terminologia
on tullut ihan muualta kuin meiltä tai minulta.

16.09 Mikko Alatalo kesk (vastauspuheenvuoro): Arvoisa puhemies! On tosiaankin tär-
keää, että maakuntien reuna-alueidenkin junaliikenne hoidetaan, ja tämä oli hyvä uutinen,
että junien henkilöliikennettä avattaisiin kilpailulle nimenomaan niillä reiteillä, joissa VR
lopettaa, siitä huolimatta, että esimerkiksi läntiselle Uudellemaalle on paljon matkustajia ja
on myös meillä siellä Tampereelta pohjoiseen, Keuruulle saakka.

Mutta meillä oli viime viikolla liikennevaliokunnassa käymässä tavaraliikenteen ope-
raattoreita, ja kysyin heiltä, mihin hintaan te tekisitte henkilöliikennettä. He sanoivat, että
noin kolmen neljäsosan hinnalla siitä, mitä VR tekee, mutta siinä on ongelmana se, että pi-
täisi olla liisattavaa kalustoa, ei kannata ostaa kalustoa, jos ei ole ihan varma, ja sitten se,
että matkustajamäärät ovat hyvät ja kolmanneksi tietysti myös se, että sopimukset ovat riit-
tävän pitkiä. Kun aikataulu on aika haastava, niin olisin kysynyt tästä, onko odotettavissa,
että ensi kevääksi sellaisia operaattoreita tulisi. Toiseksi kysyn, että onhan bussiliikentees-
sä tietysti halukkaita tekijöitä, mutta he haluaisivat päästä siihen yleisen säännön piiriin
elikkä ottaa tuettuja lippuja. Siellä on kyllä yksi operaattori... [Puhemies antoi puheenvuo-
ron seuraavalle puhujalle.] 

Ensimmäinen varapuhemies Mauri Pekkarinen: Tässä vaiheessa olisi ministeri Berne-
rin vuoro.

16.10 Liikenne- ja viestintäministeri Anne Berner (vastauspuheenvuoro): Arvoisa pu-
hemies! Tarkoituksena on huolehtia siitä, että liikenteen yksinoikeuden avaamiselle voi-
daan luoda edellytykset kevääseen 2016 mennessä, ja se edellyttää hyvin pitkälti juuri näi-
den teidän esittämienne kysymysten selvittämistä — millä tavalla kalusto, turvallisuus ja
lupamenettelyt ratkaistaan — ja ne ovat niitä kysymyksiä, joita nyt eri yhtiöiden kanssa
käydään läpi. Rinnakkain käydään neuvotteluja linja-autoyhtiöiden kanssa siitä, että ne jär-
jestävät markkinaehtoista linja-autoliikennettä, ja olemme valtaosalle alueista saaneet jo
lupahakemuksia tältä osin liikkeelle.

16.11 Antti Rinne sd (vastauspuheenvuoro): Arvoisa puhemies! Pääministeri Sipilä, al-
kaa pikkuhiljaa selvitä ja itse asiassa kiihtyvällä tahdilla, että te olette murskaamassa suo-
malaista hyvinvointiyhteiskuntaa ja altistamassa meidät suomalaiset (Välihuutoja) rajoit-
tamattomien markkinavoimien temmellyskentäksi. Siinä menossa meitä ei kaikkia eikä
koko maassa pidetä mukana, ei koulutuksen, ei toimeentulon eikä palveluiden — mukaan
lukien liikkuminen — näkökulmasta. Ymmärrättekö te, pääministeri Sipilä, mitä te olette
tekemässä?
3



Pöytäkirjan asiakohta PTK 43/2015 vp
16.11 Pääministeri Juha Sipilä (vastauspuheenvuoro): Arvoisa puhemies! Sitä en ym-
märrä, miten se murskaisi hyvinvointiyhteiskuntaa, että niille reiteille, joissa VR lopettaa
liikennöinnin, tulisi yksityinen toimija (Välihuutoja) tai niihin haetaan yksityisiä toimijoi-
ta. En ymmärrä, miten se murskaisi hyvinvointiyhteiskuntaa. Pitäisin sitä päinvastaisena
kehityksenä.

16.12 Antti Rinne sd (vastauspuheenvuoro): Arvoisa puhemies! Täällä on paljon esi-
merkkejä siitä, kun on kilpailulle vapautettu esimerkiksi tavaraliikenteen puolella 70-lu-
vulla liikennöinti. Ja nyt ollaan tilanteessa, jossa te olette rakentamassa tarjouskokonai-
suutta, jossa nämä syrjäseutujen kannattamattomat reitit linkitetään tähän Siuntion reittiin,
ja sitä kautta haette tulevaisuudessa semmoista, että nämä reitit tullaan lakkauttamaan kil-
pailuttamisen myötä. Tämä tulee vaikuttamaan selkeästi niitten ihmisten palveluihin maa-
seudulla.

Ensimmäinen varapuhemies Mauri Pekkarinen: Ministeri Bernerin näkisin tässä koh-
taa.

16.12 Liikenne- ja viestintäministeri Anne Berner (vastauspuheenvuoro): Arvoisa pu-
hemies! Kun linja-autoliikennettä on vapautettu kilpailulle, on saatu useampia toimijoita,
on saatu useampia reittejä, on saatu halvempia hintoja ja parempaa asiakaspalvelua. (Edus-
kunnasta: Eikä!) Tästä on kysymys silloin, kun kilpailua vapautetaan. Yleisesti se tarkoit-
taa sitä, että silloin asiakas on lähtökohtana ja asiakasta palvellaan. Meidän tehtävämme on
huolehtia siitä, että suomalainen asiakas saa parhaan mahdollisen palvelun ja saavutetta-
vuuden koko Suomessa. Sitä tukee kilpailun avaaminen, mutta on ilman muuta myöskin
selvää, että sen rinnalla on huolehdittava siitä, että yhteiskunta huolehtii niistä alueista,
jonne ei markkinaehtoinen kilpailu ulotu tai näe sitä mielekkäänä. Se tarkoittaa sitä, että
koko sitä kuviota meidän täytyy katsoa kokonaisuutena, ja sitä työtä parhaillaan teemme.

16.13 Antti Rinne sd (vastauspuheenvuoro): Arvoisa puhemies! Täällä eilen käytiin kes-
kustelua maaseudun joukkoliikenteestä ja todettiin se, että 200 liikennöintivuoroa on vä-
hennetty. Maaseudulla, missä on vähän ihmisiä, tämä logiikka ei pelaa.

16.14 Liikenne- ja viestintäministeri Anne Berner (vastauspuheenvuoro): Arvoisa pu-
hemies! Tätä liikennettä on edellinen hallitus lakkauttanut, nimenomaan ostoliikennettä.
Markkinaehtoinen liikenne on sitten kyllä löytänyt sen paikan ja lähtenyt täyttämään niitä
aukkoja, joita ostoliikenteestä vähennetyt palvelut ovat bussiliikenteelle aiheuttaneet.
Nämä ovat olleet edellisen hallituksen päätöksiä.

16.14 Pentti Oinonen ps (vastauspuheenvuoro): Arvoisa kunnioitettu puhemies! Pohjois-
karjalaiset ovat suuresti huolissaan Nurmes—Joensuu-välisten junavuorojen lakkautus-
uhasta. Vaikka Pohjois-Karjala on harvaan asuttua aluetta, tarvitsevat myös he toimivat lii-
kenneyhteydet. Ministeri Berner, voivatko pohjoiskarjalaiset luottaa siihen, että junalii-
kenne Nurmes—Joensuu-välillä säilyy, ja jos kilpailu avataan, niin toimiiko junaliikenne
siihen saakka, kunnes uudet yrittäjät pääsevät aloittamaan?
4



Pöytäkirjan asiakohta PTK 43/2015 vp
16.15 Liikenne- ja viestintäministeri Anne Berner (vastauspuheenvuoro): Arvoisa pu-
hemies! Me pyrimme hyvällä ja nopealla työskentelyllä nimenomaan huolehtimaan siitä,
että pystymme saamaan mahdollisimman monia uusia toimijoita liikkeelle ja kiinnostu-
maan näistä reiteistä, myös ja etenkin Pohjois-Karjalan alueesta, jossa on ollut paljon huol-
ta ja kysyntää tästä reitistä. Samanaikaisesti meidän tehtävämme on katsoa sitten aikanaan
niitä ratkaisuja, joita haemme sitten väliajalle. — Kiitos.

16.15 Paavo Arhinmäki vas (vastauspuheenvuoro): Arvoisa puhemies! VR:hän ei lak-
kauta näitä junareittejä, hallitus lakkauttaa ne viemällä ostopalvelut näiltä reiteiltä. Ja nyt te
sanotte, että kun nämä maaliskuun alussa lakkautetaan, niin siihen mennessä haetaan uu-
det toimijat. Keitä nämä uudet toimijat ovat? Jos ajatellaan suomalaista raideliikennettä,
niin meillä on eri raideleveys kuin muualla Euroopassa, meillä on aivan erilaiset pohjoiset
olosuhteet — tämä vaatii aivan erityistä osaamista. Uskotteko te, ministeri Berner, todella,
että puolessa vuodessa lähes tyhjästä pystytään laittamaan uudet toimijat näille raiteille? Ja
toinen kysymys: jos niitä ei pysty VR tekemään markkinaehtoisesti, niin millä ihmeellä yk-
sityinen yritys, jonka pitää tuottaa niistä vielä voittoa, pystyy markkinaehtoisesti niitä vie-
mään eteenpäin? Voitteko taata, että maaliskuun alussa VR:n asemat eivät hiljene (Puhe-
mies koputtaa) ja ihmiset jää yksin orpoina asemalaitureille?

16.17 Liikenne- ja viestintäministeri Anne Berner (vastauspuheenvuoro): Arvoisa pu-
hemies! Kuten äsken totesin, ensi kevääseen, kevääseen 2016, mennessä pystymme laati-
maan edellytykset kilpailun avaamiselle. Tämä tarkoittaa sitä, että kun nämä VR:n ostolii-
kennesopimukset päättyvät — itse asiassa vuodenvaihteessa — ja VR:n kanssa on sovittu,
että he jatkavat niitä vielä maaliskuun puoleenväliin saakka, niin meidän tehtävämme on
sitten katsoa, että me saamme ylimenokaudeksi turvattua liikenteen, siksi aikaa, kunnes
saamme markkinaehtoisen liikenteen käyntiin.

16.17 Carl Haglund r (vastauspuheenvuoro): Herr talman! Det är faktiskt så att det är
många som är bekymrade över det som sker, till exempel i Sjundeå, i Ingå och på många
andra håll.

On erittäin hyvä, että hallitus nyt ainakin on kertonut, koska aikaisemmin päivällä tämä
asia ei ollut selvä, ja nyt tiedetään enemmän. Omalta osaltani koen, että se, että avataan kil-
pailulle, on sinänsä ihan terve ilmiö.

Minua vain huolestuttaa tämä teidän prosessikaavionne tässä taas kerran. Koska tässä on
nyt tämmöinen kiire, ei varmasti voida sanoa, jääkö maaliskuulle sitten semmoinen kat-
kos, tiedetäänkö varmasti, että joku kilpailun kautta tuleva toimija varmasti suostuu otta-
maan nämä reitit hoitaakseen. Sitä me emme tiedä, sitä varmaan pääministeri ei tiedä eikä
ministeri Berner tiedä. Onko nyt niin, että hallitus sitten lupaa, että jos joillekin reiteille ei
löydy niitä yksityisiä toimijoita, silloin hallitus hoitaa ne jatkamalla sitä ostoliikennettä?
Onko näin, herra pääministeri?

16.18 Pääministeri Juha Sipilä (vastauspuheenvuoro): Arvoisa puhemies! Me emme tie-
tenkään viikossa ehdi kilpailutusta tehdä. Tässä täytyy tehdä huolellinen työ, ja prosessi-
kaavio menee juuri niin kuin ministeri Berner tuossa kertoi. Eli valmistelemme huolella
sen ja sitten kilpailutamme ja teemme sen työn huolella sillä tavalla, että edellytykset sii-
5



Pöytäkirjan asiakohta PTK 43/2015 vp
hen luodaan keväällä ja liikennöinti voidaan aloittaa sitten aikanaan ehkä loppuvuodesta
ensi vuonna.

16.19 Antti Lindtman sd (vastauspuheenvuoro): Arvoisa puhemies! Toistan vielä sen,
mikä täällä tuli esiin: Pääministeri sanoi, että VR lakkauttaa, mutta eihän kyse ole siitä, että
VR lakkauttaa, vaan tämähän on hallituksen päätös lopettaa liikenne, pussittaa Pohjois-
Karjala, pistää Pirkanmaa, Keski-Suomi, Seinäjoki—Jyväskylä-väli ja Länsi-Uusimaa
kärsimään. 

Kun te nyt näin teette, niin tämä summa, jonka te tällä säästätte... Kyse ei ole siitä, että
tehtäisiin veronkorotus vaan pienennettäisiin sitä autoveron alennusta, jonka te olette päät-
täneet tehdä, yhdellä viidestoistaosalla. Siis viidestoistaosa vähemmän autoveron alennus-
ta, niin tämä homma voitaisiin korjata.

Ja nyt tämä prosessi: Ensin te lakkautatte ja sitten te sanotte, että ryhdytään miettimään,
löytyykö jotain muuta korvaavaa. Siis teette valtavan epävarmuuden näille ihmisille hei-
dän tulevaisuudestaan ja työmatkastaan ja sitten mietitte. Ja kun te, pääministeri, sanoitte,
että ihmiset ovat sitten loppujen lopuksi tyytyväisiä tähän päätökseen, voitteko sanoa yh-
den kunnan tai maakunnan, joka olisi kehunut nyt tätä teidän päätöstänne.

16.20 Valtiovarainministeri Alexander Stubb (vastauspuheenvuoro): Arvoisa herra pu-
hemies! Kehuista en tiedä, mutta koska on veropolitiikasta kyse, niin kaksi huomiota: 

Ensimmäinen on se, että meidän tavoitteena veropolitiikassa on se, että vältämme kaik-
kea poukkoilevuutta eli että se on johdonmukaista ja ymmärrettävää. (Naurua) Anteeksi,
edustaja Lindtman, te äsken ehdotitte, että me poukkoilisimme, ja minä vastaan, että me
emme tule poukkoilemaan. Eli me emme tule tekemään sitä ehdotusta, minkä te äsken teit-
te.

Ja toinen: Kuten varmasti te hyvin tiedätte, koska olette tietysti tämän alan asiantuntija,
me emme myöskään korvamerkitse veroja millään muodolla, koska siitä kerta kaikkiaan
syntyisi sellainen verokokonaisuus niiden 49,1 miljardin verotulojen kautta, jotka meillä
tällä hetkellä on, joka ei toimisi. 

Eli vastaus teidän ehdotukseenne on ehdottomasti ei.

16.21 Ville Niinistö vihr (vastauspuheenvuoro): Arvoisa puhemies! Tässä on kysymys
kahdesta eri asiasta. Hieman hämmentyneenä havaitsen, että toisessa asiassa hallitus on oi-
keassa, mutta onneksi sentään toisessa asiassa väärässä. (Naurua)

Missä hallitus on oikeassa: On totta, että kilpailun lisääminen erityisesti seutuliikentees-
sä voisi lisätä raiteidenkäyttöä, parantaa palvelujen laatua, alentaa hintoja, ja tähän suun-
taan kannattaisi Suomen raideliikennettä kehittää. Esimerkit Euroopasta ovat hyviä, kun-
han se ei tarkoita yksityistämistä, kunhan se ei tarkoita julkisen kontrollin menettämistä.
Tällä hetkellä VR itse asiassa siirtää suurilta kaupunkiseuduiltaan tulostaan jonkun verran,
ja sillä se sitten rahoittaa muualla tapahtuvaa liikennettä.

Mutta asia, missä hallitus on väärässä, on se, että ostopalveluja tarvitaan, jotta kaikki
suomalaiset ovat hyvien joukkoliikenneyhteyksien äärellä. Sen pitää olla vain avointa ja lä-
pinäkyvää. Nyt kun te leikkaatte ostoliikennettä, vaarana on se, että syrjäseuduilla ja kau-
punkikeskusten ulkopuolella se panos, mitä kunnat ovat (Puhemies koputtaa) laittaneet esi-
merkiksi asemien kehittämiseen, menetetään. Eli tämä pitää hoitaa toisinpäin: ostopalve-
lut kuntoon, ja sitten uudistuksia.
6



Pöytäkirjan asiakohta PTK 43/2015 vp
16.22 Liikenne- ja viestintäministeri Anne Berner (vastauspuheenvuoro): Arvoisa pu-
hemies! Edustaja Niinistö on oikeassa: Luomalla muuta kilpailua yksinoikeudella liiken-
nöidyille reiteille parannamme palveluita, luomme enemmän kilpailukykyä hintaan. Mut-
ta on myöskin aivan selvää, että sen rinnalla tarvitaan ostoliikennettä. Meidän täytyy vain
rakentaa henkilöliikenne kokonaisuutena toisella tavalla, niin että valtaosa siitä toimii
markkinaehtoisesti palvellen asiakasta, luoden kilpailua ja parempaa palvelua ja sitten yh-
teiskunta huolehtii niistä alueista, jotka jäävät ilman palvelua. Se edellyttää rakenteen
muuttamista ja kokonaiskuvan uudistamista, ja tämä on nyt prosessikaaviossa ensimmäi-
nen askel. Nämä ovat pitkäaikaisia prosesseja ja vaativat aikaa, mutta me tulemme juuri
tuohon suuntaan tätä kokonaiskuvaa kehittämään. — Kiitos.

16.23 Mikko Savola kesk (vastauspuheenvuoro): Arvoisa herra puhemies! Kieltämättä
silloin karvat hieman nousivat pystyyn niillä alueilla, joita koskien tuli tämä ensi tieto, että
junaliikennettä oltaisiin lakkauttamassa, ja nyt on erittäin huojentavaa ollut kuulla, että hal-
litus on löytämässä keinoja siihen, että junaliikenne pystytään myös jatkossa turvaamaan.
Tämä VR:n liikennöintihän esimerkiksi Haapamäen radalla on ollut eriskummallista. Se ei
ole palvellut esimerkiksi työmatkaliikennettä ollenkaan. Markkinointia ei ole tapahtunut,
ja oikeastaan ei ole haluttu palvella asiakkaita sillä tavalla kuin siellä ehkä sitä tarvetta oli-
si.

Haluankin nyt kysyä teiltä, arvoisa ministeri: Mikä teidän viestinne nyt on esimerkiksi
Haapamäen radan varrella asuville asukkaille? Voimmeko huokaista helpotuksesta siltä
osin, että meillä tulee liikenne tavalla tai toisella säilymään ja junat myös jatkossa kulke-
maan?

16.24 Liikenne- ja viestintäministeri Anne Berner (vastauspuheenvuoro): Arvoisa pu-
hemies! Me tulemme tekemään kaikkemme sen osalta, että ihmiset pystyvät luottamaan
ennustettavuuteen ja pitkäjänteisyyteen liikenteessä niin junaliikenteen kuin linja-autolii-
kenteen ja henkilöliikenteen kokonaisvaltaisen kehittämisen näkökulmasta. Te olette pu-
huneet prosessista ja järjestyksestä. Koska me teemme tätä nimenomaan valtion näkökul-
masta ja yhteiskunnallisena toimena, niin me joudumme ensin tekemään niitä leikkauspää-
töksiä, jotka tulevat valtion budjettiin (Vasemmalta: Miksi?) ja tulevat hallitusohjelman
kautta. Sen rinnalla olemme jatkuvasti tehneet sitä työtä, jolla haemme korvaavia ratkaisu-
ja. (Paavo Arhinmäki: Mitä jos niitä ei löydy?) Se tarkoittaa sitä, että me olemme tässä ta-
pauksessa toimineet avoimesti ja läpinäkyvästi, kertoneet siitä, mistä on kysymys, ja mah-
dollistaneet siten myöskin keskustelun alueiden kanssa, jotta yhteisiä ratkaisuja voidaan
hakea.

Ensimmäinen varapuhemies Mauri Pekkarinen: Vielä pari kolme kysymystä.

16.25 Riitta Myller sd (vastauspuheenvuoro): Arvoisa puhemies! Tämä keskustelu häm-
mentää kyllä entistä enemmän. On erittäin vaikea ymmärtää, että samalla kun sanotaan,
että ymmärretään se, että vähäliikenteisillä radoilla tarvitaan liikennettä, ja hallitus on val-
mis myöskin tätä ostoliikennettä siellä harrastamaan, niin miksi nämä junayhteydet nyt
lakkautetaan, saatetaan ihmiset todella hämmennyksen valtaan siinä, mitä tässä tulee ta-
pahtumaan. Haluaisin kysyäkin sitä, kuka liikennöi raiteilla Lieksan ja Nurmeksen välillä
maaliskuun puolenvälin jälkeen.
7



Pöytäkirjan asiakohta PTK 43/2015 vp
16.26 Liikenne- ja viestintäministeri Anne Berner (vastauspuheenvuoro): Arvoisa pu-
hemies! Me olemme siinä tilanteessa, että me joudumme leikkaamaan monista toimista ja
monista palveluista tämän hallituskauden aikana. Meidän tehtävämme on sen rinnalla niin
digitalisaation, normien purun kuin vaihtoehtoisten ratkaisujen kautta hakea sellaisia mah-
dollisuuksia, jotka eivät rasita meidän valtion budjettia mutta mahdollistavat palveluita. Ja
sitä työtä me parhaillaan nyt teemme. Sitä, miten ne neuvottelut etenevät eri toimijoiden
kanssa, pystymme kommentoimaan hieman tuonnempana.

16.26 Timo Heinonen kok (vastauspuheenvuoro): Arvoisa puhemies! On tärkeää, että
julkinen liikenne toimii koko maassa. Tässä on nyt kuitenkin huolia muun muassa maakun-
tien linja-autovuorojen kohdalla ja nyt myös junavuorojen kohdalla. Pidän myönteisenä si-
tä, että nyt näitä VR:n liikennöimättä jättämiä linjoja ja yhteyksiä tarjotaan myös yksityi-
sille toimijoille. Niillä voidaan täydentää VR:n tarjontaa.

Arvoisa puhemies! Hallitus on ohjaamassa kuitenkin 600 miljoonaa tieverkon paranta-
miseen. Aika monelle suomalaiselle julkinen liikenne ei kuitenkaan tarjoa sitä liikkumisen
mahdollisuutta, vaan tarvitaan omaa autoa. Kysyisin teiltä, arvoisa liikenneministeri Ber-
ner: miten tässä tieremontissa on nyt tarkoitus edetä, millaisella aikataululla ja miten, niin
että koko Suomi ja koko maaseutu otetaan huomioon, että tiet ja sillat saadaan kuntoon?

16.27 Liikenne- ja viestintäministeri Anne Berner (vastauspuheenvuoro): Arvoisa pu-
hemies! Korjausvelan osalta 600 miljoonaa kohdistuu suunnilleen puoliksi ja puoliksi ra-
taverkon ja tieverkoston ylläpitoon. Kyseessä on nimenomaan pienien hankkeiden kautta
siitä huolehtiminen, että saamme kokonaisvaltaisesti parannettua meidän väyläverkos-
toamme. Sen lähtökohtana on työssäkäyntialueiden, elinkeinoelämän tarpeiden ja edelly-
tysten, turvallisuuden, ympäristön ja tulevien hankkeiden kokonaisuus. Ensimmäinen 100
miljoonaa lähtee liikkeelle vuodenvaihteen jälkeen ja kohdistuu vuoteen 16. Vuonna 17
meillä on sitten jo 300 miljoonaa euroa käytettävissä, millä toivottavasti luomme myöskin
dynamiikkaa ja kasvua näille alueille.

Ensimmäinen varapuhemies Mauri Pekkarinen: Vielä edustaja Essayah, ja sen jälkeen
ensimmäisen kysymyksen esittäjä.

16.28 Sari Essayah kd (vastauspuheenvuoro): Arvoisa puhemies! Ministeri Berner, olet-
te nyt koko ajan korostanut sitä, että ainoastaan niille junareiteille, joita VR ei liikennöi, ol-
laan nyt avaamassa tätä kilpailua. Valtiolla on kuitenkin VR:n kanssa sopimus monopolis-
ta vuoteen 2024 asti, ja VR on sitten vastineeksi tälle monopolille pitänyt yllä myöskin näi-
tä reittejä, jotka eivät ole taloudellisesti niin kannattavia. Mutta miten te ajattelette, että
EU:n kilpailuneutraliteetin valossa me voimme purkaa ainoastaan osittain tätä monopolia?
Uskon, että nyt on niitä yrityksiä, jotka haluavat tulla kyllä Nurmes—Lieksa—Joensuu-
reitille sen tähden, että he tietävät, että sen jälkeen he pääsevät kuorimaan kermaa niiltä
alueilta Etelä-Suomessa, joilla tämä junaliikenne on taloudellisesti kannattavaa, ja sen jäl-
keen he voivat lopullisesti lakkauttaa Nurmeksen, Lieksan, (Eduskunnasta: Juuri näin!) Jo-
ensuun, Varkauden reitit. Millä tavalla te olette ottaneet huomioon sen, että tänne ovat var-
masti tulossa kermankuorijayritykset sitä kautta, että me lähdemme avaamaan tätä kilpai-
lua tietyille reiteille?
8



Pöytäkirjan asiakohta PTK 43/2015 vp
16.29 Liikenne- ja viestintäministeri Anne Berner (vastauspuheenvuoro): Arvoisa pu-
hemies! Meillä on nimenomaan lähtökohta se, että tällä hetkellä meidän sopimuksemme
VR:n kanssa mahdollistaa liikennöinnin muille toimijoille niiltä osin, missä VR ei liiken-
nöi. Samalla kyllä katsomme myöskin kokonaisuutta ja meidän nykyistä sopimustamme
VR:n kanssa, joka ulottuu vuoteen 2024 saakka. On selvää, että monopolia vastaan tullaan
jatkossakin vaatimaan ja edellyttämään velvoiteliikennettä. Siihen me tarvitsemme hetken
aikaa, että saamme nämä jakoperusteet mietittyä kokonaisuutena.

EU:ssa tullaan käsittelemään rautatiepakettia ensi viikolla. Siellä tähtäimessä on kuiten-
kin se — EU:n lähtökohta on se — että kansallisesti tulisi vapauttaa rautatieliikenne vuo-
teen 2019 mennessä. Tästä Suomi hakee oman linjansa, ja huolehditaan sitten siitä, miten
nämä ovat yhteensovitettavissa.

Ensimmäinen varapuhemies Mauri Pekkarinen: Ja tämän jälkeen ensimmäisen kysy-
myksen esittäjä, edustaja Feldt-Ranta.

16.30 Maarit Feldt-Ranta sd (vastauspuheenvuoro): Arvoisa puhemies! Ei ihmisiä voi
jättää tällä tavalla tyhjän päälle. Te olette tällä tavalla toiminnallanne luoneet suurta epä-
varmuutta monille puolille Suomea. Tällä on todella suuret vaikutukset ihmisten arkeen.
Tällä on vaikutuksia asuntojen hintoihin, perheiden ajatteluun, missä heidän lapsensa opis-
kelevat. Ihmisten työmatkojen kustannukset ja ajat tulevat merkittävästi lisääntymään, ja
teillä ei ole mitään takeita antaa siitä, että jotain korvaavaa liikennettä näille reiteille saa-
daan. Te ette ole esittäneet mitään laskelmia, mihin tämä teidän suunnitelmanne perustuu,
ettekä täällä ole jostain syystä halunneet kertoa yhtään toimijaa. Suomi ei ole yritys, vaan
me olemme kansakunta, ja nyt ollaan maan parlamentissa, ja suomalaiset, joilla on suuri
hätä, ovat ansainneet paremmat selvitykset. Millä tavalla te, hallitus, olette varautuneet sii-
hen, (Puhemies koputtaa) jos näille liikenteille ei löydy yksityisiä toimijoita, että nämä
asiat saadaan hoidettua? Onko teillä mitään suunnitelmaa?

16.32 Liikenne- ja viestintäministeri Anne Berner (vastauspuheenvuoro): Arvoisa pu-
hemies! Hallitus kantaa suurta vastuuta siitä, että me saamme toimivaa sekä elinkeinoelä-
mää ja työssäkäyntialuetta, opiskelijoita ja koululaisia palvelevaa joukkoliikennettä ylläpi-
dettyä koko maassa. Sitä työtä me teemme, vaikka meidän on ostoliikenteestä tehtävä leik-
kauksia. Meidän tehtävämme ja myöskin teidän tehtävänne on huolehtia siitä, että veron-
maksajan euroille saadaan parasta mahdollista palvelua ja että me saamme myöskin aikai-
seksi uusia toimintamuotoja ja uudenlaista palvelua. Sitä työtä nyt teemme. Ihan vastaa-
vasti, kun aikanaan vastustettiin telemarkkinoiden vapauttamista, ilman sitä työtä, jota
silloiset ihmiset tekivät ja puolustivat, tänä päivänä meillä ei olisi koko Suomi mobiilipal-
veluiden äärellä siihen hintaan kuin se nyt on. Tätä samaa työtä teemme nyt tässäkin ajas-
sa, ja vastuu siitä on meillä kaikilla, myös oppositiolla.

Kysymyksen käsittely päättyi.
9


