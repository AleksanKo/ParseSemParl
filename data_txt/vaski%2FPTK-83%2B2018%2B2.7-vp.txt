















































DEMCDA9.tmp.xml


Pöytäkirjan asiakohta PTK 83/2018 vp
Pöytäkirjan asiakohta 

PTK 83/2018 vp

Täysistunto

Torstai 13.9.2018 klo 15.59—18.11

2.7. Suullinen kysymys ruokaturvallisuudesta (Sirkka-Liisa Anttila kesk)
Suullinen kysymys SKT 131/2018 vp

Suullinen kyselytunti

Puhemies Paula Risikko: Keskustan eduskuntaryhmä, edustaja Anttila, olkaa hyvä.

Keskustelu

16.52 Sirkka-Liisa Anttila kesk: Arvoisa puhemies! Ruokaturvallisuus on suomalaisen
ruuantuotannon kivijalka, ja sitä valvotaan. Meillä on tuontivalvonta hyvin tehokasta, mut-
ta tästä huolimatta nyt kuitenkin S-ryhmä tuo Suomeen broilerileikkeleitä, jotka tulevat
Brasiliasta. Euroopan komissio on kesällä asettanut Brasilian lihantarkastuksen epäilyk-
senalaiseksi ja samalla pistänyt Brasilian suurimmat siipikarjantuottajat EU:n mustalle lis-
talle. Kuitenkin tästä huolimatta Suomeen tuodaan nyt sitten tätä brasilialaista broilerileik-
kelelihaa, ja siitä S-ryhmä sitten valmistaa tuotteita private labelilla eli oman tuotemerk-
kinsä alla, ja sen tuotteen informaatiosta ei näy, mistä se liha on ja mitä se on. Kysyn maa-
talousministeriltä: mitä hallitus aikoo tehdä, että tällaisen lihan tuonti todella voitaisiin es-
tää, koska se on selkeästi EU:n komissionkin toimesta asetettu epäilyksenalaiseksi? [Eero
Heinäluoma: Onko tämäkin demarien syytä?]

16.54 Maa- ja metsätalousministeri Jari Leppä (vastauspuheenvuoro):  Arvoisa rouva
puhemies! Tähän edustaja Anttilan esittämään kysymykseen kulminoituu yksi keskeinen
ongelma meidän elintarvikemarkkinoillamme. Meille tulee tänne tuotteita, meille tulee
tänne raaka-aineita, jotka eivät ole Suomen lainsäädännön, meidän säädöksiemme, eivätkä
myöskään Euroopan unionin säädösten mukaisella tavalla tuotettuja, eivät sosiaalisesti
kestävästi, eivät eläinten hyvinvoinnin kannalta kestävästi, eivät terveyden kannalta kestä-
västi, eivät ympäristön kannalta kestävästi, ja tämä pitää saada loppumaan. Pidän erittäin
arveluttavana S-ryhmän toimintaa tässä mielessä, erittäin arveluttavana. Ja nämä private
label -tuotteet, kaupan omat merkit, ovat tästä se jäävuoren huippu, jolla kiristetään sitten
brändituotteita, joista me tiedämme, miten ne on tuotettu, minkälaisin kriteerein. Sen vuok-
si hallitus on tiukentanut alkuperämerkintöjä. Me olemme nyt tänään hyväksyneet valtio-
neuvostossa uuden elintarvikemarkkinalain, joka tuo varmasti reiluutta tähän. Me käym-
me Euroopan unionin sisällä vahvasti keskusteluja siitä, minkälaisia tuotteita tänne jatkos-
sa voi tuoda. Tämä on monimutkainen vyyhti, johon myöskin maailmankauppa liittyy. Sii-
hen liittyvät WTO-säädökset ja monet monet muut asiat. Mutta tämä on vakava paikka,
[Puhemies koputtaa] ja sen vuoksi kaupalla on nyt tässäkin iso vastuu, miten toimitaan kes-
tävästi ja vastuullisella tavalla.
 Tarkistettu
4.1



Pöytäkirjan asiakohta PTK 83/2018 vp
Kysymyksen käsittely päättyi.
2


	2.7
	16.52
	16.54


