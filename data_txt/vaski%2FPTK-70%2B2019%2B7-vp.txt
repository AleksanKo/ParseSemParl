















































DEM5BD.tmp.xml


Pöytäkirjan asiakohta PTK 70/2019 vp
Pöytäkirjan asiakohta 

PTK 70/2019 vp

Täysistunto

Tiistai 26.11.2019 klo 14.00—20.15

7. Hallituksen esitys eduskunnalle laeiksi eräiden kunta- ja  palvelurakenneuudistuksesta 
annetussa laissa säädettyjen velvoitteiden soveltamisesta annetun lain 1 ja 2 §:n sekä kun-
tien ja kuntayhtymien eräiden oikeustoimien väliaikaisesta rajoittamisesta sosiaali- ja ter-
veydenhuollossa annetun lain 3 ja 7 §:n muuttamisesta

Hallituksen esitys HE 22/2019 vp
Valiokunnan mietintö StVM 11/2019 vp

Ensimmäinen käsittely

Puhemies Matti Vanhanen: Ensimmäiseen käsittelyyn esitellään päiväjärjestyksen 7.
asia. Käsittelyn pohjana on sosiaali- ja terveysvaliokunnan mietintö StVM 11/2019 vp. Nyt
päätetään lakiehdotusten sisällöstä.

Keskustelu

19.34 Anu Vehviläinen kesk (esittelypuheenvuoro): Arvoisa puhemies! Sosiaali- ja ter-
veysvaliokunnan mietintö 11/2019 valtiopäivät käsittelee hallituksen esitystä laeiksi eräi-
den kunta- ja palvelurakenneuudistuksesta annetussa laissa säädettyjen velvoitteiden so-
veltamisesta annetun lain 1 ja 2 §:n sekä kuntien ja kuntayhtymien eräiden oikeustoimien
väliaikaisesta rajoittamisesta sosiaali- ja terveydenhuollossa annetun lain 3 ja 7 §:n muut-
tamisesta.

Esityksen tarkoituksena on, että kunta- ja palvelurakenneuudistuksen aikana muodostet-
tuja yhteistoiminta-alueita ei purettaisi ennen pääministeri Antti Rinteen hallitusohjelman
mukaisen sosiaali- ja terveydenhuollon rakenteita koskevan uudistuksen voimaantuloa
eikä vaikeutettaisi tulevien uusien maakuntien mahdollisuuksia päättää palveluista koko
alueella alueen asukkaiden tarpeita vastaavasti ja yhdenvertaisesti.

Kunta- ja palvelurakenneuudistuksesta annetun lain eli niin sanotun Paras-puitelain mu-
kaisten velvoitteiden jatkamisen tarkoituksena on varmistaa kuntien jo perustettujen yh-
teistoiminta-alueiden toiminnan jatkuminen siten, ettei yhteistoiminnan purkaminen vaa-
ranna sosiaali- ja terveyspalvelujen saantia tai aiheuta ylimääräisiä kustannuksia. Velvoit-
teiden voimassaoloa ehdotetaan jatkettavaksi vuoden 2023 loppuun saakka. Tarkoitus on
turvata palvelut siihen saakka, kunnes perustettavat uudet sosiaali- ja terveydenhuollon jär-
jestämisestä vastuussa olevat maakunnat aloittavat toimintansa.

Kuntien ja kuntayhtymien eräiden oikeustoimien väliaikaisesta rajoittamisesta sosiaali-
ja terveydenhuollossa annetun lain eli niin sanotun rajoituslain muutoksien tarkoituksena
on turvata se, että uusilla sote-uudistuksen perusteella muodostettavilla maakunnilla on
mahdollisuus muokata palvelurakennetta asukkaiden palvelutarpeiden mukaisesti ja yh-
denvertaisesti. Tarkoitus on lisäksi estää tuotantorakenteiden muuttaminen siten, että nii-
den muuttaminen koko alueen tarpeen mukaisesti heikentyisi. Rajoituslain voimassaoloa
 Hyväksytty
1.0



Pöytäkirjan asiakohta PTK 70/2019 vp
ehdotetaan jatkettavaksi vuoden 2025 loppuun saakka. Rajoituslaissa ehdotetaan lisäksi
tiukennettavaksi irtisanomisehdon sisällyttämisvelvoitetta ulkoistamissopimuksiin, joiden
arvo yksin tai yhdessä muiden sopimuksien kanssa ylittää 15 prosenttia kunnan tai kun-
tayhtymän järjestämisvastuulla olevan sosiaali- ja terveydenhuollon vuosittaisista käyttö-
menoista. Voimassaolevassa laissa raja on 30 prosenttia.

Valiokunta toteaa, että irtisanomisehtoa koskevan säännöksen ehdotettu muuttaminen ei
estä kuntia ja kuntayhtymiä edelleen haluamassaan laajuudessa hankkimasta palveluja yk-
sityisiltä palvelujen tuottajilta sekä tekemästä kiinteistöjen ja toimitilojen käyttöoikeutta
koskevia sopimuksia. Kuten esityksen perusteluissa todetaan, voi sopimukseen sisällytet-
tävä ehto irtisanomismahdollisuudesta lisätä ehdotetun sääntelyn piiriin kuuluvien sopi-
musten osalta kuntien kustannuksia, koska irtisanomisehto otetaan huomioon sopimusten
hinnoittelussa varsinkin voimassaolon loppuvuosina. Valiokunta pitää tärkeänä, että tule-
ville sosiaali- ja terveyspalvelujen järjestäjille turvataan mahdollisuus alueella olevien re-
surssien hyödyntämiseen laajempina kokonaisuuksina kuin mihin pitkäkestoiset kokonai-
sulkoistussopimukset antaisivat mahdollisuuden.

Sosiaali- ja terveysvaliokunnalle antamassaan lausunnossa perustuslakivaliokunta tote-
aa, että ehdotetuille rajoitustoimenpiteille on edelleen olemassa painavat perusteet. Perus-
tuslakivaliokunta painottaa sitä, että sosiaali- ja terveydenhuollon uudistus tulee toteuttaa
hallitusti ja perusoikeudet turvaavalla tavalla. Perustuslakivaliokunnan käsityksen mu-
kaan määräaikaisiksi laeiksi tarkoitettujen lakien voimassaoloajan pitkittyminen ei ole ai-
van ongelmatonta. Rajoituslain jatkon hyväksyminen tarkoittaa yhteensä lähes 10 vuoden
voimassaoloaikaa. Perustuslakivaliokunta kuitenkin katsoo, että sote-uudistuksen odotet-
tavissa oleva laajuus huomioiden pidennyksiä voidaan pitää hyväksyttävinä.

Sosiaali- ja terveysvaliokunta pitää lakien voimassaolon jatkamista ja muita muutoseh-
dotuksia tarpeellisina sosiaali- ja terveydenhuollon uudistuksen toteuttamisen ja palvelu-
järjestelmän toimivuuden kannalta. Valiokunta katsoo perustuslakivaliokunnan tavoin,
että rajoituslain vaikutuksia on seurattava tarkoin ja mahdollisiin epäkohtiin on puututtava
viipymättä. Valiokunta pitää lisäksi tärkeänä, että sote-uudistukseen liittyvät hallituksen
esitykset annetaan eduskunnalle siten, että niiden eduskuntakäsittelylle varataan riittävästi
aikaa. Valiokunnan mietintö on yksimielinen.

19.39 Toimi Kankaanniemi ps: Arvoisa herra puhemies! Lähetekeskustelussa ilmoitin,
että pidän tätä hallituksen esitystä erittäin tarpeellisena kaikilta osin. Nyt voin tyydytyksel-
lä todeta, että niin kuin valiokunnan puheenjohtaja ilmoitti, niin valiokunta on tehnyt yk-
simielisen mietinnön asiasta. Lisäksi valiokunta on mielestäni kiinnittänyt juuri oikeisiin
asioihin huomiota tässä asiakokonaisuudessa. 

Yhteistoiminta-alueiden voimassa pitäminen on järkevää, ettei tapahdu sellaista kehi-
tystä, mikä vaikeuttaisi jatkossa, kun tehdään sote-uudistusta. Tämä rajoituslaki tietysti on
ongelmallinen sillä lailla, että se on kuntien itsehallintoon nähden rajoite. Mutta niin kuin
perustuslakivaliokuntakin on todennut, niin tämä on kuitenkin määräaikainen, ja siinä on
tiettyjä joustomahdollisuuksia, ja tämä irtisanomisehto on ihan paikallaan. 

Silloin lähetekeskustelussa ei noussut tämä esille, että irtisanomisesta saattaa tulla yli-
määräisiä kustannuksia. Se on tietysti luonnollista, että näin voi tulla. Kun sopimuksista ir-
taudutaan, niin se aiheuttaa toiselle sopimusosapuolelle menetyksiä, jotka toinen, irtisano-
va puoli, saattaa joutua korvaamaan, ja se on nyt otettu huomioon, että näin tapahtuu. 
2



Pöytäkirjan asiakohta PTK 70/2019 vp
Mielestäni se ulkoistuksen pudottaminen 30 prosentista 15 prosenttiin on myös aivan
paikallaan juuri siksi, että sote-uudistuksessa, jonka toivon etenevän vilkkaasti, pystytään
silloin toimimaan järkevästi ja hallitusti. Se mitä... — niin, vielä totean, että kokonaisaika,
niin kuin puheenjohtaja totesi, tulee tämän rajoituslain osalta pitkäksi kylläkin. Tämän-
tyyppisiä menettelyjä näin pitkänä ei sinänsä saisi olla, mutta kaikki tiedämme, että me
emme ole täällä saaneet päätöksiä aikaan sote-uudistuksesta, ja on niin valtavan isosta ja
toisaalta niin tärkeästä asiasta kysymys, että tätä asiaa täytyy näin hoitaa. 

Arvoisa puhemies! Vetoan nyt kuitenkin hallitukseen siinä, että toisaalta pannaan vauh-
tia tähän sote-uudistukseen ja sitten, että sen valmisteluun tulisi parlamentaarinen toimie-
lin seuraamaan ja ohjaamaan sitä, koska on kysymys tuonne maakuntatasolle kohdistuvas-
ta uudistuksesta, joka ei ole hallitus—oppositio-kysymys, vaan todellakin koko kansan
asia ja paikallishallinnon kysymys enemmän kuin valtionhallinnon, vaikka kaikkien edun
mukainen. 

Yleiskeskustelu päättyi.

Eduskunta hyväksyi hallituksen esitykseen HE 22/2019 vp sisältyvien 1.-2. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
3


	7
	19.34
	19.39


