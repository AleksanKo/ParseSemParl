















































DEMEC49.tmp.xml


Pöytäkirjan asiakohta PTK 113/2017 vp
Pöytäkirjan asiakohta 

PTK 113/2017 vp

Täysistunto

Tiistai 7.11.2017 klo 14.00—17.16

6. Hallituksen esitys eduskunnalle laiksi lapsilisälain 7 §:n muuttamisesta
Hallituksen esitys HE 163/2017 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 6. asia. Puhemiesneuvosto ehdottaa, että asia lähetetään sosiaali- ja ter-
veysvaliokuntaan.

Keskustelu

16.15 Katja Hänninen vas: Arvoisa herra puhemies! Hallituksen esityksessä ehdotetaan
muutettavaksi lapsilisän suuruutta koskevaa pykälää siten, että lapsilisän yksinhuoltajako-
rotuksen tasoa nostetaan 4,75 euroa lasta kohden. Yksinhuoltajakorotus nousisi esityksellä
48,55 eurosta 53,30 euroon lasta kohden kuukaudessa.

Hallituksen esityksen pääasiallista sisältöä koskevassa osiossa todetaan, että lapsilisä
otetaan toimeentulotukilaskelmassa huomioon toimeentulotuen määrään vaikuttavana tu-
lona, ja tästä syystä lapsilisän yksinhuoltajakorotuksen tason korottaminen ei toimeentulo-
tukea saavissa perheissä vaikuttaisi käytettävissä oleviin tuloihin lainkaan. Juuri tämä on-
kin lapsilisälain suurin häpeä ja epäkohta. Tällä hetkellä kaikista köyhimmät ja viimeisim-
män taloudellisen avun eli toimeentulotuen varassa olevat lapsiperheet jäävät käytännössä
ilman lapsilisiä, kun ne otetaan toimeentulotukea laskettaessa huomioon. Tämä asettaa
perheet ja erityisesti lapset eriarvoiseen asemaan, kun osa lapsiperheistä saa lapsilisät kaik-
kien muiden tulojen päälle mutta pienituloisimmat tai tulottomat perheet jäävät täysin il-
man niitä.

Arvoisa puhemies! Toimeentulotukea saavia lapsiperheitä on todella paljon, ja heidän
suhteellinen määränsä vaihtelee myös alueellisesti merkittävästi. Vuonna 2014 suhteelli-
sesti suurin luku oli Uudellamaalla, eli 10,6 prosenttia, ja pienin luku oli Keski-Pohjan-
maalla, missä luku oli 6,3 prosenttia. Nämä ovat silti hurjia lukuja, joilla on vaikutuksia pit-
källe tulevaisuuteen. 

Lapsiperheköyhyydestä on valtavasti tutkimustietoa, joka hallituksen on nyt otettava va-
kavasti. Tiedämme, että köyhyys vaikuttaa lapsen hyvinvointiin ja kehitykseen, ja tiedäm-
me, että jo hyvin pienet lapset stressaavat perheensä toimeentulosta, ja erityisesti perhei-
den pitkään jatkuneet taloudelliset ongelmat vaikuttavat lasten hyvinvointiin. 

Lapsiperheköyhyyden taustalla on monenlaisia tekijöitä. Yksi tekijä liittyy nimen-
omaan perherakenteeseen. Yksinhuoltajaperheillä köyhyysriski on paljon korkeampi kuin
niissä perheissä, joissa on kaksi huoltajaa. Köyhyysvaarassa ovat myös monilapsiset per-
heet ja maahanmuuttotaustaiset perheet. Mutta tähän ongelmaan lapsilisän yksinhuoltaja-
 Tarkistettu
4.1



Pöytäkirjan asiakohta PTK 113/2017 vp
korotus ei pysty kuin osittain vastaamaan, koska osa näistä perheistä jää käytännössä il-
man tätä korotusta.

Arvoisa puhemies! Perusturvan matala taso on merkittävä syy lapsiperheköyhyyden
taustalla. Perhepoliittisten tulonsiirtojen reaaliarvo on romahtanut. Tämä vaikuttaa erityi-
sesti köyhiin lapsiperheisiin, joissa tulonsiirtojen osuus käytettävistä tuloista on kolmin-
kertainen verrattuna muihin lapsiperheisiin. Toimeentulotukea saavien perheiden tilannet-
ta on nyt todellakin helpotettava. Tutkimukset osoittavat, että jos vanhemmat ovat saaneet
pitkään toimeentulotukea, tällä on vaikutuksia muun muassa lasten koulutustasoon, mie-
lenterveysongelmiin ja toimeentulo-ongelmiin aikuisiässä. 

Eriarvoisuutta, syrjäytymistä ja tuloeroja kasvattavaan leikkauslinjaan on nyt saatava
suunnanmuutos. Vaikka esitys yksinhuoltajakorotuksesta onkin askel oikeaan suuntaan ja
kannatettava, niin vielä meillä on paljon tekemistä oikeudenmukaisemman tulonjakopoli-
tiikan saralla, jotta lapsiperheköyhyys saadaan poistettua ja turvattua jokaiselle lapsellem-
me yhtäläiset mahdollisuudet elää ja kasvaa perheen taloudellisesta tilanteesta riippumatta.

Arvoisa puhemies ja kollegat! Lapsilisät tulee turvata tasa-arvoisesti kaikille, myös niil-
le, jotka saavat toimeentulotukea, eli kaikista köyhimmille perheille. Tämä ei toteudu nyt,
kun lapsilisä vähennetään perheen toimeentulotuesta. Olen tehnyt asian korjaamiseksi la-
kialoitteen vuosina 2014 ja 2015. Toivon, että asia otetaan vihdoinkin vakavasti.

16.20 Timo Heinonen kok: Arvoisa herra puhemies! Hyvät edustajakollegat! Hyvä Suo-
men kansalainen! Olisin odottanut, että täällä salissa olisi ollut myös sosiaalidemokraatte-
ja silloin paikalla, kun keskustellaan lapsilisien korotuksista. Tässä esityksessähän hallitus
esittää yksinhuoltajakorotusta, ja tämä on yksi valinta vaikeassa ja tiukassa tilanteessa koh-
dentaa sitä jaettavana olevaa yhteistä rahaa niille, jotka sitä erityisen paljon tarvitsevat.
Tässä yksinhuoltajakorotusta korotetaan vajaalla 5 eurolla niin, että se nousee vajaaseen 55
euroon lasta kohden kalenterikuukaudessa, ja tähän käytetään kaiken kaikkiaan ensi vuon-
na noin 9,5 miljoonaa euroa.

Yksinhuoltajatalouksien taloudellinen asema on nimittäin kaikista lapsiperheistämme
ylivoimaisesti heikoin. Tilastokeskuksen viimeisimpien, vuotta 2015 koskevien tulonjako-
tilastojen mukaan yksinhuoltajatalouksien pienituloisuusaste oli jopa 20,7 prosenttia. Kun
sitä vertaa muihin lapsiperheisiin, kahden huoltajan lapsiperheeseen, niin pienituloisuusas-
te oli selvästi pienempi, 6,5 prosenttia. Koko väestön pienituloisuusaste oli 11,7 prosent-
tia, eli yksinhuoltajaperheiden tilanne on poikkeuksellisen vaikea. Pienituloisuusraja on
tällöin asetettu 60 prosenttiin kaikkien kotitalouksien käytettävissä olevasta mediaanitu-
losta eli tulo suhteutettuna kotitalouden kokoon. Tällä esityksellä parannetaan näiden per-
heiden taloudellista asemaa.

Edustaja Hänninen nosti esille sen, mikä on meidän lapsilisäjärjestelmämme keskeinen
haaste ja ongelma, ja ne ovat nimenomaan ne perheet, jotka elävät kaikista vähimmällä eli
toimeentulotuella. Meillä yleisesti on hyväksytty se, että lapsilisä on tuki, joka annetaan jo-
kaiselle tulotasosta riippumatta. On sitten suuret tulot tai pienet tulot, niin lapsilisään on oi-
keutettu. On myös keskustelua käyty siitä, että toiset ovat esittäneet, että ei jokainen perhe
lapsilisää tarvitse, ja muistammehan keskustelun, kun jotkut joskus populistisesti esittivät,
että heidän perheensä ei lapsilisää tarvitse, että he luopuvat siitä. Eivät luopuneet sitten lo-
pulta, ja lapsilisät niillekin perheille menivät, ja niille ne myös kuuluivat. Ideahan on ni-
menomaan tasata verotusta lapsiperheiden ja lapsettomien välillä, ja siinä tämä lapsilisä on
toiminut hyvällä tavalla. Niin kuin tässä esityksessä sanotaan, lapsilisä ei ole veronalaista
2



Pöytäkirjan asiakohta PTK 113/2017 vp
tuloa eikä sitä pääsääntöisesti oteta tulona huomioon tulovähenteisissä toimeentuloturva-
etuuksissa tai tulosidonnaisissa asiakasmaksuissa, ja tästä johtuen yksinhuoltajakorotuk-
sen korotus kasvattaa yleensä yksinhuoltajatalouden nettotuloja vastaavalla euromäärällä,
mutta poikkeuksena tämä edustaja Hännisen esille nostama toimeentulotuki, jota määrät-
täessä lapsilisä otetaan tulona huomioon, ja näin ollen toimeentulotukea saavan yksinhuol-
tajatalouden tulot eivät siten kasva korotuksen seurauksena tai ne kasvavat ainoastaan osal-
la siitä määrästä, jolla yksinhuoltajakorotus kasvaa.

Tämä esitys on yksi osa tätä kokonaisuutta, jolla halutaan nimenomaan lapsiperheiden
asemaa nyt olla tukemassa, yksi merkittävä osa sitä kokonaisuutta, ja tässä on kuvattu hy-
vällä tavalla, miten tämä aikanaan edustaja Rinteen valtiovarainministeriaikana käyttöön
otettu lapsivähennys, joka silloin määrättiin hänen toimestaan vain määräaikaiseksi eli
vuosille 2015—2017, ei ole toiminut tehokkaalla tavalla, ja sen takia, niin kuin Rinne jo
itse silloin esitti, että se on vain määräaikainen ratkaisu, sitä ei nyt jatketa vaan kohdenne-
taan tehokkaammin tätä niille perheille, joille sitä apua eniten tarvitaan. Tässä esityksessä
hyvin tuodaan esille niitä toimenpiteitä ja sitä, miten esimerkiksi tämä kohdentuu ja auttaa
jopa paremmin näitä perheitä kuin tuo aiempi lapsivähennys, sillä näistä yksinhuoltajaper-
heistä monet eivät päässeet täyteen lapsivähennykseen oman verotuksensa kautta.

Arvoisa puhemies! Hivenen ylitän tuota aikaa käymällä läpi myös nämä muut toimen-
piteet, joita nyt valtiovarainministeri Orpon ensi vuoden budjettiesityksessä lapsiperheille
tulee. Varhaiskasvatusmaksuja alennetaan ensi vuonna 70 miljoonalla eurolla, ja alennuk-
set kohdistuvat nimenomaan pieni- ja keskituloisille ja toisen lapsen sisaralennus noste-
taan 50 prosenttiin. Kokonaan maksuttoman varhaiskasvatuksen piiriin ensi vuoden alussa
tulee 6 700 suomalaista perhettä. Keskituloisen lapsiperheen varhaiskasvatusmaksut ale-
nevat ensi vuonna yli 1 200 eurolla, tämäkin osana nimenomaan tähän lapsivähennyskysy-
mykseen, eli nyt sen vaihtoehtona alennetaan varhaiskasvatusmaksuja niin merkittävästi,
että ihan tavallisen suomalaisen perheen varhaiskasvatusmaksut alenevat yli 1 200 eurolla
vuodessa. Lisäksi maksuttoman varhaiskasvatuksen kokeilu otetaan käyttöön, ja kokoo-
mus on esittänyt, että meidän tavoitteenamme pitää olla se, että pikkuhiljaa varhaiskasva-
tus saadaan maksuttomaksi ja mahdollisesti kaikki lapset laadukkaan, korkeatasoisen var-
haiskasvatuksen piiriin, mitä meillä Suomessa tekevät korkeasti koulutetut ammattilaiset.

16.27 Peter Östman kd (vastauspuheenvuoro):  Arvoisa puhemies! Sehän on totta, että
hallitus tekee pienen korotuksen lapsilisään, mutta samalla unohtaen tyystin kaikki muut
päätökset, mitä tällä kaudella on tehty. Yksi esimerkki tästä on, että hallitus ei jatka vero-
tuksen lapsivähennystä, joten pieni- ja keskituloisten lapsiperheiden verotus kiristyy —
siis ainoana väestöryhmänä. Verotuksen lapsivähennys luotiin viime hallituskaudella
KD:n vaatimuksesta. 

Hallituksen 5 euroa kuussa yksihuoltajalle tarkoittaa nelilapsisessa perheessä 240 euroa
vuodessa lisää, kun siltä samalla viedään lapsivähennyksen muodossa 400 euroa. Siis per-
he saa 240 euroa vuodessa mutta menettää 400 euroa. Tappiota siis heillekin, ja muille
pelkkää veronkiristystä. 

Päivähoitomaksujen alennus on toki hyvä asia, mutta nämä plussat ja miinukset eivät
välttämättä osu samaan perheeseen. Jollakin siis kompensoituu, mutta usealla tiedossa
pelkkiä veronkorotuksia.
3



Pöytäkirjan asiakohta PTK 113/2017 vp
16.28 Timo Heinonen kok (vastauspuheenvuoro):  Arvoisa herra puhemies! Edustaja
Östman nyt vain poimii muutamia kohtia tästä kokonaisuudesta ja ei ole näköjään lukenut
tätä hallituksen esitystä, missä hyvin selkeästi tuodaan esille se, miten tämä johtaa talou-
dellisesti parempaan lopputulokseen monien lapsiperheiden osalta, ja sitten todetaan, että
samoin tapahtuu, jos verovelvollisen tulot eivät niiden vähäisyyden vuoksi riitä lapsivä-
hennyksen täysimääräiseen hyödyntämiseen. Kun lapsivähennys otetaan nyt pois, niin sen
vaihtoehtona tulee se, että me alennamme 70 miljoonalla eurolla varhaiskasvatusmaksuja,
ja se tarkoittaa, että lapsivähennyksen sijaan ihan tavallisen suomalaisen perheen varhais-
kasvatusmaksut alenevat ensi vuonna yli 1 200 eurolla, ja tämä kokonaisuus, näiden mui-
den päätösten lisäksi, joista yksi nyt on tänään käsittelyssä, nostaa tämän positiiviseksi. 

16.29 Peter Östman kd (vastauspuheenvuoro): Arvoisa puhemies! Olen sekä lukenut että
laskenut — siis sekä lukenut että laskenut — ja poiminut tämän esimerkin, tämän epäkoh-
dan, jonka mainitsin: Vaikka maksetaan 240 euroa lisää vuodessa tietyille perheille, mutta
samalla kun tämä lapsivähennys poistuu, heiltä viedään 400 euroa. [Timo Heinosen väli-
huuto] — Joo, mutta niin kuin kuulitte myöskin puheenvuorossani, niin joillekin se kom-
pensoituu varhaiskasvatusmaksun alennuksen muodossa mutta toisille ei.

16.30 Jani Mäkelä ps:  Arvoisa puhemies! Tuohon äskeiseen debattiin täytyy todeta, et-
ten taida vieläkään olla kuullut, mistä ne varhaiskasvatusmaksujen alennukset nyt sitten
otetaan. Että joutuvatko kunnat kaivamaan ne kukkarostaan ja korottamaan veroja tai leik-
kaamaan muista palveluista, kun se kiinteistöveron korotuskaan nyt ei mennyt ihan suun-
nitellulla tavalla? [Timo Heinonen: Nimenomaan meni!]

Mutta itse tähän esitykseen kommentoiden täytyy todeta, että onhan tässä yksi hyvä asia,
eli kyllähän tässä lapsilisiä osaltaan nostetaan, ja nostaminen on tietysti aina parempi kuin
leikkaaminen. Mutta noin muuten tämä hallituksen poukkoileva perhe- ja lapsipolitiikka ei
kyllä erityisiä kiitoksia ansaitse. Linjana tuntuu olevan lähinnä se, että leikataan sieltä ja
täältä perhe-etuuksien suhteen ja korotetaan maksuja toisaalta, ja nyt sitten annetaan toi-
sella kädellä pikkusen takaisin. Eli niin kuin esimerkiksi edustaja Hänninen äsken hyvin-
kin kuvaili, monen lapsen yksinhuoltaja joutuu turvautumaan toimeentulotukeen ja tämä
esitys ei heidän asemaansa hyödytä millään tavalla. Sitten taas on tämä kysymys työssä-
käyvien perheellisten ihmisten, erityisesti yksinhuoltajalapsiperheiden lapsivähennykses-
tä, jota hallitus on nyt poistamassa, ja sillä on suurempi vaikutus kuin tällä pienellä paik-
kauksella. Tätä ei minun omasta mielestäni eikä perussuomalaisten mielestä pitäisi tehdä.
Odotankin hallitukselta vaikuttavampaa ja kokonaisvaltaisempaa perhepolitiikkaa kuin
nämä pienet paikkaukset.

16.31 Sami Savio ps: Arvoisa puhemies! Jatkan edustaja Mäkelän hyvästä puheenvuoros-
ta. 

Tässä lakiehdotuksessa on tosiaan esitetty yksinhuoltajakorotuksen tasokorotusta 4,75
eurolla kuukautta ja lasta kohti. Se on toki positiivinen muutos, se täytyy tunnustaa. Elikkä
tässä yksinhuoltajakorotus nousisi siis 53 euroon ja 30 senttiin kuukaudessa, mutta kuten
täällä on jo todettu — edustaja Hänninen sen muun muassa toi esille — tämä tasokorotus ei
vaikuta toimeentulotukea saavien perheiden tuloihin ainakaan täysimääräisesti, mikä on
hyvin valitettava ongelma. Lisäksi kokonaisuus tulee tosiaan huomioida huomattavasti
laajemmin kuin pelkästään tämän yksinhuoltajakorotuksen osalta, eli lapsivähennys otet-
4



Pöytäkirjan asiakohta PTK 113/2017 vp
tiin siis käyttöön vuonna 2015 kompensoimaan näitä rajuja silloisia lapsilisien yli 8 pro-
sentin leikkauksia. Nyt tämä hallitus on poistamassa lapsivähennyksen. Tämä asiahan on
aivan oikein nostettu esille hallituksen esityksessä, jossa todetaan, että kun verotuksen lap-
sivähennys on siis 50 euroa per lapsi huoltajaa kohti kahden huoltajan perheissä ja vastaa-
vasti 100 euroa yksinhuoltajille, jos vanhempien tulot ovat tiettyjen tulorajojen sisällä, niin
tämän lapsikorotuksen tasokorotuksen ja lapsivähennyksen poistamisen yhteisvaikutus on
se, että pieni- ja keskituloisille lapsiperheille, muun muassa yksinhuoltajalle, yhteisvaiku-
tus on 43 euroa vuodessa negatiivinen lasta kohti ja kahden huoltajan perheissä jopa 100
euroa lasta kohti, pahimmillaan siis jopa 400 euroa vuodessa tulonmenetystä. 

Nykyisen hyvin matalan syntyvyyden oloissa lapsiperheiden elinolosuhteita tulee ko-
hentaa, ei heikentää. Siksi perussuomalaiset on tehnyt lakialoitteen, jossa esitetään lapsi-
vähennyksen voimassaoloajan jatkamista, ja toivon, että hallitus [Puhemies koputtaa] tu-
lee järkiinsä ja jatkaa lapsivähennystä myös ensi vuonna.

16.33 Hannu Hoskonen kesk: Arvoisa herra puhemies! Tämä lapsilisälain 7 §:n muutta-
minen on herättänyt erittäin tiukkaakin keskustelua, mutta tärkeintä tässä kuitenkin on se,
että niitä perheitä, joilla taloudellinen tilanne on heikko, aidosti tuetaan. Siihen, mikä on se
maailman paras keino, minun järkeni ei riitä sanomaan muuta kuin sen, että tärkeintä näille
toimeentulotukea saaville perheille, olkoon se vaikka yksinhuoltajaperhe, olisi, että saatai-
siin ihmisille töitä. Se on pitkässä juoksussa ainoa ja oikea tie, koska erilaisten tukien va-
rassa eläminen pitkässä juoksussa on kovin ongelmallista. Tämän takia esimerkiksi nyt,
kun olemme käyneet keskustelua siitä, että valtiontalouden tilanne on olennaisesti paran-
tumassa, hyvää vauhtia, arvoisat edustajakollegat, liian vähälle huomiolle jää se, että kun-
tataloudet ovat parantuneet viimeisen kahden vuoden aikana todella rajusti. 

Meillä olivat edellisen hallituksen aikaan kuntataloudet rajusti miinuksella. Jos oikein
muistan, noin 20 kuntaa oli kriisin partaalla, keikkuivat siinä, että joutuvatko valtiovarain-
ministeriön kuntaosaston selvittelyn kohteeksi, pystyvätkö enää asioitaan hoitamaan. Sel-
lainen kunta, joka on tuollaisissa vaikeuksissa tai lähestymässä sellaisia vaikeuksia, että
kunnan olemassaolo on aidosti uhattuna, ei varmasti pysty kehittämään lasten kouluolo-
suhteita, ei varhaiskasvatusta, ei sosiaali- ja terveyspalveluita, ei yhtään mitään. 

Viime vuonna kuntatalous oli jo yli 400 miljoonaa plussalla. Sellaisessa kunnassa, jolla
on talous kunnossa... Esimerkiksi kotikunnassani tiedän, että varhaiskasvatusmaksuja ei
ole peritty ja lapset saavat korvauksetta sen varhaiskasvatuksen päiväkodissa, ja hyvin
joustavasti. Se osoittaa konkreettisesti sen, että jos kunnalla on oikeasti mahdollista sijoit-
taa rahaa palveluihin, joista lapsiperheiden palvelut ovat ykkössijalla, ja samoin koulutus-
palvelut, ala-aste, yläaste ja varhaiskasvatus ja näin edelleen, ovat kunnossa, niin se voi ta-
pahtua ainoastaan hyvinvoivassa kunnassa, jossa on talous kunnossa. Tämä on jäänyt liian
vähälle huomiolle, [Puhemies koputtaa] ja tähän pyydän arvoisia kollegoita kiinnittämään
enemmän huomiota. 

16.35 Katja Hänninen vas: Arvoisa herra puhemies! Täytyy kyllä kiittää edustaja Hei-
nosta hyvästä puheenvuorosta, elikkä kyllä hänellä ihan aito huoli liittyy tähän lapsiperhei-
den toimeentulokysymykseen, ja tietysti mekin täällä vasemmalla laidalla olemme iloisia
siitä, että yksinhuoltajakorotus esitetään ja tulee, vaikka tämä määrä 4,75 on hyvin margi-
naalinen. Sitten on tietenkin, niin kuin täällä edustajat ovat esittäneet, tehty myös näitä hei-
kennyksiä, jotka vaikuttavat lapsiperheiden toimeentuloon samanaikaisesti, elikkä täm-
5



Pöytäkirjan asiakohta PTK 113/2017 vp
möinen plus miinus nolla -tilanne kyllä on väistämätön, ja ehkä joissakin perheissä todel-
lakin voi mennä negatiivisenkin puolelle. Siinä mielessä on hyvä peräänkuuluttaa täm-
möistä kokonaisvaltaista perhepoliittista ratkaisua ja strategiaa, millä oikeasti tämä lapsi-
perheköyhyys saadaan poistettua, sillä meillä 2014 oli yli 63 000 lapsiperhettä köyhyysra-
jan alapuolella ja eli köyhyydessä ja näissä perheissä oli 126 000 lasta. Tämä on valtava
määrä. Suomessa, joka on hyvinvointivaltio, rikas maa, tällaista ei pitäisi olla. Meillä on
kaikki keinot — verotukselliset keinot, tulonsiirtokeinot — auttaa näitä perheitä ja saada
heidät nostettua pois tästä köyhyydestä ja köyhyysvaarasta ja sillä tavalla myös ennalta eh-
käistä syrjäytymiskierrettä ja pahoinvointia.

Kyllä me isojen kysymysten äärellä täällä tänään olemme. Minä harmittelen sitä, että tä-
hän lakialoitteeseeni, johon pyysin kaikilta edustajilta allekirjoitusta, vasemmistoliiton li-
säksi tuli vain yksi ainoa ulkopuolisen edustajan allekirjoitus. Se oli edustaja Karimäki vih-
reistä, ja muita tämä asia ei sillä hetkellä kiinnostanut. Ehkä oli kiireitä tai muuta, mutta toi-
voisin, että tätä asiaa hallitusrintamassa sitten vietäisiin kuitenkin eteenpäin. Vuonna 94
Esko Ahon hallitushan poisti tämän lapsilisän etuoikeutetuista tuloista. Vaikka silloinkin
yksinhuoltajakorotusta lisättiin, niin kyllä tämä oli auttamaton heikennys juuri niille per-
heille, jotka kaikista eniten tästä tilanteesta kärsivät, [Puhemies koputtaa] elikkä näitten
toimeentulotukea saavien perheiden osalta.

16.38 Eva Biaudet r: Arvoisa puhemies! Edustaja Hänninen, minä olisin mielelläni kyllä
allekirjoittanut. Voin kertoa, että RKP:n varjobudjetissa tämä on meillä sisällä. Olen itse
toiminut ministerinä jo vuonna 99 sosiaali- ja terveysministeriössä, ja minun on vieläkin
hyvin vaikea ymmärtää tätä logiikkaa, miksi tämä yhteensovitettavuus on toimeentulotuen
kanssa. Lapsilisäthän on periaatteessa ajateltu niin, että niiden idea ei ole tasata tuloeroja
vaan nimenomaan lapsiperheiden ja muiden eroja. [Peter Östman: Juuri näin!] On joku
syy, minkä takia esimerkiksi virkamiehistössä on sosiaali- ja terveysministeriössä erittäin
suuri vastustus sille, että tämä yhteensovitettavuus katkaistaan. Olisi mielenkiintoista kuul-
la, onko hallituksessa nyt pohdittu, koska minä luulen, että se edellyttää kyllä vähän erityi-
siä toimenpiteitä päättäjiltä ja että se on liian pieni asia, jotta se aina hallituksessa nousisi.
Mutta tämä on se ainoa tapa, millä oikeasti voisi auttaa juuri niitä kaikkein pienituloisim-
pia, että kaikki ne lapsilisät ja yksinhuoltajalisät, joita kuitenkin on vuosien mittaan aina
yritetty jollain tavalla korjata, myös kohdistuisivat sinne kaikkein köyhimmille. Minä luu-
len, että useimmat kansanedustajat eivät välttämättä edes tiedä, että näin ei ole. Toivon oi-
keasti, että te onnistuisitte tässä. Minä en onnistunut silloin 99, mutta meidän varjobudje-
tissamme se on, ja ehkä osaan tänään voimakkaammin sitä vaatia.

16.39 Timo Heinonen kok: Arvoisa herra puhemies! Itse suhtaudun lapsilisään juuri niin,
että haluan, että se tulee kaikille. Minun mielestäni se on sen kantava periaate. Sen takia
ymmärrän tämän huolen äärimmäisen hyvin, mikä tässä keskustelussa on vasemmistolii-
ton edustaja Hännisen toimesta esille nostettu ja mitä muutkin ovat esillä pitäneet.

Mutta oikeastaan se, minkä takia halusin tämän puheenvuoron ottaa, on se, että kiinteis-
töveroasia meni suunnitellusti, eikä niin kuin edustaja Mäkelä väitti, ettei mennyt suunni-
tellusti. Se meni nimenomaan suunnitellusti. Eli se oli yksi vaihtoehto, että kiinteistöveron
alarajoja voidaan nostaa, jos tilanne sitä vaatii. Ja nyt kun tarkasteltiin tilannetta, niin kuin
tässä edustaja Hoskonen esille toi, niin meillä kuntatalous on merkittävästi paremmassa ti-
lanteessa ja itse asiassa ne tavoitteet, mitä kiinteistöverolle asetettiin, pystyttiin täyttämään
6



Pöytäkirjan asiakohta PTK 113/2017 vp
ilman tätä pakkokorotusta. Silloinhan hallitus on järkevä, kun toteaa, että emme tee sitä,
kun siihen ei ole pakkoa. Tässä esityksessä tuodaan esille se, millä tavalla tämä korotus toi-
mii esimerkiksi osalla perheitä jopa paremmin kuin tuo lapsivähennys.

Alleviivataan nyt vielä se, että hallitus ei siis ole lapsivähennystä lopettamassa, vaan se
loppuu automaattisesti. Sosiaalidemokraattien edustaja Rinnekään, joka oli valtiovarain-
ministerinä, ei esittänyt sitä pysyväksi, vaan hän esitti sen vain määräaikaiseksi, kahdeksi
vuodeksi, ja hänen päätöksensä mukaisesti se päättyy nyt tämän vuoden jälkeen.

16.41 Sami Savio ps: Arvoisa puhemies! Totean vielä kertaalleen, että tämä yksittäinen
lakiesitys on todellakin kannatettava. Siinä ei ole sinänsä huomautettavaa. Mutta myös
minä toivon, kuten täällä on jo useasta suusta tänään esitetty, että lapsiperheiden etuuksia
ja verotusta koskevista muutoksista tehtäisiin laajempi kokonaisarviointi, jotta me päättä-
jät voisimme täällä eduskunnassa hieman laajemmin tutustua siihen, mikä näiden muutos-
ten yhteisvaikutus on lapsiperheille eri tuloluokissa, ja pystyisimme sitten tekemään myös
aiempaa tasapainoisempia päätöksiä.

Tässä edustaja Hoskonen totesi edellä, että parasta lääkettä lapsiperheiden tilanteeseen
on se, että huoltajat pääsevät töihin. Se on tietysti ilmiselvä tosiseikka. Kyllähän tämän hal-
lituskauden alkupuolen päätösten aikana, kun perussuomalaisetkin olivat vielä hallitukses-
sa, saatiin maan taloutta parempaan kuntoon, ja työllisyys on kohentunut, ja se on varmasti
auttanut myös lapsiperheitä. Totuus kuitenkin on se, että tämän nyt toisessa käsittelyssä
olevan lakiesityksen ulkopuolella mainittu lapsivähennyksen poistaminen — tai se pois-
tuu siis automaattisesti, ellei hallitus sitä halua jatkaa — aiheuttaa ongelmia myös työssä-
käyville lapsiperheille, joilla on pienet tulot. Sitä pidän ongelmallisena kollegoideni edus-
taja Östmanin ja myös edustaja Mäkelän tavoin.

Edustaja Heinonen puhui näiden etuuksien paremmasta kohdentamisesta, mutta kyse-
hän on, mielestäni, kuitenkin säästöistä. Tämä varhaiskasvatusmaksujen alentaminen on
periaatteessa hyvä asia, mutta se ei kuitenkaan kohdistu kouluikäisten lasten vanhemmille.
Sitä vastoin tämä lapsivähennyksen poisto kohdistuu heillekin. Täytyy myös muistaa, että
osa näistä varhaiskasvatusmaksujen alentamisiin tarvittavista [Puhemies koputtaa] sääs-
töistä on vyörytetty tosiasiallisesti kuntien maksettavaksi.

16.43 Katja Hänninen vas: Arvoisa herra puhemies! Täytyy edustaja Biaudet’ta kiittää
siitä, että RKP on ottanut omaan varjobudjettiinsa tämän asian ja tehnyt korjausliikkeen
sitten tältä osin. Tämä on oikeasti tosi iso asia, ja tämä pitää pitää pinnalla ja keskustelussa.
Tietenkin olen vähän yllättynyt itsekin siitä, että sali on näin tyhjä, koska ajattelin, että
tämä lapsilisäasia ja lapsiperheiden toimeentulo kokonaisuutena olisi sellainen asia, joka
meitä kaikkia keskusteluttaisi ja puhuttaisi ja josta me kaikki olisimme huolissamme, kun
olemme kuitenkin nähneet eri tilastoja, joissa on hälyttäviä merkkejä siitä, että lapsiperhe-
köyhyys on kasvussa. Tähän täytyy tarttua nyt, kun tämä aika on tässä, eikä odottaa sitä
huomista. 

Arvoisa puhemies! Haluaisin edustaja Hoskoselle myös todeta, että itsekin olen sitä
mieltä, että totta kai, sanotaan näin, työ on parasta sosiaaliturvaa ja niin edelleen, mutta
näille perheille, joissa tämä tilanne on akuutti ja työpaikkoja ei ole saatavilla, ei tässä tie-
tystikään auta sanoa, että työ on parasta sosiaaliturvaa, vaan he tarvitsevat sinne nyt sen
avun ja sen perustoimeentulon, jotta pystyvät elämään sitä säntillistä elämää. Totta kai he
7



Pöytäkirjan asiakohta PTK 113/2017 vp
varmasti jokainen sitä työtä pyrkivät saamaan, mutta jos ei työtä ole tarjolla, niin tavallaan
tällä tämmöisellä hokemalla siinä ei kyllä paljon auta. 

Varhaiskasvatusmaksujen alentaminen ja poistaminen ovat kannatettavia esityksiä, ja
vasemmistoliitto on myös esittänyt, että varhaiskasvatusmaksusta luovuttaisiin. Tämä oli-
si myös yksi merkittävä tekijä juuri tämän lasten yhdenvertaisuuden näkökulmasta katsot-
tuna. 

16.45 Hannu Hoskonen kesk: Arvoisa puhemies! Todellakin, kun edustajakollegat ovat
omina aikoinaan edellisten hallitusten aikaan olleet ehkä hallituspuolueenakin, niin hie-
man ihmettelen sitä, että nyt sitten oppositioaikana se suuri viisaus löytyi. Minkä ihmeen
tautta sitä ei käytetty silloin, kun oltiin hallitusvastuussa? 

Joku mainitsi puheenvuorossaan tässä, että Esko Ahon aikaan tehtiin isoja leikkauksia.
Varmaan kannattaa muistella sen verran sitä mennyttä aikaa, jos nyt siihen ei palaakaan,
mutta pienen väläyksen vain siitä: Muistatte, miten Suomi oli karmeassa tilanteessa. Olim-
me joutumassa Kansainvälisen valuuttarahaston huomaan silloin sen takia, että kukaan ei
meihin enää luottanut, elikkä ulkopuolista luototusta velkaa tarvitsevalle maalle ei ollut
saatavissa enää. Olimme aivan veitsen terällä. Muistatte ne valtiovarainministeri Iiro Vii-
nasen kommentit silloin, kun hän juoksi Kaukoidässä rahaa kerjäämässä, että saisiko vielä
pikkuisen lainaa, että voisi palkat maksaa. Älkäämme niitä aikoja muistele, mutta otetaan
niistä oppi.

Kuten äsken tuossa Team Finland -asiassa todettiin — edellisissä kohdissa ministeri
Lintilä kertoili tästä tilanteesta, miten Suomen vienti vetää — nyt on laaja-alaista vientiä, ei
ole kysymys pelkästään huippuristeilijöiden myynnistä vaan siitä, että kaikilla talouden
aloilla on aitoa kasvua tällä hetkellä. Sen ylläpitäminen on meidän tehtävämme. Jos me ku-
vittelemme, että me silmänkääntötempuilla tästä toimeentulotukiloukusta selviämme ja
jaamme tukia ja elämme onnellista elämää, yli 100 miljardia euroa velkaa omaava valtio,
niin kannattaa pikkusen, vähäsen miettiä talouspoliittisia periaatteita ennen kuin lähtee sa-
nomaan, että hallitus on tehnyt jotakin väärin. On varmasti tehty virheitä. Täydellisten ih-
misten jono on kovin lyhyt. En ole vielä sellaista löytänyt, mutta pitää tietysti vajavaisilla
voimilla etsiä koko ajan. 

Mutta joka tapauksessa on tärkeää huomata, että talous kasvaa ja ihmisille saadaan töitä,
ja myös niistä yhteiskunnan heikoimmista pidetään huoli. Tämä lapsilisäuudistus tältä osin
on erittäin hyvä. Sitä lämpimästi kannatan, ja vielä enemmän kannatan sitä, että saadaan ih-
misille töitä ja toimeentuloa — aitoa toimeentuloa, jolla pystyy itse omasta perheestään
huolehtimaan ja keräämään itselleen myös sitä paljon tarvittavaa eläketurvaa sitten, [Puhe-
mies koputtaa] kun aika on. 

16.47 Jani Mäkelä ps: Arvoisa puhemies! Tuo vastaus, jonka sain muun muassa edustaja
Heinoselta siihen, että mistä ne rahat siihen varhaiskasvatusmaksujen alentamiseen otettai-
siin, ei ollut oikeastaan se vastaus, jota olisin toivonut, koska ainakin tähän asti olen ym-
märtänyt, että hallituksella on ollut periaate, että kuntien velvoitteita ja maksurasituksia ei
lisätä, vaan jos kunnille annetaan joitakin uusia tehtäviä, niin valtiolla on niihin osoittaa ra-
hat. Ei niiden kuntien tilanne juuri tällä hetkellä erityisen kehuttava ole. Kyllä siellä on mo-
nissa kunnissa säästöpäätöksiä, korkeita veroprosentteja, homekoulukorjauksia, paisuvia
investointibudjetteja ja velkaantumista. Ei siellä ole liikaa rahaa, että valtio voisi noin vain
kaataa sinne niskaan velvoitteita tehtäväksi.
8



Pöytäkirjan asiakohta PTK 113/2017 vp
Mutta nyt kun puhutaan tulonsiirtojen kohdistamisesta, niin aika paljon liikaa tulee esil-
le mielestäni painoarvo tähän, että alennetaan varhaiskasvatusmaksuja. Miksei huomioitai-
si samalla myöskin sitä, että monet lapset ovat kotihoidossa ja myös niiden perheiden ase-
ma pitäisi huomioida? Esimerkiksi lapsivähennys vaikutti myös niiden perheiden asemaan
aivan toisella tavalla, kun tämä varhaiskasvatusmaksu ei vaikuta ollenkaan.

16.48 Eva Biaudet r: Arvoisa puhemies! Muistan itsekin aikoja 90-luvulla, olin myös sil-
loin eduskunnassa, ja yritin tässä ihan rehellisesti tarjota avointa kättä, että olisi oikeasti
voinut keskustella edustaja Hoskosen kanssa myöskin asioiden ratkaisemisesta, ja mieles-
täni me olimme erittäin kohteliaita tällä puolella, emmekä pelanneet mitään oppositio—
hallitus-peliä vaan oikeasti olemme huolissamme tästä asiasta. Olen ajanut tätä toimeentu-
lotuen ja lapsilisien yhteensovittamisen katkaisua niin kauan kuin muistan.

Mielestäni on myös hyvä oppia niistä 90-luvun laman ajoista — me tiedämme, mitä me
emme ehkä silloin tienneet. Silloinkin oli mielenkiintoista, miten itse asiassa oli helpompi
saada poliittisia päätöksiä perustoimeentulotukien ja perusosien suuruuksista, kun taas an-
siosidonnaisista ja niistä, joissa oli takana suurempi etujoukko, oli huomattavasti vaikeam-
pi löytää niitä säästökohteita, ja muistan, että nuorena kansanedustajana tämä oli erittäin
hämmentävää. Me opimme silloin tutkimuksista lapsiperheistä lamavuosien jälkeen, että
se vaikutti erittäin paljon myös lasten tulevaisuuteen, ja varsinkin se työttömyys tietenkin
vaikutti myöskin lasten hyvinvointiin.

Tarkoituksena oli aidosti puhua siitä ja keskustella tästä asiasta, että jos me voisimme
löytää tähän ratkaisun. Kysymys ei ole maan taloudesta, vaan kysymys on siitä, että kun
me päätämme nostaa lapsilisiä tai korottaa yksinhuoltajakorotusta, niin sen pitäisi kohdis-
tua ainakin niille kaikkein köyhimmille. Kysymys ei ole mistään muusta kuin tästä. Itse
asiassa aika yksinkertainen asia, mutta tämä on ollut hyvin vaikea toteuttaa, ja nyt pyydän,
että voidaan yhdessä sitten yrittää löytää tähän ratkaisua.

16.50 Katja Hänninen vas: Arvoisa puhemies! Se ongelma, mikä tähän lapsilisätilantee-
seen liittyy toimeentulotukea saavien perheiden osalta, on se, että miksi minä kansanedus-
tajana saan neljästä lapsesta lapsilisät mutta se köyhä, joka joutuu leipäjonosta hakemaan
sen jokapäiväisen leipänsä ja jolla on ne lapset huollettavana, ei niitä saa. Minusta tässä on
aika iso epäoikeudenmukaisuus, edustaja Hoskonen. Ei ole kyse siitä, että haluttaisiin elää
joillakin tukiaisilla tai sosiaalietuuksilla. Minä en usko siihen ollenkaan vaan siihen, että ne
ihmiset tarvitsevat, ne ovat heille välttämättömyys, he eivät pärjää muuten, ja sen takia
tämä minua huolestuttaa.

Arvoisa puhemies! Lapsen puolesta -ryhmä on tehnyt keskustelualoitteen — siitä on jo
varmaan reilu vuosi aikaa — että puhuttaisiin tässä salissa laajemminkin lapsiperheköy-
hyydestä ja juuri niistä ratkaisuista, niin kuin edustaja Biaudet korosti. Eli me olemme täs-
sä salissa minun mielestäni etsimässä ratkaisuja ongelmiin emmekä ainakaan tekemässä li-
sää ongelmia, niitä on jo ihan riittävästi, että siinä olen kyllä muiden edustajien kanssa sa-
maa mieltä.

Ja se, miksi otin esille Esko Ahon hallituksen vuonna 94, johtui vain siitä, että silloin
tehtiin tämä muutos lapsilisän osalta. Elikkä silloin nostettiin kyllä yksinhuoltajakorotus-
ta, mutta samalla lapsilisästä poistettiin tämä etuoikeutus, elikkä se otettiin sitten huo-
mioon tulona toimeentulotukea haettaessa. Mutta sitä ennen tätä ei tehty, ja sen takia näen,
että tässä voitaisiin ottaa korjausaskel eteenpäin, tai oikeastaan taaksepäin, ja uudelleen
9



Pöytäkirjan asiakohta PTK 113/2017 vp
tehdä lapsilisästä etuoikeutettu tulo, jolloin se oikeasti kuuluu lapselle universaalisti, lap-
sen elatusta varten ja tasaamaan perheellisten ja perheettömien tuloeroja. Silloin tämä to-
teutuisi. Silloin olisi oikeudenmukaisempi tila tältä osin.

16.52 Hannu Hoskonen kesk: Arvoisa puhemies! Kiitoksia edustajakollegoille hyvistä
neuvoista ja ystävällisistä sanoista. Todellakin, tämäkin hallitus aivan varmasti haluaa si-
tä, että lapsiperheillä menee hyvin ja lapset voivat hyvin. Kyllä se on Suomen tulevaisuus
näin itsenäisyyden juhlavuonna. Lapsissa on meidän tulevaisuus, se on kiistaton tosiasia.

Mutta kun me teemme tätä työtä täällä eduskunnassa, niin minä toivon, että sellainen nä-
kökulma otetaan myös huomioon, että hoidettaessa niitä ongelmia, mitä aloittavalla halli-
tuksella omana aikanaan aina on — Ahon hallitus, Sipilän hallitus tai kenen muun tahansa
hallitus — eletään sitä hetkeä. Ja nyt tämäkin pieni muutos lapsilisiin on erittäin tervetul-
lut, kuntatalouden vahvistuminen on aivan varmasti tervetullut, työpaikkojen ja työttö-
myyden väheneminen on aivan varmasti tervetullut. Pitää muistaa, että meillä pahimmil-
laan meni 7 miljardia euroa työttömyyden hoitoon. Nyt on se saatu melkein puolitettua, ja
samalla tiellä pitää jatkaa. Emme ole vielä edes sen reitin puolivälissä. 

Pitää muistaa, että Suomen talous meni kahdeksan vuotta väärään suuntaan, karmeaa
alamäkeä kolinalla. Sanotaan, että 2008 lokakuusta tuonne vuoteen 2015 asti mentiin hur-
jaa vauhtia alamäkeä. Emme ole vieläkään saavuttaneet sitä bkt:n tasoa, mikä meillä oli
vuonna 2008. Elikkä tässä on se suuri ydin, ja siitä nimenomaan heikommat hyötyvät kai-
kista eniten. Joku viisas valtiomies sanoi aikoinaan, että vahva valtiontalous on köyhien
paras ystävä. Ja se muuten pitää paikkansa.

Keskustelu päättyi.

Asia lähetettiin sosiaali- ja terveysvaliokuntaan.
10


