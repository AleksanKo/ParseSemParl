















































DEMD7B3.tmpSave.xml


Pöytäkirjan asiakohta PTK 60/2017 vp
Pöytäkirjan asiakohta 

PTK 60/2017 vp

Täysistunto

Tiistai 30.5.2017 klo 14.01—18.07

7. Suomen itsenäisyyden juhlarahasto Sitran toimintakertomus vuodelta 2016
Kertomus K 3/2017 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 7. asia.
Puhemiesneuvosto ehdottaa, että asia lähetetään talousvaliokuntaan.

Ensimmäinen puheenvuoro Sitran hallintoneuvoston puheenjohtajalle, edustaja Vanha-
selle. 

Keskustelu

17.16 Matti Vanhanen kesk (esittelypuheenvuoro): Arvoisa puhemies! Hallintoneuvos-
ton puolesta lausun muutaman sanan esittelyksi tähän lähetekeskusteluun. Käsittelyssä on
Sitran kertomus vuodelta 2016, ja se keskittyy normaaliin tapaan kertomusvuoden tapah-
tumiin sekä Sitran tehtävään riippumattomana tulevaisuusorganisaationa.

Kuluva vuosi Sitralle on erityisen tärkeä. Vuonna 1967 eduskunta antoi Sitralle tehtä-
väksi Suomen hyvinvoinnin ja kilpailukyvyn parantamisen. Sitran 50-vuotispäivän lähes-
tyessä on todettava, että vaikka tehtävä paremman huomisen kehittäjänä on pysynyt, Sitra
on kyennyt vuosikymmenien saatossa uudistumaan aina ajan vaatimusten mukaan. Vuon-
na 2017 Sitra on suomalaisten tulevaisuustalo, jossa tietoon pohjaava näkemys kohtaa käy-
tännön tekemisen. Sitra juhlii 50-vuotista taivalta ja Suomen itsenäisyyden 100:tta juhla-
vuotta työn merkeissä teemalla "Tulevaisuus tehdään yhdessä". Tänään Sitran toiminta pe-
rustuu visioon, jossa Suomi menestyy kestävän hyvinvoinnin edelläkävijänä. Kaiken ke-
hittämisen tavoitteena on hyvä elämä, jota eletään maapallon kantokyvyn rajoissa.

Arvoisa puhemies! Vuonna 2016 Sitran tulevaisuustyön tuloksia niitettiin monella sa-
ralla. Maailmaa muovaavista megatrendeistä ja niiden vaikutuksista Suomeen puhuttiin
Sitran johdolla laajasti. Kipeästi kaivattuja kasvun lähteitä haettiin ja haetaan edelleen kier-
totaloudesta, älykkäistä ja puhtaista ratkaisuista sekä hyvinvointidatan hyötykäytöstä. Sit-
ran rooli uudistuvan yhteiskunnan kirittäjänä vahvistui muun muassa sote-uudistuksen, pe-
rustulokokeilun, työelämäkysymysten sekä vaikuttavuusinvestoimisen ekosysteemin pa-
rissa.

Pitkäjänteinen työ resurssiviisaan ja hiilineutraalin yhteiskunnan rakentamiseksi otti
merkittäviä harppauksia eteenpäin. Maailman ensimmäinen kansallinen kiertotalouden tie-
kartta valmistui tuhannen suomalaisen asiantuntijan voimin syyskuussa, ja jo sitä ennen
toimintansa aloitti pääkaupunkiseudun Smart & Clean -säätiö, jonka tavoitteena on luoda
Suomeen kunnianhimoinen puhtaiden ja älykkäiden ratkaisujen keskittymä. Sitran ja Suo-
men edelläkävijyys kiertotaloudessa tunnustettiin useissa yhteyksissä kansainvälisestikin.
 Tarkistettu
4.0



Pöytäkirjan asiakohta PTK 60/2017 vp
Sosiaali- ja terveyspalveluiden kehittämisessä Sitran kehittämät ja kokeilemat palvelu-
paketit päätettiin ottaa soten kansalliseksi läpivalaisujärjestelmäksi kustannusten ja toi-
minnan seurantaan. Palvelupaketit ovat taustalla toimiva jatkuvan uudistumisen mahdol-
listaja, kuten monet muutkin Sitran ajamat mallit virtuaaliklinikasta kansalliseen palvelu-
väylään: eivät aina yllä uutisotsikoihin, mutta uudistumisen kannalta ovat äärimmäisen tär-
keitä.

Yhteiskunnan palvelutarpeiden kasvaessa talouteen tarvitaan uusia toimintamalleja ja
uutta ajattelua. Parhaillaan kehitteillä olevasta hyvinvoinnin palveluoperaattori Isaacuk-
sesta odotetaan sekä kasvun että henkilökohtaisen hyvinvoinnin lähdettä. Mitattavaa hy-
vinvointia tavoittelee myös Sitran Suomeen tuoma vaikuttavuusinvestoiminen. Ensimmäi-
set Social Impact Bond -mallilla toteutettavat hankkeet ovat jo käynnissä, ja jatkoa on tu-
lossa.

Sitra on osoittanut uudistumiskykynsä historiassa jo useasti. Muodonmuutos tuotekehi-
tysrahoittajasta pääomasijoittajaksi ja merkittäväksi institutionaaliseksi sijoittajaksi ja sit-
temmin selkeän tulevaisuusrakenteen omaavaksi ennakointi- ja kokeiluorganisaatioksi
osoittaa elintärkeää ennakointikykyä ja ymmärrystä yhteiskunnan rakenteiden muuttumi-
sesta. Ylipäätään Sitran uudistumiskyky ja ennen kaikkea ennakkoluuloton uusien keino-
jen lanseeraus, joihin myös nuoret innostuvat osallistumaan, on tulevaisuusorganisaation
ehdoton vahvuus. Moni instituutio kaipaisi vastaavaa rohkeaa otetta, sillä nuorempien
kiinnostus ja mukaantulo yhteiskunnallisten asioiden yhteiseen kehittämiseen on demo-
kraattisessa yhteiskunnassa välttämätöntä. Sitra täyttääkin 50 vuotta tulevaisuustalon tyy-
lillä ennakointityötä korostaen ja uusia sidosryhmiä rohkeasti tavoitellen. Keinoinaan uu-
distumiskykyä painottavalla organisaatiolla ovat perinteisempien hankkeiden rinnalla
muun muassa hyvinvointivision päivitys, monenkokoiset poikkihallinnolliset kokeilut,
Ratkaisu 100 -haastekilpailu ja yksilöiden uudistumiseen kannustavat digitaaliset testit,
kuten työelämän kuntotesti. Näistä ja monista muista hankkeista kertoo Sitran toimintaker-
tomus viime vuodelta.

Arvoisa puhemies! Sitra sai aikanaan Suomen Pankilta ja eduskunnalta peruspääoman,
joka vastuullisesti sijoittamalla tuo tuottoa, jolla kaikki Sitran tulevaisuustyö rahoitetaan.
Sitran peruspääoman markkina-arvo oli vuoden 2016 lopussa 807 miljoonaa euroa ja sijoi-
tusomaisuus tuotti 7,1 prosenttia. Tilikauden ylijäämä oli 4,8 miljoonaa euroa. Sitran hal-
lintoneuvoston käsityksen mukaan Sitran talous on vakaalla pohjalla ja sen toiminta on hy-
vin hoidettua.

17.22 Jani Mäkelä ps: Arvoisa puhemies! Sitran toimintakertomus on mielenkiintoista
luettavaa. Liittyen tähän Sitran sijoitusomaisuuteen toimintakertomuksen luettuani minun
on entistä vaikeampi käsittää, miten SDP onkin kahdessa edellisessä varjobudjetissaan
esittänyt Sitran säästöpossun rikkomista. Kehotankin erityisesti sosiaalidemokraatteja pe-
rehtymään toimintakertomukseen ja toivon, että he eivät enää kolmannessa varjobudjetis-
saan tällä vaalikaudella olisi kattamassa syömävelkaa Sitran sijoitusten myynnillä.

17.22 Pia Viitanen sd (vastauspuheenvuoro): Arvoisa rouva puhemies! Tämä on hyvin
tuttu aihe. Me olemme tästä salissa moneen kertaan keskustelleet. [Jani Mäkelän välihuu-
to] Olen tämän moneen kertaan kyllä myös perustellut. Tämähän on nimenomaisesti niin,
että tällä pääomalla luotaisiin jotakin uutta ja tässä tapauksessa korjattaisiin muun muassa
lasten homekouluja, päiväkoteja ja muuta. Sehän on erittäin positiivista. Siihen voisi yh-
2



Pöytäkirjan asiakohta PTK 60/2017 vp
distää juuri sitramaisesti tällaisia uudenlaisia rakennusteknisiä ratkaisuja ja muita, mitkä
sitten tukisivat tätä tietynlaista hyvän sisäilman tavoitetta. Tämä on se ajatus, tämä on se
ajatus.

Kyllä minä muistan viime kaudelta oppositiojohtaja Sipilän, joka kovasti sanoi, että ta-
seet töihin. Niin me noudatimme tätä hänen vinkkiään ja katsoimme, missä olisi mahdol-
lisuus toimia. Tässä on se clou. Rakennetaan uutta, sellaista, joka kantaa kauas tulevaisuu-
teen.

17.23 Kari Kulmala ps: Arvoisa rouva puhemies! Sitran toiminta perustuu visioon, jossa
Suomi menestyy kestävän hyvinvoinnin edelläkävijänä. Kaiken kehittämisen tavoitteena
on hyvä elämä, jota eletään maapallon kantokyvyn rajoissa. Vuonna 2017 tämä visio on
ajankohtaisempi kuin koskaan. Kertomuksesta luemme Sitran tehtäväksi edistää Suomen
vakaata ja tasapainoista kehitystä, talouden määrällistä ja laadullista kasvua sekä kansain-
välistä kilpailukykyä ja yhteistyötä. Näitä kaikkia tarvitaan tänään kipeästi kansantalou-
dessamme, jokaisessa Suomen maakunnassa. Tulevaisuus ei ole pelkästään Sitran tehtävä
tulevaisuusorganisaationa, vaan koko eduskunnan ja suomalaisen yhteiskunnan tehtävä.

Tämän toimintakertomuksen ja Sitran kolmesta teemasta keskityn nyt lähinnä yhteen,
nimittäin Resurssiviisas ja hiilineutraali yhteiskunta -osioon. Sitran pitkäjänteinen työ re-
surssiviisaan ja hiilineutraalin yhteiskunnan rakentamiseksi otti merkittäviä harppauksia
eteenpäin. Koska tulen itse Suomen itäisimmästä biomaakunnasta, haluan korostaa erityi-
sesti sitä, että biotalouden koti on maakunnissa. Hiilineutraali yhteiskunta on resurssivii-
sas, ja siinä tarvitaan sitä paljon puhuttua biotaloutta. Vaikka ilmastonmuutoksen syistä
kiistelläänkin, vaikutuksetkaan eivät ole välttämättä positiivisia. Voidaan kai silti ääneen
sanoa, että tässä on myös mahdollisuus, kuten kertomuksessa todetaan liiketoiminnan edis-
tämisen mahdollisuuksista.

Sitra nosti kiertotalouden Suomessa laajaan keskusteluun jo vuonna 2015 ja on omalla
toiminnallaan edistänyt sitä monella tapaa. Looginen askel pitkäjänteisessä kehittämis-
työssä oli syyskuussa 2016 julkaistu maailmanlaajuisesti ensimmäinen kiertotalouden kan-
sallinen tiekartta. Biomassoihin perustuva biotalous on myös kiertotaloutta. Metsä on
luontainen aurinkopaneeli ja hiilinielu. Se on myös hiilen varastoija. Metsä ja biomassat
ovat luonnonvara, joka ei suomalaisen perinteikkään, kestävän metsätalouden ansiosta hu-
pene vaan kasvaa uudelleen. Tälläkin hetkellä meillä on metsien rästihakkuita arviolta ai-
nakin 50 miljoonan kuution edestä. Tarvitsemme hoitohakkuita, joilla turvataan metsien
tuotto ja samalla puuraaka-aine niin kemialliselle kuin mekaaniselle puunjalostukselle.

Arvoisa rouva puhemies! Tässä pitää nostaa esiin jälleen kerran maakunnat mahdolli-
suuksineen. Kotimaakunnassani Pohjois-Karjalassa tehdään edelleen jo reilun askeleen
verran edellä metsäperusteista biotaloutta. Toivon, että sen toimintaedellytykset turvataan
myös tulevaisuudessa. Tarvitsemme työtä ja työpaikkoja, jotka eivät karkaa halvempien
tuotantokustannusten maihin ja jotka ovat kasvavilla vientialoilla. Tässä markkinoilla ja
koulutuksella on olennainen osuus. Tarvitsemme koulutuspaikkoja maakuntiin, joissa bio-
talous kasvaa ja kehittyy. Tällä hetkellä biotalouteen on tulossa työpaikkoja erityisesti
Pohjois-Karjalassa.

Sitra nostaa esiin myös lähiruoan osana menestyvää kiertotaloutta. Se on erinomainen
asia. Tarvitsemme lisää hankintaosaamista hyödyntääksemme lähiruokaa julkisella sekto-
rilla. Ja kuten kertomuksessa todetaan kiertotalouden olevan tahdon asia, niin myös lähi-
ruoan ja mielestäni erityisesti luomuruoan käyttö on tahdon asia. Kunnissa tulisi tehdä roh-
3



Pöytäkirjan asiakohta PTK 60/2017 vp
keammin lähiruokastrategioita, joissa painotettaisiin ruoan merkitystä, tuottamista ja ku-
luttamista sekä korostettaisiin luomuruoan merkitystä. Ruokahävikistä tulisi päästä eroon.
Lähes kolmasosa ruoasta menee hävikkiin, ja mielestäni se on liian paljon. Lienee hyvä ky-
syä: onko ruoka keskiluokalle ja hyväosaisille liian halpaa? Köyhille se ei sitä ainakaan
ole. Myös ruoan kuljettaminen aiheuttaa päästöjä. Kuljetetun ruoan päätyessä roskiin ovat
päästöt siis olleet käytännössä aivan turhia.

Arvoisa puhemies! Lopuksi nostaisin puheessani esiin erästelyn kansantaloudellisen
merkityksen. Viime vuonna valtion mailla metsästäneet ja kalastaneet toivat eräretkien
kohteina olleisiin maakuntiin useita miljoonia euroja ja työtäkin yli 200 henkilötyövuoden
edestä. Eniten rahaa kuluu polttoaineisiin, vähittäiskauppoihin, majoitukseen ja ravintoloi-
hin. Mielestäni tämä on erätaloutta ja näin myös osa kiertotaloutta. Luontomatkailun osana
metsästys ja kalastus ovat monissa maissa kasvuala, ja myös meillä Suomessa on tähän hy-
vät edellytykset olemassa. Maakuntamme tarjoavat ekosysteemipalveluita, mahdollisuut-
ta virkistyä puhtaassa luonnossa mutta myös mahdollisuuden metsästää ja kalastaa.

17.29 Hannu Hoskonen kesk: Arvoisa rouva puhemies! Suomen itsenäisyyden juhlavuo-
den rahasto Sitra on merkittävä osa suomalaista innovaatiotyötä. Aivan kuten Matti Van-
hanen omassa puheenvuorossaan hyvin kuvasi Sitran tämän päivän tehtäviä ja nimen-
omaan juhlavuotta, jolloin Sitra täyttää 50 vuotta ja Suomi 100 vuotta, tulevaisuus tehdään
yhdessä. Se on juuri sitä, ja nimenomaan Sitralla on nyt erinomainen etsikkoaika tehdä sitä
työtä, mitä varten se aikanaan perustettiin. Aivan kuten tiedämme, aikanaan Suomen tek-
nologian, innovaatioiden ja teknologisen kehityksen ansiosta Sitran nykyinen peruspää-
oma on erittäin vahvalla tasolla, ja sellaisena se tulee pitääkin. En jaksa millään ymmärtää
sitä, että... Esimerkiksi edustaja Viitasen mainitsema Sitran rahojen, en sano ryöstö, mutta
poistaminen muuhun käyttöön ei mielestäni ole järkevää, koska Suomi tarvitsee tällaisen
innovaatiotalon, joka pystyy rahoittamaan riskiyhtiöitä elikkä voi sijoittaa sellaisiin yhti-
öihin, joihin muualta ei ehkä pääomaa saa.

Sitra toimii itse innovaattorina ja on tämmöinen kehityksen luoja Suomessa, nimen-
omaan tulevaisuuden työpaikathan luodaan tällaisilla innovaatioilla. Niitä työpaikkoja ei
luoda tänä päivänä vaan ne luodaan pitkällä sitkeällä työllä, jolloin uusia kehityskaaria
avataan, ja nimenomaan tällä vihreän biotalouden ja resurssiviisauden ja hiilivapaan yh-
teiskunnan alalla, johon Suomi aktiivisesti Euroopan kärkimaana pyrkii, Sitralla on valta-
van hieno tulevaisuus edessään. Sen takia Sitra tarvitsee meidän kaikkien tuen ja ennen
kaikkea sitä, että Sitra voi käyttää omia rahojaan, omia varojaan, viisaasti ja niin, että sillä
rahalla luodaan koko ajan uutta kasvua, uusia innovaatioita, uusia työpaikkoja. Tämän ta-
kia annan erittäin suuren arvon Sitran tekemälle työlle ja omalta osaltani kiitän niitä hen-
kilöitä, jotka ovat tähän työhön osallistuneet.

17.31 Pia Viitanen sd: Arvoisa rouva puhemies! Olen pahoillani siitä, että hieman myö-
hästyin tuosta puheenjohtaja Vanhasen esittelypuheenvuorosta. Olin toisaalla palaverissa,
mutta haluan kyllä, totta kai, jakaa myös sen näkemyksen, että Sitra tekee tärkeää, arvo-
kasta työtä monilla tulevaisuuden aloilla. Kuten täällä näissä edellisissä puheenvuoroissa
korostettiin vaikkapa tätä kestävää kehitystä, kestävää taloutta ja nimenomaan kiertota-
loutta, mikä nyt siellä on nostettukin näyttävästi esiin, niin erittäin kannatettavaa ja hyvää
on kaikenlainen tulevaisuuteen katsominen. Kyllä minä ihan samaa mieltä olen kuin esi-
merkiksi edustaja Kulmala tästä lähiruuasta ja luomuruuasta. Mielestäni ne ovat sellaisia
4



Pöytäkirjan asiakohta PTK 60/2017 vp
tulevaisuuden valtteja, joita nimenomaisesti kannattaa meidän täällä Suomessa edistää kai-
kin keinoin.

Puhemies! Historiahan on se, että aikanaan, kun Sitra luotiin, välttämättä koskaan ei var-
maan ajateltu, että tämä peruspääoma olisi näin vahva ja iso, mikä siellä nyt on. Sehän sit-
ten perustuu siihen, että historian varrella tehtiin edullisia osakekauppoja Nokian osalta ja
saatiin sitä kautta vahva tase. Koska tämä tase on hyvin vahva, me lähdemme siitä, että se,
että käyttäisimme osan siitä johonkin investointiin, joka luo tulevaisuutta, on nimenomaan
tulevaisuusteko ja hyvin sitramainen ajatus. Varsinkin jos puhumme homekoulujen korjaa-
misesta uusin teknologioin, niitä hyödyntäen, niitä kehittäen, niin mielestäni tämä on to-
della tulevaisuuteen katsovaa ja sopii erinomaisesti Sitran toimenkuvaan. Siinä mielessä
minusta on vähän harmillista, että täällä yritetään puhua siitä, että täällä nyt jotain ollaan
ryöstelemässä tai muuta, kun päinvastoin kehitetään ja katsotaan tulevaisuuteen.

Keskustelu päättyi.

Asia lähetettiin talousvaliokuntaan.
5


