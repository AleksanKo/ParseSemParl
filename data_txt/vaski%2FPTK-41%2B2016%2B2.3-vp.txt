















































DEMC001.tmpSave.xml


Pöytäkirjan asiakohta PTK 41/2016 vp
Pöytäkirjan asiakohta 

PTK 41/2016 vp

Täysistunto

Torstai 21.4.2016 klo 16.00

2.3. Suullinen kysymys päivähoitomaksujen korottamisesta (Katja Hänninen vas)
Suullinen kysymys SKT 45/2016 vp

Suullinen kyselytunti

Puhemies Maria Lohela: Seuraava kysymys, edustaja Hänninen.

Keskustelu

16.38 Katja Hänninen vas:  Arvoisa puhemies! Tämä hallitus ei valitettavasti tule jää-
mään historiaan tasa-arvon edistäjänä, päinvastoin. Hallituksen kovat säästötoimet niin
varhaiskasvatukseen, koulutukseen kuin kansalaisten toimeentuloon ja työelämään tulevat
varmasti heikentämään kansalaisten tasa-arvoa ja lisäämään eriarvoisuutta. Nyt hallituk-
sen esitys korottaa päivähoitomaksuja iskee erityisesti keskituloisiin perheisiin, ja vaarana
on, että maksut muodostuvat jopa työssäkäynnin esteeksi.

Arvoisa puhemies! Koska eilisessä täysistunnon keskustelussa ei ollut tasa-arvominis-
teri paikalla, kysyisinkin nyt ministeri Rehulalta, miten päivähoitomaksujen korotus edis-
tää hallituksen tavoitetta työllisyysasteen nostamisesta. Vai eikö tämä tavoite koskekaan
naisia? Ja toiseksi kysyisin, miksei esityksestä ole tehty kunnollista lapsi- ja sukupuolivai-
kutusten arviointia.

16.39 Perhe- ja peruspalveluministeri  Juha Rehula (vastauspuheenvuoro):  Arvoisa
rouva puhemies! Kyllä tasa-arvon tavoite koskee naisia, niin kotona olevia naisia kuin
työssä olevia naisia.

Toisekseen, päivähoitomaksujen varhaiskasvatukseen liittyvien maksujen osalta tämä
on lainvalmistelua, jossa on nyt laki tuotu eduskuntaan niillä tiedoilla, jotka lainvalmiste-
lun tässä vaiheessa ovat olleet mahdollisia tuottaa. Se työ jatkuu nyt sitten eduskunnan
osalta. Tehdään niin hyvä työ kuin mahdollista on.

Puhemies Maria Lohela: Pyydän niitä edustajia, jotka haluavat esittää lisäkysymyksiä
tästä aiheesta, ilmoittautumaan. 

16.39 Katja Hänninen vas (vastauspuheenvuoro):  Arvoisa puhemies! Useat kunnat ei-
vät ole ottaneet käyttöön hallituksen heikennyksiä varhaiskasvatukseen. On hienoa, että
monissa kunnissa on päätetty pitää kiinni subjektiivisesta päivähoito-oikeudesta eikä ole
lähdetty kasvattamaan ryhmäkokoja. On mahdollista, että osa kunnista ei tule myöskään
korottamaan päivähoidon asiakasmaksuja, ellei hallitus sitten pakota kuntia korottamaan
niitä. Nyt ollaan kuitenkin tilanteessa, jossa perheet eivät saa yhdenvertaisia varhaiskasva-
 Tarkistettu
4.0



Pöytäkirjan asiakohta PTK 41/2016 vp
tuspalveluita ympäri maata ja eriarvoisuus kasvaa. Hyvä perheministeri Rehula: Miten
aiotte puuttua siihen, että kaikki perheet saavat hyviä, helposti saatavilla olevia ja kohtuu-
hintaisia varhaiskasvatuspalveluita ympäri maan? Miten siis takaatte perheiden yhdenver-
taisuuden koko maassa?

Puhemies Maria Lohela: Ministeri Grahn-Laasosen vastuualueella on varhaiskasvatus.

16.40 Opetus- ja kulttuuriministeri  Sanni Grahn-Laasonen (vastauspuheenvuo-
ro): Arvoisa puhemies! Tässä kysyttiin varhaiskasvatuksesta hyvin laajasti. Suomalainen
varhaiskasvatus on erittäin laadukasta, ja sen pedagogiikkaa jatkuvasti kehitetään. Tarjo-
amme varhaiskasvatusta vähintään 20 tuntia jokaiselle lapselle. Tässä käytiin keskustelua
näistä varhaiskasvatuksen maksuista, joihin liittyy maksukertymän lisääminen 54 miljoo-
nalla eurolla. Tämä tavoite on hallitusohjelmassa.

Mutta haluan kysyä: kun tähän uudistukseen sisältyi toki maksujen korotuksia mutta sii-
nä on huomioitu sosiaalinen oikeudenmukaisuus siten, että ensinnäkin kaikkein pienituloi-
simpien perheiden maksut ovat jatkossakin nolla euroa eli ei maksuja lainkaan, ja sitten yk-
sinhuoltajaperheillä ja pienillä perheillä maksuja jopa pienennetään, eli yksinhuoltajien on
tämän uudistuksen myötä kannattavampaa ottaa työtä vastaan, niin vastustatteko te tätä uu-
distusta?

Puhemies Maria Lohela: Ministeri Rehula täydentää nyt. 

16.41 Perhe- ja peruspalveluministeri Juha Rehula (vastauspuheenvuoro):  Arvoisa
rouva puhemies! Edellisessä aiheessa, tai aiemmin tänään täällä kyselytunnilla, käytiin
keskustelua siitä, mitä yhtiöittäminen vaikuttaa palvelujen sisältöön. Tässä on edustaja
Hännisen kysymyksessä sama näkökulma, jota ei sovi unohtaa. Meillä säilyy jatkossakin
lastensuojelulaki. Meillä säilyy jatkossakin vanhuspalvelulaki. Meillä on jatkossakin mi-
nisteri Grahn-Laasosen vastuulla oleva varhaiskasvatuslainsäädäntö. Ei se mihinkään hä-
viä.

Toisaalta järjestämisvastuu palveluista on kunnalla: laittaa toimeen ne lainsäädännöt,
joilla on velvoite, ja lähtökohtaisesti ei vain velvoite, vaan myös se toimeenpanon välttä-
mättömyys siitä, että yhdenvertaisuus koko maassa toteutuu. Me olemme tilanteessa, jossa
kuntayksikkö on esimerkiksi sote-palveluiden osalta osoittautunut liian pieneksi vastuun-
kantajaksi yhdenvertaisuuden näkökulmasta. Mutta ei unohdeta tässä keskustelussa sitä,
että muutetaan toimintatapoja, mutta sisältölainsäädäntöä ei olla muuttamassa mihinkään.

16.42 Aino-Kaisa Pekonen vas (vastauspuheenvuoro): Arvoisa puhemies! Kyllä me va-
semmistoliitossa tuemme nimenomaan sitä, että pienituloisten yksinhuoltajien päivähoito-
maksut laskevat, mutta kyllä meitä samalla myös hämmentää se, että te haette yli 50 mil-
joonaa euroa säästöjä päivähoitomaksuja korottamalla. Tämä kohdistuu nimenomaan pie-
nituloisiin lähihoitajiin, sairaanhoitajiin, lastenhoitajiin, joilta leikataan jo nyt ja säästetään
paljon. Kaikki nämä leikkaukset kohdistuvat pienipalkkaisiin naisiin.

Arvoisa ministeri, miten tuloerot kasvavat näiden päätösten myötä? Entä miesten ja
naisten väliset palkkaerot? Missä viipyy tasa-arvo-ohjelma? Useita kysymyksiä, joita voi
liittää tähän kysymykseen, kun liikutaan tällä sektorilla päivähoidon osalta.
2



Pöytäkirjan asiakohta PTK 41/2016 vp
16.43 Perhe- ja peruspalveluministeri  Juha Rehula (vastauspuheenvuoro):  Arvoisa
rouva puhemies! Tasa-arvo-ohjelman osalta ollaan tilanteessa, jossa tällä tietoa huomenna
on julkistettavissa samapalkkaisuusohjelma. Se tulee olemaan yksi olennainen osa työelä-
män tasa-arvokeskustelua, sitä konkreettisten toimenpiteiden listaa, jolla pyritään kaventa-
maan naisen ja miehen välistä euron eroa, joka tällä hetkellä on vajaa 17 senttiä. Työmark-
kinajärjestöt ovat vahvasti sitoutuneet siihen, että samapalkkaisuusohjelma on olemassa, ja
tosiaan, sen julkaiseminen on huomenna. Koko tasa-arvo-ohjelman osalta aletaan olla
kalkkiviivoilla.

16.44 Päivi Räsänen kd (vastauspuheenvuoro): Arvoisa rouva puhemies! Lasten ja per-
heiden hyvinvoinnin vahvistaminen on yksi hallitusohjelman tavoitteita, ja lapsiperheiden
toiveet nousivat korkealle, kun hallitukseen nimettiin oikein perheministeri. Nyt kuitenkin
hallituksen perhepolitiikka on valitettavasti näyttäytynyt erilaisina perhetukien ja palvelui-
den heikennyksinä. Nyt tarvittaisiin myönteisiä viestejä, sillä syntyvyys on laskenut jo näl-
kävuosien tasolle. Jos halutaan väestön ikärakennetta ja kestävyysvajetta korjata, niin tar-
vittaisiin niitä myönteisiäkin viestejä perheille.

Annan teille nyt, perheministeri Rehula, mahdollisuuden: mitä myönteistä, konkreettis-
ta te lupaatte lapsiperheille, mitä perhemyönteisiä uudistuksia olette tekemässä?

16.45 Perhe- ja peruspalveluministeri  Juha Rehula (vastauspuheenvuoro):  Arvoisa
rouva puhemies! Tähän pelon lietsonnan ja pessimismin kierteeseen, joka tässäkin salissa
tänäänkin on ollut liikkeellä: Ne uutiset ja viestit siitä, mitä muutoksia parempaan yrite-
tään tehdä, eivät tavoita. Good news is not news.

Meillä yksi hallituksen 26:sta kärkihankkeesta on lapsi- ja perhepalvelujen muutosoh-
jelma, ja sen osalta odotukset ovat todella kovat: muuttaa toimintatapoja, muuttaa paljon
puhuttuja hyviä käytäntöjä sellaisiksi, että esimerkiksi lapsiperheet saisivat nykyistä enem-
män kotipalveluja, muuttaa toimintatapoja niin, että niin sanotut hyvät käytännöt ennalta
ehkäisevissä palveluissa voisivat levitä koko maahan. Koulun ja kodin yhteistyöstä minis-
teri Grahn-Laasonen varmasti pystyy — ja tiedänkin, että pystyy — oman viestinsä kerto-
maan. Meillä on useita hyvin käytännönläheisiä toimenpiteitä, joilla (Puhemies koputtaa)
pyritään huolehtimaan siitä, että esimerkiksi syrjäytymistä kyetään vähentämään.

16.46 Tarja Filatov sd (vastauspuheenvuoro):  Arvoisa puhemies! Sukupuolivaikutusten
arviointi lainsäädännössä (Hälinää — Puhemies koputtaa) ei muuta lakia tasa-arvoiseksi
— sen muuttaa vasta se, että otetaan huomioon nuo vaikutukset. Ja jos me nyt ajattelemme
vaikkapa tätä päivähoitomaksua, niin VATT on tutkinut, että jos kotihoidon tukea lisätään
100 eurolla, niin se heikentää naisten työllisyysastetta 3 prosentilla. Ja nyt, jos me ajatte-
lemme toisinpäin — nämä eivät tietenkään mene aivan yksi yhteen — että perheessä päi-
vähoitomaksut nousevat toistasataa euroa, niin voidaan olettaa, että silloin, kun isä on koh-
tuullisen hyvätuloinen ja äiti matalapalkka-alalla, äidin työssäkäynti ei kerta kaikkiaan
kannata. Kysyisinkin pääministeriltä: oletteko te huolissanne naisten työllisyysasteen ke-
hityksestä?

16.47 Pääministeri Juha Sipilä (vastauspuheenvuoro):  Arvoisa puhemies! Olen huolis-
sani niin naisten kuin yleisestä työllisyysasteen kehityksestä Suomessa, sen eteen tehdään
kovasti toimia. Huomenna tulee ministeri Rehulan kertoma tasa-arvo-ohjelma, nimen-
3



Pöytäkirjan asiakohta PTK 41/2016 vp
omaan tasa-arvoista palkkaa koskeva ohjelma, ja minulla on sitä kohtaan paljon odotuksia.
Se on kolmikannassa neuvoteltu. Toivottavasti nyt päästään todella eteenpäin siltä pohjal-
ta, mitä siitä huomenna kuulemme.

16.48 Outi Alanko-Kahiluoto vihr (vastauspuheenvuoro):  Arvoisa rouva puhemies!
Hallitusta voi tosiaan kritisoida siitä, että toinen käsi ei tiedä, mitä toinen tekee. Meillä kai-
killa on tiedossa se, että Suomessa on heikko työllisyysaste ja naisten toimeentulo on hei-
kompi kuin miesten toimeentulo, jos katsotaan palkkakertymiä. Silti te teette joka viikko
sellaista politiikkaa, jolla te heikennätte naisten mahdollisuuksia osallistua työelämään.
Tuossa edustaja Filatov otti hyvin esiin sen, miten päivähoitomaksujen korotus nimen-
omaan heikentää naisten mahdollisuutta osallistua työelämään. 

Samoin se politiikka, mitä te teette esimerkiksi omaishoidon tuen alueella, tulee vaikut-
tamaan siten, että naisten työssäkäynnin edellytykset heikkenevät, näin lausuvat asiantun-
tijat. Tästä varmaan tullaan keskustelemaan lisääkin tässä salissa eri yhteyksissä. Mutta ky-
syisin nyt kuitenkin, että teettekö te hallituksessa lainkaan arviointeja siitä, miten teidän
päätöksenne, tekonne vaikuttavat käytännössä naisten mahdollisuuksiin osallistua työelä-
mään.

16.49 Perhe- ja peruspalveluministeri  Juha Rehula (vastauspuheenvuoro):  Arvoisa
rouva puhemies! Nämä kyselytunnit ovat myös ministerin suuntaan informatiivisia. Tämä
oli kyllä minulle uutinen, että omaishoidon tuen, perhehoidon kehittäminen ja selkeästi uu-
delle tasolle vieminen, niitä harvoja asioita, joihin hallitus panostaa merkittävällä tavalla
lisäeuroja, on jotenkin tasa-arvon näkökulmasta kielteinen. (Hälinää) Tämä oli uusi tieto.
Hyvä, että täällä tällaista tietoa on, mutta toivon, että se perustuu faktoihin. 

Toisekseen, arvoisa puhemies, nämä hallituksen päätökset niiltä osin kuin niissä on tasa-
arvokysymyksiä: te, jotka olette olleet hallituksen jäseninä, tiedätte, että ulkoa liimaten ei
tasa-arvo toteudu, vaan se pitää olla valmistelussa mukana ja niin sanottu tasa-arvon val-
tavirtaistaminen on se työkalu, josta yritetään muistamalla muistuttaa eri ministeriöihin,
että eri lakien valmistelun yhteydessä tasa-arvonäkökulma mukana on. 

Kysymyksen käsittely päättyi.
4


