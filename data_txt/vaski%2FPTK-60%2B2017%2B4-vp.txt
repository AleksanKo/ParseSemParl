















































DEMF99F.tmp.xml


Pöytäkirjan asiakohta PTK 60/2017 vp
Pöytäkirjan asiakohta 

PTK 60/2017 vp

Täysistunto

Tiistai 30.5.2017 klo 14.01—18.07

4. Hallituksen esitys eduskunnalle vuoden 2017 lisätalousarvioksi
Hallituksen esitys HE 60/2017 vp

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 4. asia. Puhemiesneuvosto ehdottaa, että asia lähetetään valtiovarainvaliokuntaan.

Keskustelu

14.38 Valtiovarainministeri Petteri Orpo (esittelypuheenvuoro):  Arvoisa puhemies!
Hyvät edustajat! Suomen talouden hyvä käänne on tosiasia. Talous kasvoi viime vuonna
1,4 prosenttia ja kasvaa tänä vuonna tämänhetkisten valtiovarainministeriön arvioiden mu-
kaan 1,2 prosenttia. Tähän 1,2 prosenttiin on huomioitu muun muassa se, että viime vuo-
den lopun talouskasvu oli hyvin alhaista, lähes nollaa, ja toisaalta sitten se, että alkuvuo-
den ensimmäisten kuukausien talouskasvu on ollut selkeästi nopeampaa. Tämä on tehty
senhetkisten parhaiden tilastotietojen ja ennusteiden perusteella, ja Suomessa on ollut pe-
rinteisesti tapa, että valtiovarainministeriön kansantalousosaston ennusteisiin luotetaan ja
julkisen talouden suunnittelu ja budjetointi perustuu valtiovarainministeriön kansantalous-
osaston arvioon. 

Mutta kuitenkin tämä kasvu tuo tilaa hengittää. Olen erityisen iloinen siitä, että työttö-
myys vähenee. Yhä useampi suomalainen saa mahdollisuuden työhön. Tämä talouden
käänne on osittain seurausta maailmantalouden ja euroalueen pitkään jatkuneesta hyvästä
vireestä mutta myös osittain hallituksen johdonmukaisen työlinjan ansiota. Työ on asetet-
tu päätöksenteossa etusijalle, ja se näkyy nyt. 

Yhtä lailla tosiasia on kuitenkin myös se, että työttömyytemme on edelleen aivan liian
korkealla tasolla, työllisyysaste liian matala hyvinvointiyhteiskunnan ylläpitämiseksi ja
julkinen talous selvästi alijäämäinen. Vaikka tulisi minkälainen talouskasvupyrähdys maa-
ilmalta, elämme silti rakenteellisesti velaksi tulevien sukupolvien piikkiin. Tänäkin vuon-
na valtio ottaa arviolta noin 5,4 miljardia euroa velkaa. Näistä syistä hanskat eivät missään
nimessä saa nyt tipahtaa, vaan työtä on jatkettava koko ajan. Päätös päätökseltä kuukausi
kuukauden perään ja vuosi vuoden perään meidän tulee jatkaa vastuullisia uudistuksia —
sellaisia hyvin harkittuja uudistuksia, jotka antavat mahdollisuuden monelle suomalaiselle
päästä töihin, sellaisia viisaita uudistuksia, jotka lisäävät luottamusta Suomeen, ja sellaisia
tulevaisuuteen katsovia uudistuksia, jotka tuovat Suomeen toivoa.

Arvoisa puhemies! Tämä lisätalousarvio sisältää pieniä, hyviä askeleita matkalla tule-
vaan. Lisätalousarvio tehtiin kehysvarauksen puitteissa, joten finanssipolitiikan virityk-
seen sillä ei ole vaikutusta. Nostan muutamia esimerkkejä lisätalousarvion keskeisistä
asioista: 
 Tarkistettu
4.1



Pöytäkirjan asiakohta PTK 60/2017 vp
Hallitus panostaa Lounais-Suomen positiivisen rakennemuutoksen tukemiseen. Muun
muassa Turun telakan ja Uudenkaupungin autotehtaan vuoksi Lounais-Suomessa menee
nyt hyvin. Tämän vuoksi hallitus panostaa tämän kasvun tukemiseen ja hallitus ehdottaa-
kin lisää rahaa tekniseen koulutukseen Varsinais-Suomessa yhteensä 20 miljoonaa euroa.
Tässä kasvun tukemisessa on kaiken kaikkiaan ajattelutavan muutos. Me olemme vuosi-
kausien ajan joutuneet tekemään äkillisen rakennemuutoksen kriisipaketteja, mutta silloin
kun jollain alueella on selkeästi vahvaa talouskasvua ja sen potentiaalia, silloin on järke-
vää panostaa sen kasvun tukemiseen, realisoida se kasvu, vahvistaa niiden yritysten me-
nestystä, jotka ovat jo menestyksen aallolla, turvata osaavan työvoiman saanti ja muun
muassa koulutukseen satsaamalla rakentaa näille yrityksille näkymää myöskin tulevasta
menestyksestä, joka taas antaa uskoa investointien tekemiseen. 

Arvoisa puhemies! Menestyksen tukeminen tarkoittaa myös infrasta huolehtimista.
Suomen kilpailukyvyn tukemiseksi on varmistettava hyvät kansainväliset yhteydet. Suo-
mi on viennistä riippuvainen ja myös tuonnista riippuvainen, ja ne taas tarvitsevat toimi-
vaa merikuljetusta. Tämän vuoksi Oulun meriväylähankkeeseen ehdotetaan 12,5 miljoo-
nan euron määrärahaa väylän syventämiseen sataman kuljetustehokkuuden nostamiseksi.
Myös Rauman meriväylähankkeen valtuutta ja määrärahaa ehdotetaan lisättävän 2 miljoo-
nalla eurolla. Edelleen infraan panostetaan siten, että Uudenkaupungin radan sähköistämi-
seen ehdotetaan 21 miljoonaa euroa. Sähköistämisen tavoitteena on saada kustannussääs-
töjä liikennöinnissä sekä pienentää turvallisuus- ja ympäristöriskejä muun muassa Turun
ratapihalla. 

Arvoisa puhemies! Matkailu on maailmanlaajuisesti erittäin nopeasti kasvava toimiala,
ja myös Suomessa matkailuala kasvaa huimaa vauhtia. Suomella on erityisesti Pietarin lä-
heisyyden vuoksi erityisiä mahdollisuuksia matkailussa. Matkailun edistämiseksi raken-
teilla olevan Kymi Ring -moottoriurheilukeskuksen rakentamiskustannuksiin ehdotetaan
3,5 miljoonan valtionavustusta. Toteutuessaan Kymi Ringillä voitaisiin järjestää kymme-
nientuhansien ihmisten kansainvälisiä tapahtumia, mikä toisi alueelle ja Suomeen paljon
matkailutuloja. Korostan tässä yhteydessä, että kaikki valtion lisätuki on ehdollista yksityi-
sen rahoituksen toteutumiselle. 

Arvoisa puhemies! Vielä muutamia poimintoja: 
Työttömyysturvan aktiivimallin käyttöönottoon ehdotetaan 10 miljoonan euron lisä-

määrärahaa, nimenomaan julkisiin työvoima- ja yrityspalveluihin. Aktiivimallin toteutuk-
sessa on tärkeää, että työttömiä autetaan ja että siihen on riittävät voimavarat. Toisaalta
näitä varoja tarvitaan myöskin siihen, että jo vuoden alusta voimaan tullut työttömien ta-
paaminen kolmen kuukauden välein — heidän haastatteleminen, auttaminen, tukeminen
työelämään — tarvitsee riittävät resurssit. 

Sotilaallisen kriisinhallinnan menoja ehdotetaan lisättäväksi noin 8,6 miljoonaa euroa
lähinnä Irakin koulutusoperaation jatkumisen vuoksi.

Tärkeään sote-uudistukseen annetaan lisätukea 22 miljoonaa euroa tietohallinnon perus-
tamiseen sekä maakuntien esivalmisteluun ja väliaikaishallinnon kasvaviin menoihin. On
tärkeää, että historiallisen suuren maakuntauudistuksen valmisteluun on riittävät voimava-
rat. Myöskin sote-uudistukseen liittyen asiakkaan valinnanvapauden pilottihankkeisiin
myönnetään 30 miljoonan euron määräraha. 

Oma erityinen menokohteensa on Suomen valtion ja Venäjän federaation valmisteilla
oleva sopimus Pietarissa sijaitsevan Suomi-talon kiinteistön hankkimisesta Suomen val-
tiolle. Valtiosopimuksessa kohteen ostajana toimisi valtion puolesta valtion täysin omista-
2



Pöytäkirjan asiakohta PTK 60/2017 vp
ma erityistehtäväyhtiö Governia Oy. Governia Oy:n pääomittamiseen ehdotetaan 8,2 mil-
joonaa euroa määrärahaa. Valtion takaussuorituksiin ehdotetaan 8,2 miljoonan lisäystä
Suomen Pietarin-instituuttia ylläpitävän Pietari-säätiön Pietarin Suomi-talon peruskor-
jaukseen liittyvän lainan takaussuoritukseen luotonantajan sanottua lainan irti.

Vielä viimeisinä huomioina: 
Luonnonvarakeskukselle ehdotetaan 1,6 miljoonan lisäystä Savonlinnan-toimintojensa

uudistamiseen. Tämä on osa Savonlinnan alueen huomiointia, koska Savonlinnassa on ol-
lut erityisiä haasteita. 

Vielä viimeisenä valtion korvaukseen maatalousyrittäjien ja turkistuottajien lomituspal-
velujen hallintomenoihin ehdotetaan 1 miljoonan euron lisämäärärahaa. 

Arvoisa puhemies! Kokonaisuudessaan lisätalousarviossa on paljon teknisiä korjauk-
sia, paljon välttämättömiä asioita. Kuitenkin olemme mielestäni löytäneet ja pystyneet va-
litsemaan hyviä kohteita, joilla tuetaan kasvua ja luodaan positiivisuutta. Mutta tämä kaik-
ki on tehty tiukan, vastuullisen finanssipolitiikan hengessä, ja ehkä siihen kiinnittäisin huo-
miota, että tämän lisätalousarvion myötä valtion lisälainanottotarve vähenee vajaa 200 mil-
joonaa euroa. — Kiitos.

Toinen varapuhemies Arto Satonen:  Käynnistämme debatin.

14.47 Antti Lindtman sd (vastauspuheenvuoro):  Arvoisa puhemies! Tämä maailmalta
tullut myötätuuli nyt tukee Suomen taloutta, ja se on tietysti hyvä asia, ja me kaikki olem-
me siitä iloisia. On tietysti iso kysymysmerkki siinä, että vaikka näin on tilanne, vaikka
myötätuuli meidän päämarkkina-alueiltamme puhaltaa, niin siitä huolimatta hallituksen
sekä velka että työllisyystavoitteet karkaavat. Työllisyydestä uupuu 80 000, ja velkaantu-
minen on kolminkertainen vuonna 2019 hallituksen omiin tavoitteisiin verrattuna. Tämä
osoittaa sen, että hallitukselta tarvittaisiin nyt lisää toimenpiteitä. On hyvä, että Varsinais-
Suomen alueelle tulee panostuksia, mutta, arvoisa valtiovarainministeri, Suomi on koko-
nainen. Missä muut alueet, missä Pirkanmaa, Pohjois-Karjala, missä ne alueet, joilla olisi
nyt näkymää saada uutta työtä ja työllisyyttä? Arvoisa valtiovarainministeri, Suomi on ko-
konaisuus. Me tarvitsemme kaikki suomalaiset [Puhemies koputtaa] kaikkialla Suomessa
mukaan tähän kasvuun.

14.48 Antti Rantakangas kesk (vastauspuheenvuoro): Arvoisa puhemies! Kyllä odottai-
si, että opposition puoleltakin ja varsinkin pääoppositiopuolueen puolelta nähtäisiin joskus
vähän valoakin tunnelin päässä, niissä tekemisissä, mitä hallitus on tehnyt. Kyllähän ne
hallituksen monet toimenpiteet, joilla kilpailukykyä on vahvistettu ja menosäästöjäkin jou-
duttu tekemään, ovat vauhdittaneet sitä, että meidän taloutemme on nousussa. Tämä ta-
lousarvio on myös sillä tavalla lähes historiallinen, että valtion lainanottotarve pienenee.
Yleensä lisätalousarvioissa lisätään valtion lainanottoa. Viimeksi kymmenen vuotta sitten
ehkä on käynyt tällä tavalla, että on voitu pienentää. 

Myönteisiä asioita: Esimerkiksi Oulun sataman väylän syventäminen 12,5 metriin on
merkittävä teollisuuden tarpeita palveleva hanke ja samoin tämä Kemera-rahoituksen 11
miljoonan euron palauttaminen tämän vuoden talousarvioon. Se merkitsee sitä, että ne tär-
keät työt siellä metsissä voivat jatkua ja me saamme raaka-ainetta meidän kasvaviin teol-
lisuuden investointeihin metsätaloudessa.
3



Pöytäkirjan asiakohta PTK 60/2017 vp
14.49 Touko Aalto vihr (vastauspuheenvuoro): Arvoisa puhemies! On epärehellistä syyt-
tää tai kehua jotain tiettyä hallitusta maailmantalouden trendeistä. Samaan aikaan täytyy
olla tyytyväinen, jos työllisyydessä tai taloudessa on positiivisia merkkejä. Vuodesta 2008
aina näihin päiviin asti jatkunut matalasuhdanne on taittumassa. Mutta samaan hengenve-
toon on todettava, että hidas kasvu on uusi normaali eikä mitään pitkää nousukiitoa ole tu-
lossa eikä näköpiirissä. Tästä hyvänä esimerkkinä ovat muun muassa Handelsbankenin ar-
viot, joiden mukaan maailmantalouden nousu alkaa jo hiipua ja ensi vuonna globaali suh-
danne alkaa jo heikentyä. Voikin perustellusti sanoa, että Suomi sai otteen kansainvälises-
tä nousukiidosta, mutta maaliviivan tuntumassa. Näin ollen rohkaisen hallitusta verojärjes-
telmän kokonaisuudistukseen, energiaremonttiin, perustuloon, maankäytön, liikenteen,
asumisen yhä parempaan yhteensovittamiseen, ansiososiaaliturvan uudistamiseen, paikal-
liseen sopimiseen työntekijät osallistavalla tavalla sekä fiksuihin julkisiin hankintoihin.
Mitä enemmän teemme näitä uudistuksia yhdessä parlamentaarisesti, sitä enemmän [Puhe-
mies koputtaa] ne kestävät aikaa ja tulevat pantua täytäntöön.

14.50 Outi Mäkelä kok (vastauspuheenvuoro): Arvoisa puhemies! Todellakin kevät on
ollut positiivisten uutisten aikaa talouskehityksen osalta, ja sen pohjalta on ollut hyvä myös
näitä lisätalousarvion päätöksiä tehdä, mutta hyvä muistaa niin kuin edustaja Aaltokin to-
tesi, että eletään hitaan kasvun aikaa ja rakenteellisten uudistusten tiellä on jatkettava. Syk-
sylle on varmasti vielä kovia paineita työmarkkinoitten osalta ja muutoinkin. 

Mutta tästä lisätalousarviosta täytyy sanoa, että tässä on yllättävän paljon positiivisia
asioita, joilla varmasti saadaan aikaan tarvittavaa kasvua ja kehitystä. Itse nostaisin täältä
tämän sote- ja maakuntauudistukseen tehdyn 22 miljoonan euron lisäyksen, joka laitetaan
tähän tietohallinnon perustamiseen ja maakuntien esivalmisteluun. Pidän tärkeänä, että se
raha on käytössä nyt jo valmistelun aikana ennen kuin väliaikaishallinto aloittaa, ja tämä
oli tärkeä päätös siinä mielessä, että saadaan tämä kehitys liikenteeseen.

14.51 Jari Myllykoski vas (vastauspuheenvuoro): Arvoisa herra puhemies! Ei oppositi-
ossa kielletä sitä, että luvut ovat positiivisessa kasvussa. On erityisen tärkeää, että hallitus
on tehnyt omilla toimillaan joitakin sellaisia asioita, jotka ovat edistäneet sitä kehitystä,
mitä on tapahtunut, mutta pitää toki tietysti tunnustaa se, että maailmantalouden kasvu on
ollut se veturi, joka osaltaan vie sitä.

Olisin kyllä toivonut, että tässä valtiovarainministeriön näkemyksen mukaisessa lisäta-
lousarviossa olisi ollut voimakkaita panostuksia siihen, että oltaisiin luotu se porras, jolla
meidän kasvualan yritysten, jotka ovat luoneet tuotteen, tuotteista tehdään teollisia tuottei-
ta, joita voidaan viedä, ja luotaisiin siten uusia teollisia työpaikkoja tähän maahan. Se puut-
tuu nyt kokonaisuudessaan, ja se puuttuu tästä hallituksen linjasta. On vain tuuleen huudet-
tuja sanoja. Sitä olisin toivonut, että olisi enemmän panostusta siihen, [Puhemies koputtaa]
että uusia teollisia työpaikkoja syntyy.

14.53 Sari Essayah kd (vastauspuheenvuoro): Arvoisa puhemies! Todellakin täytyy sa-
noa, että tässä lisätalousarviossa on paljon positiivisia asioita. Ja niin kuin täällä valtiova-
rainministeri jo mainitsi tästä positiivisesta rakennemuutoksesta, on mukava, että tällaisia-
kin lukuja on, koska yleensä olemme tottuneet näihin negatiivisiin rakennemuutospaket-
teihin, joilla on pitänyt reagoida niihin kielteisiin asioihin.
4



Pöytäkirjan asiakohta PTK 60/2017 vp
Mutta aivan niin kuin täällä kollegat ovat edellä todenneet, täytyy muistaa, että Suomi
on kokonaisuus. Tietenkin entisenä varsinaissuomalaisena iloitsen siitä, että sillä suunnal-
la menee lujaa, mutta toisaalta sitten Itä-Suomessa on edelleenkin alueita, joilla on syvä
työttömyys. Siinä mielessä nyt tämä täällä eduskunnassakin viime viikolla esitelty TE-kes-
kusten malli — tämä uusi maakuntahallinnon malli, jossa vastuullisuus alueitten kehittä-
misestä siirtyisi sinne maakunnille ja hyvin pitkälti yritysten kontolle — herättää huolta sii-
tä, pystytäänkö tätä kokonaisuutta tulevaisuudessa näkemään siten, että koko Suomen
alueella nämä työllisyysasiat [Puhemies koputtaa] pitää ottaa huomioon. Olisinkin kysy-
nyt tästä vastaavalta ministeriltä.

14.54 Timo Kalli kesk (vastauspuheenvuoro): Arvoisa puhemies! Meidän suomalaisten
on syytä olla tyytyväisiä siitä, että suomalaisen työn ja tuotannon kilpailukyky on parantu-
nut. Se on kiihdyttänyt talouskasvua. Ja nämä hallituksen toimet, jotka on kirjattu tähän li-
säbudjettiin, lisäävät nimenomaan näitten uudistuvien alojen kilpailukykyä. Luodaan uut-
ta koulutusta, joka heijastelee sitten laajemmalti, ei pelkästään Varsinais-Suomeen. Koko
telakkateollisuuden valmistus verkottuu hyvin pitkälle koko valtakuntaan. Sen tähden on
arvokasta ja tärkeätä, että annetaan lisäruiskeita, jotka tuottavat uutta työtä ja uutta toime-
liaisuutta. Meidän on syytä olla iloisia siitä, että olemme kyenneet yhdessä parantamaan
Suomen kilpailukykyä.

14.55 Antti Rinne sd (vastauspuheenvuoro):  Arvoisa puhemies! On todella hyvä, että
tämä talouden käänne on tapahtunut. Siellä on taustalla tietenkin, niin kuin valtiovarainmi-
nisteri mainitsi, nämä kansainväliset suhdanteet. Tosiasiassa kyllä nämä talouskasvun lu-
vut alkoivat parantua tuolla keväällä 2015 ja työllisyysluvut syksyllä 2015. Hyvä, että
suunta jatkuu.

On myös hyvä, että komissio omassa arviossaan Suomesta antoi meille poikkeusluvan
tämän rakenteellisen alijäämän osalta. Huomionarvoista tuossa on se, että viitattiin eläke-
ratkaisuun, joka siis käynnistettiin viime vaalikaudella ja joka tuli tämän vaalikauden aika-
na päätökseen täällä eduskunnassa, ja kilpailukykysopimukseen. Molemmat ovat työmark-
kinajärjestöjen ansiota, ne ovat merkittävästi vaikuttaneet siihen, että näin on käynyt.

Mutta, arvoisa puhemies, kysyisin ministeriltä, kun jätitte mainitsematta kokonaan näit-
ten valtionyhtiöitten omistusosuuden myynnin tuossa omassa puheenvuorossanne: Mitä on
tapahtumassa Nesteelle ja Vapolle? Eikö näistä molemmista voisi löytää nyt elementtejä
tämän kasvun tasaiseen jakautumiseen Suomeen, säällisen kasvun edellytysten rakentami-
seen Suomeen?

14.56 Ville Vähämäki ps (vastauspuheenvuoro): Kunnioitettu puhemies! Täytyy ensim-
mäisenä oikaista edustaja Myllykosken väite siitä, että tämä hallitus ei tue pilotointia ja de-
molaitoksia. Itse asiassa tässä annetaan 10 miljoonaa Tekesille tällaiseen toimintaan.

Talous kasvaa, työttömyys vähenee — missä vika? Kilpailukykysopimus on se, mikä tä-
män on saanut aikaan. Eli meidän, Suomen kilpailukyky suhteessa muihin maihin on ko-
hentunut huomattavasti samaan aikaan, kun sekä yksityisen teollisuuden että julkisen puo-
len investoinnit kasvavat, ja tämä johtaa positiiviseen lopputulokseen. Kuluttajien luotta-
mus on ennätystasolla. Me olemme saaneet tänne 45 000 työpaikkaa lisää kahdessa vuo-
dessa. 
5



Pöytäkirjan asiakohta PTK 60/2017 vp
Sitten tehdään vielä lisää toimenpiteitä, millä pystytään kasvattamaan pieni- ja keskitu-
loisten ostovoimaa sekä tuomaan lisää työpaikkoja palvelualalle. Matkailu 4.0 -hanke on
hyvä, se tuo Lappiin ja Itä-Suomeen työpaikkoja. 

Ja vielä lopussa kehun Oulun sataman syväystä. Nämä liikennehankkeet, [Puhemies ko-
puttaa] väylähankkeet ovat hyviä.

14.57 Jukka Kopra kok (vastauspuheenvuoro):  Arvoisa herra puhemies! Kyllä nyt on
korkea aika antaa kiitosta hallitukselle ja myös valtiovarainministerin erinomaiselle toi-
minnalle.

Täällä opposition penkkiriviltä esitettiin väite, että maailmantalouden kasvu olisi siivit-
tänyt Suomenkin kasvun nousuun. Ehkä tässä jotain perää on, mutta kun tarkemmin tilas-
toja tutkii, niin maailmantaloushan on kasvanut kohta kymmenen vuotta, mutta meillä al-
kaa kasvu vasta nyt. On siis päivänselvää, että hallituksen toimet alkavat nyt purra. Täällä
on hallitus tehnyt hyviä ratkaisuja, joilla kilpailukyky paranee, ja näin me pääsemme kas-
vuun mukaan. Totta kai me tiedämme ja muistamme, että parkuminen siellä opposition
penkkirivillä on ollut kovaa silloin kun näitä vaikeita päätöksiä on tehty, ja nyt varmasti
tunnelma on nolo ja vaisu siellä, kun vihdoinkin tulosta alkaa tulla.

Edelleen haluaisin kiittää arvon herra valtiovarainministeriä näistä hyvistä yksityiskoh-
dista, liikennepoliittisista ratkaisuista. Nämä syväväylätoimet ovat hyviä, ja erityinen kii-
tos Kymi Ringistä. Se parantaa kyllä alueen kilpailukykyä siellä Kaakkois-Suomessa, [Pu-
hemies koputtaa] ja varmasti jonain päivänä saamme siellä formulakisatkin käyntiin.

14.58 Annika Saarikko kesk (vastauspuheenvuoro):  Arvoisa puhemies! Haluan omalta
osaltani myös varsinaissuomalaisena edustajana kiittää hallitusta ja valtiovarainministeri
Orpoa siitä, että hallituksella oli kykyä reagoida tilanteeseen, joka poikkeaa siitä totutusta
ja valitettavasta kaavasta, jolla suomalaiset hallitukset ovat joutuneet reagoimaan äkillisiin
rakennemuutoksiin, joiden etumerkki on ollut vahva miinus sekä työpaikkojen että alueen
talouden näkökulmasta. Nyt tilanne on ollut Varsinais-Suomessa aivan päinvastainen, ja
on vaadittu yllättävää ja nopeaa reagointia tilanteeseen, jossa rakennemuutos on positiivi-
nen: kasvu-ulottuma näkyy useamman vuoden päähän, ja uusien työpaikkojen määriä las-
ketaan tuhansissa tai pikemmin kymmenissätuhansissa. Tämä on ollut alueen yrittäjille
merkittävä kysymys. Osaavan työvoiman pula on ollut aito murhe poiketen aiempien vuo-
sien vaikeista vaiheista.

Kiitän erityisesti päätöksestä, joka liittyy Uudenkaupungin radan sähköistämiseen. Se
on turkulainen turvallisuuskysymys ratapihan näkökulmasta mutta myös koulutuspanos-
tus aina siihen huipputason diplomi-insinöörien koulutukseen asti, [Puhemies koputtaa]
jota maakunta kipeästi kaipaa.

14.59 Ritva Elomaa ps (vastauspuheenvuoro): Arvoisa puhemies! Työllisyyden lisäänty-
minen ja työttömyyden väheneminen Suomessa on nyt faktaa ja hyvä signaali tulevaisuu-
delle, kyllä.

Varsinaissuomalaisena kansanedustajana olen myös hyvin iloinen siitä, että hallitus ja
ministeri Orpo ymmärtävät panostaa 20 miljoonaa koulutukseen. Ja sitten tämä Uki—Tur-
ku-välinen rata sähköistetään, se on valtavan loistava asia. Nyt minä kysyisinkin ministe-
riltä: entä se henkilöliikenne siellä, tullaanko siihen myös panostamaan sitten lähitulevai-
suudessa? Se on tärkeää.
6



Pöytäkirjan asiakohta PTK 60/2017 vp
Ja sitten ihmettelen yhtä asiaa: Nimittäin vihreät ovat esittäneet tulevalle puoluekokouk-
selle sellaista aloitetta, että lomituspalveluista vähennettäisiin oikeastaan kokonaan maata-
loustuottajien lomituspalvelut siirtymäajalla, [Puhemies koputtaa] ja sehän on tulevaa
eläinsuojelulakia ajatellen tosi kummallinen tilanne. On hyvä, että hallitus lisää myös lo-
mituspalveluihin rahaa maataloustuottajille. — Kiitos.

15.01 Heli Järvinen vihr (vastauspuheenvuoro): Arvoisa puhemies! Positiivinen raken-
nemuutos ja sen tukeminen on ilman muuta hyvä asia, mutta se ei voi tarkoittaa sitä, ettei-
kö negatiivisen rakennemuutoksen alueilla paikkakuntia tuettaisi jatkossakin. Savonlin-
nasta tämä hallitus lakkauttaa 900 paikkaa opettajankoulutuslaitoksesta, ja se tarkoittaa sa-
maa kuin jos Helsingistä lakkautettaisiin puolet Helsingin yliopiston opiskelupaikoista. Ja
kun lasketaan vielä muutama vuosi taaksepäin ja se, että meiltä on lakkautettu myöskin
ammattikorkeakoulupaikkoja sekä kansainvälisen viestinnän laitos, yhdessä tämä vaiku-
tus on sama kuin jos koko Helsingin yliopiston 30 000 opiskelijapaikkaa, kaikki opiskeli-
japaikat täältä Helsingistä, lakkautettaisiin. Eli Savonlinna jos mikä on erittäin negatiivi-
sen rakennemuutoksen kourissa ja saa vain murusia tässä lisäyksessä. Siksi kysyn, minis-
teri Orpo: onko Savonlinnalle tulossa jotakin lisää tulevissa suunnitelmissa?

15.02 Peter Östman kd (vastauspuheenvuoro): Arvoisa puhemies! Täällä salissa liioitte-
lemme helposti puolin ja toisin, eli yleensä oppositio kritisoi liian kovasti, ja siinä on myös
oma riskinsä hallituksen kohdalla, että ylikorostetaan asioita. Nimittäin vaikka KD on ol-
lut mukana tukemassa kilpailukykysopimuksen syntyä ja uskoo, että pitkällä tähtäimellä se
johtaa hyvään tulokseen, niin en kuitenkaan usko, että tämä tapahtunut talouskasvu perus-
tuisi siihen. Täytyy katsoa, mitä eri tutkimuslaitokset analysoivat. Kyllähän siinä selvästi
näkyy, että Suomen viimeaikainen kasvu on ollut erityisesti yksityisen kulutuksen ja ra-
kentamisen ansiota. Jos otetaan muutama vertausluku, niin Ruotsin kasvuvauhdilla Suo-
men bkt olisi 40 miljardia euroa nykyistä suurempi ja Saksan kasvuvauhdilla 23 miljardia
euroa suurempi. Mitä haluan sanoa: kyllä hallitus ansaitsee kiitoksen siitä, että tekee hyviä
ratkaisuja, [Puhemies koputtaa] mutta ei pidä myöskään liioitella, mitkä asiat ovat vaikut-
taneet tähän talouskasvuun.

15.03 Pia Viitanen sd (vastauspuheenvuoro):  Arvoisa herra puhemies! Kysymys on nyt
siitä, että tästä maailmantalouden myötätuulesta huolimatta hallitus itsekin myöntää, että
se ei tule pääsemään velkatavoitteeseensa eikä työllisyystavoitteeseensa. Te itse, ministeri
Orpo, äsken totesitte, että koska velkaantuminen jatkuu, niin nyt hanskat eivät saa tipah-
taa. Mutta, ministeri, minun mielestäni enemmänkin se ongelma näyttäytyy nyt sellaisena,
että tässä on puoli vaalikautta kulunut ja hanskoja on hädin tuskin edes käteen saatu. [Oi-
kealta: Ohhoh!] Työllisyystoimet ovat olleet riittämättömät, minkä seurauksena on käy-
mässä juuri näin kuin käy. Kysyn: missä ovat riittävät työllisyystoimet?

Puhemies! On myönteistä, että Lounais-Suomi saa näitä tukipaketteja, mutta täällä tuli
esimerkiksi Savonlinna esiin, ja pirkanmaalaisena mietin, kun Aamulehdessä kerrotaan
miljardiluokan pääomittamisesta, että missä nyt esimerkiksi ainutkertaisen hankkeen,
Tampere 3 -korkeakouluhankkeen luvatut pääomitukset ovat. [Puhemies koputtaa] Näihin
haluaisin myös alueellisesti ministeriltä vastauksia.
7



Pöytäkirjan asiakohta PTK 60/2017 vp
15.04 Timo Heinonen kok (vastauspuheenvuoro): Arvoisa herra puhemies! Edustaja Vii-
tanen, kyllä tällä menolla on nyt ero kuin yöllä ja päivällä siihen, mitä tapahtui aiemmin.
Käänne on tapahtunut. On rehellistä myöntää, että maailmantalouden elpyminen auttaa
Suomea, mutta on myös, arvoisa oppositio, epärehellistä väittää, että hallituksen toimet ei-
vät avittaisi tätä kasvua ja työllisyyttä. Meillä työllisyys paranee, meillä työttömyys vähe-
nee. Kuluttajien luottamus talouteen nousi tässä kuussa ennätykseen, parhaaseen lukuun
sitten vuoden 1995.

Arvoisa puhemies! Haluan antaa kiitosta panostuksista koulutukseen ja myös siitä, että
autoveroa laskettiin, sillä sen tuotto nyt nousee, eli valtio saa enemmän, kun veroa alennet-
tiin. Ja erityiskiitos tästä Kymi Ringistä — ei kun Kimi Ringistä — joka nyt tuo merkittä-
västi kasvua ja [Puhemies koputtaa] panostusta myös tuolle alueelle.

15.05 Hannu Hoskonen kesk (vastauspuheenvuoro): Arvoisa herra puhemies! On todel-
lakin syytä huomata, että maailmantalouden tilanne on kehittynyt positiiviseen suuntaan ja
nimenomaan meidän päämarkkina-alueillamme. Mutta on aivan selvä asia, että kun Suo-
meen ollaan investoitu — aivan valtava investointibuumi on menossa, kuten oppositiopu-
heenjohtaja Lindtmankin on varmaan huomannut, kannattaa kuitenkin tosiasiat ottaa huo-
mioon sillä keinoin, miten ne ovat — ei sellaiseen maahan investoida, jolla ei ole tulevai-
suutta taloudessa. Tämä kannattaa edustaja Lindtmaninkin muistaa, vaikka kuinka vahvaa
poliittista mielipidettä esittääkin.

Edustaja Heli Järvinen äsken tässä epäili, että hallitus on lakkauttanut Savonlinnassa jo-
takin. [Heli Järvinen: Kyllä!] Muistuttaisin kuitenkin, että eduskunta on aikanaan säätänyt
lailla: yliopistot ovat itsenäisiä päätöksentekijöitä. Sitten sen jälkeen, mitä maailmassa ta-
pahtuu, yhteiskunta hoitaa totta kai velvoitteensa, mutta itse yliopistojen päätöksenteon si-
sälle ei kannata lähteä menemään.

Joka tapauksessa talous kasvaa. Nautitaan siitä ja lopetetaan se jonninjoutava marisemi-
nen siitä, kuka teki ja mitä teki. Tärkeintä on, että pyörät pyörivät.

15.06 Leena Meri ps (vastauspuheenvuoro): Arvoisa puhemies! Katselin tuossa työlli-
syyskatsausta huhtikuulta, ja siellä on kyllä positiivista luettavaa. Työttömyys vähenee
kaikissa ikäryhmissä, ja ilokseni katselin nimenomaan pitkäaikaistyöttömiä ja nuoria.
Työttömyys myös alenee kaikkien ely-keskusten alueilla, elikkä täällä puhuttiin Kainuus-
ta, Pirkanmaasta, Etelä-Pohjanmaasta ja Keski-Suomesta, ja aika reippaita vähenemisiä,
Pirkanmaalla jopa lähes 20 prosenttia. Nämä ovat merkittäviä alenemia. Kaikkihan me tie-
dämme sen, että kun me saamme lisää veronmaksajia, me saamme sitä kakkua ja voimme
sitten palata siihen talouteen ja tilanteeseen, että voimme jopa parantaa etuuksia.

Sanoin viime viikollakin tästä aiheesta, että hallituksen työllisyystavoite karkaa. On
niin, että tavoite pitää laittaa riittävän korkealle, muutenhan sen tavoittaa heti ja eihän siinä
ole mitään järkeä. Ja kuitenkin suunta on oikea, aivan eri kuin viime kaudella, jolloin työt-
tömyys reippaasti lisääntyi.

Toinen varapuhemies Arto Satonen: Otamme vielä seuraavat vastauspuheenvuorot:
edustajille Filatov ja Zyskowicz. Sen jälkeen ministerin vastaus, ja sitten jatkamme debat-
tia.
8



Pöytäkirjan asiakohta PTK 60/2017 vp
15.08 Tarja Filatov sd (vastauspuheenvuoro): Arvoisa puhemies! Kun talous lähtee nou-
suun, kestää jonkun aikaa, että työllisyys paranee. Ja kun työllisyyskin alkaa parantua, niin
laman jäljet näkyvät vielä sosiaalisella puolella. Toivon, että hallitus ei unohda tätä sosiaa-
lista lamaa, jonka viitta on paljon pidempi kuin se tilanne, josta me nyt puhumme.

Olen aina iloinen siitä, että työvoimapolitiikkaan tarjotaan lisää rahaa. Sen tietävät var-
maan he, jotka ovat pitkään tässä salissa olleet. Mutta tällä kertaa hämmästelin tuota kir-
jausta, mikä budjetissa on, koska siinä sanotaan "työttömyysturvan aktiivimallin toteutta-
miseen" tälle TEMin pitkälle 51 momentille. Sellaista kuin työttömyysturvan aktiivimalli
ei ole olemassakaan vielä. Se on ilmeisesti hallitukselta tulossa syksyllä lainsäädäntönä, ja
siinähän on kyse siitä, että ansiosidonnaista työttömyysturvaa ollaan leikkaamassa niiltä
ihmisiltä, jotka eivät onnistu löytämään itsellensä työtä tai aktiivitoimia. Hämmästelenkin
nyt sitä, että meillä avataan ikään kuin uusi käytäntö, [Puhemies koputtaa] että meillä lai-
tetaan budjettiin rahaa sellaiseen tarkoitukseen, jota meidän lainsäädäntömme ei tunne.

15.09 Ben Zyskowicz kok (vastauspuheenvuoro): Arvoisa herra puhemies! Talous kas-
vaa, työllisyys paranee, työttömyys vähenee, ja kuluttajien ja yrittäjien luottamus talou-
teen on poikkeuksellisen korkealla tasolla. Tässä tilanteessa sosiaalidemokraattien puheen-
johtaja, edustaja Antti Rinne vaati vappupuheessaan hallituksen eroa. [Timo Heinonen:
Oho!] Tässä tilanteessa hallituksen pitäisi edustaja Rinteen mielestä lyödä hanskat tiskiin.
[Leena Meri: Menee liian hyvin!] Olen kyllä samaa mieltä kuin valtiovarainministeri Or-
po, joka ilmoitti puoluevaltuustopuheessaan ymmärtävänsä sen, että pakkasessa värjötte-
leville peruskannattajille pitää vappupuheessa saada jotain iloista sanottavaa, mutta olen
samaa mieltä ministeri Orpon kanssa myös siitä, että pitkään aikaan ei ole kuultu yhtä höl-
möä vaatimusta. Anteeksi vain, edustaja Rinne, mutta olen tässäkin asiassa ministeri Or-
pon kanssa täysin samaa mieltä.

Toinen varapuhemies Arto Satonen: Nyt otamme ministeri Orpon, 5 minuuttia, ja sen
jälkeen jatkamme debattia.

15.10 Valtiovarainministeri Petteri Orpo: Arvoisa puhemies! Ensinnäkin vielä tästä ti-
lanteesta: Kasvu on kiistämätöntä, eli laman voidaan sanoa olevan takana. Kasvu on alka-
nut, kyllä, 2015 alkaen. Mutta edelleen kasvu on vieläkin suhteellisen vaatimattomalla ta-
solla, mutta jos ne viimeisten kuukausien paljon positiivisemmat lukemat saadaan jatku-
maan eli kasvu on kestävällä pohjalla korkeampaa kuin 1,2—1,5, niin silloin me voimme
aidosti ajatella, että me pääsemme siihen tilanteeseen, että työttömyys vähenee vielä no-
peammin, ja että me pääsemme taittamaan velkaa vielä nopeammin. Sen sijaan voisi sa-
noa, että trendi on tällä hetkellä se, edustaja Lindtman, että nyt meillä on mahdollisuus. Me
jatkamme määrätietoista politiikkaa saavuttaen hallituksen tavoitteita. Ensimmäiset olivat
karkaamassa, koska kehitys oli hitaampaa. Tämän olen monta kertaa todennut täältä, se ei
ole mikään uutinen. Kehitys oli ensimmäisten kahden vuoden aikana hitaampaa. Nyt meil-
lä on selkeät merkit vahvemmasta kasvusta, mutta meidän pitää tukea sitä ja tehdä jatku-
vasti lisää toimenpiteitä.

Siihen, ettei hallitus ole tehnyt työllisyyttä lisääviä toimia, muutamia: 
Me olemme keventäneet työn verotusta noin miljardilla, muun muassa työtulovähennys-

tä 450 miljoonaa pieni- ja keskituloisille. Nämä ovat olleet erittäin merkittäviä ratkaisuja,
jos uskoo siihen, että antamalla ihmisille enemmän rahaa, heidän omia rahojaan jättämällä
9



Pöytäkirjan asiakohta PTK 60/2017 vp
heille, he kuluttavat enemmän, pärjäävät paremmin ja se parantaa työllisyyttä. Jos uskoo
tähän, niin silloin työn verotuksen keventäminen on hyvä asia. 

Me olemme olleet edistämässä kiky-sopimuksen syntymistä, josta iso kiitos kyllä myös
työmarkkinajärjestöille, ja se parantaa meidän vientimme hintakilpailukykyä, joka var-
masti tukee keskipitkällä aikavälillä jo meidän työllisyyttämme. Väitän, että se näkyy tällä
hetkellä investointien määrässä. 

Me olemme madaltaneet työllistämisen kynnystä erilaisilla lakimuutoksilla. Me olem-
me tehneet työttömyysturvauudistuksia. Me olemme vapauttaneet kauppojen aukioloaiko-
ja. Avaamme apteekkisäätelyä. Toivottavasti edetään alkoholilainsäädännössä samalla ta-
valla. Me teemme koko ajan eri puolilla toimia sen eteen, että talous kasvaa, Suomen ta-
lous muuttuu dynaamisemmaksi, jotta meille syntyy työpaikkoja, jotta syntyy tulevaisuu-
denuskoa, jotta investoidaan, jotta uskalletaan palkata. 

Se, että kehysriihessä uskallettiin tehdä, ja nyt lisätalousarviossa myös, selkeitä panos-
tuksia koulutukseen, jotta voidaan turvata osaavan työvoiman saanti, ja se, että panostet-
tiin merkittävällä tavalla kehysriihen päätöksillä Suomen Akatemiaan ja Tekesiin, on juuri
sitä kaikkein, sanoisin, tärkeintä tällä hetkellä: panostetaan pidemmän aikavälin kasvun
mahdollisuuksiin ja edellytyksiin, korkeamman osaamisen edellytyksiin. [Vasemmalta:
Miksi leikattiin?] — Me jouduimme leikkaamaan, kuten kaikki täällä tietävät, siksi, että
Suomi on velkaantunut niin hirvittävää tahtia. Me jouduimme tekemään 4 miljardin sääs-
töpaketin, kyllä. Me jouduimme ottamaan joka paikasta. Mutta nyt kun olemme tehneet
viimeisiä päätöksiä, niin olemme pistäneet niitä munia yhteen koriin ja saaneet sitä kautta
pienemmilläkin rahoilla enemmän vaikutusta siihen koulutuspolitiikkaan, osaamiseen, in-
novaatiotoimintaan. Näistä ratkaisuista minä olen erityisen tyytyväinen Suomen tulevai-
suuden, työllisyyden ja työttömien ihmisten vuoksi.

Mutta, arvoisa puhemies, muutamia kommentteja vielä lisää:
Valtionyhtiöiden Nesteen ja Vapon valtuuden korotuksista on periaatepäätökset tehty jo

aikaisemmin, nyt ne tuodaan eduskunnan käsittelyyn. Mutta ei se tarkoita sitä, että näitä
myyntejä tehtäisiin nyt ja tässä, vaan se on valtuus, ja hallituksen tulee viisaasti oikeana ai-
kana käyttää näitä valtuuksia. Mielestäni aina, kun valtion omaisuutta myydään, pitää huo-
lehtia siitä, että ne varat käytetään viisaasti uuden kestävän kasvun ja työllisyyden vahvis-
tamiseen. 

Edustaja Rinne nosti esille myöskin komission arvion. Se oli todellakin hyvä asia, että
komissio näki ne rakenteelliset uudistukset, joita Suomessa on tehty, siis suomalaisessa yh-
teiskunnassa laajemmin mutta myöskin hallituksen tekeminä. Heillä oli vahvistuvaa uskoa
siihen, että Suomi kykenee ratkaisemaan niitä rakenteellisia isoja ongelmia, joita meidän
taloudessamme on, ja sitä kautta taittamaan meidän velkaantumistamme ja saattamaan jul-
kisen talouden kestävälle pohjalle. Eihän meillä mitään muuta tavoitetta voi olla. Meidän
pitää jatkaa tiukkaa finanssipolitiikan linjaa, mitä tehdään tässä nyt. Taas kiinnitän huo-
mion siihen, että velkamäärä ensimmäisen kerran ties kuinka pitkään aikaan [Puhemies ko-
puttaa] lisätalousarvion yhteydessä ei kasva vaan lisävelanottotarve päinvastoin hieman
pienenee. Se ei nyt suurta juhlan aihetta ansaitse, mutta kun me saamme sen taittumaan,
niin nyt jatketaan töitä ja saadaan se taittumaan kunnolla.

Puhemies! Jäi paljon vielä vastaamatta. Palaan niihin seuraavissa puheenvuoroissa. 

15.16 Antti Rinne sd (vastauspuheenvuoro): Arvoisa puhemies! Naureskelin mielessäni,
kun lueskelin puheenjohtaja Orpon puheita tuolla valtuuston kokouksen yhteydessä. Hän
10



Pöytäkirjan asiakohta PTK 60/2017 vp
ei ollut ilmeisesti lukenut sitä koko puhetta, että siinähän oli kysymys pelkästään siitä, että
pääministeri oli todennut, että "tulos tai ulos" — jos ei saavuta tavoitteitaan, niin sitten pi-
tää lähteä.

Kyllä tässä on tosiasia se, että tämä hallitus on leikannut epäoikeudenmukaisesti kansa-
laisilta, niiltä ihmisiltä, jotka ovat heikommassa asemassa. Tämä hallitus on leikannut jät-
timäärät koulutuksesta, tutkimuksesta, tuotekehityksestä ja innovaatiotoiminnasta. Nyt on
sitten vähän palauteltu, pikkusen rippeitä, että jos kymmenen on leikattu, niin yksi sitten
palautetaan. Se ei kyllä korjaa tätä tilannetta.

Hallitus ei ole saanut suuntaa muuttumaan, mitä tulee julkisen talouden epätasapainoon,
mitä tulee velkaantumiseen, mitä tulee työllisyysasteeseen. Nämä mukavat, hyvät merkit
tällä hetkellä taloudessa ovat erittäin positiivisia. Me olemme kaikki tyytyväisiä siitä, että
talous kasvaa ja työllisyys paranee, mutta meillä on vielä paljon tehtävää, niin kuin itse to-
tesitte. Ongelma on se, [Puhemies koputtaa] että tämä hallitus ei saa tehtyä niitä päätöksiä,
[Oikealta: Höpö höpö!] jotka johtavat pysyvästi ratkaisuihin.

15.17 Toimi Kankaanniemi ps (vastauspuheenvuoro):  Arvoisa herra puhemies! Tosi-
asia on se, että edellisellä vaalikaudella pidettiin kulutusta yllä velkarahalla [Pia Viitasen
välihuuto — Antti Rinteen välihuuto] ja sitä otettiin valtavasti valtiolle, ja hallituksen leik-
kausten takia myös kunnat joutuivat ottamaan valtavasti velkaa. Veroja kiristettiin, omai-
suutta myytiin ja valtion kassa tyhjennettiin. [Antti Lindtmanin välihuuto] Näin ei kerta
kaikkiaan voi enää jatkaa, ja tämä hallitus on ottanut toisen linjan. Se ei kaada näitä talou-
den ongelmia tulevien sukupolvien ylle vaan on leikannut menoja ja saanut velkaantumi-
sen taittumaan. Ja nyt, kun talous muutoinkin kasvaa ja työllisyys paranee, me olemme
pääsemässä juuri positiiviseen kierteeseen, joka näkyy koko yhteiskunnassa erittäin myön-
teisellä tavalla. Esimerkiksi pitkäaikaistyöttömyyden lasku alentaa kuntien sakkomaksuja,
[Puhemies koputtaa] ja se on erittäin arvokas asia kunnille.

15.18 Touko Aalto vihr (vastauspuheenvuoro):  Arvoisa puhemies! Muutama huomio
työllisyydestä: 

Hyvä, positiivinen asia on se, kuten edustaja Merikin toi esiin, että työllisyys on kasva-
nut. Katsoin kausi- ja satunnaisvaihteluista tasoitetun sarjan, ja se osoittaa työllisten mää-
rän kasvaneen 16 000 ihmisellä. Se on ehdottoman hyvä asia.

Mutta huonompi asia on se, että nousuveden virta voi kääntyä toiseen suuntaan hyvin-
kin nopeasti, ja sitten ollaan taas pattitilanteessa, jos isoja rakenneuudistuksia ei kyetä te-
kemään. Uudistusten aika on nyt, kun taloudessa näyttää menevän hieman paremmin. Ta-
louden pitkän aikavälin kuva on synkkä, jos uudistuksia ei kyetä tekemään. Jatkossa me tu-
lemme näkemään hyvin todennäköisesti yhä voimakkaammin semmoisen tilanteen, jossa
työllisyysaste vahvistuu mutta työllisten määrä ei kasva. Tämä johtuu työikäisen väestön
hupenemisesta, ja se puolestaan asettaa isoja haasteita huoltosuhteelle.

Arvoisa puhemies! Toinen huomionarvoinen seikka on se, että työttömyyslukujen alen-
tuminen voi kertoa myös siitä, että ihmisiä jää yhä enemmän työvoiman ulkopuolelle. Täs-
tä ilmiöstä muun muassa Elinkeinoelämän valtuuskunnan [Puhemies koputtaa] Kadonneet
työmiehet -analyysi oli hyvä osoitus.

15.19 Elsi Katainen kesk (vastauspuheenvuoro): Arvoisa puhemies! On todella tärkeää,
että tämä kiistaton talouden ja työllisyyden kasvu ja hyvä suuntaus saadaan myös sillä ta-
11



Pöytäkirjan asiakohta PTK 60/2017 vp
valla kansalaisten tietoisuuteen, että se olisi sitten omiaan vahvistamaan myös heidän luot-
tamustaan tulevaisuuteen, lisäisi ostovoimaa ja sitä kautta taas vahvistaisi ja antaisi lisäpot-
kua tälle hyvälle kehitykselle. Siksi on tärkeää, että tästäkin talosta tulee kuitenkin yhte-
näinen viesti siitä, että talouden ja työllisyyden suunta on oikea, oli siinä sitten vaikuttime-
na niin maailmantalous kuin myöskin tämän hallituksen hyvät teot koskien muun muassa
kilpailukykysopimusta.

Olen iloinen myös niistä panostuksista, mitä nyt on tehty esimerkiksi maakuntauudis-
tuksen ja soten suhteen: yli 50 miljoonaa niitten perustamiseen, seurantaan, tietojärjestel-
mien tukemiseen ja kaikkeen siihen, mitä nyt maakunnissa noissa suurissa uudistuksissa
[Puhemies koputtaa] ja niitten tekemiseen tarvitaan.

15.20 Sari Sarkomaa kok (vastauspuheenvuoro): Arvoisa puhemies! On hyvä asia jokai-
selle suomalaiselle, että hallituksen työlinja puree, yhä useampi suomalainen pääsee töi-
hin. Tässä voisi jopa ajatella, että tämä hieman kismittää oppositiota, mutta en usko sitä.
Uskon, että olette myös iloisia siitä, että isänmaa menee eteenpäin.

On tärkeää, että rakenneuudistukselle tulee lisärahaa tässä lisätalousarviossa, jota käsit-
telemme. Täällä tulee maakuntahallinnon väliaikaishallinnon rakentamiseen ja tietojärjes-
telmien perustamiseen 22 miljoonaa euroa. Vetoan nyt siihen, että kun maakuntien määrä
on suuri ja ne ovat hyvin erikokoisia, on tärkeää, että nämä rahat jaetaan sillä tavalla, että
myöskin väestöperusteisuus on yksi kriteeri. Tässä viittaan vahvasti Uuteenmaahan, joka
on isoin maakunta.

On hyvä, että valinnanvapauspilotit menevät eteenpäin. 100 miljoonaa euroa on nyt va-
linnanvapauspilotteihin, mutta nuo kriteerit, jotka on julkaistu, ovat sellaisia, että ne eivät
sovi Uuteenmaahan eivätkä muihin isoihin maakuntiin. Toivon, että hallitus katsoo, että
tämä toimeenpano [Puhemies koputtaa] ei vinoudu sen takia, että maakunnat ovat eriko-
koisia. Uskon, että tämä asia hoituu.

15.21 Krista Kiuru sd (vastauspuheenvuoro): Arvoisa puhemies! Olen aina uskonut, että
te, arvoisa valtiovarainministeri Orpo, kuulutte siihen aika isoon tykistöjoukkoon, kansan-
edustajajoukkoon Lounais-Suomen edustajia, mutta olin vähän pettynyt, koska niin Porin
kuin Turun hanke on ollut sitä, että tälle positiiviselle rakenneuudistukselle varattaisiin ra-
haa, ja selvitysmieskin selvitti sitä, miten Lounais-Suomen rakenneuudistusta voidaan vie-
dä eteenpäin. Mutta onnittelen teitä siitä ponnistuksesta, että Varsinais-Suomen rakenne-
muutokselle tulee nyt rahaa. Mutta Lounais-Suomen ei, ja se hiukan minua hämmästytti,
kun yhdessä veneessä tässä on oltu puhumassa tämän positiivisen rakenneuudistuksen
puolesta ja näin selvitysmieskin linjasi. Mutta tälle hyvälle hankkeelle pitäisi löytää nyt
verrokkeja ympäri Suomea, sillä muutkin alueet tarvitsevat siemenrahaa, ei vain Satakunta
ensimmäisenä jonottajana, vaan kyllä varmasti Savonlinnassa ja myös Tampereella ja mo-
nilla muilla Suomen alueilla, Itä-Suomessakin, tarvittaisiin aluetalouteen satsaamista kas-
vun nimissä.

15.23 Seppo Kääriäinen kesk (vastauspuheenvuoro):  Arvoisa puhemies! Talouden
käännehän on fakta. On siirrytty miinuksesta plussalle. Kuluttajien luottamus on viimei-
simpien tietojen mukaan ennätyskorkealla. Minusta on ihan turha väitellä ainakaan kovin
pitkään siitä, kenenkä ansio ja mitä syitä tämän takana on. Hyvä, että nousee. Tämä on kui-
tenkin positiivinen yllätyskin kaikille meille.
12



Pöytäkirjan asiakohta PTK 60/2017 vp
Länsirannikko, Varsinais-Suomi ja siitä ylöspäin, on saanut kasvun hedelmistä kaikkein
suurimman osan. Hyvä on, että näin tapahtuu, sehän levittäytyy myös koko Suomeen ali-
hankintaketjujen kautta ja hyödyttää tällä tavalla koko maata. Kysymykseni on, arvoisa
valtiovarainministeri: Kun tämä myönteinen juttu, mikä tässä on saatu nähdä, on kuitenkin
alkua, niin miten suhtaudutte ensi syksyyn, koska silloin tapahtuu kuitenkin aika isoja rat-
kaisuja? On tehtävä budjetti, on työmarkkinaratkaisujen aika, ja niillä kyllä voidaan sitten
panna lisää poweria tähän nyt hyvin käynnistyneeseen talouden kasvuun ja parantunee-
seen työllisyyteen.

15.24 Eero Lehti kok (vastauspuheenvuoro):  Arvoisa herra puhemies! Pohjoismaiden
työllisyysaste on tuntuvasti ollut Suomea parempi pysyvästi ja pitkään. Erilaiset kansain-
väliset talousinstituutit ovat todenneet Suomen rakennejäykkyyden poikkeuksellisen ran-
kaksi kasvun esteeksi. Paikallinen sopiminen odottaa itseään, yleissitovuudesta halutaan
pitää kiinni, mutta kun perustuslaissa taataan sopimusvapaus, niin minun mielestäni, jos
yleissitovuus jollain toimialalla on, siihen osallistumisen pitäisi olla tahdonvaraista eli ei
mitenkään automaattista, niin kuin se tällä hetkellä on, vaan jokaisen, joka haluaa joko
työntekijä- tai työnantajapuolelta liittyä yleissitovuuteen, tulisi ilmaista itsensä tässä suh-
teessa. Muuten ei voida katsoa perustuslain tulleen toteutuneeksi.

15.24 Timo Harakka sd (vastauspuheenvuoro): Arvoisa puhemies! Samaan aikaan kun
aurinko nousee, kukko kiekuu, mutta johtuuko auringonnousu siitä kukon kiekumisesta?
Mikä on syy ja mikä on seuraus menee helposti sekaisin. 

Työvoiman halpuuttaminen ei ole kilpailukykyä parantanut. Pääministeri Sipilähän ehti
jo ottaa itselleen kunnian Turun telakan tilauksista, mutta itse asiassa telakan johtaja Meyer
totesi sanatarkasti näin: "Koska emme voi olla halvin, meidän on oltava paras." Osaami-
nenhan on meidän voimamme, ja on ihan oikein, että Turun seudulle, Varsinais-Suomeen
tätä osaamispääomaa lisätään, [Sari Sarkomaa: Missä ovat SDP:n ehdotukset?] mutta sa-
maan aikaan tarvittaisiin tasaisempaa tukea koko Suomen aluetalouteen. Täällä on mainit-
tu jo Savonlinna esimerkkinä siitä, että Suomi uhkaa jakautua kahtia, menestyvään länteen
ja vaikeuksissa olevaan itään, ja tällaista eriarvoisuutta ette varmaankaan, valtiovarainmi-
nisteri Orpo, [Puhemies koputtaa] halua entisestään lisätä. 

Talouden vuorovesi nousee ja olemme siitä iloisia, mutta huolehditaan siitä, että se nos-
taa kaikki veneet.

15.26 Sami Savio ps (vastauspuheenvuoro): Arvoisa puhemies! Tämä eduskunta on jou-
tunut tekemään monia erittäin vaikeita päätöksiä, mutta pitkälti niiden ansiosta Suomen ta-
louden suunta on lopulta oikea. Työttömyys on meillä Suomessa edelleen vakava inhimil-
linen ja yhteiskunnallinen ongelma, mutta onneksi nyt huhtikuun lopussa työttömiä työn-
hakijoita oli Suomessa 37 000 vähemmän kuin vuosi sitten. Työttömyys on alentunut koko
maassa ja useilla eri sektoreilla, mikä on täysin päinvastaista kehitystä kuin vielä viime hal-
lituskaudella totuttiin näkemään.

Arvoisa puhemies! Eräs merkittävä tekijä tälle työllisyyden paranemiselle ovat jo toteu-
tetut mittavat, miljardiluokan tuloveronalennukset. Niiden ansiosta kulutus on lisääntynyt.
Muun muassa arvonlisäveron tuotot nousevat tämän lisätalousarvion mukaan lähes 190
miljoonalla eurolla ja myös autoverotuotto yli 50 miljoonaa euroa vuodessa. [Puhemies
koputtaa] Tämä on esimerkki veronalennusten tuomista lisätuloista julkiseen talouteen.
13



Pöytäkirjan asiakohta PTK 60/2017 vp
15.27 Hannakaisa Heikkinen kesk (vastauspuheenvuoro): Arvoisa herra puhemies! Ha-
luaisin hieman korjata yhtä osiota, jota on täälläkin keskustelussa hieman sivuttu. Täällä on
mainittu, että lomituksen hallintomenoihin tulisi 1 miljoona euroa. Näin on joissakin pape-
reissa, mutta itse asiassa tuo lisämääräraha menee maatalousyrittäjien jaksamisen tukemi-
seen, jota Mela on maatalouden kriisipaketissa osoitetun rahan turvin saanut toteuttaa. 

Luke eli Luonnonvarakeskus julkisti tänään selvityksen ruokaketjun merkityksestä kan-
santaloudelle ja alueille Suomessa. Ruoka-ala tuo kaikkialle Suomeen 340 000 työpaikkaa
ja tuottaa 15 miljardia euroa arvonlisäystä eli 9 prosenttia koko maan arvonlisäyksestä.
Viljelijät ovat ruokaketjun ensimmäinen ja tärkein lenkki, eikä ilman heitä ole ruokaketjun
muitakaan lenkkejä, joten kiitos hallitukselle tästä lisämäärärahasta, jolla jatketaan Välitä
viljelijästä -projektia.

15.28 Sari Multala kok (vastauspuheenvuoro): Arvoisa puhemies! Kuten täällä on todet-
tu, voidaan aina kiistellä siitä, kenen ansiota mikäkin on. On kuitenkin selvää, että nyt ta-
lous on kääntynyt nousuun, ja siitä voimme olla kaikki tyytyväisiä. 

Hiukan kuitenkin ihmetyttää välillä opposition kritiikki, kun ensin olette sanoneet, että
hallitus on leikannut liikaa, ja sitten toisaalta toteatte, että velkaantumiskierrettä ei olla saa-
tu katkaistua. [Välihuutoja vasemmalta] Näillä asioilla on tekemistä toistensa kanssa. [Ti-
mo Harakka: Verotus!] Huoltosuhde heikkenee entisestään tulevaisuudessakin [Välihuu-
toja vasemmalta] — saisinko puhua? — ja vaikka saisimme työllisyyden pysyvästi parem-
malle tasolle, leikkaukset ovat olleet tarpeen.

Pitää vielä todeta sellainen positiivinen huomio liittyen työllisyyskehitykseen, että pii-
lotyöttömyys on vähentynyt, ja tämä kertoo osaltaan erittäin positiivista viestiä siitä, että
ihmiset uskovat talouden kehityksen pysyvän positiivisena.

15.29 Jani Mäkelä ps (vastauspuheenvuoro): Arvoisa puhemies! Vaikka esityksessä on-
kin muutamia yksittäisiä hyviä asioita, kuten esimerkiksi rahoitus valtatie 12:lle ja samalla
Kymi Ringille, myös eräästä ikuisuuskysymyksestä sietää esittää arvostelua. Tässäkin li-
sätalousarviossa olemme myöntämässä turvapaikkaturismin kustannuksiin lisärahaa. On
surullista, että kaikkien suomalaisia koskevien säästöjen ja tiukennusten keskellä hallitus
tuo taas esityksen lisärahasta vastaanottotoimintaan, nyt 15 miljoonaa. Eikö tämä rahan la-
pioiminen koskaan lopu? Olen aikaisemminkin esitellyt sitä, että tämän ilmiön kustannuk-
set kerrannaisvaikutuksineen koottaisiin yhteen selväksi kohdaksi budjetissa. Näin me
kansanedustajat ja erityisesti kansalaiset näkisimme ilmiön hinnan euroina ja voisimme
verrata sitä yhteiskunnan tarjoamiin palveluihin tai palveluiden leikkauksiin.

15.30 Hanna Kosonen kesk (vastauspuheenvuoro):  Arvoisa herra puhemies! On aivan
totta, että Suomi on eri alueista koostuva iso kokonaisuus ja meidän täytyy kaikista pitää
huolta. Kiitän hallitusta tästä Luonnonvarakeskuspanostuksesta, 1,6 miljoonaa euroa, jol-
loin Luonnonvarakeskuksen Savonlinnan kohde saadaan strategiseksi toimipisteeksi, ja
myös reilusta 24 miljoonan euron paketista aikaisemmin. Koulutuspaikkoja toki toivom-
me lisää.

Mutta vielä haluaisin puuttua tähän keskusteluun talouskasvusta, eli se on tosiasia, mut-
ta tämä hallitus on todella tehnyt paljon. Esimerkiksi pienet yritykset voivat hoitaa nyt
alv:n maksuperusteisesti tulouttamisella, yrittäjävähennys on olemassa, kikyn jälkeen in-
vestoinnit lähtivät nousuun, ja historiallisen suuret rakenneuudistukset ovat olemassa. Te-
14



Pöytäkirjan asiakohta PTK 60/2017 vp
kisi mieli kysyä edustaja Rinteeltä, kuinka demarit ratkaisisivat haasteitamme, [Puhemies
koputtaa] koska yhtään tällaista vastausta täällä ei vielä ole kuulunut.

Toinen varapuhemies Arto Satonen:  Myönnän vielä seuraavat vastauspuheenvuorot tä-
hän osioon: Lindtman, Jokinen ja Kalli. Sen jälkeen ministerin vastauspuheenvuoro.

15.31 Antti Lindtman sd (vastauspuheenvuoro): Arvoisa puhemies! Tämä kasvun kään-
nehän tapahtui seuraavasti: tämä lähti rakentamisesta ja yksityisestä kulutuksesta silloin
2015, kun laitettiin isot hankkeet liikkeelle, ja nytten kun on myötätuulta maailmantalou-
dessa erityisesti päämarkkina-alueilla, tämä alkaa tulla tänne viennin puolelle, ja se on hy-
vä. Kaikesta hehkutuksesta voisi päätellä, että nyt hallitus vihdoin sitten saavuttaisi nämä
omat itselle asettamansa talous- ja työllisyystavoitteet, mutta itse asiassa edustaja Multa-
lan ja Heikkisen puheenvuorot hyvin todistavat sen, mistä on kysymys. Kun Multala ih-
mettelee, että vaikka leikkauksia on tehty, siitä huolimatta velkaantuminen kasvaa, niin
Heikkinen sen tuossa toteaa: hallitus jakaa kasvun hedelmät muun muassa näillä apteekka-
rivähennyksillä, ja tämän vuoksi hallitukselta tästä kasvukäänteestä huolimatta jää saavut-
tamatta taloustavoitteet ja velkaongelma jätetään seuraavalle hallitukselle. [Sari Multalan
välihuuto] Tämä on se suuri kuva. Ja mitä pitäisi tehdä? Rakenteelliset uudistukset, jotka
nostavat pysyvästi työllisyysastetta: perhevapaauudistus, oppivelvollisuuden pidentämi-
nen. [Puhemies koputtaa] Ne ovat myös asiantuntijoiden suosittelemia keinoja.

15.32 Kalle Jokinen kok (vastauspuheenvuoro):  Arvoisa herra puhemies! Totta on se,
että talouden käänne ja työllisyyden käänne on tapahtunut. Esimerkiksi arviota verotulo-
kertymästä voidaan nyt nostaa 490 miljoonalla, ja se on paljon se. Onko se sitten tämä ta-
louden käänne hallituksen ansio vai ei, siitä en kinaa, mutta se on ainakin hallituksen an-
siota, että hallitus on nyt tiedostanut ja tunnistanut tämän tilanteen ja tekee tässä lisäta-
lousarviossa selviä panostuksia kasvuun, osaamiseen, työvoima- ja yrityspalveluihin ja sit-
ten infraan siellä, missä nähdään, että kasvua on vielä saavutettavissa.

Esimerkiksi infrasta: Ulkomaan viennin kannalta tärkeitä satamaväylien syventämisiä,
Oulun satama, Rauma, Vuosaaren sataman syventäminen, jotka lisäävät meidän kansain-
välistä kilpailukykyämme, tai elinkeinoelämän kannalta merkittävän liikenteen poikittais-
väylän valtatie 12:n panostukset ja Uudenkaupungin radan sähköistys. Nämä ovat niitä,
joilla hallitus vauhdittaa nyt vielä tätä kasvua ja työllisyyden hyvää kehitystä, joka on saa-
tu aikaan, ja näin tulee toimiakin. [Puhemies koputtaa] Lisäksi voin mainita Kymi Ringin
panostuksen, jolla turvataan kansainvälisen moottoriurheilukeskuksen syntyminen Suo-
meen. Se on myös panostus tulevaisuuteen.

15.34 Timo Kalli kesk (vastauspuheenvuoro): Arvoisa puhemies! Talouden isossa kuvas-
sa ennustettavuus ja vakaus on se, joka pitää kuluttajien ja yrittäjien luottamusta talouteen
korkealla, ja varmaankin hallituksella jotain ansiota on siihen, mikä on tämä iso kuva.

Oikeastaan kysymykseni kohdistuu jatkoksi edustaja Kääriäisen kysymykseen. Kun täl-
lä lisätalousarviolla kyetään tätä luottamusta pitämään yllä tämän vuoden syksyyn monilla
eri panostuksilla, niin syksyllä meillä edessä kuitenkin on asioita, jotka liittyvät siihen, mi-
tenkä meidän kilpailukykymme kehittyy siitä eteenpäin ja mitä se vaikuttaa sitten mahdol-
lisesti tähän työllisyysasteeseen, joka kuitenkin on hyvin merkittävä meille kaikille. Ky-
synkin, ministeri Orpo, teiltä: mitenkä näette tämän tulevan syksyn, onko se kokonaisuu-
15



Pöytäkirjan asiakohta PTK 60/2017 vp
tena suomalaisilla hallinnassa, ja kyetäänkö silloin edelleen vahvistamaan ennustettavuut-
ta?

Toinen varapuhemies Arto Satonen:  Ministeri Orpo, 5 minuuttia, ja katsotaan, onko sen
jälkeen vielä debatin tarvetta.

15.35 Valtiovarainministeri Petteri Orpo: Arvoisa puhemies! Ensin muutamia yksittäi-
siä asioita: 

Tämä Uudenkaupungin radan sähköistyshän avaa sen mahdollisuuden, että sitä voidaan
kehittää myöskin henkilöliikenteelle ja myöskin toimivuutta parantaa kaikin tavoin.

Tampere T3: Se on toteutumassa. Siinä on OKM tehnyt ison työn, ja iso kiitos kuuluu
Tampereelle. OKM myöskin osallistuu siihen taloudellisesti. Mutta tästä OKM vastaa ja
osaa kertoa enemmän.

Aktiivimalli: Kyllä, 1.10. on hallituksen tavoite saada aktiivimalli voimaan, mutta kyl-
lähän hallitus voi varata varoja erilaisiin tarkoituksiin. Ei maakuntamalliakaan ole vielä
käytössä, mutta senkin tekemiseen me varaamme täällä kymmeniä miljoonia. Eli näin
minä ymmärrän tämän budjettitekniikan.

Savonlinnan osalta vielä kerran: Siis se on Itä-Suomen yliopisto, joka on päätöksen teh-
nyt, ja yliopistolainsäädännön mukaisesti heillä se päätösvalta on. Tässä tuli 1,6 miljoonaa
Luonnonvarakeskuksen osalta Savonlinnaan. Sen lisäksi OKM on tehnyt toimenpiteitä,
joilla aloituspaikkoja muissa Savonlinnan alueen oppilaitoksissa lisätään. Edelleenkin viit-
taan tässä, että OKM on näitä päätöksiä tehnyt, mutta asia on hallituksen pöydällä ja agen-
dalla ollut.

Mutta sitten tullaan tähän kokonaisnäkymään: 
Siis talous kasvaa, ei vielä riittävästi. Liikaa työttömiä edelleen. Pitää tehdä lisää toimia.

Me teemme joka käänteessä lisää toimia, napsu kerrallaan oikeaan suuntaan. Julkisen ta-
louden suunnitelmassa tehtiin selkeitä ratkaisuja muun muassa kannustinloukkujen purka-
misessa. Palautan mieliin varhaiskasvatusmaksujen merkittävän alentamisen. On arvioitu,
että tämän julkisen talouden puoliväliriihen päätösten myötä tulee 8 000 uutta työllistä li-
sää. Me teimme taas muutamia tärkeitä toimenpiteitä, joilla parannetaan työllisyyttä. Bud-
jetissa ensi syksynä me varaudumme jälleen tekemään lisää toimenpiteitä. Sen jälkeen tu-
lee taas seuraava julkisen talouden suunnitelma, koska ei ole sitä hopealuotia, jolla tämä
asia kerralla ratkaistaan.

Mutta työmarkkinajärjestöt tosiaan syksyllä käyvät liittokierroksensa. Toivon todella,
että syntyy työrauhan puitteissa maltillisia työllisyyttä ja kilpailukykyä tukevia ratkaisuja.
Työllisyyttä ja kilpailukykyä tukevat ratkaisut ovat nyt kaikki kaikessa. Se on työmarkki-
najärjestöjen asia, ja toivon, että nämä ratkaisut löytyvät vastuullisesti koko Suomesta, ni-
menomaan vielä miettien työttömiä ihmisiä, jotka eivät ole olleet töissä niillä aloilla, joilla
vahvempaa kasvua on. Mutta tämä on iso asia, koska jos se kilpailukykysopimuksen mu-
kanaan tuoma hyöty ja se hinta, mitä työntekijätkin ovat siinä maksaneet, nyt ulosmitattai-
siin ratkaisuilla, jotka eivät tukisi työllisyyttä tai kilpailukykyä, se olisi erittäin suuri vahin-
ko.

Sitten tähän positiiviseen rakennemuutokseen: 
Mielestäni sitä on ehdottomasti tuettava, ja siitä käsittääkseni täällä on yksimielisyys si-

nänsä. Edustaja Kiuru kysyi tästä Satakunnan tilanteesta. Minusta ne esitykset pohjautuvat
selvitysmiesten esityksiin hyvin pitkälle. Joka tapauksessa kun on kyse meriteollisuudesta
16



Pöytäkirjan asiakohta PTK 60/2017 vp
ja sen koulutustarpeista, niin silloin sehän on siellä Satakunnan, Varsinais-Suomen alueel-
la. Uskon, että nämä ratkaisut hyödyttävät koko aluetta, ja olen melko vakuuttunut siitä.

Mutta sitten muu Suomi: Minusta olisi hienoa, että me saamme lisää niitä tarinoita, mis-
sä me voimme tukea positiivista rakennemuutosta. Viime hallituksen aikana hallitus tuki
merkittävillä toimilla erästä positiivista rakennemuutosta, eli Äänekosken tehtaan inves-
toinnin käynnistämistä. Minusta se oli vastaava. Mitä enemmän me saamme näitä, missä
me voimme toimia ja tukea, että investoinnit lähtevät liikkeelle... Se on viisasta politiik-
kaa. Mutta muualla Suomessa biotalous ja kiertotalous luovat aivan uusia mahdollisuuk-
sia. Kaivannaisteollisuuden nousu Suomessa luo uusia mahdollisuuksia. Meillä on tietolii-
kenneyhteydet, jotka mahdollistavat sen, että mitä tahansa kansainvälistä yritystäkin voi
pyörittää vaikka Kainuun Puolangalta. Se on mahdollista. Meillä on upeata ruuantuotan-
toa, maailman parhaat viljelijät, maailman puhtainta ruokaa. Meillä on mahdollisuuksia
kaikkialla Suomessa, kun me tuemme sitä, ja minusta tässä hallituksen politiikka on erit-
täin onnistunutta.

Jos pidämme kiinni tiukasta finanssipolitiikan linjasta ja jos vielä kehitys on senkaltais-
ta, että me pystyisimme syksyllä huolehtimaan ostovoiman säilymisestä maltillisilla vero-
ratkaisuilla, niin pitäisin sitä erittäin hyvänä tavoitteena [Puhemies koputtaa] — edustajien
Kääriäinen ja Kalli kysymykseen viitaten — jolla taas vahvistettaisiin tulevaisuudenuskoa
ja parannettaisiin kotimaista kysyntää ja työllisyyttä.

Toinen varapuhemies Arto Satonen:  Ilmeisesti vielä on hieman debatin tarvetta, joten
otamme lyhyen debattikierroksen.

15.40 Antti Rinne sd (vastauspuheenvuoro):  Arvoisa puhemies! Täällä hehkutettiin äs-
ken verotulojen kasvua. Hyvä, että kasvavat, mutta noin 220 miljoonaa euroa siitä vajaasta
500 miljoonasta eurosta tulee niistä ratkaisuista, joita tehtiin valtiovarainministeri Urpilai-
sen toimesta vuonna 2012 tietojärjestelmän kehittämishankkeessa, perintö- ja lahjavero-
tuksen jaksotukseen liittyviä muutoksia. 

Arvoisa ministeri Orpo, te olette useampaan kertaan nyt todennut, että tarvitaan uudis-
tuksia tulevaisuuteen nähden. Olen täsmälleen samaa mieltä, että pitää kääntää katse tuon-
ne tulevaisuuteen. Minusta olisi hienoa, kun vanhempainvapaajärjestelmää lähdettäisiin
nyt nopeasti uudistamaan. Se vahvistaisi erityisesti nuorten naisten työllisyyttä, parantaisi
palkkatasa-arvoa. Minusta olisi todella järkevää nyt miettiä myöskin oppivelvollisuusiän
nostamista. Ikäluokkaa kohti se maksaa 20—30 miljoonaa euroa, ja sillä saavutettaisiin
kaikkien ekonomistien yhteisymmärryksen näkökulmasta paras tulos sille, että näitä perus-
opetuksen päättäneitä ihmisiä [Puhemies koputtaa] ei olisi enää työvoimassa tarjolla kovin
paljon, koska ne ihmiset ovat niitä, jotka jäävät jalkoihin tässä kehityksessä. 

15.42 Ville Vähämäki ps (vastauspuheenvuoro): Kunnioitettu puhemies! Tässä on oike-
astaan neljä isoa kysymystä: miten ylläpidetään talouskasvua, miten ylläpidetään kilpailu-
kykyä, miten ylläpidetään kuluttajien ostovoimaa sekä tätä positiivista, hyvää työllisyys-
kehitystä. Oikeastaan nämä kolme ensimmäistä kysymystä ovat ne keskeiset, mihin pitää
osata vastata, kun mennään kohti tätä syksyn budjettikeskustelua ja niitä päätöksiä, mitä
siellä tehdään. Minun mielestäni oikeastaan ainoita oikeita vaihtoehtoja ovat sellaiset, että
jotenkin pystytään ylläpitämään se kuluttajien ostovoima tekemällä samantyyppisiä toi-
menpiteitä kuin on tehty aikaisemminkin. Eli vaikkapa tämä 450 miljoonan työtulovähen-
17



Pöytäkirjan asiakohta PTK 60/2017 vp
nys, mikä on annettu, on ylläpitänyt kuluttajien ostovoimaa. Se on sitten taas kiihdyttänyt
talouden kasvua. Nämä ovat isoja kysymyksiä. Onneksi meillä on tällä hetkellä paljon
enemmän työkaluja käytettävissämme [Puhemies koputtaa] kuin oli aikaisemmin, kun ti-
lanne oli paljon huonompi. Me olemme menossa positiivista kohti. 

15.43 Tarja Filatov sd (vastauspuheenvuoro):  Arvoisa puhemies! Valtiovarainministeri
sanoi, että voidaan ennakolta tukea tiettyjä toimia rahallisesti. Tämä on aivan totta. Esimer-
kiksi maakuntahallinnossa tämä väliaikainen hallinto, kun se laki on eduskunnassa. Silloin
kun eduskunta päättää budjetista, se tietää, mihin tuo raha tullaan käyttämään. Mutta tässä
aktiivisessa työttömyysturvamallissa meillä ei ole lakia. Meillä on olemassa luonnos, ja
sen lisäksi meillä on olemassa kasvupalveluluonnos, jossa muun muassa esitetään poistet-
tavaksi niitä haastatteluja, joihin te äsken viittasitte ja sanoitte, että ne ovat osa sitä aktii-
vista työllistämisturvamallia, tuossa luonnoksessa siis. Toivonkin, että huolehditte sen, että
ne kärkihankkeet, mitkä ovat positiivisia olleet hallituksen politiikassa, tulevat tuohon kas-
vupalvelulakiin. Vaikkapa valinnanvapauslaki ei muuttunut kovinkaan paljoa luonnokses-
ta, ja minun pelkoni on se, että kasvupalvelulakikaan ei muutu. Mutta minusta olisi koh-
tuullista, että jos eduskunta päättää laittaa 10 miljoonaa euroa rahaa työttömyysturvan ak-
tiivimalliin, niin sillä olisi käytössä tuo malli eikä niin, että se on [Puhemies koputtaa] jos-
sakin työryhmien sokkeloissa, varsinkin kun osa työmarkkinajärjestöistä pitää sitä kilpai-
lukykysopimuksen vastaisena. Te halusitte rauhallista syksyä. Tämä ei edistä sitä. 

15.44 Hannakaisa Heikkinen kesk (vastauspuheenvuoro): Arvoisa herra puhemies! Mi-
nua aina hämmentää useinkin, kun kuuntelen edustaja Rinteen kommentteja, erityisesti
tätä haukkumista julkisen talouden epätasapainosta. Julkinen talous on ollut epätasapai-
nossa vuosikymmenen. Te moititte pääministeriä, toivotte hänen eroaan, kun hallitus ei
kahdessa vuodessa ole tuota suunnatonta epätasapainoa saanut kuntoon. Leikkauksia ei
saisi tehdä eikä velkaa saisi ottaa. Te kritisoitte molempia. Millä ihmeen konstilla tuon ison
muutoksen saa aikaan? No, yksi iso asia ollaan tehty jo, ja tämä on tämä tuleva sote-uudis-
tus, jolla tämä isoin asia yritetään saada kuntoon vuoteen 2030 mennessä. Antakaa hyvää
aikaa tälle. Me olemme saaneet monet talouden merkit kääntymään. Iloitaan siitä, koska
kaikki nämä auttavat meitä tässä, että Suomi lähtee nousuun. Meillä on mahdollisuus tu-
kea [Puhemies koputtaa] suomalaista yhteiskuntaa ikääntymismuutoksessa, joka on mei-
dän isoin haasteemme tulevaisuudessa. 

15.45 Sari Essayah kd (vastauspuheenvuoro): Arvoisa puhemies! Täällä kaikki iloitsem-
me tästä Lounais-Suomen hyvästä veturiasemasta Suomen taloudelle. Tietenkin toivom-
me, että tässä tämä kokonaisuus huomioidaan: sieltä Itä-Suomen suunnalta on kuitenkin
pitkä matka muuttaa työn perässä Lounais-Suomeen, ja monta kertaa ne hankaluudet tule-
vat siitä, pystyvätkö puoliso ja lapset seuraamaan ja vastaavaa. Siinä mielessä täytyy vain
toivoa, että tämän maakuntauudistuksen mukanaan tuomassa elinvoimapalveluitten uudis-
tamisessa ei mennä nyt pahasti metsään vaan todellakin tätä kokonaisuutta edelleenkin kat-
sotaan eri puolilta Suomea. 

Mutta oikeastaan yhden ajankohtaisen asian haluaisin sinne valtiovarainministeriöön
heittää: Tiedän, että tällä hetkellä hallituksen sisällä käydään kovaa keskustelua tulevasta
alkoholipolitiikasta, ja varmasti valtiovarainministeriöstä voitaisiin tuonne sosiaali- ja ter-
veysministeriön puolelle tehdä pieni laskelma, kuinka valtavat määrät joudumme tulevai-
18



Pöytäkirjan asiakohta PTK 60/2017 vp
suudessa lisäämään kustannuksia sille puolelle, mikäli hallitus nyt menee sillä kaavaillulla
esityksellä eteenpäin. Toivoisin tässä nyt järkeä ja malttia ja [Puhemies koputtaa] sitä, että
tämä esitys perutaan. 

15.46 Krista Kiuru sd (vastauspuheenvuoro):  Arvoisa puhemies! Jäin vielä miettimään
näitä edeltäviä puheenvuoroja siitä, onko taloudellinen tilanne ymmärretty sekä tällä että
viime hallituskaudella oikein. Minusta totuus on se, joka ei pala tulessakaan, ja siltä osin,
kun katsotaan esimerkiksi viime kautta, kyllä löydämme sellaisen oppositiopuheenjohtaja
Sipilän vaatimuksen, jossa hän puoliväliriihessä vaati, että silloinen pääministeri Katainen
eroaisi, koska sen hallituksen tavoitteet eivät olleet vielä toteutuneet. 

Nyt kun vertaa viime hallitusta ja tätä hallitusta, niin viime hallituskaudella tasapaino-
tettiin taloutta 5 miljardilla eurolla, ja kipeää teki, tiedän sen kokemuksesta. Toisaalta vii-
me hallituskaudella silloinen alijäämä lähes puolitettiin. Nyt kun katsotaan tämän hallituk-
sen tavoitteita, niin täytyy sanoa, että kun pääministeri kuitenkin totesi, että joko tulee tu-
losta tai hän lähtee menemään — tätä hän kutsui uudeksi poliittiseksi kulttuuriksi — niin
me olisimme tietenkin olleet tyytyväisiä, [Puhemies koputtaa] jos olisi voitu arvioida sitä,
toteutuvatko tämän hallituksen tavoitteet, kun ne eivät ole toteutumassa edes alijäämän ta-
voittamisen suhteen.

15.48 Hannu Hoskonen kesk (vastauspuheenvuoro): Arvoisa herra puhemies! Biotalou-
dessa on todellakin menty jättiaskelin eteenpäin, kuten ministeri Orpo aivan oikein mainit-
si esimerkiksi tapauksen Äänekoski. Kun talousvaliokunta antoi mietinnön Suomen ener-
gia- ja ilmastostrategiasta vuoteen 2030 mennessä, niin siinä asiassa oli ihan selvä ote koko
valiokunnalla, että Suomen biotalous on se meidän uusi kasvualamme ihan selkeästi. Kii-
tän siinä valiokunnan kokouksessa nimenomaan demarien paikalla olleita valiokunnan
edustajia Lauri Ihalaista, Ville Skinnaria ja Johanna Ojala-Niemelää, jotka vahvasti tuki-
vat melkein yksimielistä mietintöä. Se oli aivan oikeaa toimintaa, koska pitää muistaa, hy-
vät edustajakollegat, se, että kun metsäteollisuus voi hyvin, se tuo lisää työpaikkoja metal-
liteollisuuteen, kemianteollisuuteen, kaikkeen suomalaiseen teollisuuteen, koska se on raa-
ka-aine, jota tarvitsevat monen teollisuusalan tuotteet.

Arvoisa puhemies! Lopuksi: kuluttajien luottamusindikaattori, joka juuri julkaistiin, on
parhaimmillaan juuri nyt vuoden 95 jälkeen, kun näitä ruvettiin mittamaan. Nyt ovat [Pu-
hemies koputtaa] luvut huipussaan, elikkä kuluttajatkin alkavat luottaa tähän asiaan.

15.49 Timo Harakka sd (vastauspuheenvuoro):  Arvoisa puhemies! Kiinnittäisin vielä
huomiota teemaan, josta ei ole kovin paljon puhuttu tässä, eli siis siihen, että lisäbudjetin
yhteydessä olisi tarkoitus antaa valtuudet vähentää omistuksia Nesteessä ja Vapossa jo ai-
kaisempien suuntaviivojen mukaisesti. Valtion omistaminen ei saisi olla nyt ideologinen
asia suuntaan eikä toiseen, eli voitaisiin todeta tässä yksimielisesti, kuten OP:n osaketutki-
musjohtaja Henri Parkkinen jo lokakuussa Talouselämä-lehdessä, jonka mielestä valtion
suuri omistusosuus on ollut Nesteelle hyödyllinen asia ja suorastaan mahdollistanut sen,
että yhtiö on rohjennut vuosina 2007, 2008 ottaa ne suuret askeleet kohti biopolttoaineita,
mihin mikään muu, yksityisesti omistettu öljy-yhtiö ei uskaltanut lähteä. Valtio pitkämie-
lisenä, pitkäjänteisenä omistajana siis parhaimmillaan osaa jalostaa oman omistuksensa ar-
voa niin, että tänäkin keväänä se saa lähes 170 miljoonaa euroa osinkotuloa [Puhemies ko-
19



Pöytäkirjan asiakohta PTK 60/2017 vp
puttaa] ja tällä menolla joka vuosi tämän saman, joten sen omistuksen vähentäminen olisi
hyvin lyhytnäköistä, hyvin lyhytnäköistä.

Toinen varapuhemies Arto Satonen:  Nyt myönnän vielä seuraavat vastauspuheenvuo-
rot: edustajat Zyskowicz ja Viitanen. Sen jälkeen ministerin vastauspuheenvuoro, ja sitten
puhujalistaan. 

15.50 Ben Zyskowicz kok (vastauspuheenvuoro): Arvoisa herra puhemies! Edustaja Rin-
ne joutui valitettavasti poistumaan, mutta ilmeisesti edustaja Krista Kiuru oli mielissään
edustaja Rinteen vappupuheesta, joten jatkan vielä vähän tästä tematiikasta. 

Olen opposition kanssa samaa mieltä siitä, että talouskäänteestä ja tällä hetkellä talou-
den kasvusta huolimatta emme ole sillä uralla esimerkiksi työllisyyden ja velan osalta, jol-
la pitäisi olla, ja että tämä edellyttää hallitukselta uusia toimia työllisyyden ja kasvun tuke-
miseksi. Mutta tämä sosiaalidemokraattien vappurieha siitä, että kun pääministeri on sano-
nut tulos tai ulos, niin nyt olisi sitten oikea aika lähteä ulos ja heittää hanskat tiskiin, on täy-
sin käsittämätön vaatimus. Talous menee oikeaan suuntaan, työllisyys paranee, työttö-
myys vähenee, luottamus vahvana kuluttajilla ja yrittäjillä. Itse asiassa kysyn ministeri Or-
polta: mihin johtaisi se, jos pääministeri nyt päätyisi eroamaan?

15.51 Pia Viitanen sd (vastauspuheenvuoro): Arvoisa herra puhemies! On ihan hyvä, että
edustaja Zyskowicz hallituksen tavoin myöntää sen, että uralla ei olla, ja minusta se on erit-
täin vakavaa. Hallituksen omassa toimintakertomuksessa sivulla 55 todetaan, että velkaan-
tumistavoitetta, valtion alijäämätavoitetta, julkisyhteisöjen ja rakenteellisen alijäämän ta-
voitetta ei tulla toteuttamaan. Ne eivät toteudu, edustaja Zyskowicz ja ministeri Orpo, ja
silloin on vakavan harkinnan paikka. Ja se suunta, mikä nyt on otettu, on syy siihen, miksi
ne eivät toteudu. Te leikkaatte pienituloisilta, eläkkeensaajien ostovoima jää miinukselle,
perusturvaan tulee leikkauksia — täällä ostovoiman perään kuulutettiin. Nämä eivät ole ol-
leet myönteisiä ratkaisuja. 

Ja siitä, kun te täällä nyt julistatte, että koulutukseen panostetaan: Itse asiassa nekin pa-
nostukset, jotka olisivat niitä tulevaisuuspanostuksia koulutukseen, ovat aiempien päätök-
sien peruuttamisia. Kun täällä on lukuja, että toisella kädellä otetaan 10 euroa ja sitten an-
netaan euro takaisin, niin eihän siitä voi puhua todellisena panostuksena. Tästä, [Puhemies
koputtaa] arvoisa puhemies ja ministeri Orpo, me olemme todella huolissamme.

Toinen varapuhemies Arto Satonen:  Ministeri Orpo, 3 minuuttia, ja sen jälkeen puhu-
jalistaan.

15.52 Valtiovarainministeri Petteri Orpo: Arvoisa puhemies! Edustaja Filatov ehti läh-
temään. Tämän aktiivimallin HE on ollut lausunnoilla nyt kolme viikkoa, se on sieltä tu-
lossa ja hallituksen piirissä sovittu. Minusta on perusteltua, että tämä määräraha sen käyt-
töönottoon varataan tässä vaiheessa. Minusta se on ihan järkevää tehdä niin. 

Puhemies! Me käymme aina tätä samaa keskustelua. Siis kyllä hallitus toteaa sen, että
talouskasvu ja työllisyyden koheneminen eivät ole riittävää vielä, jotta pääsisimme niihin
hallituksen itse itselleen asettamiin vaatimuksiin. Minä olen hokenut sitä täältä pöntöstä
varmasti sata kertaa ja sanonut aina sen perään, että me teemme lisää toimia, me teemme li-
sää toimia jokaisessa käänteessä, ja niin me olemme tehneet. Mutta yhtä kiistatonta on se,
20



Pöytäkirjan asiakohta PTK 60/2017 vp
että talous on kääntynyt kasvuun. Jos se lähti edellisen hallituksen aikana, niin mikäs siinä,
olimme sielläkin mukana. [Naurua]

Eli siis Suomen talous on saatu kääntymään lukemattomien laihojen vuosien jälkeen,
mutta edelleen meillä on suuria rakenteellisia ongelmia meidän taloudessa ja hyvinvoin-
tiyhteiskunnassa, joita pitää uudistaa. Edustaja Zyskowiczin kysymykseen siitä, mitä ta-
pahtuisi, jos hallitus kaatuisi: meillä kaatuisi muun muassa äärettömän tärkeä sote- ja maa-
kuntauudistus, jonka toimeenpano on aivan välttämätöntä meidän palvelujen turvaamisen
ja myöskin meidän julkisen talouden kestävyyden kannalta — sen kannalta, että me pys-
tymme huolehtimaan tulevaisuudessa, 20-luvulla, meidän kasvavan vanhusväestön ja sa-
maan aikaan myöskin nuoren, uuden sukupolven palvelut, heidän hyvän elämänsä hoita-
miseen tarvittavat palvelut, kuten koulutuksen. Eli tämä vain yhtenä esimerkkinä, edustaja
Zyskowicz, siitä, että ei nyt ole oikea aika. Nyt on saatu oikea suunta talouteen, tehdään li-
sää toimia määrätietoisesti, ja viimeiset uudistukset tehdään viimeisellä viikolla ennen vaa-
leja kahden vuoden päästä.

Toinen varapuhemies Arto Satonen:  Sitten menemme puhujalistaan.

15.55 Pia Viitanen sd: Arvoisa herra puhemies! Olisin vain ministerille todennut tuohon
äskeiseen puheenvuoroon — valitettavasti hän juuri ennätti poistua — että sehän tässä nyt
se kaikkein suurin huoli ja pelko on, että nämä suuresti odotetut sote-mallit tällaisena kuin
hallitus niitä on nyt tuomassa aika monen asiantuntijan mielestä valitettavasti lisäävät eri-
arvoisuutta ja tulevat hyvin kalliiksi. Ne tulevat hyvin kalliiksi, eli voipa olla, että on siel-
läkin sitten aikamoisia möykkyjä vielä edessä, kun sitten katsomme.

Mitä tulee sitten näihin maakuntauudistuksiin ja muihin, niin kyllä minä tietenkin kehot-
taisin ehkä kysymään myös vaikkapa Vapaavuoren mielipidettä näissä asioissa, että kuin-
ka loistavia uudistuksia ja kustannuksiltaankin edullisia nyt on tulossa. Eli siis tarkoitan si-
tä, että valitettavasti — en haluaisi sanoa tätä näin pessimistisesti — näyttää siltä, että moni
hallituksen itse tekemä rakenneuudistus johtaa kuitenkin ei-toivottuihin seurauksiin eli
mieluumminkin menojen lisääntymiseen kuin varsinaisiin säästöihin näillä kaavailluilla
malleilla.

Puhemies! Olemme tuolla valtiovarainvaliokunnassa käyneet paljon nyt kuulemisia täs-
tä taloustilanteesta kehyksen yhteydessä, ja tänään aloittelimme tätä lisätalousarviota. Se,
mikä minua todella huolestuttaa, on se, minkä minäkin nyt sitten toistan, kun ministerikin
kertoi moneen kertaan asioita toistavansa, että on äärimmäisen vakava asia, että hallitus
tästä myötätuulesta huolimatta ei pääse tavoitteeseensa velkaantumisen tai työllisyyden
suhteen. Olen erittäin huolissani siitä, kun esimerkiksi Etlan asiantuntija Vihriälä julkisuu-
dessakin on kertonut, että ellei nyt nopeasti tehdä lisää toimia jo kesän aikana, koska ke-
hysriihi jäi vaatimattomaksi, niin olemme syksyllä siinä tilanteessa, että hallituksen pitäisi
tehdä lisäleikkauksia. Tämä on aivan kammottava ajatus siinä suhteessa, että me tiedämme
jo nyt, että nämä epäoikeudenmukaiset leikkaukset ovat toimineet päinvastoin taloutta
hyydyttävästi kuin sitä eteenpäin työntäen. Ja tämä kaikki johtuu nyt siitä, että hallitus ei
ole ottanut tosissaan työllisyystavoitetta ja toisaalta ei ole päätöksentekokykyinen, ei pys-
ty tekemään tarvittavia uudistuksia.

Puhemies! En malta olla ottamatta kantaa täällä hetki sitten tulleeseen asiaan eli tähän
alkoholilakiuudistukseen, mikä nyt on ollut kovin ajankohtainen tänään. En tiedä viimei-
sintä tilannetta — kovasti on yritetty uutisista seurata, mikä eduskuntaryhmä hallituspuo-
21



Pöytäkirjan asiakohta PTK 60/2017 vp
lueista milloinkin hyväksyy mitäkin kompromisseja. Tilanne näyttää hivenen epäselvältä.
Mutta nyt, kun hallitus on aika tunnettu näiden hölmöjen esitystensä peruuttamisesta, mi-
nun mielestäni kyllä kannattaisi sekin analysoida, kuinka paljon tosiasiassa sitten nämä
aiotut kustannukset sekä kansanterveydellisesti että sitten esimerkiksi poliisien lukumää-
rän lisäämistarpeen vuoksi tulevat aiheuttamaan kustannuksia. Tässäkin on varmasti ikään
kuin peruuttamisen paikka.

Puhemies! Mitä tähän peruuttamiseen taas tulee, niin minusta se on sinänsä hyvä asia,
että hallitus peruuttelee hölmöjä asioitaan, mutta se peruuttaminen ei näissä uudistuksissa
voi olla ainoa linja. Nimittäin nythän käy niin, että kun hallitus sanoo, että nyt panostetaan
koulutukseen, niin tosiasiassa kysymys on vain massiivisen koulutusleikkauksen pienestä
peruuttamisesta. Hyvä, että hieman perutaan, mutta isot leikkaukset sinne pohjalle valitet-
tavasti jäävät. Ja tämä ihan niin kuin ajatellen vain, että kun mielellään hallituspuolueetkin
täällä niin sanotusti nostavat koulutusta esiin, niin kyllä täällä aika tylyjä lukuja sen koh-
dalta leikkauksissa on. Kaikki asiantuntijat sanovat, että se on myös talous- ja työllisyys-
poliittisesti äärimmäisen huono ratkaisu leikata tulevaisuuden kasvusta. "Peruuttamalla ei
pääse eteenpäin" oli joskus kokoomuksen vaalilause muistaakseni. Nyt tietenkin tässä ta-
pauksessa on sinänsä hyvä, että peruutetaan, mutta tietenkin toivoisi muunkinlaista tosiasi-
allista panostusta tähän kasvuun ja työllisyyteen kaiken kaikkiaan.

Viimeiseksi, puhemies, kun aika rientää, haluan vielä kerran palata tähän tärkeään tee-
maan, mikä on tänään tullut aika hyvin tässä keskustelussa esiin, eli aluetalouteen. Meidän
kaikkien kannalta on viisasta, että koko Suomi kaikilla alueilla pärjää ja voi hyvin. On erit-
täin hyvä, että Turun seudulle tulee panostuksia — tamperelaisenakin voinen sen nyt ää-
neen sanoa — mutta samaan aikaan odotan vieläkin niitä toimia, mitä luvattiin Savonlin-
nalle, mitä Itä-Suomeen. Ja itse esimerkiksi Pirkanmaalla mietin tätä korkeakoulujen pää-
omittamislupausta, joka tuli, ja sitä, miksei tämänkaltaisia asioita tässä ja nyt ole huomioi-
tu tässä lisätalousarviossa. Kaikki alueet tarvitsevat myönteisiä sysäyksiä. Sitä kautta mi-
nusta tuntuu, esimerkiksi arvoisat keskustan edustajat, että tässä suhteessa tiettyä alkiolai-
suutta tarvittaisiin, että pidetään heikommista parempaa huolta ja huolehditaan koko
Suomesta ja myöskin aluepolitiikasta.

16.01 Krista Kiuru sd: Arvoisa puhemies! Ensinnäkin alkuun talouden yleisestä kuvasta: 
On todettava, että voimme kaikki olla tyytyväisiä siihen, että käänne taloudessa — ta-

louskasvun näkökulmasta — mutta myös käänne työllisyydessä on aidosti tapahtunut. To-
siasia kuitenkin on se, että tuo käänne on sen verran heikko, että hallituksen omat tavoitteet
talouden ja työllisyyden suhteen eivät tule näillä esitetyillä toimilla toteutumaan. Hallituk-
sen tavoitteena on ollut nostaa työllisyysaste 72 prosenttiin, mutta valitettavasti, vaikka ta-
loustilanne on kohentumassa, silti tuo tavoite karkaa käsistä. Rakenneuudistukset uupuvat,
eikä työllisyysastetta tulla näillä keinoin saavuttamaan. 

Hallitus myös on tavoitellut julkisen talouden vahvistamista 10 miljardilla eurolla, ja nyt
jo eduskuntakäsittely kertoo karua kieltään siitä, että tuota julkisen talouden vahvistamista
ei pystytä esitetyillä toimilla tekemään. Tosin on myönnettävä, että hallitus tasapainottaa
taloutta 4 miljardilla eurolla, mutta samaan aikaan se satsaa veroasteen merkittävään ale-
nemiseen, ja käytännössä se johtaa jopa 3 miljardin euron veroasteen laskuun esitettynä ai-
kajaksona, mikä tarkoittaa sitä, että hallituksen omat tavoitteet myös alijäämän suhteen
karkaavat käsistä. Hallituksen asettama alijäämätavoite ei tule toteutumaan, vaan pahim-
millaan tuo alijäämätavoite tulee olemaan kolme, jopa neljä kertaa suurempi kuin alun pe-
22



Pöytäkirjan asiakohta PTK 60/2017 vp
rin hallitus tavoitteli. Näin ollen velkaantuminen ei tule pysähtymään ja velaksi eläminen
ei tule loppumaan, vaikka hallitus näin esittääkin. Kyllä tämä karusisältöinen analyysi hal-
lituksen yleisen talous- ja työllisyyspolitiikan epäonnisuudesta on otettava huomioon, kun
me keskustelemme lisätoimista tulevaisuuteen.

Arvoisa puhemies! Lisätoimia todella siis tarvitaan. Tämän vuoden ensimmäinen lisäta-
lousarvio lähtee siitä, että tehdään pieniä korjausliikkeitä siellä täällä. Ensinnä haluan kiit-
tää sitä merkittävää korjausliikettä, jonka hallitus tekee viisastuneena niistä positiivisen ra-
kennemuutoksen tukipäätöksistä, joita on jo aikaisemmin tehty. Nimittäin tämä positiivi-
sen rakennemuutoksen tukeminen Varsinais-Suomessa on hyvä jatkumo sille työlle, jota
on jo tehty aikaisemmin. Minusta on järkevää käydä keskustelua myöskin tällaisen hitaan
kasvun aikana siitä, voitaisiinko myös valtion toimin tukea lopputulosta eri puolilla Suo-
mea alueilla, joilla voisi syntyä positiivista rakennemuutosta ja myöskin positiivista ja no-
peaa talouskasvua. Tältä osin Varsinais-Suomen esimerkki innoittaa myös toteamaan, että
meillä on esimerkkejä tällaisesta positiivisesta rakennemuutoksesta. Yksi hyvä esimerkki
on Äänekoski, mihin tuli tämä biotehdas. Sillä valtion panostuksella — joka oli varsin mer-
kittävä viime kaudella — saatiin luotua ihan uutta kasvua Suomeen mutta myös aluetalou-
dellisesti todella merkittävillä päätöksillä uutta pöhinää. Nyt ollaan tilanteessa, jossa sa-
manlaisia panostuksia kaivataan myös muualle. 

Yksi maankäytön, asumisen ja liikenteen erityinen aluetaloudellinen panostus oli viime
kaudella se, että jatkettiin Länsimetroa ja rakennettiin Kehärataa, ja näihin suuntautuneet
valtion panostukset poikivat myös merkittävää talouskasvua alueellisesti mutta myöskin
valtakunnallisesti. Haaste on, miten tästä opitaan niin, että me puhuisimme myös positiivi-
sen rakennemuutoksen tukemisesta ei vain Varsinais-Suomessa vaan myös eri puolilla
Suomea. Meidän kannaltamme kysymys on ylipäänsäkin: kun puhumme Lounais-Suomen
rakennemuutoksen tukemisesta erityisesti meriklusterin näkökulmasta, miksi tästä esityk-
sestä lisätalousarvioksi puuttuu vallan Satakunta eli toinen maakunnista, jotka yhdessä
Varsinais-Suomen ja Satakunnan maakuntina ajoivat tätä positiivista rakennemuutosta
valtion päätöksenteon rattaisiin? Nyt toinen maakunta vallan puuttuu, ja olen siitä petty-
nyt. Mutta toisaalta ymmärrän myös Itä-Suomen tunnetta siitä, onko Savonlinnan hyvin
vaikeata tilannetta huomioitu millään tavalla. Toisaalta kaipaisiko Itä-Suomi samantyyp-
pisiä panostuksia niille mahdollisen orastavan kasvun lajeille, joita sieltäkin olisi kyllä löy-
dettävissä? Toisaalta mietin Tampere 3:a, joka esimerkkinä kaipaa kyllä tunnustusta. Siinä
korkeakoulusektorilla tehdään merkittävä rakenteellinen muutos, mutta sille alueelle ei
olla valmiita kuitenkaan tukea osoittamaan samassa suhteessa. Ihmettelen, miksi tätä sa-
maa menetelmää ei voisi ottaa käyttöön eri puolilla Suomea.

Arvoisa puhemies! Vielä ihan muutama huomio: 
Työllisyyspolitiikan suhteen on todettava, että tähän aktiivimalliin on nyt aidosti tulossa

lääkitystä, mutta moni kysyy, tuleeko tästä aktiivimallista sellainen työllisyyspolitiikan ra-
kenteellinen ratkaisu, joka aidosti luo mahdollisuuksia työllistymiseen. Kun eduskuntakä-
sittelyäkään tässä ei ole vielä aloitettu, eikö olisi järkevää satsata toisenlaiseen työllistämi-
seen nämä vähäiset resurssit, jotka tässä tulevat? 13 miljoonaa raporttia aktiivisuudesta
vaatii nyt aika ison panostuksen myös eduskuntapäässä. Käyttäisin nämä rahat satsaamalla
vahvaan työllistämiseen, erityisesti palkkatukeen. 

Toisaalta on myös huomioitava tämän lisätalousarvion kiinnostava pieni yksityiskohta,
joka ei kovin pieni loppuviimein ole, eli tässä lopulta annetaan valtuudet siihen, että Neste
on vahvasti myytävänä, ja se tuntuu tietenkin pahalta, kun täällä esimerkiksi perussuoma-
23



Pöytäkirjan asiakohta PTK 60/2017 vp
laiset ovat arvostelleet valtion omaisuuden myyntiä. Nyt Neste siis on aidosti jälleen kau-
pan.

Viimeisenä mutta ei vähäisimpänä asiana otan huomioon sen, että lisätalousarviossa esi-
tetään maakuntien tietohallinnon perustamiseen ja maakuntauudistuksen valmisteluun 22
miljoonaa euroa ja valinnanvapauden pilottihankkeisiin 30 miljoonaa euroa. Nyt on kui-
tenkin selvinnyt, että ensinnäkin pelkästään Uudellamaalla tarvittaisiin maakuntien tieto-
hallinnon perustamiseen ja maakuntauudistuksen toimeenpanoon 68 miljoonaa euroa —
pelkästään Uudellamaalla. Esitys lähtee siis 22 miljoonasta eurosta, joten voi todeta, että
alakanttiin tämä esityksen pohja on. Toisaalta valinnanvapauden pilottihankkeisiin, joita ei
tarvitsisi aloittaa etupainotteisesti, on kuitenkin 30 miljoonaa käytössä. Tässä on joku eri-
koinen epäsuhta kyllä, joka vaatii varmasti lisätalousarvion käsittelyssä vielä tarkempaa
perehtymistä. Tältä istumalta tuntuu aika oudolta, jos maakunnat aidosti halutaan perus-
taa, että niihin ei ole varattu tarpeeksi rahaa. Ja valinnanvapauteen — josta aikaisemmin
päätettiin, millä aikataululla mennään — etukäteispanostaminen taas tuo merkittävästi
enemmän rahaa pöytään kuin edes maakuntien perustamiseen on tässä lisätalousarviossa
varattu. — Kiitos.

16.10 Ben Zyskowicz kok (vastauspuheenvuoro): Arvoisa rouva puhemies! Vaikka var-
sinainen debatti jo päätettiin, niin haluan kuitenkin kiinnittää huomiota tähän työttömyys-
turvan aktiivimalliin, mistä edustaja Kiuru puhui. Siinähän on kyse työnteon kannustimis-
ta. Jos kolmeen kuukauteen ei ole pystynyt edes muutamaa tuntia, muutamaa päivää teke-
mään työtänsä, niin käy niin, että se työttömyysturva, joka ihan ensimmäisten päivien osal-
ta on parempi kuin nykyinen työttömyysturva, seuraavan kolmen kuukauden ajalta piene-
nee yhden päivän osalta. Edustaja Kiuru ei usko, että tällä on myönteisiä vaikutuksia. Te-
kisi mieli sanoa vanhaan tapaan, että lyödäänkö vetoa. Olen aivan varma siitä, että kun
aikanaan tarkastelemme tämän aktiivimallin vaikutuksia, tulemme huomaamaan, että se on
onnistunut lyhentämään tätä työttömyysjaksoa tai itse asiassa lisäämään työntekoa työttö-
myysjakson aikana.

16.11 Krista Kiuru sd (vastauspuheenvuoro): Arvoisa puhemies! Minusta oli ihan hyvä,
että edustaja Zyskowicz kiinnitti huomiota tähän aktiivimalliin ja siihen panostamiseen.
Niin kuin tässä debattivaiheessa kävi ilmi, kysymys on siis lainsäädännöstä, jota ei ole vie-
lä olemassa, mutta sille on nyt kuitenkin lisätalousarviossa tulossa rahat. Eli eduskunta ei
ole päättänyt tämäntyyppisen hankkeen käynnistämisestä, joka on varsin, voisiko sanoa,
ristiriitainen sisällöltään ainakin suomalaisten asiantuntijoiden näkökulmasta. Kysymys on
siitä, kannattaako 13 miljoonan raportin tekemiseen Suomessa satsata 10 miljoonaa vai
voisiko tämä aktiivinen työllistämismalli olla jotain muuta.

Me sosiaalidemokraatit olemme ajatelleet, että aktiivista työvoimapolitiikkaa tarvitaan,
ja meille aktiivinen työvoimapolitiikkaa ei ole kepittämistä vaan kannustamista. Ja tässä
aktiivimallissa, josta Ben Zyskowicz kauniisti puhui, ongelma on erityisesti se, että siinä
on vain keppielementtejä, ei kannustinelementtejä. Me lähdemme siitä, että näitä kannus-
tinelementtejä [Puhemies koputtaa] pitäisi juuri olla.

Puhemies Maria Lohela: Ei nyt käynnistetä uutta debattivaihetta, mutta edustaja Zysko-
wiczille vielä yksi vastauspuheenvuoro.
24



Pöytäkirjan asiakohta PTK 60/2017 vp
16.12 Ben Zyskowicz kok (vastauspuheenvuoro): Kiitos, arvostettu rouva puhemies! On
nimittäin pakko korjata. Tässä niin sanotussa aktiivimallissa on tämä myönteinenkin ele-
mentti. Eli sen kolmen ensimmäisen kuukauden aikana työttömyyskorvaus paranee, koska
karenssipäivät alenevat seitsemästä muistaakseni viiteen. Eli tässä aktiivimallissa on yh-
täältä pieni työttömyysturvan parannus, jos työttömyys jää hyvin lyhyeksi, mutta toisaalta
siinä on sellainen kannustava — jos niin haluaa sanoa — keppielementti, että jollei kol-
men kuukauden aikana edes muutaman päivän työnteko tai osallistuminen työvoimapoliit-
tisiin toimenpiteisiin onnistu, niin silloin seurauksena on se, että seuraavan kolmen kuu-
kauden aikana työttömyysturva on yhden päivän verran pienempi.

16.13 Jani Mäkelä ps: Arvoisa rouva puhemies! Jatkan vielä hiukan näistä aiemmin mai-
nituista maahanmuuttokuluista. Lisätalousarviossa esitetään maasta poistamisen täytän-
töönpanon valvontaan kohdennettavaksi 100 000 euroa, joista 40 000 on määrärahan li-
säystä. Tämä on ainoa kohta näissä menoissa, jossa ihmettelen ehdotettavan määrärahan
pienuutta tai ehkä paremminkin sen kohdistamista. Tämä olisi juuri se kohta, mihin kan-
nattaisi panostaa: tehostettaisiin perusteettomien ja paperittomien poistamista maasta.
Tämä on sekä taloudellinen että turvallisuuskysymys. Nyt tähän laitettaisiin 100 000 eu-
roa, mutta samalla vastaanottotoimintaan 15 miljoonaa euroa ja vapaaehtoiseen paluuseen
3 miljoonaa. Ei se vapaaehtoinen paluukaan väärin ole, on sekin paluu. Mutta silti pitää ih-
metellä, miksei anneta kunnolla resursseja hoitaa palautuksia tarvittaessa vaikka pakolla.
Jo yleinen lainkuuliaisuus vaatii, että maassa ei oleskella luvatta.

16.14 Elina Lepomäki kok: Arvoisa rouva puhemies! Suomen talous on ollut toista vuot-
ta kasvussa. Vertaamalla Suomea muuhun Eurooppaan nähdään karu totuus: Euroopan ko-
missio julkisti alkuvuonna ennusteen, jonka mukaan Suomen talous kasvaisi tänä vuonna
1,2 prosenttia. Ennuste jätti Suomen Euroopan maiden hännille päihittäen vain ankarista
talousvaikeuksista kärsivän Italian. Suomi on kasvanut pitkään hitaammin kuin muut,
vaikka ihan viime kuukausien kehitys lupaakin parempaa. 

Suomen bkt oli alkuvuonna 2,8 prosenttia viime vuoden ensimmäistä neljännestä kor-
keammalla. Suunta on erittäin myönteinen, mutta vielä on ennenaikaista arvioida, kuinka
pysyvä trendi on. Suomi on päässyt mukaan globaalin talouskasvun imuun monia muita
maita myöhemmin. Suomen bkt on edelleen, yli kymmenen vuotta myöhemmin, vuoden
2007 tason alapuolella. Verrokkimaissa tuo taso on saavutettu aikaa sitten, Ruotsissa ja
Saksassa jo vuonna 2011. 

Tänään on salissa keskusteltu maailmantalouden roolista Suomen kasvuun. On selvää,
että sillä on keskeinen rooli. Yhdysvalloissa kasvu on ollut jonkin aikaa hidastumaan päin,
ja samoin kuin muun Euroopan, Suomen talous on perinteisesti seurannut Yhdysvaltain ta-
loutta viiveellä. Nyt on turha lähteä spekuloimaan, kääntyykö talous uuteen laskuun vielä
tämän vuoden aikana, ensi vuonna vaiko vasta kahden vuoden päästä. Poliitikon tehtävä ei
ole ennustaa. Poliitikon tehtävä on paitsi katsoa vallitsevaa totuutta myös pyrkiä hallitse-
maan näköpiirissä olevia riskejä. Sikäli kuin olemme parhaillamme lähellä suhdannehuip-
pua tai jopa suhdannehuipussa, on täysin kestämätöntä, että alijäämämme on tänä vuonna
edelleen 7 miljardin euron luokkaa. Hyvä, että hallitus ja erityisesti valtiovarainministeri
Orpo ovat asiasta huolissaan. 

En tohdi olla pohtimatta, miltä alijäämämme näyttää 2020-luvulla, kun väestön ikäänty-
miskehitys on huipussaan ja Puolustusvoimat tekee 10 miljardin kokoluokkaa olevia han-
25



Pöytäkirjan asiakohta PTK 60/2017 vp
kintoja. Entä miltä näyttää alijäämämme, kun korot kääntyvät nousuun? Edes velansaanti
ei pienelle velkaiselle maalle ole koskaan mikään automaatio. Markkinaolosuhteet muut-
tuvat usein äkillisesti. 

Ei ihme, että oppositio on salissa huolissaan. Seuraava hallitus löytää nämä ongelmat
edestään, mikäli me emme saa kuluvien kahden vuoden aikana rakenneuudistuksia tehtyä.
[Sosiaalidemokraattien ryhmästä: Näin on!] Ongelmien synnyttämisessä ovat kuitenkin ol-
leet aikaisemmat hallitukset ja siten myös kaikki eduskuntapuolueet vahvasti mukana. On
hurskastelua syyttää tätä hallitusta päättämättömyydestä, kun aikaisempien hallitusten ai-
kana ei ole juuri edes yritetty. 

Valtio, kunnat ja Työttömyysvakuutusrahasto ovat viimeisten kahdeksan vuoden aika-
na tehneet vuosittain keskimäärin vajaan 9 miljardin alijäämän. Tuo alijäämä on kertynyt
julkiseksi velaksi. Julkinen velka oli viime vuoden lopussa vajaat 140 miljardia euroa ja
valtion takauskanta 45 miljardia euroa. Lainakorot ovat pysyneet viime vuosina matalina,
koska EKP on pitänyt ohjauskoron poikkeuksellisen alhaalla jo vuodesta 2009. EKP on
laskenut pitkiä korkoja suoraan määrällisen elvytyksen ohjelmalla ja muilla keskuspank-
kioperaatioilla. EKP on ennakoinut alkavansa peruuttaa määrällisen elvytyksen ohjelmas-
ta tämän vuoden lopulla. 

Valtion ja kuntien keskikoron nouseminen esimerkiksi 2,5 prosenttiyksikköä kasvattai-
si valtion alijäämää 2,5 miljardilla eurolla ja kuntien alijäämää 0,5 miljardilla eurolla. Tuo
korkokehitys ei ole mitenkään epätavallinen silloin, kun keskuspankki muuttaa politiik-
kaansa tai markkinaosapuolilla loppuu usko jonkin maan kykyyn suoriutua velvoitteis-
taan. On turha maalailla piruja seinille, mutta markkinoilla puhutaan jo yleisesti keskus-
pankkien luoman kuplan mahdollisuudesta ja velkakirjojen korkojen normalisoitumisesta,
mukaan lukien EKP:n omassa, viime viikolla julkaistussa toukokuun vakausraportissa. 

Arvoisa puhemies! Hallituksen tavoite nostaa työllisyys 72 prosenttiin ei ole näillä nä-
kymin toteutumassa, vaikka työllisyys onkin nyt onneksi nousussa. Työmarkkinat ovat ja-
kautuneet. Pitkäaikaistyöttömyys on hienoisessa laskussa, mutta moni ihminen jää nyt
käynnissä olevasta kasvusta osattomaksi. Kuitenkaan edes tavoiteltu 72 prosentin työlli-
syys ei riittäisi kattamaan väestön huoltosuhteen aiheuttamia kustannuksia. Lähivuosina
vaadittaisiin 74 prosentin työllisyysaste pitämään julkinen talous kestävällä pohjalla. Vuo-
teen 2025 mennessä tämä luku olisi 81 prosenttia. Lukujen pitäisi siis tasaisesti nousta vä-
estön huoltosuhteen heikentyessä. 

Tästä vuodesta vuoteen 2030 yli 75-vuotiaiden henkilöiden määrä nousee 300 000:lla.
Näille ihmisille on tehty hyvinvointilupaus, josta meidän on pidettävä kiinni. Nykyisillä ta-
louden rakenteilla tuo hyvinvointilupaus ei kuitenkaan ole rahoitettavissa. 

Hallitus on aivan oikein panostanut työllisyyteen, mutta toimenpiteet eivät riitä vielä al-
kuunkaan. Esimerkiksi nyt lisätalousarviossa noussut autoverokertymä tuo jälleen osviit-
taa siitä, että valtion tulot voivat kasvaa, vaikka veroaste laskee. Työn verotukseen tehdyt
kevennykset vaikuttavat varmasti ajan myötä samalla tavalla. Tällä tiellä on syytä jatkaa.

Suomen työllisyysaste on viimeksi ollut 72 prosenttia vuonna 1990. Kyse on määritel-
mällisesti rakenteellisesta ongelmasta, johon suhdanteet eivät tuo muutosta. Päinvastoin,
jos suhdanteet taas heikentyvät, eivät rakenteemme ole valmistautuneet juuri lainkaan ot-
tamaan uutta iskua vastaan. Toimet tarkoittavat työmarkkinoiden vapauttamista, työpaik-
kakohtaista sopimista, sosiaaliturvan kokonaisuudistusta, merkittävää satsausta osaami-
seen ja normien purun jatkamista. Hallitus tekee hyvin, kun se jatkaa hallitusohjelman to-
teuttamista. 
26



Pöytäkirjan asiakohta PTK 60/2017 vp
16.22 Ville Vähämäki ps: Kunnioitettu puhemies! Muutama sana näistä valtion omistus-
osuuksien laskuista näissä muutamissa omistusyhtiöissä, Nesteessä ja Vapossa:

Itse asiassa jos katsotaan tätä Nesteen tilannetta, niin valtioneuvoston kanslia omistaa
tällä hetkellä eniten Nesteen osakkeita, 128,4 miljoonaa osaketta. Tämän jälkeen siellä
ovat nämä meidän johtavat eläkevakuutusyhtiömme, jotka yhteensä omistavat 13 miljoo-
naa osaketta. Pidänkin aika todennäköisenä sitä, että jos valtio jossain kohtaa aikoo näitä
Nesteen osakkeita myydä, niin itse asiassa työeläkeyhtiöt tulevat olemaan niitä todennä-
köisimpiä ostajia. Sitten taas toisaalta, jos se Nesteen omistus menee työeläkeyhtiöitten ta-
seeseen — siis osittain tässä tapauksessa, eli jos tämä myyntivaltuus käytetään kokonai-
suudessaan, niin 42 miljoonaa osaketta myydään ja valtiolle, siis valtioneuvoston kanslial-
le, jää 86,4 miljoonaa osaketta — niin sehän menee tavallaan taskusta toiseen, eli se hyö-
dyttää sitten kansalaisia ja eläkkeensaajia myöhemmässä vaiheessa sitten, kun ihmiset pää-
sevät eläkkeelle.

No nyt sitten jos katsotaan laajemmin tätä valtion omistajapolitiikkaa, mitä tässä oike-
astaan on tehty kokonaisuudessaan, niin kyllä minun mielestäni me olemme tehneet oikei-
ta linjoja. Nyt me pystymme oikeasti hallitsemaan sitä valtion omaisuusmassaa. Jos katso-
taan sitä, kun viime kaudella tehtiin tällainen Destia-yhtiön myynti. Se kauppahinta oli 148
miljoonaa, josta maksettiin 42 miljoonaa siten, että pääoman palautusta annettiin valtiolle,
eli siis käytännössä Destian omalla kassalla maksettiin lähes kolmasosa siitä kauppahin-
nasta. Destialla on hyvä johto, ei siinä mitään. Kauppa oli omistajille hyvä, sillä liiketulos-
ta viime vuonna Destia teki 14 miljoonaa, eli — itse asiassa silloin sitä laskeskelin — noin
kuudessa seitsemässä vuodessa jopa, jos liiketulokseen suhteuttaa, ostajat saavat sieltä
omansa kyllä takaisin. No, tämä tästä. Nämä päätökset tulevat kyllä aikanaan tänne, jos nii-
tä tehdään.

Nämä isot kysymykset oikeastaan tässä, kun katsotaan koko valtiota ja valtiontaloutta,
ovat laajemmin siinä, miten me pystymme ylläpitämään talouskasvua, miten me pystym-
me ylläpitämään kilpailukykymme suhteessa muihin maihin ja entä se kuluttajien ostovoi-
man ylläpitäminen. Itse asiassa nämä ovat ne keskeisimmät kysymykset. Ne työllisyysky-
symykset, se työllisyystavoite tulee kyllä sitten sieltä mukana, jos me pystymme vastaa-
maan näihin kolmeen kysymykseen. Sitten samaten myös se, miten me taitamme tämän
valtion velkaantumisen elikkä velkasuhde. Siis itse asiassa valtion velkasuhdekin tulee
taittumaan, jos me pystymme ylläpitämään talouskasvun, kilpailukykymme ja kuluttajien
ostovoiman. No nyt sitten kun katsotaan vähän ajassa eteenpäin sinne syksyyn, niin kyllä
itse asiassa ne syksyn budjettipäätökset tulevat olemaan tosi isoja päätöksiä, ja siellä täy-
tyy saada sellaiset lopputulokset aikaan, joilla tämä ostovoima pystytään säilyttämään.

Nyt sitten vielä muutama sana näistä päätöksistä, joita tehtiin tässä lisäbudjetissa:
Oulun sataman syväväylä on hyvä hanke. Täytyy aina muistaa, missä kontekstissa me

liikumme. Jos me suhteutamme siihen aikaan, mikä meillä oli kaksi vuotta sitten, me pys-
tyimme tekemään paljon vähemmän asioita, meidän keinovalikoimamme oli paljon suppe-
ampi. Nyt me pystymme tekemään tässä vaiheessa tällaisia toimenpiteitä, jotka sitten aut-
tavat niitä alueita ja tuovat sinne työpaikkoja ja tuovat sitä talouskasvua. Tämä Oulun sa-
taman syväväylä on siitä mielenkiintoinen, koska tämä jopa puolittaa kuljetuskustannuk-
set siellä. No nyt sitten jos katsotaan niitä yhtiöitä, jotka kuljettavat jotakin puuta tai me-
tallia tai mitä vain Oulun sataman kautta, niin jos nämä yhtiöt ovat tehneet aikaisemmin
plus miinus nolla -tulosta, mikä on aivan hyvin ollut mahdollista, yhtäkkiä heidän kuljetus-
kustannuksensa tulevat puolittumaan. Se tahtoo sanoa sitä, että sinne viivan päälle jää lii-
27



Pöytäkirjan asiakohta PTK 60/2017 vp
kevoittoa, mikä taas johtaa siihen, että lähdetään tekemään investointeja, lähdetään työllis-
tämään ihmisiä. Koko Pohjois-Suomi tulee hyötymään tästä yhdestä hyvästä päätöksestä.

Sitten aivan lopuksi vielä totean sen, että tämä on poikkeuksellinen lisäbudjetti. Tässä
valtion velkaantuminen vähenee 178 miljoonaa. Tämä on hyvin positiivinen asia. Saamme
mennä joitakin vuosia taaksepäin, että löydämme tämmöisen vastaavan lisäbudjetin, mis-
sä näin voimakkaasti valtion velkaantuminen vähenee. Me olemme ihan oikealla tiellä, ja
nyt meillä on paljon mahdollisuuksia, uusia keinoja, uusia toimenpiteitä käytettävissäm-
me, joten ei muuta kuin kohti uusia haasteita. Ja toivotaan, että todellakin saamme siellä
syksyn budjettineuvotteluissa oikeansuuntaisia päätöksiä.

16.28 Timo Harakka sd: Arvoisa puhemies! Kun yhtään kokoomuksen edustajaa ei nyt
ole salissa, niin sallittakoon tämmöinen alkukevennys edustaja Vähämäen puheen jatkok-
si, että todellakin tilanne taitaa olla niin, että ensimmäistä kertaa sitten vuoden 2007 olem-
me siinä tilanteessa, jossa valtion velkaantuminen ei lisäänny lisäbudjetilla, [Ville Vähä-
mäen välihuuto] ja näin olemme palautuneet niihin hyviin aikoihin, kun kokoomus ei ole
ollut hallituksessa. Mutta edelleenkin siis toivomme, että pääsisimme tuohon vuoden 2007
bruttokansantuotteen tasoon. Menetetty vuosikymmen on tosiasia.

Tässä keskustelussa, joka mielestäni on ollut ansiokas ja josta haluan antaa myös halli-
tuksen edustajille kiitoksen, on hallituksella ollut vähän jakomielinen tunnelma. Lähinnä
keskustalaiset edustajat ovat riemuinneet talouden käänteestä ja hyvästä vauhdista, kun
taas tuossa äsken edustaja Lepomäki puhui synkemmin kuin varmaan kukaan opposition
kansanedustajista tänään päivällä. Myös valtiovarainministeri Orpo totesi kyllä ihan tyy-
likkäästi, että pitää tehdä enemmän. Siksi olen heidän, sekä Lepomäen että Orpon, kans-
saan samaa mieltä, että rakenneuudistuksia tarvitaan, ennen kaikkea perhevapaauudistus ja
oppivelvollisuuden pidentäminen. Perhevapaauudistus on se suuri työmarkkina- ja ta-
lousuudistus, jota juuri tässä ajassa tarvitaan. — Jos ette vielä poistu, edustaja Vähämäki,
niin annan teille vielä Nesteestä terveisiä, kunhan siihen asti pääsen. — Perhevapaauudis-
tus parantaa naisten työmarkkina-asemaa, palkkatasa-arvoa ja lopulta myöskin eläketasa-
arvoa. Sillä on kiire. Nämä olisivat isompia reformeja kuin limuviinalla läträäminen. Heit-
täkää nyt syrjään tämä limuviinoista riitely ja keskittykää tärkeisiin ja isoihin asioihin, jois-
ta luonnollisesti sote on tämä kaikkein suurin.

Lisäbudjetissa valinnanvapauspilottiin varatut 130 miljoonaa euroa on ikävä kyllä suun-
niteltu siten, että se sulkee käytännössä Uudenmaan ulos, kuten täällä on todettu. Se on
erittäin valitettavaa, koska Uusimaa tulee olemaan kaikkein kriittisin ja vaikein tässä koko
sote-uudistuksessa myöskin vuoden 19 koittaessa. Se vaatii erityistoimia. Yksikään yksit-
täinen kunta ei siis näiden pilottiehtojen mukaan voi saada tätä avustusta, vaikka se kunta
olisi niinkin suuri kuin Vantaa tai Espoo, saatikka Helsinki. Pakko yhtyä tulevan pormes-
tarin, Jan Vapaavuoren kritiikkiin: tämä sote näyttää erityisesti suunnitellun niin, että suu-
ret kaupungit siitä eniten kärsivät.

Kolmas huomioni kiinnittyy veroihin: On erittäin myönteinen asia, että 490 miljoonaa
euroa on ylittynyt tämä verotuotto-odotus. Hallituspuolueethan usein meitä syyttävät liian
innokkaasta verottamisesta, ja on hyvä, että hallituskin on saanut huomata, miten iloinen
asia on se, että verotuottoja tulee ennakoitua enemmän tärkeiden julkisten palveluiden ra-
hoittamiseen. Täytyy huomata kuitenkin, että mikään ei ole tässä hallituksen vastuullisella
verolinjalla itse tuottamaa, vaan tuulen tuomaa. Autoveron ennakoitua parempi tuotto jää
joka tapauksessa viimevuotista selvästi pienemmäksi, vaikka ihmiset ostavat nyt velaksi
28



Pöytäkirjan asiakohta PTK 60/2017 vp
myöskin autoja. Kotitalouksien velkaantuminenhan tässä tämän suhdanteen on ensivai-
heessa kääntänyt, ja kannattaa kiinnittää huomiota siihen, että yksityinen velkaantuminen
kasvaa koko ajan tavalla, josta sekä Suomen Pankki että Finanssivalvonta ovat ilmaisseet
huolensa, samoin myös ulkomaiset tarkkailijat. Tässä suhteessa ostovoiman kasvattami-
nen olisi äärimmäisen tärkeää myöskin pienituloisille julkisen sektorin työntekijöille. Pe-
rintö- ja lahjaveron parempien tuottojen osalta kannattaa huomata, kuten edustaja Rinne
tuossa jo totesi, että lähes puolet ennakoitua paremmasta kertymästä johtuu valtiovarain-
ministeri Urpilaisen aikana käynnistetystä tietojärjestelmän uusimisesta, joka on aikaista-
nut verojen perintää, eli nämä sadat miljoonat ovat käytännössä tulevista tuotoista pois.
Hallitus on ollut verotuottojen osalta onnekas, ja mikäs siinä. Onneakin tarvitaan, jos suun-
nitelmallista verolinjaa ei ole saatavissa.

Lopuksi, arvoisa puhemies, vielä pari sanaa Nesteestä: 
Edustaja Vähämäki arveli, että jos valtio myisi vaikkapa kokonaan tuon 16 prosentin

osuutensa Nesteestä pois, niin siinä olisi mahdollista, että työeläkeyhtiöt olisivat ne, jotka
tuon potin saisivat. Kannattaa kuitenkin kiinnittää huomiota siihen, että jos osakkeenomis-
tajia tässä käsitellään yhdenvertaisesti, kuten ilmeisesti tarkoitus on, niin silloin myöskin
ne ulkomaiset osakkeenomistajat, joiden määrä on kaksinkertaistunut viimeisten kahden
vuoden aikana Euroclearin tilastojen mukaan 16 prosentista lähes 30:een, edellyttänevät
tasaveroista kohtelua. Eli me emme voi kyllä siirtää, ainakaan ilman seuraamuksia, tässä-
kään omaisuutta taskusta toiseen, vaan aidosti valtio keventää tässä omaisuuttaan tavalla,
joka, kuten jo äsken sanoin, on lyhytnäköinen. Kuten jo pariin kertaan siteeraamani Osuus-
pankin osaketutkimusjohtaja Henri Parkkinen on sanonut, valtio on ollut hyvä omistaja
Nesteelle ja on mahdollistanut sen merkittävän strategisen loikan, johon yksityiset suuret
kansainväliset öljy-yhtiöt eivät ole rohjenneet ryhtyä, eli siirtymisen biopolttoaineisiin jo
lähes kymmenen vuotta sitten, mikä on palkittu aivan valtavan hienoilla tuloksilla ja kurs-
sinousulla ja yhtiön arvon nousulla, mikä on siis pitkälti valtio-omistajan pitkäjänteisyy-
den ja pitkämielisyyden ansiota.

Nyt jos tämä 1,5 miljardin euron potti, joka olisi tämä 16 prosenttia, myytäisiin pois, niin
se olisi hyvin lyhytnäköistä sen takia, että joka vuosi saadaan nykyarvostuksilla 170 mil-
joonaa euroa osinkotuloja. Tänäkin keväänä on saatu huomattava määrä osinkotuloja. Eli
jo vielä tämän hallituksen aikana, jos tämä nyt vielä loppusuoransa näkee, olisi yli puoli
miljardia euroa tulossa pelkästään osinkotuloja, jos ette mene koskemaan tähän Nesteen
omistukseen siitä syystä, että haluaisitte takavarikoida tulevilta hallituksilta ja tulevilta su-
kupolvilta tämän arvokkaan omaisuuden. Kehotan jyrkästi, että näin lyhytnäköisiksi ette
sentään heittäydy.

16.35 Hannakaisa Heikkinen kesk: Arvoisa rouva puhemies! Talouskasvu on paras ja
välttämätön keino eriarvoistumista vastaan. Tätäkin teemaa olemme hieman tänään tässä
lisäbudjettilähetekeskustelussa sivunneet. Erityisesti sosiaali- ja terveysvaliokunnan jäse-
nenä on todellakin lohdullista todeta se, että nämä kipeät toimet eivät ole menneet hukkaan
— puhun nyt näistä tehdyistä kipeistä leikkauksista — vaan Suomi on selviämässä yhdestä
sen historian pisimmästä taantumasta. Positiivisia uutisia taloudesta tulee lähes päivittäin.
Viimeksi eilen uutisoitiin, että kuluttajien näkemykset Suomen taloudesta ja työllisyyske-
hityksestä ovat hyvin valoisat. Työttömyyden vähenemiseen uskotaan enemmän kuin
kymmeneen vuoteen, ja kuva Suomen taloudesta on paras sitten vuoden 2010. Aktia nosti
29



Pöytäkirjan asiakohta PTK 60/2017 vp
talousennustettaan vuodelle 2017 reilusti, 1,9 prosenttiin, kun talvella sen ennuste oli vielä
1,4 prosenttia.

Arvoisa rouva puhemies! Edustaja Filatov puheessaan nosti erään hyvin tärkeän ele-
mentin, johon myös pääministeri Sipilä on jo puuttunut. Hän totesi jotenkin, että ei riitä
pelkästään, että lama selätetään, vaan on myös puututtava sosiaaliseen lamaan. Se on juuri
näin, ja tämä on onneksi myös pääministeri Sipilän tavoite, että kun talouden käänne on nyt
niin monin mittarein saatu aikaan, nyt on puututtava sosiaaliseen lamaan, sosiaalisen eri-
arvoisuuskehityksen pysäyttämiseen. Hän kevättalvella totesi ja esiin nosti huolensa siitä,
että joka kuudes nuori mies tai poika on uhkassa syrjäytyä. Pääministeri Sipilähän kutsui
koolle professori Juho Saaren työryhmineen tekemään esityksiä siitä, mitenkä juuri tähän
eriarvoistumiskehitykseen pystyttäisiin Suomessa pureutumaan, löydettäisiin keinoja, jot-
ka olisivat mahdollisia tässä taloustilanteessa. Tuosta työryhmästä on luvassa ensimmäisiä
tuloksia ensi syksynä, ja varmasti muutkin kuin minä odottavat tätä innolla.

Täällä salissa ollaan keskusteltu myös julkisen talouden epätasapainosta, ja opposition
puheenvuoroissa yhtä aikaa todetaan, että leikkauksia ei saisi tehdä mutta velkaakaan ei
saisi ottaa. Molempia kritisoidaan. Molempia on tehty, ja tulokset puhuvat puolestaan. Mi-
nusta on todella surullista, että jopa pääministerin eroa vaaditaan tässä vaiheessa kun tämä
tiukka hallituskauden ensimmäinen puolisko on takana ja nyt nähdään, että toimet ovat ol-
leet oikeita, oikeansuuntaisia ja tehokkaita. Pöyristyttävää. Hän tekee aikanaan oman arvi-
onsa siitä, olivatko hänen hallituksensa toimet riittäviä, ja hän itse arvioi, täyttääkö hän itse
itselleen luomat kriteerit. Minusta se on erittäin kunnioitettavaa.

Arvoisa rouva puhemies! Haluan vielä tässä puheenvuorossa tuoda tyytyväisyyteni sii-
hen, että tässä lisäbudjetissa annettiin lisäpanostuksia soten ja maakuntauudistuksen eteen-
päinviemiselle. Tietohallinnon perustamiseen maakuntiin sekä maakuntien esivalmiste-
luun ja väliaikaishallinnon menoihin annettiin 22 miljoonan euron lisäys. Haluan kuiten-
kin muistuttaa ja oikeastaan viestiä kaikille, jotka ovat maakuntauudistuksen ja sote-uudis-
tuksen kanssa tekemisissä, että raha ei takaa onnistunutta uudistusta. Pitää olla oikea tah-
totila — siinä pieni viesti myös Uudellemaalle ja Helsingillekin, että pitää olla oikea tah-
totila — ja sitten myös oikeita henkilöitä valmistelemassa uusia rakenteita, ja tässä viittaan
siihen, että sote-uudistus koskee yli 200 000:ta sosiaali- ja terveysalan työntekijää. On to-
della tärkeää, että näitten henkilöstöryhmien edustus on tekemässä näitä uusia rakenteita.
Sosiaali- ja terveysalan henkilöstön edustajien täytyy olla muutoksessa mukana.

Arvoisa rouva puhemies! Tässä oikeastaan tärkein, mitä halusin tässä puheenvuorossa
mainita. 

Tuosta maatalousyrittäjien jaksamisen rahasta, 1 miljoonan euron lisämäärärahasta,
mainitsinkin jo aiemmassa puheenvuorossa, että siitä virheellisesti sanotaan, että se olisi
lomituksen hallintomenoihin. Ei ole, vaan tällä määrärahalla muun muassa jatketaan maa-
talouden kriisirahan yhteydessä luotua mallia, jota Mela hallinnoi. Se on nimeltään Välitä
viljelijästä -projekti ja se tekee erilaisia jaksamista edistäviä tukitoimia, jotka ovat aivan
välttämättömiä. Meillä on hieno ruokaketju, jonka merkitys on meidän kansantaloudellem-
me ja alueillemme korvaamaton. Ruoka-ala työllistää 340 000 ihmistä Luonnonvarakes-
kuksen tänään julkaistun selvityksen mukaan, ja ruoka-ala tuottaa 15 miljardin euron ar-
vonlisäystä elikkä 9 prosenttia koko maan arvonlisäyksestä. Viljelijät ovat tuon ruokaket-
jun ensimmäinen ja tärkein lenkki. Ilman heitä ei ole ruokaketjun muitakaan lenkkejä, ja
sen takia tämä panostus viljelijöitten jaksamiseen erittäin vaikeassa taloustilanteessa on
valtavan tärkeää, ja on hienoa, että hallitus sen mukisematta teki.
30



Pöytäkirjan asiakohta PTK 60/2017 vp
16.42 Ville Skinnari sd: Arvoisa puhemies! Ensinnäkin kiitos niin ministerille kuin kai-
kille muillekin. Tämä on ollut oikein hyvää keskustelua. Oikeastaan itsekin haluan aloittaa
siitä, mitä moni kollega totesi, että oli maailma ennen vuotta 2008 ja sitten on maailma nyt.
Paljon täällä on kuullut viisaita sanoja, jopa jälkiviisaita sanoja, mitä olisi aikaisemmin pi-
tänyt tehdä ja mitä nyt olisi pitänyt tehdä. Mutta toki vaihtoehtoja olisi ollut, ja taloudesta
on, voisi sanoa, aika helppokin väitellä makrotasolla. Mutta itse ajattelin puhua siitä, miltä
se näyttää tällä hetkellä mikrotasolla, ja siitä, että kunkin hallituksen tuloksia ja hallituksen
työn tuloksia on sitten ehkä oikein arvioida jälkikäteen, niin kuin moni meistäkin on tä-
näänkin tehnyt.

Jos nyt katsotaan ihan oikeasti Suomea tällä hetkellä siitä näkökulmasta, miten tämä
kasvu jakautuu eri ihmisten kesken, ja jos juttelee pienyrittäjän, palkansaajan, eläkeläisen,
pätkätyöläisen tai opiskelijan kanssa, niin kyllähän sitä kasvua vielä odotetaan siellä omas-
sa taloudessa. Eläkeläiset ovat oman työnsä tehneet ja tietysti palkkansa siinä ohessa an-
sainneet. Silti heidän ostovoimastaan leikkaaminen, jos mikä, näkyy taloudessa.

Arvoisa puhemies! Myös tukityöllistämistä täällä hallitus on usein jopa ehkä hieman
kritisoinut ja kokenut sen jotenkin tällaisena tempputyöllistämisenä. Mutta jos palataan
vielä siihen vuoteen 2008, niin esimerkiksi Tanskassa ja Ruotsissa panostettiin aivan toi-
sella tasolla tukityöllistämiseen kuin meillä, jopa kaksinkertaisesti, moninkertaisesti myös
Saksassa, ja se kuoppa, mihin me jouduimme, olisi ollut ehkä toisen näköinen, jos mekin
olisimme toimineet toisin.

Arvoisa puhemies! Syy, miksi pyysin puheenvuoron, liittyy oikeastaan Suomen kilpai-
lukykyyn. Me olemme tässä salissa oikeastaan viimeiset kaksi vuotta puhuneet siitä, miten
huonossa jamassa Suomi on ja miten huono kilpailukyky meillä on. Mutta valitettavasti se
keskustelu on hyvin paljon keskittynyt ihmisten palkkoihin ja palkkakustannuksiin. Tä-
nään valtiovarainministeri aivan oikein totesi, että saavutettavuuteen pitää panostaa. Hän
aivan oikein nosti esille muun muassa satamainvestoinnit ja ylipäätään väyläinvestoinnit.

Minä olen ollut todella huolissani siitä, että nyt jos koskaan Suomen ja tämänhetkisen
hallituksen tulisi pystyä linjaamaan ne hankkeet, mitä me haluamme vuodelle 2023 linjat-
tavaan EU-tason TEN-T-verkkoon, muun muassa liittyen niihin miljarditukiin, mitä sieltä
on saatavilla, joten kysynkin hallitukselta: koska te aiotte saada valmiiksi sen väyläsuun-
nitelman, jota sitten Brysselissä ja muualla Euroopassa on hyvä esitellä?

Mutta kaiken kaikkiaan, arvoisa puhemies, kysymys on siitä, miten jaksaa suomalainen
osaaminen — ei pelkästään tällä hallituskaudella mutta miltä se näyttää vaikka kymmenen
vuoden päästä, vuonna 2027. Olemmeko edelleen maailman ykkösiä tai edes kymmenen
joukossa? Miten nämä nyt tehdyt leikkaukset näkyvät siinä, miten suomalainen yliopisto,
suomalainen ammattikorkeakoulu ja ylipäätään koko koulutussektori jaksaa, koska ilman
osaamista me emme pysty selviytymään tässä kansainvälisessä kilpailussa? Kaikki muu on
oikeastaan toissijaista.

SDP on muun muassa talousvaliokunnassa vaatinut panostuksia matkailuun ja kiertota-
louteen. Kiitos hallitukselle siitä, että meitä on kuunneltu. Teimme hallituksen kanssa yk-
simielisen mietinnön energia- ja ilmastostrategiasta, ja siitä vielä kerran kiitos.

Lopuksi, arvoisa puhemies, vielä kommentti siitä, miksi Suomen kasvu ja kehitys on
epätasaista niin alueellisesti kuin aivan toimialojakin katsoen. Miksi Länsi-Suomi kasvaa
ja Itä-Suomi köhii? Erityisesti kysyn tätä keskustapuolueelta, koska teille jos kenelle koko
Suomi, aluekehitys, on ollut aina ainakin minun mielestäni keskiössä. Mutta nyt tuntuu sil-
tä, että markkinat vievät ja keskusta vikisee, koska jos nyt katsotaan vaikka edustaja Hos-
31



Pöytäkirjan asiakohta PTK 60/2017 vp
kosen Pohjois-Karjalaa, niin kyllä ne työttömyysluvut ovat todella ikävää luettavaa. Tähän
liittyen annan hallitukselle yhden neuvon: Älkää keskittykö pelkästään biotalouteen. Muis-
takaa digitalisaatio, monipuolinen suomalainen konepajaosaaminen. Katsokaa laajasti ja
kuunnelkaa elinkeinoelämää, yrittäjiä, pienyrittäjiä ja sijoittajia, miten Suomea kannattaa
kehittää. Siten te saatte koko Suomen liikkeelle.

16.49 Esko Kiviranta kesk:  Arvoisa puhemies! Varsinaissuomalaisittain tähän lisäta-
lousarvioesitykseen on syytä olla tyytyväinen, kun Lounais-Suomea on kerrankin muistet-
tu. Kouriintuntuvinta on Turun ja Uudenkaupungin välisen radan sähköistämiseen ehdo-
tettu 21 miljoonan euron valtuus ja 2 miljoonan euron määräraha. Ilmeisesti myös radan
perustuksia joudutaan vahvistamaan. Välitön hyötyjä on norjalaisen Yaran Uudenkaupun-
gin-tehdas, jonka Venäjältä tapahtuviin raaka-ainekuljetuksiin liittyvät turvallisuus- ja ym-
päristöriskit muun muassa Turun ratapihalla pienentyvät. Aikaa myöten myös henkilöju-
naliikenne Turusta Uuteenkaupunkiin voinee alkaa ja auttaa muun muassa Uudenkaupun-
gin autotehdasta työvoiman saamisessa.

Merkittävä on myös Lounais-Suomen koulutukseen ehdotettu 20 miljoonaa euroa, josta
valtaosa, 14 miljoonaa euroa, ohjataan tekniikan alan yliopistojen yhteistyöhön Lounais-
Suomen alueella. Vielä riittää 6 miljoonaa euroa ammattikoulutuksen reformin pilotteihin
ja ammattikorkeakoulutuksen vahvistamiseen.

16.50 Kari Kulmala ps:  Arvoisa rouva puhemies! Tässä lisätalousarviossa on erittäin
paljon hyviä kohteita. Sen tietää siitä, että jopa oppositio niitä kannattaa, vaikka toimet ei-
vät ole heidän mielestään tietenkään riittäviä.

Tällä hetkellä talous on kasvussa. Edustaja Skinnarille tiedoksi, että omassa maakunnas-
sani Pohjois-Karjalassa yritysten liikevaihto on kasvussa lähes joka toimialalla. Myös ko-
timaan kysyntä on kasvattanut myyntiä. Laariin sataa nyt liki kaikista ilmansuunnista.
Maakunnassamme vain viiden toimialan liikevaihto laski viime vuoden lopulla hieman, lä-
hes parinkymmenen muun toimialan liikevaihto kasvoi. Erityisen vahvaa on meno ollut
metallin viennissä, mutta myös puualan kasvuprosentit ovat kaksinumeroisia. Moneen ai-
kaisempaan vuoteen nähden poikkeavaa on ollut se, että yritysten kasvu kattaa koko maa-
kunnan. Viennin ja yritysten liikevaihdon kehitys on ollut Pohjois-Karjalassa pääsääntöi-
sesti jopa maan keskiarvoa parempaa, mutta työllisyys on kohentunut hieman muuta maa-
ta hitaammin. Tämän osalta onkin vielä paljon tekemistä. Myös alavireinen matkailu näyt-
tää kääntyneen maakunnassamme kasvuun, ja esimerkiksi tax-free-kaupan kasvuprosentti
on peräti 70.

Yksi asia, minkä toivoisin hallituksen palauttavan pikimmiten, on romutuspalkkioko-
keilu. Vuoden 2015 romutuspalkkiokokeilu oli menestys. Vanhoja autoja poistettiin esi-
merkiksi vuoden 2015 heinäkuussa yli 22 prosenttia enemmän verrattuna edellisvuoden
heinäkuuhun. Tämä lisäsi osaltaan meidän jokaisen liikenneturvallisuutta. Romutuspalk-
kiokokeilun aikana kuluttaja sai 1 500 euron alennuksen uudesta autosta romutettuaan yli
10 vuotta vanhan auton ja ostettuaan tilalle uuden auton, jonka CO2-päästöt ovat enintään
120 grammaa per kilometri tai jonka käyttövoimana on joko kokonaan tai osittain korkea-
seosetanoli, metaani tai sähkö. Valtion osuus romutuspalkkiosta oli 1 000 euroa ja auto-
alan osuus 500 euroa yhtä uutta autoa kohden. 

Romutuspalkkion turvin on Suomen teille saatu jo noin 8 000 vähäpäästöistä uutta au-
toa. Tällä hetkellä silti vielä noin puolet Suomen autokannasta on yli 10 vuotta vanhaa. Ta-
32



Pöytäkirjan asiakohta PTK 60/2017 vp
voitteena tulee mielestäni jatkossakin olla autokannan muuttaminen nuoremmaksi, ympä-
ristöystävällisemmäksi sekä liikenneturvallisemmaksi. Romutuspalkkiokokeilun jatkami-
nen olisi myös valtion verotulojen ja työllistämismahdollisuuksien näkökulmasta jatkami-
sen arvoinen. Romutuspalkkiokokeilun jatkaminen olisi hyvää jatkoa hallituksen päätök-
selle alentaa autoveroa portaittain vuosina 2016—2019. Pitäisin romutuspalkkiokokeilun
jatkamista jopa parempana ratkaisuna kuin rakenteilla olevalle Kymi Ring -moottoriurhei-
lukeskukselle myönnettävää 3,5 miljoonan euron määrärahaa, koska romutuspalkkioko-
keilusta olisi hyötyä useammalle liikenteen käyttäjälle.

16.54 Ville Skinnari sd (vastauspuheenvuoro):  Arvoisa puhemies! Onnittelut Pohjois-
Karjalalle siitä, että kasvua löytyy. Oma puheenvuoroni liittyi siihen, että se voisi olla vie-
läkin voimakkaampaa. Mutta täytyy nyt hallitusta tukeakin välillä täältä oppositiosta liit-
tyen Kymi Ring -hankkeeseen. Siinä on aivan oikein vastuutettu myös yksityistä sektoria,
kuten ministeri Orpo sanoi. Jollei yksityistä rahaa löydy, ei löydy valtionkaan rahaa, se on
aivan oikea lähestymistapa se.

Vielä äskeiseen puheenvuoroon liittyen totean sen, että toivottavasti hallitus todella ot-
taa takaisin tämän autonromutuspalkkion, koska jos katsotaan kaikkia meidän ilmastota-
voitteitamme, olen aivan samaa mieltä edustajan kanssa siitä, että meidän tulisi paljon voi-
makkaammin tukea autokannan uusiutumista. Jos katsoo niitä vaikutuksia, mitä aikaisem-
malla romutuspalkkiolla oli, niin kansantaloudellisesti se investointi kannattaa. [Kari Kul-
mala: Hyvä puheenvuoro!]

16.55 Hannu Hoskonen kesk:  Arvoisa rouva puhemies! Suomen valtiontalouden tilan-
teesta tuossa lisätalousarviokirjasessa kertovat tekstit ovat aivan paikkansa pitäviä ja erin-
omaisen kuvaavia nykyistä taloustilannetta peilaten.

Edustaja Skinnari äskeisessä puheenvuorossa kysyi Itä-Suomen perään. Se kuuluu olen-
naisena osana, toivon mukaan, Suomen kehittämiseen, että myös Itä-Suomea kehitetään.
Miksi Itä-Suomella menee keskimääräistä huonommin kuin muulla Suomella? Vastaus on
kovin yksinkertainen: Itä-Suomi, Pohjois-Karjalan maakunta varsinkin, on joutunut Venä-
jän pakotepolitiikan jalkoihin ihan selkeästi. Ja toisena syynä ovat sitten nämä metsäteol-
lisuuden isot, suurimittaiset puuntuonnit ja varsinkin energiapuun tuonti, joka on kurista-
nut paikallisen puukaupan varsinkin energiapuupuolella lähes kokonaan ja sitten polkenut
muun muassa metsäkoneurakoitsijoiden ja kuorma-autoilijoiden taksat niin alas kuin ikinä
olla voi tämän kabotaasiliikenteen takia. Sitä suurmetsäteollisuus käyttää tänä päivänä häi-
käilemättömästi hyväksi. Olen siitä kyllä omassa ryhmässäni puhetta pitänyt ja jatkan sen
pitämistä, että saataisiin venäläisten liikenteelle joku järkevä maksu, että eivät särkisi Suo-
men teitä maksamatta tänne mitään veroja tai korvauksia. Tämä tietysti Schengenin ulko-
rajalla on hieman vaikeampi harjoitus, kun emme voi keksiä omia sääntöjä vaan ne on hy-
väksytettävä tuolla Brysselissä. Mutta kuitenkin se syy on siellä. 

Toinen suuri syy Itä-Suomen huonoon tilaan on tietenkin liikenneinfran tilanne. Me ja
muu maakunta olemme jääneet jalkoihin niistä rahoista, mitä muualle Suomeen suuria
hankkeita on tehty, Itä-Suomeen ei juuri ollenkaan. Elikkä liikenneinfran osalta olemme
takapajula, se on kiistämätön tosiasia.

Biotalouden kehitys on ollut ensimmäinen pitkäaikainen positiivinen merkki Itä-Suo-
messa, mutta nyt on sitten keskusvirastoissa ja ministeriöissä ollut vastustusta yhtä hanket-
ta kohtaan, jota olen tässä yrittänyt Lieksaan viedä eteenpäin: Lieksan GFN-hanke, bioöl-
33



Pöytäkirjan asiakohta PTK 60/2017 vp
jyhanke, joka tekee puusta bioöljyä, joka sopii muun muassa polttoaineisiin lisäjakeeksi,
dieseliin ja bensiiniin. Eli tätä hanketta sitten erilaiset keskusvirastot ovat vastustaneet,
siellä on jarrutettu, täysjarrutus on menossa, ja sitä asiaa nyt selvitellään. Hanke olisi muu-
ten täysin hyväksytty maakunnassa, vain rahoituspäätökset viipyvät jostain syystä byro-
kratian rattaissa. Jos edustaja Skinnarilla on tähän ratkaisu, niin mielelläni otan sen vas-
taan vaikka välittömästi. Asian eteen tehdään joka päivä töitä, ratkaisua ei vielä ole, mutta
uskon, että ratkaisu saadaan syntymään ennen kuin seuraavia lumia pihalta lapioidaan. 

Joka tapauksessa biotalous on meille iso asia, ja Suomen ja Itä-Suomen ja koko Suomen
kannalta äärimmäisen tärkeä näkökulma myös lisätalousarvion kautta on se, että jos met-
säpuolella ei saada uusia investointeja aikaiseksi, meidän kasvun eväät on silloin syöty.
Metsätalouden puolella Suomen metsissä tapahtuva hakkuutoiminta tuo koko maahan li-
sää sekä metalliteollisuutta, kemianteollisuutta, energiateollisuutta ja monta muuta teolli-
suuden pientä alaa. Koska investoinnit ovat niin valtavia, niin siitä hyötyy koko Suomi —
esimerkkinä tapaus Äänekoski, jonka ministeri Orpo omassa puheenvuorossaan toi hyvin
esiin muutama tunti sitten.

Toinen asia, talouden yleinen tilanne: 
Kuten lisätalousarviossa todetaan, niin talouden yleinen tilanne on saatu kääntymään

plusmerkkiseksi. On syytä muistaa, että kysymyksessä on kahdeksan vuoden korpitaival.
Suomen talous laski kahdeksan vuotta alamäkeä koko ajan. Ja sitten kun demarit ovat tässä
salissa huutaneet ja antaneet vahvan mielipiteen siitä, että mikään ei ole toiminut eikä on-
nistunut hallitukselta: Jos katsoo viime vaalikauden tapahtumia, niin meillähän viime vaa-
likaudella tapahtui sellainen asia, että velkaa otettiin rajusti lisää, 100 000 työtöntä tuli li-
sää, kuntatalous ajettiin konkurssin partaalle, kriisikuntien lista oli pitkä kuin nälkävuosi. 

Viime vuonna kuntatalous kääntyi jo plussalle, 450 miljoonaa euroa viime vuonna kun-
tatalous oli plussalla, eli kuntapuoli pantiin kuntoon, ja nyt on työllisyys lähtenyt parane-
maan. Mutta on syytä muistaa, niin oppositiossa kuin hallituksessakin, koko Suomen edus-
kunnassa se, että nyt aloitettu työ on pitkäjänteistä työtä, se on kuin maratonin juoksua. He,
jotka ovat sen juosseet, sanovat, että tuota maratonia ei voi ensimmäisellä viidellä kilomet-
rillä muuta kuin hävitä, voittaa sitä ei voi ensimmäisellä viidellä kilometrillä. Elikkä nyt
tarvitaan malttia tehdä uusia viisaita investointipäätöksiä, laittaa infraa kuntoon. Tämä hal-
litushan panee muun muassa liikenneväylien kunnon kohottamiseen 600 miljoonaa euroa
ylimääräistä, mikä viime vaalikaudella muuten jäi tekemättä. 

Elikkä summa summarum voisi sanoa, että talouden suunta on käännetty, ja kuten mi-
nisteri Orpo sanoi, nyt pitää mennä päätös päätökseltä, askel askelelta eteenpäin. Mitään
hokkuspokkuskonstia ei ole olemassa Suomen talouden kuntoon laittamiseen seuraavina
vuosina, vaan sitkeää, rauhallista työtä — ja ennen kaikkea se, että nyt tulevissa työmark-
kinaratkaisuissa olemme järkeviä ja emme lähde vastuuttomasti mitään isoja ulosmittauk-
sia tekemään. Uskon vahvasti siihen, että nyt työmarkkinajärjestöillä tämä tietämys ja
osaaminen on niin korkealla tasolla — arvostan erittäin suuresti heidän osaamistaan — että
he osaavat tulevat ratkaisut tehdä Suomen kokonaistalouden huomioiden, koska jos ha-
luamme työttömyyttä tässä maassa alas, niin meidän on syytä ottaa huomioon se, että ole-
massa olevat työpaikat ovat äärimmäisen tärkeät ja jokainen uusi syntyvä työpaikka pie-
nentää työttömyyttä.

Tämän viisauden ymmärrän levinneen kyllä kaikkialle tässä maassa, että vain työn kaut-
ta Suomi nousee ja työttömyys saadaan laskuun — sieltä kautta ne noin 7 miljardin kus-
34



Pöytäkirjan asiakohta PTK 60/2017 vp
tannukset, jotka työttömyys tälle yhteiskunnalle vuosittain maksaa, saadaan pienennettyä.
Tässäkään asiassa oikoteitä onneen ei ole olemassa.

17.01 Sami Savio ps: Arvoisa puhemies! Kun työllisyys on nyt kääntynyt selvään nou-
suun ja talous samalla kasvuun, niin uskaltaa oppositiokin jo kiitellä varovasti, mutta kui-
tenkin se uskaltaa kiitellä hallitusta. Kiitokset ovat yhä edelleen siis hentoja, mutta kun ta-
louden nousuvauhti hiljalleen tästä kiihtyy, niin lisääntyy varmaan oppositiosta käsin tule-
va kiittelykin hallituksen hyvistä esityksistä. 

Lisätalousarvio pienentää kasvaneiden verotuloarvioiden myötä valtion velanottotarvet-
ta kaikkiaan 178 miljoonalla eurolla. On tosiaan varsin poikkeuksellista, että nämä lisäta-
lousarviot pienentävät velanottoa, kuten edustaja Vähämäki täällä tänään aiemmin totesi.
Tämä kehitys on ainakin osaltaan seurausta tuloveronalennuksista ja ostovoiman kasvami-
sesta, mikä on saanut suomalaiset kuluttajat liikkeelle. Arvonlisäverotuotot kasvavatkin yli
180 miljoonaa euroa aiemmin arvioidusta. On silti selvää, että julkinen velkaantumisem-
me on edelleen liian nopeaa. Onneksi kuntatalouden velkaantumistahti on saatu taittumaan
tällä vaalikaudella.

Arvoisa puhemies! Tuloveron alennusten lisäksi eräs hyvä esimerkki toimivasta kan-
nustimesta on päivähoitomaksujen alennus. Päivähoitomaksuja alennetaan jälleen varsin-
kin pienituloisissa lapsiperheissä. Se on hyvää jatkumoa jo viime syksynä tehdyille mak-
sualennuksille. Ne ovat parantaneet työllistymisen kannustimia ja kasvattaneet monen pie-
nituloisen perheen käteenjääviä tuloja useilla prosenteilla. Tällaisia hyviä päätöksiä tulee
tehdä jatkossakin. Nettotulojen kasvu bruttotulojen pysyessä maltillisina hyödyttää sekä
palkansaajia, yrittäjiä että koko suomalaista yhteiskuntaa.

17.03 Jani Mäkelä ps: Arvoisa puhemies! Itse tuolta hieman vähemmän suotuisan raken-
nemuutoksen alueelta tulevana osaan ehkä hieman sanoa joitakin syitä siihen, miksi talous
ei aina etene jossain päin maata yhtä hyvin kuin toisaalla. Kyse ei läheskään aina ole ra-
hasta tai valtion panoksesta, vaan kysymys voi olla myös asenteesta, siitä, millainen on
kulttuuri yrittäjyyttä ja siinä onnistumista kohtaan. Enemmänkin meillä päin on ollut asen-
teena se, että mennään töihin isoon firmaan sen sijaan, että perustettaisiin oma yritys. Nyt
vain ongelma on se, että niitä isoja firmoja ei välttämättä enää ole tai ne eivät työllistä sa-
massa määrin kuin aikaisemmin, ja tämä yhtälö ei toimi. Tarvitsisi keksiä jotain uutta. Se
ajatusmaailma kuulostaa varsin sosiaalidemokraattiselta, ja sitä taustaa vasten ihmettelin-
kin edustaja Skinnarin puheenvuoron loppua. Se oli suorastaan hämmentävä. Siinä puhut-
tiin yrittäjien ja elinkeinoelämän kuulemisesta. Piti oikein tarkistaa puhujan puoluekanta.
Olisin mielelläni kuullut, mitä sellaisia asioita on, joita mainitut tahot pitävät hyvinä ja joi-
ta SDP on koskaan edistänyt, edes kannattanut tai ei ole suorastaan vastustanut. Apteekka-
reita ja juristeja kyllä on pari vuotta osattu täällä haukkua.

17.05 Katri Kulmuni kesk: Arvoisa rouva puhemies! Kuten päivän keskustelussa on mo-
neen kertaan tullut esille, vaikuttaa siltä, että talouden suuri käänne on todellakin tapahtu-
nut. Sen huomaa monista arvioista, jotka liittyvät vaikkapa verotuloarviokertymään. Sitä
on pystytty korjaamaan hieman ylöspäin. Arvonlisäverotuotto on hieman korkeampi kuin
on arvioitu. Jopa autovero kasvaa hieman siitä, mitä on ajateltu. Kyllähän nämä osaltaan
kertovat siitä, että ihmisilläkin on jälleen luottoa omaan kotitalouteensa. Se kertoo myös
siitä, että yhä useampi ihminen on saanut töitä. Se, että maaliskuun tilastoissa oli yli 10 000
35



Pöytäkirjan asiakohta PTK 60/2017 vp
pitkäaikaistyötöntä vähemmän kuin samaan aikaan vuosi sitten, puhumattakaan siitä, että
oli yli 30 000 työtöntä kokonaisuudessaan vähemmän verrattuna vuoden takaiseen, on kyl-
lä näille ihmisille henkilökohtaisessa elämässä aivan valtavan suuri asia.

Tässä keskustelussa ja hallituksen lisätalousarvioesityksessä on tullut esille positiivisen
rakennemuutoksen alueita. On aivan selvää, että Varsinais-Suomen varsin suuri kasvu-
vauhti säteilee laajemmalle alueelle, ja samankaltaista kasvuvauhtia kyllä on ounastelta-
vissa myös pohjoisessa. Siellä matkailun kasvulukemat ovat olleet jo pitkään kaksinume-
roisia, ja on ollut erittäin tärkeää, että hallitus sitten myös tuolla budjetin puolivälitarkas-
teluissaan toi mukaan matkailuun uusia kärkihankkeita. Nämä ovat asioita, joista on pit-
kään puhuttu, vaikkapa audiovisuaalisen median kannustin, jolla pystytään luomaan myös
uudenlaista luovaa toimintaa Suomeen. Tämä tulee muuten esille myös tuossa pohjoismai-
sessa viime vuoden toimintakertomuksessa, koska Pohjoismaat yhdessä ovat tehneet erit-
täin paljon työtä sen eteen, että saadaan elokuvatuotantoja Pohjolaan.

Arvoisa puhemies! Ajattelin kuitenkin puhua omassa puheenvuorossani hieman infra-
struktuurista ja siitä, että jos me haluamme saada tehtyä sen suuren historiallisen muutok-
sen, että luovumme fossiilisista polttoaineista ja rakennamme uusiutuville energiamuo-
doille siten, että hyödynnämme kaikki jätevirrat, se tarkoittaa myös sitä, että meidän infran
täytyy olla hyvässä kunnossa. Onnittelen Vuosaarta ja Oulua sataman syvennyksistä ja toi-
von, että sitten seuraavassa vaiheessa myös Pohjois-Suomen satama Kemissä pystyisi tä-
män syvennyksen saamaan. Se on totta kai kilpailullisesti erittäin merkittävä. Ottaen huo-
mioon sen, että Suomen pohjoisimmat satamat ovat yhteen laskettuina kuitenkin jo varsin
suuria — ja monet pohjoisen hankkeet, puhumattakaan Kaidin potentiaalisesta miljardin
euron hankkeesta tai pidemmän aikaa spekulaatioissa olleista kaivannaisteollisuuden
hankkeista tai sitten muista, Kemijärven ja Kainuun biotaloushankkeista — on varmasti
tarpeellista, että Keminkin satama oman syväyksensä saa, etenkin kun kilpailutilanne
Ruotsin kanssa on varsin tiukka. Suomella on kuitenkin uniikkia maailmanlaajuista osaa-
mista jäänmurtamisessa. Se, että Kemi taitaa olla niitä ainoita kokonaan jäässä olevia sata-
mia ja silti pystymme sitä hyödyntämään läpi vuoden, on kyllä hieno osoitus suomalaises-
ta jäänmurto-osaamisesta. Niinpä toivonkin, että myös Kemin satama tulee saamaan väy-
län syväyksen mahdollisimman pian, ja uskon, että ennen kaikkea tämä Kaidin liikkeelle
lähtevä hanke on siinä se laukaiseva tekijä.

Arvoisa puhemies! Myös se, että esimerkiksi Finnveran varainhankinnan valtuuteen eh-
dotetaan puolen miljardin euron lisäystä, kertoo siitä, että yritykset ovat kiinnostuneita
lainarahasta ja ovat lähteneet sitä hakemaan. Samoiten se, että myös Tekesissä lainaval-
tuuksia ehdotetaan nostettavaksi, on erittäin merkittävää. Vielä jos mietin sitä puolivälitar-
kastelun päätöstä siitä, miten Suomen Akatemiaa, Tekesiä ja ensimmäistä kertaa myös am-
matillista koulutusta tullaan pääomittamaan, se on erittäin merkittävä askel sille, miten saa-
daan sitä perus- ja ruohonjuuritasoa — yhdessä sen ammatillisen koulutuksen suuren re-
formin kanssa — ja myös yritysyhteistyötä paranemaan, koska monet niistä kasvun alois-
ta, mitä tällä hetkellä on, lähtevät kyllä luonnonvarapuolelta, ja siellä myös ne pääomat
ovat aika suuria, mitä vaaditaan, ja ne pitää pystyä oppilaitoksille tarjoamaan ja mahdollis-
tamaan.

Lisäksi tähän loppuun ajattelin vielä sanoa muutaman sanan ja ehkä toiveenkin siitä, kun
Suomessa on kaivannaisteollisuutta ja siitä iso osa on toiminut vuosikymmeniä erinomai-
sesti ja tuottanut kansantaloudelle hyötyä ja hoitanut asiat mutta valitettavasti on myös sel-
laisia, jotka ovat sitten jättäneet jälkiään, ja yksi niistä nyt sitten on tämä, mihin joudutaan
36



Pöytäkirjan asiakohta PTK 60/2017 vp
laittamaan tässä lisätalousarviossa 5 miljoonaa euroa. Toivon, että jossain vaiheessa lain-
säädäntöä ympäristövastuun osalta ja takausvastuiden osalta tarkistettaisiin, ettei veron-
maksajille tällaisia laskuja jäisi.

Keskustelu päättyi.

Asia lähetettiin valtiovarainvaliokuntaan.
37


