















































DEMAB6.tmp.xml


Pöytäkirjan asiakohta PTK 118/2017 vp

 Tarkistettu
4.1

Pöytäkirjan asiakohta 

PTK 118/2017 vp

Täysistunto

Keskiviikko 15.11.2017 klo 14.01—21.42

11. Lakialoite laiksi tuloverolain muuttamisesta
Lakialoite LA 71/2017 vp Leena Meri ps ym.

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 11. asia. Puhemiesneuvosto ehdottaa, että asia lähetetään valtiovarainvaliokuntaan.

Keskustelu

21.31 Sami Savio ps: Arvoisa puhemies! Tässä perussuomalaisten lakiesityksessä esite-
tään lapsivähennyksen jatkamista nykymuodossaan. Tämä vuonna 2014 väliaikaiseksi sää-
detty lapsivähennys tuli silloin aikanaan korvamaan merkittäviä lapsilisäleikkauksia. Mei-
dän mielestämme, kun näitä lapsilisiä ei ole korotettu tämän jälkeen, olisi loogista myös
jatkaa lapsivähennystä.

Täällä eduskunnassa on paljon puhuttu siitä, että tuloverotus ei kiristy kenenkään osalta,
mutta nyt näyttää kuitenkin siltä, että joidenkin lapsiperheiden osalta se saattaa kiristyä
merkittävästikin, jos tästä lapsivähennyksestä luovutaan. Lapsivähennyshän antaa kulle-
kin huoltajalle, jos on kaksi huoltajaa, 50 euron nettotulon lasta kohti aina neljään lapseen
asti, jolloin perheen nettotulo voi tämän lapsivähennyksen avulla lisääntyä yhteensä 400
euroa. Samoin yksinhuoltajaperheissä sama 400 euroa on myös mahdollista saada neljän
lapsen yksinhuoltajana. Katsomme, että tämän lapsivähennyksen jatkaminen olisi erittäin
tärkeää jo siksikin, että syntyvyys on Suomessa nälkävuosien tasolla. 150 vuotta sitten
meillä syntyi yhtä paljon lapsia kuin nyt, vaikka väkimäärä oli paljon pienempi. 

Lapsiperheitä tulee tukea kaikin mahdollisin käytettävissä olevin keinoin, ja näin ollen
katson, että tämä lakialoite on erittäin kannatettava, ja toivon eduskunnan suhtautuvan sii-
hen erittäin suurella vakavuudella.

Keskustelu päättyi.

Asia lähetettiin valtiovarainvaliokuntaan.


