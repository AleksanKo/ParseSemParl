















































DEM5CAD.tmp.xml


Pöytäkirjan asiakohta PTK 38/2019 vp
Pöytäkirjan asiakohta 

PTK 38/2019 vp

Täysistunto

Torstai 26.9.2019 klo 16.00—18.41

2.4. Suullinen kysymys syrjäytymisestä sisäisen turvallisuuden kannalta (Heidi Viljanen 
sd)

Suullinen kysymys SKT 19/2019 vp

Suullinen kyselytunti

Ensimmäinen varapuhemies Tuula Haatainen: Seuraava kysymys, sosiaalidemokraat-
tinen eduskuntaryhmä, edustaja Viljanen.

Keskustelu

16.48 Heidi Viljanen sd: Arvoisa puhemies! Aiemmin viikolla käsittelimme täällä salis-
sa kansalaisaloitetta lasten ja nuorten syrjäytymisen ehkäisemiseksi. Useampi kertoi koke-
muksistaan koulukiusaamiseen liittyen ja jakoi omakohtaisia koskettavia tarinoitaan. Ker-
tomukset kiusaamisesta pysäyttävät joka kerta. Kiusaaminen voi olla alkusysäys myöhem-
mälle syrjäytymiselle. Siksi jokaisella lapsella ja nuorella pitää olla oikeus turvalliseen ja
ymmärtävään aikuiseen, mieluummin moniin.

Rinteen hallituksen ohjelman mukaan eriarvoisuuden kasvu ja syrjäytyminen ovat hal-
lituskauden keskeisiä haasteita oikeusvaltion näkökulmasta. Syrjäytyminen on sisäisen
turvallisuutemme yksi suurimmista uhista. Ministeri Ohisalo, kun te vastaatte sisäisestä
turvallisuudesta, miten te näette syrjäytymisen osana sitä ja mihin toimiin aiotte ryhtyä ti-
lanteen parantamiseksi?

16.49 Sisäministeri Maria Ohisalo (vastauspuheenvuoro): Arvon puhemies! Kiitos
edustaja Viljaselle erittäin tärkeästä kysymyksestä. Kuten mainitsitte, on todella niin, että
sisäministeriön omissa selvityksissä jo vuosia on todettu sisäisen turvallisuuden suurim-
maksi uhkaksi syrjäytyminen. Aina kun ihmiset jäävät jollain tavalla yhteiskunnan sivuun,
marginaaleihin, ulkopuolelle, tilanteeseen, jossa he kokevat, että heille ei ole paikkaa, hei-
tä ei kuunnella, he eivät voi vaikuttaa, on kyse myös siitä, että tässä yhteiskunnassa turvat-
tomuus lisääntyy.

Tällä hallituskaudella tehdään muun muassa sisäisen turvallisuuden selonteko. Olen vii-
meksi tänään keskustellut siitä, ja me aiomme tehdä sen itse asiassa vuotta nopeammin
kuin mitä on ollut muun muassa hallintovaliokunnan pyyntö eli ensi vuoden loppuun men-
nessä — siinä missä tulevat puolustuspoliittinen selonteko ja ulko- ja turvallisuuspoliitti-
nen selonteko, niin yhtä aikaa tulee sisäisen turvallisuuden selonteko, jossa tämä teema
nostetaan aivan keskiöön. Hallitusohjelma lähtee siitä, että kukaan ei jää ulkopuolelle. Sitä
varmistetaan koulutukseen panostamisella, sosiaaliturvapanostuksilla ja muun muassa
asumisen kohtuuhintaistamisella.
 Tarkistettu
4.0



Pöytäkirjan asiakohta PTK 38/2019 vp
Kysymyksen käsittely päättyi.
2


	2.4
	16.48
	16.49


