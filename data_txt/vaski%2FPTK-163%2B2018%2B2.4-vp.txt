















































DEM43DD.tmp.xml


Pöytäkirjan asiakohta PTK 163/2018 vp
Pöytäkirjan asiakohta 

PTK 163/2018 vp

Täysistunto

Torstai 21.2.2019 klo 16.01—22.46

2.4. Suullinen kysymys maksuttomasta toisen asteen koulutuksesta (Ozan Yanar vihr)
Suullinen kysymys SKT 268/2018 vp

Suullinen kyselytunti

Puhemies Paula Risikko: Seuraava kysymys, vihreä eduskuntaryhmä, edustaja Yanar.

Keskustelu

16.25 Ozan Yanar vihr: Arvoisa puhemies! Ensi viikolla Kansalaistorille kokoontuu val-
tava joukko tasa-arvoisen koulutuksen puolustajia. Mielenosoituksella puolustetaan mak-
suton toinen aste -kansalaisaloitetta, jonka hallituspuolueet hylkäsivät valiokunnassa vedo-
ten yhden sanan tekniseen virheeseen — yhden sanan. Tämä on koulutuksen ja nuorten
halveksuntaa.

Ensinnäkin viesti on se, että kansalaisilla pitäisi olla huippujuristit, jotta he voisivat yli-
päätään laatia kansalaisaloitteita. Toiseksi aloitteen takana olivat nuoret, mutta he eivät
saaneet ansaitsemaansa kunnioitusta. Näinkö meillä oikeasti kannustetaan nuoria usko-
maan politiikkaan? 

Arvoisa hallitus, alle 25-vuotiaista noin 15 prosentilta puuttuu toisen asteen tutkinto. Se
on valtava luku. Nyt kysynkin opetusministeri Grahn-Laasoselta: miksi hallituspuolueet
vastustavat maksutonta toisen asteen koulutusta?

16.26 Opetusministeri Sanni Grahn-Laasonen (vastauspuheenvuoro): Arvoisa puhe-
mies! Ensinnäkin tähän kansalaisaloitteeseen liittyen: se on eduskunnan prosessi, ei halli-
tuksen prosessi. [Välihuuto vasemmalta] 

Sitten itse asiaan: Nuorten huoli toisen asteen koulutuksen oppimateriaalikustannuksis-
ta eli lukiokirjoista ja ammatillisen koulutuksen välineistä on otettu täällä erittäin vakavas-
ti. Meillä ei voi olla Suomessa sellaista tilannetta, että joltain nuorelta jäisi koulutus suo-
rittamatta tai kesken perheen varattomuuden takia. [Paavo Arhinmäki: Tämähän on tilan-
ne!] Siitä syystä hallitus on antanut eduskunnalle ja eduskunta on hyväksynyt lain oppima-
teriaalilisästä, joka syksystä alkaen tuo helpotusta tähän tilanteeseen. Se kohdentuu niiden
perheiden nuorille, joissa taloustilanne on vaikea, eli se on täsmätoimi auttamaan nuoria.
Eli opintotuen osana oppimateriaalilisä helpottaa lukiokustannuksia ja ammatillisen kou-
lutuksen välineistön kustannuksia.

Puhemies Paula Risikko: Pyydän nyt niitä edustajia, jotka haluavat esittää lisäkysymyk-
siä tästä nimenomaisesta aiheesta, painamaan V-painiketta ja nousemaan seisomaan.
 Tarkistettu
4.0



Pöytäkirjan asiakohta PTK 163/2018 vp
16.27 Ozan Yanar vihr (vastauspuheenvuoro): Arvoisa rouva puhemies! Ministeri ei va-
litettavasti vastannut suoraan minun kysymykseeni. Hallitus on kerta toisensa jälkeen tar-
jonnut maksuttoman toisen asteen osalta vastaukseksi tätä juuri mainitsemaanne oppima-
teriaalilisää. Se on keinona ja vastauksena riittämätön. Ensinnäkin, se ei riitä kattamaan lä-
hellekään kaikkia opiskelun kustannuksia, kun esimerkiksi ylioppilastutkinnon hinta voi
nousta jopa 2 500 euroon. Toisekseen, se maksetaan kuukausittain, jolloin se ei auta niissä
tilanteissa, kun pitäisi esimerkiksi ostaa satojen eurojen läppäri tai työvaatteet. Suomi
myös erottuu tässä negatiivisesti muista Pohjoismaista, sillä Ruotsissa, Tanskassa ja Nor-
jassa opiskelijat eivät maksa oppikirjoista tai -materiaaleista. Myös esimerkiksi Palkansaa-
jien tutkimuslaitos on esittänyt kokeilua maksuttomasta toisen asteen koulutuksesta. Tä-
hän on tultava muutos. Suomen nuoret ovat vaatineet muutosta. On aika tehdä koulutuksen
kunnianpalautus. Kysynkin ministeriltä vielä kerran: miksi pidätte oppimateriaalilisän
puolta, [Puhemies koputtaa] vaikka nuorten lisäksi myös asiantuntijat ovat ehdottaneet
[Puhemies: Aika!] selvitystä maksuttomasta toisesta asteesta?

16.29 Eurooppa-, kulttuuri- ja urheiluministeri Sampo Terho (vastauspuheenvuoro): 

Arvoisa puhemies! Oppimateriaalilisä ja opintotuki kuuluvat itse asiassa minun toimialaa-
ni. Tämä uudistus, mikä on tehty nyt tällä vaalikaudella, on tehty nimenomaan sitä varten,
että se oli se, mikä pystyttiin nyt toteuttamaan ja mikä auttaa nimenomaan siihen kaikkein
akuuteimpaan tarpeeseen eli antaa nimenomaan pienituloisten perheiden nuorille huomat-
tavan parannuksen nykytilaan ja paremmat mahdollisuudet päästä toisen asteen opinnot
läpi ilman, että se kaatuu kellään siihen, että varallisuudesta jää kiinni. Se on sekä kansa-
kunnan etu että yksilön etu, että meidän parhaat lahjakkuudet pääsevät sosiaalisesta taus-
tasta huolimatta eteenpäin opinnoissaan, ja tämä nimenomaan auttaa siihen vaivaan. Te ha-
luatte antaa tuen myös vuorineuvoksien lapsille, rikkaiden lapsille, jotka eivät sitä tarvitse.
Te vain kasvattaisitte silloin julkissektorin menoja, kun nyt tämä on nimenomaan annettu
kohdennetusti mahdollisimman viisaalla ja julkisia menoja säästävällä tavalla.

16.30 Pilvi Torsti sd (vastauspuheenvuoro): Arvoisa puhemies! Me keskustelemme pe-
rustavanlaatuisesta koulutuksellisesta tasa-arvokysymyksestä. Lienee yhteiskunnan perus-
tehtävä tarjota meidän kaikille lapsille ja nuorille sellainen koulutus lähipäiväkodista
eteenpäin, jolla sitten aikuisena voi elättää itsensä ja työllistyä, ja tässä ajassa ja tänä päi-
vänä se on ammatillinen koulutus tai lukio, joka sitten jatkuu korkeakouluihin. No nyt
meillä ovat paitsi nuoret myös lastenjärjestöt Pelastakaa Lapset ry:n johdolla vuosien poh-
dinnan jälkeen tehneet kansalaisaloitteen asiasta, joka heistä on kaikkein kipein ongelma,
eli toisen asteen maksullisuudesta. Tähän aloitteeseen on liittynyt valtava määrä intoa, in-
tohimoa ja halua muuttaa maailmaa. Nyt meillä oli valiokunnassa mahdollisuus todeta, että
viemme aloitteen sanomaa eteenpäin ja pyydämme hallitukselta asiasta selvitystä ja mah-
dollisia lakimuutoksia. Kysyn ministeri Grahn-Laasoselta: oletteko tämän aloitteen asiasi-
sällön takana?

16.31 Opetusministeri Sanni Grahn-Laasonen (vastauspuheenvuoro): Arvoisa puhe-
mies! Kyllä olen sen asiasisällön takana, että Suomessa koulutuksen pitää olla jokaisen
nuoren ulottuvilla ihan kotitaustasta riippumatta, alkaen sieltä päiväkodeista ja läpi koko
koulutusjärjestelmän. Tavoitteena pitää olla se, että jokainen meidän nuorista suorittaa vä-
2



Pöytäkirjan asiakohta PTK 163/2018 vp
hintään toisen asteen tutkinnon ja tulevaisuudessa vähintään puolet nuorista aikuisista
myöskin korkeakoulututkinnon, ja lisäksi rakennamme jatkuvan oppimisen mahdollisuuk-
sia ihan kaikille. Tältä viikolta meillä on kertoa sellaisia hyviä uutisia, että koulutuksen ja
työelämän ulkopuolella olevien nuorten määrä on Suomessa kääntynyt laskuun, eli nuor-
ten syrjäytymistä pystytään tehokkaasti ehkäisemään muun muassa panostamalla kor-
keaan työllisyysasteeseen ja koulutusmahdollisuuksiin. Eli tältä osin hallitus on ryhtynyt
moniin toimiin, ja yksi niistä keskeisistä asioista, mitä tällä hetkellä olemme pystyneet te-
kemään, on oppimateriaalilisä, joka ratkaisee tätä itse ongelmaa eli tarjoaa niille perheille,
jotka tukea tarvitsevat, taloudellista tukea nuorten lukiokirjoihin ja oppimateriaaleihin.

16.32 Jani Toivola vihr (vastauspuheenvuoro): Arvoisa rouva puhemies! Tässä maksut-
toman toisen asteen kohdalla nyt aika paljon hallituksen suunnalta puhuttiin nimenomaan
pienituloisuudesta, mutta itse ajattelen, että tässä puhutaan paljon laajemmasta kysymyk-
sestä, ylipäätään esteettömästä avoimesta väylästä jokaiselle nuorelle rakentaa omaa tule-
vaisuuttaan, ja se koskee muitakin perheitä kuin kaikista pienituloisimpia. Juuri kuulin kes-
kustelun, jossa perheen vanhemmat pohtivat, kannattaako nuoren mennä lukioon, ja sitä
pohdittiin nimenomaan maksujen näkökulmasta. Heillä teoriassa varmaan olisi rahat tähän
maksuun, mutta se maksullisuus luokin tilanteen, missä perheessä pohditaan, mihin se raha
sijoitetaan. Yhtäkkiä nuorikin saattaa olla tilanteessa, missä vanhemmat ikään kuin katkai-
sevat häneltä sitä polkua, koska ollaan sen mahdollisen maksullisuuden edessä. Tämä on
yksi toinen esimerkki siitä, mitä sillä maksuttomuudella aidosti tarkoitetaan. Kysyisin vie-
lä hallitukselta: miten me kaikin tavoin varmistamme, että toinen aste on avoin väylä tule-
vaisuuteen jokaiselle nuorelle Suomessa?

16.33 Opetusministeri Sanni Grahn-Laasonen (vastauspuheenvuoro): Arvoisa puhe-
mies! Jotta ei hämmennetä kotikatsomoja ja suomalaisia tässä: Meillä on Suomessa se ar-
vokas lähtökohta, että meillä on maksuton koulutusjärjestelmä, [Suna Kymäläinen: Todel-
lisuudessa ei ole!] eli jokainen lapsi ja nuori pääsee kouluttautumaan kotitaustasta, per-
heen taloudellisesta tilanteesta riippumatta. 

Nyt tarjoamme uudenlaisia taloudellisen tuen apuvälineitä siihen, että myös näihin ma-
teriaalikustannuksiin pystytään vaikuttamaan. Samaan aikaan sitten meillä on käynnisty-
nyt myöskin oppilaitosten kanssa pilottihankkeita ja kokeiluja siitä, miten niitä maksuja
pystytään ylipäätään painamaan alas. Sehän auttaisi ihan jokaista perhettä näissä oppima-
teriaaliasioissa. 

Sen viestin täytyy olla selvä ja lähteä täältä Suomen eduskunnasta, että koulutus kannat-
taa, ja nuorille pitää pystyä juurruttamaan positiivisia asenteita uuden oppimiseen. Se on
meidän koulutusjärjestelmän tehtävä, ja se on Suomen keskeinen kansallinen vahvuus.
Tarvitsemme myös perheet mukaan tähän työhön.

16.34 Tuomo Puumala kesk (vastauspuheenvuoro): Arvoisa puhemies! Kyllähän nämä
aloitteen tekijät tekivät tässä kertakaikkisen upean työn. En voi ajatella, että paljon enem-
pää voitaisiin saada aikaan seitsemän viikkoa ennen vaaleja kuin se, että eri puolueet otta-
vat kantaa vaaliohjelmissaan näin merkittävään kysymykseen. [Paavo Arhinmäki: Tämä
on vähän niin kuin koulutuslupaus!] Hyvät ystävät, reilun seitsemän viikon päästä on edes-
sä tilanne, jossa puolueet muodostavat tähän asiaan kantansa ja toivottavasti kertovat sen
vaaleissa. [Vasemmalta: Jo ajat sitten!] Keskustan kanta tähän asiaan on kristallinkirkas,
3



Pöytäkirjan asiakohta PTK 163/2018 vp
[Paavo Arhinmäki: Vähän samanlainen kuin koulutuslupaus?] ja kerron sen vielä selkeästi
kaikille: Se on se, että oppioikeus jatkuisi 18 ikävuoteen asti. Nykyään se jatkuu 17 ikä-
vuoteen. Toisimme sinne siis vuoden lisää. Sen lisäksi toisimme kriteereihin jatko-opinto-
valmiuden, eli pitää olla aina valmis jatko-opintoihin, ja jos alle 18-vuotias keskeyttää kou-
lun, hänet ohjataan aina eteenpäin esimerkiksi kansanopistoon. Silloin myöskin 18-vuoti-
aaksi asti opinto olisi maksutonta. [Puhemies: Kysymys?] Ministeri, onko tämä hyvä mal-
li? Kannattaako tätä keskustan mallia edistää?

16.35 Opetusministeri Sanni Grahn-Laasonen (vastauspuheenvuoro): Arvoisa puhe-
mies! Siitä varmastikin löydämme täällä hyvää yksimielisyyttä ja yksituumaisuutta, että
jokaisen nuoren pitää suorittaa jatkossa vähintäänkin se toisen asteen tutkinto, ja kaikki pi-
tää tehdä sen eteen, että se olisi mahdollista Suomessa. Se lähtee jo sieltä varhaiskasvatuk-
sesta, hyvästä pohjasta ja perustasta, koulupolun tukemisesta ja perusopetuksen vahvista-
misesta niin, että jokainen saavuttaa perustiedot ja taidot. Tällä hetkellä ongelma on esi-
merkiksi se, että peruskoulun päättäneistä valitettavasti kaikki eivät saavuta sellaista mo-
nipuolista lukutaitoa ja muita perustaitoja, joita tarvittaisiin toisella asteella ja elämässä, ja
sen takia perusopetusta pitää myöskin vahvistaa. 

Sen osalta sitten, mitä toiseen asteeseen tulee, niin täällä on viety läpi iso koulutusuudis-
tus ammatilliseen koulutukseen ja myöskin lukioon. Eli nyt meillä on olemassa enemmän
työkaluja auttaa nuoria eteenpäin. Esimerkiksi yksi keskeinen keskeyttämisen syy on tä-
hän asti ollut alanvalinta, väärän alan valinta, ja nyt siihen voidaan vaikuttaa esimerkiksi
niin, että nuori voidaan ympäri vuoden ohjata uuteen koulutukseen.

16.36 Li Andersson vas (vastauspuheenvuoro): Arvoisa puhemies! Ministeri Grahn-Laa-
sonen sanoi moneen otteeseen, että Suomessa on maksuton koulutus, mutta ongelmahan
nimenomaan on siinä, että se ei ole maksutonta toisella asteella [Vasemmalta: Aivan!]
vaan opiskelukustannukset nousevat jopa tuhansiin euroihin sen sijaan, että asia olisi jär-
jestetty samalla tavalla kuin peruskoulussa, missä ei katsota sitä, minkälainen on perheen
tulotaso, vaan maksuton koulutus turvataan kaikille opiskelijoille nuorille kuuluvana oi-
keutena riippumatta siitä, tuleeko köyhästä vai rikkaasta perheestä. 

Ihmettelen myöskin edustaja Puumalan kantoja ja näkemyksiä liittyen tähän kansalaisa-
loitteeseen. Kaikilla puolueillahan olisi ollut mahdollisuus nyt nuorten itse tekemän kam-
panjan ja kansalaisaloitteen pohjalta muodostaa kanta tähän toisen asteen maksuttomuu-
teen tässä salissa. [Tuomo Puumala: Puolueilla on eri kantoja!]

Haluan kysyä ministeri Grahn-Laasoselta: jos kerran on sitoutunut siihen, että opiske-
lun pitää olla kaikille nuorille Suomessa mahdollista, niin miten voi olla, että tämä hallitus
ei edes ole selvittänyt keinoja toteuttaa [Puhemies koputtaa] maksutonta koulutusta toisel-
la asteella [Puhemies: Aika!] vaan on ainoastaan selvittänyt kustannuksia?

16.37 Opetusministeri Sanni Grahn-Laasonen (vastauspuheenvuoro): Arvoisa puhe-
mies! Haluaisin huomauttaa, että tämä hallitus on tehnyt enemmän tämän asian korjaami-
seksi kuin se hallitus, jossa te olitte mukana [Välihuutoja] tai jossa vihreät olivat mukana,
eli viime hallitus. Oppimateriaalilisä on luotu juuri sitä varten, että meiltä keneltäkään ei
jäisi koulutus suorittamatta maksujen takia. Eli se on täsmätoimi tähän asiaan. 

Asiantuntijat itse asiassa ovat tätä asiaa selvittäneet, niin kuin varmasti tiedättekin sivis-
tysvaliokunnan jäsenenä, ja arvioivat näitä kustannuksia, mitä aiheutuisi näistä erilaisista
4



Pöytäkirjan asiakohta PTK 163/2018 vp
malleista. Itse täytyy kyllä sanoa, että tilanteessa, jossa meillä Suomessa on ollut taloudes-
sa tiukkaa ja vasta ollaan pikkuhiljaa siitä toipumassa, meillä on paljon koulutuksessa ke-
hittämisen tarvetta ja panostamisen paikkoja. Silloin se priorisointikysymys on se, että mi-
käli meillä olisi käytössä esimerkiksi se noin 87—142 miljoonaa euroa, mitä tämä toimi
maksaisi, niin käytettäisiinkö se hyvätuloisten kirjoihin vai käytettäisiinkö se esimerkiksi
erityisopetukseen [Puhemies koputtaa] ja oppimisen tukeen.

16.38 Paavo Arhinmäki vas (vastauspuheenvuoro): Arvoisa rouva puhemies! Tietysti
aina pitäisi katsoa eteenpäin ja tulevaisuuteen, ja minusta on positiivista, että moni puolue
on nyt sillä kannalla, että oppivelvollisuusikää pitäisi pidentää ja huolehtia siitä, että jokai-
sella nuorella on aidosti mahdollisuus opiskella ja mahdollisuus maksuttomaan opiske-
luun. 

Mutta kun te, ministeri Grahn-Laasonen, väititte, että tämä hallitus on tehnyt enemmän
kuin edellinen hallitus — edellinen hallitus, jossa oli pääministeripuolueena kokoomus —
niin haluan muistuttaa, että oppivelvollisuusiän pidentäminen oli esillä edellisessä halli-
tuksessa. Ja mikä oli se puolue, joka torppasi tämän esityksen? [Vasemmalta: Oliko se ko-
koomus?] Se oli pääministeripuolue kokoomus. [Välihuutoja vasemmalta] 

Taas jos mietitään opiskelijoiden asemaa, niin edellisellä kaudella ei leikattu opintotu-
esta, ei euroakaan eikä senttiäkään. Nyt te tässä hallituksessa, ministeri Grahn-Laasonen,
leikkasitte opintorahasta 25 prosenttia. Opiskelijat ovat se ryhmä, jolta on leikattu kaik-
kein eniten [Puhemies: Kysymys?] tässä yhteiskunnassa. Kysymys kuuluukin: pitäisikö
vähän korjata äskeistä puheenvuoroanne? [Naurua]

16.40 Opetusministeri Sanni Grahn-Laasonen (vastauspuheenvuoro): Arvoisa puhe-
mies! Uskon, että tämän kansalaisaloitteen tekijät, nuoret ja järjestöt, arvostavat sitä, että
eduskunta ottaa tämän huolen vakavasti. Myös hallitus on ottanut sen vakavasti niin, että
olemme sen oppimateriaalilisälainsäädännön jo tänne eduskuntaan tuoneet ja hyväksy-
neet. Sitä kautta niiden perheiden kohdalla, joissa on riski, että nuorelta jää koulutus kes-
ken tai että nuori ei esimerkiksi aloita toisen asteen opintoja, pystytään siitä riskistä pääse-
mään eroon sillä, että oppimateriaalilisä opintotuen kautta voidaan kanavoida nimen-
omaan niihin perheisiin, joissa se tarve on kaikkein suurin.

Meillä on ollut Suomessa erittäin vaikeat taloudelliset ajat, ja kaikki puolueet täällä ovat
joutuneet osallistumaan talouden tasapainottamiseen, mutta se, mistä haluan muistuttaa, on
se, että meillä on yhteinen tavoite koulutuksen tasa-arvon vahvistamisesta, ja sitä on tehty
nyt [Puhemies koputtaa] muun muassa oppimateriaalilisän kautta. [Paavo Arhinmäki: Ei
vastattu!]

16.41 Sari Multala kok (vastauspuheenvuoro): Arvoisa puhemies! Heti alkuun on tässä
korjattava se väärinkäsitys, jota täällä edustaja Yanar viljeli siitä, että jouduimme teknisis-
tä syistä tämän kansalaisaloitteen hylkäämään: Siihen yhtyi koko sivistysvaliokunta, ja se
johtui siitä, että tässä oli kyse toimenpidealoitteesta ja toimenpidealoitteen sisältöä ei edus-
kunta voi muuttaa. [Välihuutoja] Kuitenkin tässä puhutaan aivan todella tärkeästä asiasta
eli siitä, että kaikilla on mahdollisuus vähintään toisen asteen koulutukseen. Kuten täällä
erittäin hyvin jo opetusministeri aiemmin totesi, 22 000 nuorta on löytänyt tiensä pois syr-
jäytymisuhan alta vuodesta 2015 lähtien. Tämä on yksi politiikan keskeisimmistä tehtävis-
tä. Vähintään yhtä tärkeää kuitenkin on varhainen puuttuminen, juuri se, että jokainen lap-
5



Pöytäkirjan asiakohta PTK 163/2018 vp
si saa riittävän tuen ihan sieltä varhaiskasvatuksesta esiopetukseen ja perusopetukseen as-
ti. [Puhemies: Kysymys?] Kysyisinkin hallitukselta: mitä toimia aiotte vielä tehdä, tai mitä
olette tehneet, nuorten syrjäytymisen ehkäisemiseksi?

16.42 Opetusministeri Sanni Grahn-Laasonen (vastauspuheenvuoro): Arvoisa puhe-
mies! Niin kuin jo kerroin, me olemme Suomessa siinä iloisessa ja hyvässä tilanteessa, että
Suomessa koulutuksen ja työelämän ulkopuolella olevien nuorten määrä on laskenut vii-
meisten vuosien aikana selvästi tämän hallituskauden aikana. Siinä on pitkälti selittävänä
tekijänä hyvä työllisyyskehitys, mikä auttaa myös nuoria ja on tehokasta syrjäytymisen eh-
käisyä. Mutta aivan kuten edustaja Multala kysyi ja kommentoi, kyllä meidän täytyy tehdä
enemmän nuorten syrjäytymisen ennalta ehkäisemiseksi ja käännettävä katsetta varhaisiin
vuosiin, jo päiväkoteihin ja varhaiskasvatuksen hyviin vaikutuksiin, lapsen kasvuun, kehi-
tykseen, myöhempään oppimiseen, syrjäytymisen ehkäisyyn, ja sen ohella sitten huoleh-
dittava ehyestä koulupolusta koko matkalta. Eli ennalta ehkäisevä näkökulma, varhaista
puuttumista. Yksi semmoinen hyvä tämän hallituskauden saavutus lienee kuitenkin nämä
Ohjaamo-palvelut: 60 Ohjaamoa, jotka kokoavat nuorten palvelut ja avun yhdelle luukulle
meidän nuorillemme. 

16.43 Mikaela Nylander r (vastauspuheenvuoro): Arvoisa puhemies! Toisen asteen
maksuttomuus on todella tärkeä asia, ja tämän keskustelun perusteella voidaan todeta, että
se toteutuu varmasti viimeistään ensi kaudella. Mutta siirtymistä toiselle asteelle tulee tu-
kea, ja mielestäni on erittäin tärkeätä myös puhua näistä toimenpiteistä. Meillä on käytössä
ja tiedossa toimivia malleja: joustava perusopetus, kymppiluokka, opinto-ohjaus, oppilas-
huolto ynnä muuta. Nyt haluaisin kysyä: mitä hallitus on tehnyt, jotta tätä nivelvaihetta,
siirtymistä toiselle asteelle, tuettaisiin enemmän ja se siirtyminen tapahtuisi vaivattomasti?

Värderade talman! Ett avgiftsfritt andra stadium är viktigt, och på basen av den här diskus-
sionen är jag säker på att senast nästa period kommer det här att förverkligas. Men också
det att du tar dig till andra stadiet är jätteviktigt, och då talar vi om olika modeller och stöd
som vi har, till exempel tionde klass och så vidare. [Puhemies koputtaa] Jag frågar reger-
ingen: Vad har ni gjort för att den här övergången till andra stadiet ska vara trygg och flex-
ibel?

16.44 Opetusministeri Sanni Grahn-Laasonen (vastauspuheenvuoro): Arvoisa puhe-
mies! Kysymys, mikä liittyi tähän nivelvaiheeseen, oli erinomainen — miten siirtyminen
perusopetuksesta toiselle asteelle varmistetaan? Siinä on otettu Suomessa isoja askeleita
eteenpäin, eli voidaan sanoa, että Suomessa koulutustakuu on saatu toimimaan, eli meillä
likimain koko ikäluokka siirtyy perusopetuksen jälkeen toisen asteen opintoihin. Ongelma
on siirtynyt oikeastaan siitä askeleen eteenpäin, ja se on koulutuksen runsas keskeyttämi-
nen. Siihen pystytään vaikuttamaan nyt entistä paremmin, kun meillä on käytössä uudiste-
tun ammatillisen koulutuksen uusia työkaluja. 

Se on totta, että tarvitaan nuorille vierellä kulkemista ja parempaa ohjausta, ja siihen esi-
merkiksi yhtenä toimena tämä mainittu Ohjaamo, missä apua saa yhdeltä luukulta, voi toi-
mia. Sen lisäksi ehdotan harkittavaksi seuraavina askeleina — meillä on ministeriössä täs-
tä jo käynnissä pohdintaakin — pitäisikö meillä olla myös perusopetuksen jälkeen sel-
keämmin jälkiohjausvelvoite, elikkä niin, että nuoret voisivat saada selkeämpää ohjausta
6



Pöytäkirjan asiakohta PTK 163/2018 vp
esimerkiksi Ohjaamo-instrumentin kautta siihen vaiheeseen, mikäli siinä kohdassa tapah-
tuu putoamista.

16.45 Ritva Elomaa ps (vastauspuheenvuoro): Arvoisa puhemies! Koulutuksesta on lei-
kattu viime hallituskaudella valtavasti. Sama leikkauslinja valitettavasti on jatkunut tällä
hallituksella. [Timo Heinonen: Se tehtiin silloin kun perussuomalaiset oli siellä!] Meillä on
paljon syrjäytyneitä ja niitä, jotka ovat pudonneet kelkasta pois, ja perussuomalaiset ovat
siitä huolissaan. Koulumotivaatio on monella hyvin heikko. Kysynkin nyt ministeri Grahn-
Laasoselta: Pohjanmaalla on tällainen Komiasti kotona ja opintiellä -pilottihanke, mikä on
tuottanut valtavan hyviä tuloksia. Siinä pari aikuista kysyy vanhemmilta luvan, tekee kou-
lun kanssa yhteistyötä ja hakee koululaiset sieltä kotoa, jopa sängystä, kouluun. Siinä sit-
ten toimitaan niin, että tämä nuori pääsee jaloilleen. Ollaanko tällaista hyvää pilottia jaka-
massa ympäri Suomen ja ottamassa mukaan ohjelmaan? Se on se, mihin pystyttäisiin [Pu-
hemies koputtaa] suoraan vaikuttamaan, jos syrjäytymistä halutaan estää. 

16.46 Eurooppa-, kulttuuri- ja urheiluministeri Sampo Terho (vastauspuheenvuoro): 

Arvoisa puhemies! Nuorison syrjäytymisen osalta vastaan, että Ohjaamo-toiminta, joka on
saanut hyvän vastaanoton ympäri maata niin nuorilta itseltään kuin alan ammattilaisilta, on
nyt laajentunut noin 60 pisteeseen ja vakiintuu, ja siinä on nimenomaan saavutettu se pit-
kään tavoiteltu palvelumuoto, jossa on matala kynnys tulla sinne paikalle, saada apua juuri
siihen omaan henkilökohtaiseen tarpeeseen, ja sieltä ohjataan sen oman tarpeen mukaan
eteenpäin sinne, mikä on missäkin tapauksessa juuri oikea paikka. Tämä on todella hyvä
tukimuoto, palvelumuoto, joka on nyt levinnyt ja vakiintunut. 

Mitä leikkauksiin tulee, niin mitään sellaisia leikkauksia koulutukseen ei ole tehty, mitä
te itse ette olisi hyväksyneet. 

Kysymyksen käsittely päättyi.
7


