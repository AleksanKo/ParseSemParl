















































DEMBC63.tmp.xml


Pöytäkirjan asiakohta PTK 50/2017 vp

 Tarkistettu
4.1

Pöytäkirjan asiakohta 

PTK 50/2017 vp

Täysistunto

Tiistai 9.5.2017 klo 14.05—16.15

7. Hallituksen esitys eduskunnalle tavaroiden maahantuonnin arvonlisäverotuksen siirtä-
mistä Verohallinnolle koskevaksi lainsäädännöksi

Hallituksen esitys HE 45/2017 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 7. asia.
Puhemiesneuvosto ehdottaa, että asia lähetetään valtiovarainvaliokuntaan.

Keskustelu

14.37 Timo Harakka sd: Arvoisa puhemies! Hallitus esittää, että tavaroiden maahan-
tuonnin arvonlisäverotus siirtyy Tullilta Verohallinnolle. Tämä koskee arvonlisäverovel-
vollisten rekisteriin merkittyjä yrityksiä. Esityksen mukaanhan Tulli vastaa jatkossakin ta-
varoiden maahantuonnin verotuksesta, jos tuoja on yksityishenkilö tai arvonlisärekisteriin
merkitsemätön yhteisö, ja edelleen vastaa rikostutkinnasta ja valvonnasta.

Pidän tätä esitystä hyvänä. Se keskittäisi verotuksen toimittamisen nykyistä selvemmin
Verohallinnolle. Myöskin yrityksille vaikutukset ovat myönteiset: ne voivat hoitaa kaikki
arvonlisäverotukseen liittyvät asiat yhdellä menettelyllä yhden viranomaisen kanssa, mikä
helpottaa veroasioiden hoitoa ja seuraamista.

Siis: Uuudistusta voidaan pitää kannatettavana, koska se helpottaa sekä viranomaisten
että verovelvollisten menettelyä ja antaa mahdollisuuden hallinnollisiin säästöihin. SDP
kannatti tämän vuoden alusta toteutettua valmiste- ja autoverotuksen siirtoa Tullilta Vero-
hallinnolle. Siirrolla tavoiteltiin samanlaisia hyötyjä kuin tällä esityksellä.

Mikä olennaista, tämä esitys ei aiheuta myöskään merkittävää uhkaa harmaan talouden
lisääntymisestä. Harmaan talouden vastainen toiminta on tärkeää, ja kaikkien verotukseen
liittyvien päätösten täytyy ottaa se huomioon.

Tämä tietysti koskee myös hallintarekisteriä, joka hämmästyksekseni on poistunut tä-
män päivän päiväjärjestyksestä. On varsin ihmeellinen asia tämä hämärärekisteri, joka
nousee ja kaatuu yhtä mittaa, ilmestyy ja katoaa kuin Irvikissa. Hallitushan on kuin Liisa
Ihmemaassa, niin että siihen kyllä sopii tällainen Irvikissa, joka ilman varoitusta aina tulee
ja haihtuu. Nyt olisi kiva kuulla, jos mahdollisesti jotkut perussuomalaiset kollegat voisi-
vat tässä kertoa: Mistä johtuu — jos teillä on tietoa — että tämä asia on poistunut päiväjär-
jestyksestä? Mikä tähän on johtanut?

Keskustelu päättyi.

Asia lähetettiin valtiovarainvaliokuntaan.


