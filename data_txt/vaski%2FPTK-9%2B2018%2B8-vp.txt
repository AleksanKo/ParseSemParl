















































DEMDD0F.tmp.xml


Pöytäkirjan asiakohta PTK 9/2018 vp
Pöytäkirjan asiakohta 

PTK 9/2018 vp

Täysistunto

Tiistai 20.2.2018 klo 14.05—18.19

8. Hallituksen esitys eduskunnalle siviilitiedustelua koskevaksi lainsäädännöksi
Hallituksen esitys HE 202/2017 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 8. asia. Puhemiesneuvosto ehdottaa, että asia lähetetään hallintovalio-
kuntaan, jolle perustuslakivaliokunnan, ulkoasiainvaliokunnan, tarkastusvaliokunnan, la-
kivaliokunnan, liikenne- ja viestintävaliokunnan ja puolustusvaliokunnan on annettava
lausunto.

Keskustelu

18.10 Kari Kulmala sin: Arvoisa puhemies! Hallituksen esityksessään ehdottaman lain-
säädännön keskeisin tavoite on kansallisen turvallisuuden parantaminen ja säädöspohjan
luominen tiedustelulle. Tämä on hyvä pohja esitykselle, jopa niin hyvä, että sen kannatta-
minen on isänmaallinen teko.

Hallituksen esityksen myötä uudet tiedusteluvaltuudet olisivat vain suojelupoliisin käy-
tössä ja voimassa myös ulkomailla. Uuden lainsäädännön myötä tietoa voidaan hankkia
paremmin sellaisista hankkeista tai toiminnoista, jotka uhkaavat Suomen kansallista tur-
vallisuutta vakavasti. Kun ajatellaan, mitä hyötyä tästä olisi tavalliselle kansalaiselle, niin
voidaan sanoa, että kansallista turvallisuutta horjuttavat teot vaikuttavat viime kädessä ta-
vallisiin kansalaisiin ja heidän oikeuksiinsa. Terroritekojen uhrit voivat olla myös yksilöi-
tä, yksittäisiä kansalaisia. Esimerkiksi vakoilulla on kansantaloutta heikentäviä vaikutuk-
sia, jotka saattavat heijastua jopa työllisyystilanteeseen. Tietoliikennetiedustelun avulla
turvataan vakaata ja demokraattista yhteiskuntaa, mikä on kaikkien suomalaisten edun mu-
kaista.

Ehkä joku miettii myös, kohdistuuko tiedustelu juuri hänen sähköposteihinsa tai puhe-
luihinsa. Kysymys ei kuitenkaan ole jatkossakaan massavalvonnasta vaan kohdennetusta
tiedustelusta. Tarkoituksena on, että rajatuin hakukriteerein haetaan suojelupoliisin tehtä-
vien kannalta olennainen viestiliikenne. Esityksessä ehdotetaan säädettäväksi tarkasti sii-
tä, miten kohdentaminen tapahtuu. Totta kai tietoliikennetiedustelussa viranomaisille tu-
lee viestiliikenteen seassa myös sellaista tietoa, joka ei liity kansallista turvallisuutta uh-
kaavaan tilanteeseen. Tällaisessa tapauksessa tieto hävitettäisiin esityksen myötä heti. Re-
helliselle kansalaiselle ei tule jatkossakaan mitään negatiivisia muutoksia, vaikka tämä esi-
tys hyväksytään. Ainoastaan hänen oma turvallisuutensa paranee, ja se on hänen etunsa.

Keskustelu päättyi.
 Tarkistettu
4.0



Pöytäkirjan asiakohta PTK 9/2018 vp
Asia lähetettiin hallintovaliokuntaan, jolle perustuslakivaliokunnan, ulkoasiainvaliokun-
nan, tarkastusvaliokunnan, lakivaliokunnan, liikenne- ja viestintävaliokunnan ja puolus-
tusvaliokunnan on annettava lausunto.
2


