















































DEM640D.tmpSave.xml


Pöytäkirjan asiakohta PTK 38/2015 vp
Pöytäkirjan asiakohta 

PTK 38/2015 vp

Täysistunto

Keskiviikko 23.9.2015 klo 14.00—17.13

3. Hallituksen esitys eduskunnalle vuoden 2015 kolmanneksi lisätalousarvioksi
Hallituksen esitys HE 19/2015 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 3. asia.
Puhemiesneuvosto ehdottaa, että asia lähetetään valtiovarainvaliokuntaan.

Asian esittelee ministeri Stubb — olkaa hyvä.

Keskustelu

14.03 Valtiovarainministeri Alexander Stubb (esittelypuheenvuoro):  Arvoisa rouva
puhemies, ärade fru talman! Hyvät kollegat! Hallitus tuo eduskunnan käsittelyyn nyt vuo-
den kolmannen lisätalousarvion, ja tätä lisäbudjettia on lähdetty rakentamaan erityisesti
kesällä saamiemme surullisten Microsoft-irtisanomisten negatiivisten työllisyysvaikutus-
ten patoamiseksi ja nopealla aikavälillä.

Nämä kesän Microsoft-tapahtumat heijastavat, harmillista kyllä, taloutemme yleistä
mielialaa laajemminkin. Maailmantalouden kasvu on kääntymässä jälleen laskuun, kun
Kiinan talouden kasvunäkymät ovat heikenneet ja Venäjän epäsuotuisa kehitys jatkuu.
Vaikka monissa vientimaissamme Euroopassa on maltillista kasvua, ei Suomi ole päässyt
tuon kasvun imuun, sillä taloutemme toimimattomat rakenteet jarruttavat edelleen kasvua.
Vaikka muu Eurooppa on kasvussa, Suomen talous on kolmatta vuotta negatiivinen ja
myös kuluvan vuoden kasvu uhkaa jäädä vaimeaksi.

Huolestuttavinta on, että työllisyyskehityksemme on Euroopan heikointa. Myös julki-
nen taloutemme näyttää muuttuneen pysyvästi alijäämäiseksi pidempiaikaisten rakenne-
ongelmien vuoksi, ja heikko veropohjien kasvu ja työttömyysmenojen lisääntyminen aset-
tavat suuren haasteen julkisen talouden hoidolle.

Lienee selvää, että Suomi ei nouse ilman meille kaikille tuttuja rakenneuudistuksia:
sote-uudistusta, kuntatehtävien purkua tai vireillä olevia kilpailukykytoimia, joihin tämä
hallitus on nyt tarttunut. Vaihtoehtoinen tie on jatkuvien leikkausten ja hitaan näivettymi-
sen tie, joka ei kuitenkaan kestävällä tavalla ratkaise kasvuamme estäviä rakenneongel-
mia, ja tällaista kehitystä tuskin meistä kukaan toivoo.

Arvoisa puhemies! Vaikka käsillämme on nyt niin kutsuttu Microsoft-lisäbudjetti, niin
hallituksen toimenpiteet ovat tietysti kokonaisuus. Tätä yksittäistä lisäbudjettia ei voi irrot-
taa isosta kokonaisuudesta. Työllisyyskehityksen kannalta merkittäviä toimenpiteitä ovat
muun muassa hallituksen esitykset yhteiskuntasopimuksen korvaaviksi toimiksi ja halli-
tusohjelmassa linjatut isot uudistushankkeet paikallisen sopimisen edistämisestä tai työ-
voimahallinnon isosta kokonaisuudesta.
 Tarkistettu
4.1



Pöytäkirjan asiakohta PTK 38/2015 vp
Olennaista on myös, miten kannustamme suomalaisia yrityksiä investoimaan, kasva-
maan ja työllistämään. Jokainen ymmärtää, että esimerkiksi jo pelkästään näiden Micro-
softilta menetettyjen työpaikkojen korvaajiksi tarvitaan lukuisia uusia pieniä ja keskisuu-
ria yrityksiä sekä olemassa olevien yritystemme kykyä ja halukkuutta uudistaa ja kasvaa.
Tätä myönteistä kasvun kierrettä hallitus pyrkii käynnistämään muun muassa kannustaval-
la veropolitiikalla, työllistämisen kynnystä alentamalla sekä talouspolitiikan ennustetta-
vuutta lisäämällä.

Kuten todettu, nyt tarkastelemme siis hyvin pientä osaa hallituksen toimenpiteiden ko-
konaisuudesta. Lisäbudjetilla voimme kuitenkin tuoda nopeaa helpotusta akuuttiin tilan-
teeseen, ja tästä tulokulmasta budjetissa esitettyjä toimia tulee myös tarkastella.

Microsoft-kohdistettuja toimia ovat lisäbudjetissa satsaukset aikuiskoulutukseen ja työl-
lisyysmäärärahoihin. Erityisesti ict-alalta irtisanottujen ammatilliseen lisäkoulutukseen ja
korkeakoulutukseen esitetään yhteensä reilun 2 miljoonan euron lisämäärärahaa kuluvalle
vuodelle. Lisärahoituksen turvin voidaan tarjota koulutusta yhteensä noin 750 henkilölle.
Koulutukset on tärkeä suunnitella siten, että ne kestoltaan ja sisällöltään vastaavat mahdol-
lisimman hyvin asiakkaiden tarpeisiin.

Työllisyysmäärärahoihin hallitus ehdottaa 21,6 miljoonan euron määrärahalisäystä, jos-
ta 20 miljoonaa euroa aiheutuu työttömyyden yleisestä kasvusta ja 1,6 miljoonaa euroa Mi-
crosoftin irtisanomisista. Lisäksi ely-keskusten ja te-toimistojen resursseja lisätään yhteen-
sä 9 henkilötyövuodella, jotta Microsoftin irtisanomistilanteen aiheuttamasta paineesta
huolimatta henkilökohtainen apu ja asioiden nopea käsittely voidaan turvata.

Arvoisa rouva puhemies! Haastavan Microsoft-tilanteen lisäksi lisäbudjetilla vastataan
myös muutamiin muihin akuutteihin määrärahatarpeisiin, jotka eivät voi odottaa varsinais-
ta talousarviota tulevalle vuodelle:

Turvapaikanhakijoiden määrän merkittävästä kasvusta johtuen hallitus näkee tärkeäksi
lisätä resursseja Maahanmuuttovirastolle, poliisille ja suojelupoliisille, jotta turvapaikka-
päätösten sujuvuus voidaan turvata myös erittäin haastavassa tilanteessa. Yhteensä lisäyk-
siä tehdään reilun 3 miljoonan euron edestä, ja on sekä Suomen että turvapaikanhakijoiden
itsensä etu, että päätökset tulevat kohtuullisessa ajassa. On varauduttava siihen, että myös
vuoden viimeisessä lisätalousarviossa joudumme tekemään vastaavia lisäyksiä. Viran-
omaisten määrää ja resursseja lisätään tähän työhön tarpeen mukaan, jotta tilanne pysyy
hallinnassa. Pitkällä aikavälillä eurooppalaiset ratkaisut turvapaikanhakijatilanteeseen
ovat sekä taloudellisesti että inhimillisesti välttämättömiä. Näitä haetaan paraikaa Euroo-
pan maiden kesken paitsi eilisessä sisäministerikokouksessa myös tänään ylimääräisessä
Eurooppa-neuvoston kokouksessa.

Hallitus haluaa kantaa kortensa kekoon myös maatalouden kannattavuuskriisin helpot-
tamiseksi. Moni maanviljelijöistämme on nyt vaikeassa tilanteessa Venäjän asettamien
elintarvikkeiden tuontikieltojen takia. On arvioitu, että yksistään Suomen maitoalan tuon-
tikiellosta aiheutuvat menetykset nousevat noin 200 miljoonan euron luokkaan, joten me-
netyksistä voidaan korvata vain pieniä osia. Tarkoituksenamme on kuitenkin auttaa suo-
malaisia tiloja yli kaikkein vaikeimman 20 miljoonan euron kertaluontoisella lisäyksellä
maatilojen maksuvalmiuden turvaamiseen.

Lisätalousarviossa on myös muutamia pienempiä mutta tästä huolimatta tärkeitä lisäyk-
siä:
2



Pöytäkirjan asiakohta PTK 38/2015 vp
Ammatilliseen koulutukseen ehdotetaan 5 miljoonan euron lisäystä, ja tavoitteenamme
on määrärahan turvin tukea ja edistää ammatillisen koulutuksen reformin sisältämien ke-
hittämistoimien käynnistämistä.

Hallitus jatkaa myös ajoneuvojen romutuspalkkiokokeilua 5 miljoonan euron lisämää-
rärahalla. Kokeilusta tähän asti saavutetut kokemukset ovat olleet pelkästään myönteisiä.
Romutuspalkkiokokeilun ideana on, että uuden auton oston yhteydessä yli 10 vuotta van-
han auton romuttamisesta maksetaan 1 500 euron palkkio, jonka saa hyödyksi uuden auton
hinnassa. Tilastojen mukaan kokeilu on vilkastuttanut autokauppaa selkeästi ja lisännyt
alan positiivista imua yhdessä hallituksen autoverokevennyspäätöksen ohella. Sekä auto-
veron alennuksessa että romutuspalkkiokokeilussa erityisen myönteistä on, että autokan-
tamme uudistuu ja uudet autot ovat turvallisempia ja vähäpäästöisempiä ja samalla ro-
muautot ohjautuvat virallisiin romutuspaikkoihin.

Arvoisa rouva puhemies! Tässä on kuluvan vuoden kolmannen lisätalousarvion keskei-
nen sisältö tiivistetysti. Taloustilanteemme haastavuudesta ja arvaamattomista lisämäärä-
rahatarpeista johtuen hallituksen on varattava myös riittävä liikkumatila tulevassa, neljän-
nessä lisätalousarviossa. Jakamattomaksi varaukseksi jää tämän esityksen jälkeen noin 70
miljoonaa euroa. Ensi viikolla pääsemme sitten pureutumaan talouden isompaan kokonais-
kuvaan tuoreine talousennusteineen ensi vuoden varsinaisen talousarvioesityksen, julki-
sen talouden kehysten ja yhteiskuntasopimuksen korvaavien toimenpiteiden käsittelyssä.
— Kiitos.

Puhemies Maria Lohela: Asiasta herännee keskustelua, joten pyydän ilmoittautumaan
nousemalla seisomaan ja painamalla V-painiketta.

14.12 Olavi Ala-Nissilä kesk (vastauspuheenvuoro): Arvoisa rouva puhemies! Harvoin
on lisätalousarvio niin tarpeellinen kuin tällä kertaa. Tässä on erittäin tärkeitä kohteita.

Ministeri Stubb toi esille Salon seudun tilanteen, jossa todella 6 000 työpaikkaa on vä-
hentynyt, viimeksi 1 000. Todellakin on erittäin tärkeää ja hyvä asia, että hallitus reagoi li-
sätalousarviossa tilanteeseen, jotta voidaan sitä Salon kaupungin ja Salon seudun omaa ke-
hittämissuunnitelmaa viedä eteenpäin. Meillä olikin tilaisuus käydä siihen tutustumassa, ja
todella siellä on yrittäjyyttä nyt viriämässä, myöskin ict-alalle. Siinä mielessä on tärkeää,
että tämä koulutus osuu tähän aikaan, jo tähän syksyyn.

Arvoisa puhemies! Tämä ei ole varsinainen täydentävä puhe vaan kiitos ministerille hy-
västä määrärahasta oikeaan kohteeseen.

14.13 Arto Satonen kok (vastauspuheenvuoro): Arvoisa puhemies! On helppo yhtyä
edelliseen puhujaan ja myöskin ministerin avauspuheenvuoroon. Nämä kohteet on erittäin
hyvin valittu. Tässä Microsoftin tilanteessa on erittäin tärkeää, että me saamme sen osaa-
misen käyttöön, joka sieltä nyt vapautuu, että se lähtee uuteen yritystoimintaan tai täyden-
nyskoulutuksen kautta toisille aloille hyödyttämään suomalaista teollisuutta, suomalaista
kauppaa ja suomalaista osaamista ylipäätään. Ja se, että me saamme sellaiset ihmiset sitten
oikeisiin paikkoihin, jotka sieltä vapautuvat, on todella merkittävä asia. Tämä on Salossa
kaikkein suurin haaste mutta toki myös Tampereella, Oulussa ja muualla, missä Microsof-
tin väkeä on ollut.

Pidän hyvänä myös sitä, että tähän autojen romutuspalkkioon saatiin jatkoa, ammatilli-
sen koulutuksen reformia käynnistetään ja myöskin saatiin apua tähän maatalouden akuut-
3



Pöytäkirjan asiakohta PTK 38/2015 vp
tiin tilanteeseen, (Puhemies koputtaa) joka pitkälti johtuu Venäjän asettamista tuontiesteis-
tä.

14.14 Kaj Turunen ps (vastauspuheenvuoro): Arvoisa puhemies! Kiitos valtiovarainmi-
nisterille hyvästä esittelystä. On erittäin tärkeää nyt, että tähän Salon työttömyysongel-
maan pureudutaan ja sitä helpotetaan. Meillä on paljon suomalaisia yrityksiä, joitten tuo-
tanto on Kiinassa ja vastaavissa halvemmissa maissa, ja täytyisi löytää myös keinoja tä-
män tuotannon Suomeen tuomiseksi, ja varmaan niitä keinoja onkin käytettävissä.

Erityisesti haluan kiittää hallitusta näistä työllisyysmäärärahoista ja erityisesti ministeri
Lindströmiä tältä osalta, että yli 20 miljoonaa euroa on tässä lisätalousarviossa tähän tar-
koitukseen laitettu. Olisi tullut katastrofaalinen tilanne tähän maahan, jos tätä ei olisi ollut,
niin että kiitos tästä.

Ja ihan lopuksi vielä haluaisin sanoa tästä maatalouden hätäapupaketista maksuvalmiu-
den parantamiseen, että se tulee viime tipassa ja on tosin riittämätön — resurssit ovat ra-
jalliset — mutta on (Puhemies koputtaa) erittäin hieno juttu.

14.15 Pia Viitanen sd (vastauspuheenvuoro): Arvoisa rouva puhemies! Tilanne on nyt to-
della vakava. On hyvä, että rahaa tulee, mutta se tulee armottomasti myöhässä ja sitä on
liian vähän. Me tiedämme, että arvioitu tarve, mitä tähän tarvitaan, on 90 miljoonaa euroa;
te esitätte noin pariakymmentä. Ministeri Lindström, minä kysyn teiltä: Te olette usein sa-
nonut, että raha on riittämätön. Miksi esitätte vain 30:tä miljoonaa? Mitä ajattelette siitä,
että tällä rahalla ei voida kolmannestakaan tarpeesta tyydyttää? Minun mielestäni nyt ei
olisi varaa askarteluun, vaan tämä asia pitää ottaa hyvin vakavasti. Yleisesti ottaen työlli-
syystilanne pahenee, ja aika moni talouden arvioitsijakin on sanonut viime aikoina, että
hallituksen leikkauspolitiikka vain heikentää kasvunäkymiä ja työllisyystilannetta. (Kaj
Turunen: Tässä on nyt lisärahasta kysymys!) Miten luomme työpaikkoja sillä, että leik-
kaamme sosiaaliturvaa ja ihmisten ostovoimaa? Miten luomme työpaikkoja sillä, että leik-
kaamme osaamisesta ja koulutuksesta? Miten luomme työpaikkoja sillä, että te haluatte
(Puhemies koputtaa) vielä kaiken kukkuraksi leikata ihmisten palkkoja?

14.16 Touko Aalto vihr (vastauspuheenvuoro): Arvoisa rouva puhemies! Vihreät katsoi-
vat jo kesällä toisen lisätalousarvion yhteydessä alati pahenevan työttömyystilanteen vaa-
tivan lisää työllisyysmäärärahoja. Silloin tämä sali päätti toisin, vaikka kaikki asiantuntija-
lausunnot toistivat yhtä ja samaa viestiä: työllistämismäärärahoista on huutava pula, ja yri-
tysten starttirahat ja nuorten palkkatukityöllistämiseen tarvittavat rahat ovat loppu tältä
vuodelta. On hyvä asia, että nyt julkisiin työvoima- ja yrityspalveluihin on tehty 21,6 mil-
joonan euron lisäys, mutta tuo summa kattaa lähes vain ja ainoastaan Uudenmaan tarpeet.
Kuten edustaja Viitanen sanoi, todellinen tarve on 90 miljoonaa euroa. Kysyn: minkä takia
hallitus maksaa mieluummin siitä, että ihmiset eivät saa työtä, kuin maksaisi siitä, että ih-
miset saisivat työtä ja mahdollisuuden koulutukseen?

14.17 Kari Uotila vas (vastauspuheenvuoro): Arvoisa puhemies! On hyvä, että hallitus
reagoi Microsoftin tilanteeseen, mutta sekä valtiovarainministerin että työministerin olisi
pitänyt ehkä lukea se valtiovarainvaliokunnan ja eduskunnan hyväksymä mietintö toisesta
lisäbudjetista tai ainakin muistella sitä, (Eero Heinäluoma: Kesäkuulta!) kun aikoinaan lu-
ki. Silloin koko valiokunta — ei vain oppositio, joka vaati pikaisesti lisäbudjettia jo syys-
4



Pöytäkirjan asiakohta PTK 38/2015 vp
kuun alulle — koko eduskunta, koko tämä sali totesi, että työllisyysmäärärahat ovat lop-
puneet. Yhteenlaskettu tarve on 110 miljoonaa. Tämä viesti on tietenkin voimassa, ja tämä
oli tilanne ilman Microsoftin katastrofia. Tämän vuoksi olemme todella huolissamme, oli-
siko tullut lisäbudjettia ollenkaan, olisiko se tullut siellä lokakuun lopulla, mikä olisi ollut
auttamattomasti myöhässä, niin kuin keväällä todettiin. Nyt ei ole kysymys pelkästään Mi-
crosoftista. Hyvä on, että Salon seutua autetaan, mutta kyllä nyt on huutava pula rahasta:
110 miljoonaa puuttuu työllisyysmäärärahoja, starttirahoja (Puhemies koputtaa) ja niin
edelleen.

14.18 Sari Essayah kd (vastauspuheenvuoro): Arvoisa rouva puhemies! Työllisyysmää-
rärahojen lisäys on toki tärkeä, mutta niin kuin täällä monien kollegojen suusta on jo käy-
nyt ilmi, tällä hetkellä tuo määräraha, mitä hallitus esittää, reilua 20 miljoonaa, on lisäys,
joka ei riitä. Se tieto, mikä te-keskuksista ja myöskin pitkäaikaistyöttömiä työllistävien
työttömien yhdistyksiltä on saatu, kertoo juuri siitä, että noin 90 miljoonaa olisi se todelli-
nen tarve.

Me olemme saaneet ministeriöstä sen tiedon, että tälle vuodelle on siirtynyt niin sanot-
tuja siirtomäärärahoja noin 200 miljoonaa, jotka ovat siis jo sidottuja, mutta siellä on noin
50 miljoonan euron puskuri. Pystyisikö työministeri kertomaan, miksi tätä 50 miljoonan
euron puskuria ei tässä tilanteessa voitaisi vapauttaa, jolloinka yhdessä tämän lisäbudjetti-
määrärahan kanssa päästäisiin jo lähemmäksi 70:tä miljoonaa, joka paremmin vastaisi sii-
hen tilanteeseen, mikä tuolla kentällä tällä hetkellä on?

14.19 Antti Lindtman sd (vastauspuheenvuoro): Arvoisa puhemies! Maakunnissa on tu-
hansia ihmisiä, jotka haluaisivat päästä töihin, heillä olisi työpaikka valmiina, mutta palk-
katuki on jäissä. Ja nyt se, mitä tässä esitetään, hädin tuskin riittää sen ruuhkan purkami-
seen, mikä tässä on syntynyt. Siis tarve olisi 90 miljoonaa, mutta meillä on työministeri,
joka esittää vain 30 miljoonaa. Te olette ollut nyt alle neljä kuukautta ministerinä. Ensim-
mäistä kertaa meillä on työministeri, joka ei itse pidä huolta siitä, että työllisyysmäärärahat
riittävät. (Eduskunnasta: Riittikö viime kaudella?) Meillä on työministeri, joka on sitä
mieltä, että kansainvälisiä ILOn sopimuksia esimerkiksi tässä hallituksen pakkopaketissa
ei voi noudattaa.

Viime perjantain mielenosoituksessa kysyttiin, kun teillä on ollut tämä slogan "sitä saa,
mitä tilaa", että mistä tämän tilauksen voi perua.

14.20 Eero Heinäluoma sd (vastauspuheenvuoro): Arvoisa puhemies! Näin on käynyt,
että työttömyys on kääntynyt uudelleen nousuun ja ikäviä uutisia tulee jatkuvasti. Tämä
Microsoftin tilanne on yksi näitä pahimpia, mutta tämä sama näyttää jatkuvan muuallakin.

Kun työttömyys kasvaa, niin silloinhan pitäisi tietysti reagoida työllisyysmäärärahojen
osalta. Meillä on tilanne työvoimatoimistoissa, että siellä ei enää ole kerta kaikkiaan antaa
palveluita sinne tuleville. Ihmisille sanotaan, että tulkaa neljän kuukauden kuluttua uudel-
leen. Neljään kuukauteen ei voida tehdä yhtään mitään, ja senkin jälkeen tulee ensimmäi-
nen tapaaminen. Määrärahat tulevat jäljessä. Viimeinen tieto oli, että meillä on asiallisesti
ottaen melkein 500 000 ihmistä ilman töitä. Starttirahoja ei voida myöntää, yritysten pe-
rustaminen lykkääntyy, monenlaista toivottomuutta syntyy. Eikö nyt olisi paljon järke-
vämpää sen sijaan, että tätä piipertämistä tehdään ja sitä kehutaan täällä, tehdä radikaalim-
5



Pöytäkirjan asiakohta PTK 38/2015 vp
pia liikkeitä, jotta me voisimme akuutisti auttaa näitä ihmisiä, jotka ovat jääneet ilman työ-
paikkaa?

14.21 Outi Alanko-Kahiluoto vihr (vastauspuheenvuoro): Arvoisa puhemies! Työttö-
myyden lisääntyminen on tosiaan huolestuttavaa, ja hallituksen keinot tähän tilanteeseen
nähden ovat aivan riittämättömiä. (Eduskunnasta: Se on totta!) Silloin kun kesällä kuultiin
Salon uutisesta, niin sekä työministeri Lindström että pääministeri Sipilä pohdiskelivat jul-
kisuudessa, voitaisiinko esimerkiksi ansiosidonnaista uudistaa sillä tavalla, että se sallisi
tämmöisen yrittäjämäisen työnteon, elikkä ansiosidonnainen uudistettaisiin ikään kuin toi-
mimaan starttirahan tapaan. Missä viipyy lainvalmistelu tämän mielestäni erittäin hyvän
idean osalta, jota me vihreätkin olemme edistäneet, ja mitä kuuluu hallitusohjelmaan kir-
jatulle perustulokokeilulle?

14.22 Kalle Jokinen kok (vastauspuheenvuoro): Arvoisa rouva puhemies! Lisätalousar-
viohan tehdään sen takia, että pystytään reagoimaan näihin muuttuviin olosuhteisiin, joita
budjettivuoden aikana tulee, ja sitähän tässä nyt tehdään. Tässä satsataan nyt lisää työlli-
syyteen, maatalouden ongelmiin. Sitten on tämä ennalta arvaamaton pakolaisten ja turva-
paikanhakijoiden vyöry, joka aiheuttaa kustannuksia, kustannuspaineita Maahanmuuttovi-
rastolle ja poliisille, ja on erittäin tärkeää, että sinne nyt lisätään ja saadaan tätä asiaa hoi-
dettua.

Kuitenkin tämä lisäbudjetti lisää valtion nettolainanoton tarvetta 52 miljoonaa euroa
edelleen, elikkä me edelleen velkaannumme, ja kun täällä huudetaan lisää rahaa kaikkiin
tärkeisiin kohteisiin, niin samalla huudetaan myös lisää valtiolle velkaa. Tämä yhtälö mei-
dän pitää ennen pitkää ratkaista, näin tämä ei voi olla, (Touko Aalto: Työttömyys lisään-
tyy!) että aina vain huudetaan lisää velkaa. Pitää olla muita ratkaisuja hoitaa, ja tiedän, että
työministeriössä esimerkiksi kuumeisesti haetaan ja tehdään työtä sen eteen, että on myös
muita ratkaisuja kuin velalla rahoittaa tätä työllisyystilannetta. (Välihuutoja)

Mutta kysynkin, kun tästä jää jakamatonta varausta 70 miljoonaa euroa: (Puhemies ko-
puttaa) riittääkö se loppuvuodelle, vai miten se kohdennetaan jatkossa? (Eduskunnasta: Ei
riitä!)

Puhemies Maria Lohela: Otetaan edustajat Pakkanen, Terho, Myllykoski, Rinne ja sitten
ministeri Lindström.

14.24 Markku Pakkanen kesk (vastauspuheenvuoro): Arvoisa rouva puhemies! Niin
kuin täällä on kuultu monessa puheenvuorossa, työllisyydestä pitää kantaa huolta, ja arvos-
tan itse työministeri Lindströmin toimintaa. Hänellä on omakohtaisia kokemuksia työn te-
kemisestä työttömyyden oloissa.

Mutta erityisesti tässä lisätalousarvioasiassa minua lämmittää tuo nopea reagointi maa-
hanmuuttoon, lisäresurssit sinne. Se myös parantaa työllisyyttä, ja meillä Kouvolan seu-
dulla on nyt tästä oiva esimerkki, kun sitä keskusta ollaan sinne juuri perustamassa.

Toinen asia, mihin haluan myönteisellä tavalla kiinnittää huomion, on tämä, että hallitus
reagoi tähän maatalouden hätään ja sinne on saatu riittävästi toimenpiteitä ja rahaa. — Kii-
toksia.
6



Pöytäkirjan asiakohta PTK 38/2015 vp
14.24 Sampo Terho ps (vastauspuheenvuoro): Arvoisa rouva puhemies! Niin, kun luo-
daan yksityissektorin työpaikkoja, se tietysti perustuu kilpailukykyyn, josta nimenomaan
hallitus yrittää parhaansa mukaan pitää huolta. Veronmaksajien kustantamia, käytännössä
siis velalla rahoitettuja työpaikkoja meillä ei ole enää varaa ylläpitää ikään kuin vain elvyt-
tämisen nimissä. Se ei johda mihinkään kestävään lopputulokseen.

Oppositio tuntuu odottavan näissä lisäbudjettikeskusteluissa, että parilla lisäbudjetilla
uusi hallitus korjaa kaikki edellisen vaalikauden virheet, joita te olitte tekemässä. Se on
mahdotonta. (Välihuutoja — Puhemies koputtaa) Valitetaan piipertämisestä ja samaan ai-
kaan vastustetaan jokaista suurempaa uudistusta, mitä me ehdotamme. Yrittäkää löytää
jonkinlainen johdonmukaisuus toimintaanne. (Martti Mölsä: Se on mahdotonta!)

Ehkä on syytä muistuttaa tästä suuresta kuvasta, josta tämä lisäbudjetti on pieni osa, ja
siksi pyydänkin ministereitä kertomaan, miten tämä lisäbudjetti sijoittuu siihen suureen
kuvaan, miten Suomen työllisyyttä ja kilpailukykyä parannetaan.

14.25 Jari Myllykoski vas (vastauspuheenvuoro): Arvoisa rouva puhemies! Pahoittelen
jo nyt sanavalintojani, mutta täytyy sanoa, että edelliseen puheenvuoroon on pakko sanoa,
että ehkä politiikan kotiuttaminenkin olisi jossain kohtaa tarpeellista, että havaitaan, mitä
Suomessa on tapahtunut. Edellinen hallitus tai sitä edellinen hallitus ei voi yritysten irtisa-
nomisille kyllä yhtään mitään. Ehkä se syyttely tässä toistemme kohdalta on pikkuisen har-
haanjohtavaa.

Mutta, arvoisa rouva puhemies, hallitus lyö omalla leikkauskirveellään jo ammottavaan
työttömyyden haavaan vielä lisäiskua, ja sitten täällä meidän pitäisi juhlistaa sitä, että nyt
laastarilla koetetaan paikata tätä asiaa. Kyllä olisin toivonut, että työministeri Lindström
olisi lähtenyt hakemaan isompaa kalaa jo lähtökohtaisesti kuin 30:tä miljoonaa, sillä kyllä
kalastuslaissakin on joku alamittasääntö. Nyt lähdettiin jo pyytämään alamittaista lohta.

14.27 Antti Rinne sd (vastauspuheenvuoro): Arvoisa puhemies! Käynnistin jo viime syk-
synä valmistelun valtiovarainministeriössä peruspäivärahan ja työmarkkinatuen käyttämi-
seksi aktiiviseen työllistämiseen, ja se valmistelu on siellä edennyt, ymmärtääkseni. Siinä
on se logiikka, että voitaisiin sitä työttömän toimeentuloon käytettävää peruspäivärahaa ja
työmarkkinatukea käyttää elementteinä, joilla saadaan työllistettyä. Se tarkoittaisi noin
700 euroa kuukaudessa yrityksille, jotka ovat valmiit työllistämään, ja korvaisi sitä palk-
katukeen ja starttirahaan riittyvää rahanpuutetta tällä hetkellä kovastikin.

Miksi te, ministeri Lindström, tyydytte näpertelemään muutaman kymmenen miljoonan
euron korjauksilla, kun tarvittaisiin 100 miljoonaa euroa lisää rahaa? Mitä te luulette, että
teidän työttömät työkaverinne paperitehtaalta miettivät tästä näpertelystä?

Puhemies Maria Lohela: Ministeri Lindström, 3 minuuttia.

14.28 Oikeus- ja työministeri Jari Lindström: Arvoisa rouva puhemies! Myöhässä,
liian vähän, piiperrystä ja näpertelyä. Minkä takia ollaan tässä tilanteessa? Minulle tuli sy-
liin näiden työllisyysmäärärahojen valtuuksien loppuminen heti, kun tämä homma alkoi.
Samalla hetkellä ilmaisin huoleni myös hallituksen sisällä, ja siihen asiaan puututtiin. Te
syytätte minua nyt jostain semmoisesta, mitä te itse olette linjanneet tämän vuoden alussa.
Te olette linjanneet, että korvamerkitään rahoja. Järjestelmä on niin jäykkä, että sieltä, mis-
sä on rahoja, ei voida käyttää niitä jonnekin muualle. Se, että me tässä etsimme syyllisiä, ei
7



Pöytäkirjan asiakohta PTK 38/2015 vp
tietenkään auta yhtään työttömiä, mutta syyttäkää minua, minä otan tämän kyllä vastaan.
(Ben Zyskowicz: Kekkosmainen puheenvuoro!)

Näpertely. Mitä tässä ollaan tekemässä? Tässä ollaan tekemässä täydellistä muutosta
työttömyyden hoitoon. Yhä vähemmillä rahoilla pitää tehdä yhä paremmin. No, mitä me
tässä näpertelemme? Me näpertelemme sitä, että olen tavannut kaikkien te-keskusten joh-
tajat viime viikolla ja saanut sieltä erittäin hyvää palautetta. Siellä on valmiutta tehdä asioi-
ta uudella tavalla. Kun ei rahaa ole laittaa niin paljon, niin tehdään niillä vähillä rahoilla jär-
kevämpiä toimenpiteitä. Se tarkoittaa sitä, että toimenpiteillä pitää olla vaikuttavuutta. Mi-
nun mielestäni tämä tämmöinen syyttely ja tämmöinen, että teidän aikana nämä asiat on
tehty hyvin — totta kai, me reagoimme nyt tähän hätään.

Miksi en pyytänyt isompaa kalaa? Työllisyysmäärärahoja jo seuraavalle vuodellekin
lasketaan. Minkä takia? Sen takia, että meillä on niin vähän rahaa käytettävissä joka puo-
lella muutenkin. Tästä tuntuu unohtuvan tämä iso kuva siitä, mitä me koetamme tehdä: lait-
taa samaan aikaan Suomen taloutta kuntoon, koettaa saada elinkeinopolitiikkaa kuntoon,
koettaa saada työpaikkoja, koska emme me voi pakottaa mihinkään ihmisiä, joilla ei ole
työpaikkoja. Tämä on kummallista keskustelua, mutta otan nämä viestit vastaan.

Täällä tuli sentään ihan konkreettisiakin kysymyksiä liittyen siihen, voitaisiinko kehit-
tää uusia malleja, muun muassa joku irtisanomiskorvauksen käyttäminen yrittämisen tuke-
miseen. STM:ssä on pohdiskelussa kaikenlaisia keinoja. Meillä on mahdollisuus tämän
hallitusohjelman mukaan kokeilla asioita. Sen kokeilun alle, esimerkiksi työn sateenvar-
jon alle, voidaan laittaa erilaisia kokeiluja, joilla me saamme kokemuksia siitä, mikä toi-
mii.

Nyt on tärkeää miettiä semmoisia keinoja, millä me saamme sitä vaikuttavuutta. Palk-
katuki ja starttiraha ovat semmoisia, mistä on oikeasti ollut hyötyä, ja niihin kannattaa pa-
nostaa jatkossakin, mutta kysymys kuuluu: mihin muuhun meidän on syytä, vai onko syy-
tä, laittaa rahaa? Millä tavalla me autamme niitä ihmisiä? Pyörivätkö he siellä oravanpyö-
rässä vai pääsevätkö he oikeasti elämässä eteenpäin? Tämä on se iso kysymys. Ei hallituk-
sella ole tarkoitus kiusata työttömiä, vaikka täällä koetetaan nyt antaa sellaista kuvaa, että
täällä herra työministeri vain puuhastelee. Kyllä herra työministeri tekee koko ajan, ja var-
sinkin se virkakunta, kovasti töitä, että tämä järjestelmä ja tämä asenne muuttuu. — Kii-
toksia. 

Puhemies Maria Lohela: Ministeri Stubb 3 minuuttia, sitten jatketaan keskustelua.

14.31 Valtiovarainministeri Alexander Stubb: Arvoisa rouva puhemies! Mielestäni
erinomaista keskustelua, ja kaikkea syyttelyä pitää ilman muuta välttää.

Tuossa jossain vaiheessa tuli mieleen vanha integraatioteoreetikko Donald Puchala,
joka taisi vuonna 1973 kirjoittaa artikkelin, joka käsitteli sokeaa miestä ja norsua, siis sitä
suurta kuvaa. Perusargumentti oli se, että integraatioteoriassa, kuten taloudessa, jos vain
tunnustelee yhtä osaa siitä kokonaisuudesta, niin ei välttämättä saa kokonaiskuvaa. Se on
ehkä lisätalousarvion käsittelyn perusongelma, että me käsittelemme vain pientä osaa, niin
kuin edustaja Terho tuossa totesi.

Itse näkisin tämän kokonaisuuden sillä tavalla, siis eduskunnan ja hallituksen näkökul-
masta, että yksi ensisijaisista tehtävistä meillä on julkisen talouden tasapainottaminen.
Kylmä tosiasia on se, että tänä vuonna otetaan 5 miljardia euroa lisävelkaa. Eli käytännös-
sä meillä on tuloja 49,1 miljardia ja menoja 54,1 miljardia.
8



Pöytäkirjan asiakohta PTK 38/2015 vp
Toinen oikeastaan kokonaisuus, jonka kanssa me koko ajan kamppailemme, on tietysti
se, että on tiettyjä akuutteja menoja, niin kuin tämä lisätalousarvio osoittaa. Tällä kertaa me
olemme kohdentaneet ne työttömyysrahoihin lähtien Microsoftista, ja ymmärrän myös sen
kritiikin, että liian myöhään, liian vähän. Mutta en usko, että kenelläkään olisi mahdolli-
suutta antaa enempää tai aikaisemmin. Toinen suuri kokonaisuus, jota me tässä käsittelem-
me, on turvapaikanhakijoista lisääntyvät menot, ja kolmas on tietysti meidän maatalous ja
maatalouden ahdinko. Niitä me nyt katsomme tässä, ikään kuin yhtenä palana sitä koko-
naisuutta.

Mutta uskallan kuitenkin väittää, että jos me katsomme sitä isompaa kokonaisuutta —
hallitusohjelman toimenpiteet, tavoitteet, kärkihankkeet ja erityisesti yhteiskuntasopimuk-
sen korvaavat toimenpiteet — niin ne ovat hyvä alku sille muutokselle, että me emme jou-
du enää tämäntyyppisiin akuutteihin toimiin tässä matkan varrella.

Haluaisin tähän loppuun ehkä korostaa kahta asiaa. Ensimmäinen on se, että yksityis-
sektori tukee meitä julkisella sektorilla, ja silloin lähtökohta on se, että yritys pyrkii myy-
mään tuotteita ja palveluita maailmalla ja kotimaassa ja siitä me julkisella puolella pääsem-
me jakamaan, siis sekä työpaikkojen että myös sitten verotulojen kautta. Jos meillä ei ole
työvoiman kysyntää ja tarjontaa, jos yrityksillä ei ole järkeä tai kykyä tuottaa palveluita ja
tuotteita, jotka myyvät, niin meillä ei myöskään ole sitä jakamatonta varausta, lisätalous-
arviota tai muuta.

Viimeinen huomio on se, että ei Suomi säästämällä kasva, ei Suomi elvyttämällä kasva
emmekä me selviä tästä tämän suhdanteen jälkeen, vaan kyse on huomattavasti laajemmas-
ta rakenteellisesta uudistuksesta. Se on se norsu, joka meidän pitää kaikkien nähdä.

14.34 Antti Rinne sd (vastauspuheenvuoro): Arvoisa puhemies! Ymmärrän tämän tus-
kan, mikä ministereillä on tämän talouden suhteen, ja ei se kellekään meille yllätys ole, että
tämmöinen tilanne on olemassa. Mutta mikä minua harmittaa tässä lisätalousarvioesityk-
sessä: Me esitimme jo kesällä, viime kesäkuussa, että lisätään näitä työllisyysmäärärahoja,
jotta saadaan niitä ihmisiä töihin. Nyt on useita kuukausia kulunut taas siitä eteenpäin, ja
ollaan tilanteessa, jossa nämä rahat, joita esitetään, eivät riitä niitten ihmisten työllistämi-
seen, joilla olisi työpaikat jo olemassa, kun saataisiin palkkatukea liikkeelle, starttirahaa
liikkeelle. Sen takia vetoan uudelleen nyt tähän ministeri Lindströmiin, että miettisitte uu-
delleen niitä lisäkeinoja, jotka esimerkiksi peruspäivärahan ja työmarkkinatuen kautta voi-
sivat synnyttää mahdollisuuden käyttää tätä työttömien toimeentuloon tarkoitettua rahaa
myöskin palkkatuen muodossa, ja nopeasti käyttäisitte näitä keinoja. Se mahdollistaisi sen,
että ei tarvitsisi palkkatukea niin paljon lisätäkään, kun saisi toista kautta lisää rahaa.

14.35 Tarja Filatov sd (vastauspuheenvuoro): Arvoisa puhemies! Meillä kuitenkin on
budjetissa rahaa: siellä on 6 miljardia euroa, jotka ovat työttömyydestä aiheutuvia kuluja,
ja niistä noin 5,5 miljardia kuluu työttömyysturvaan, ja puhumme yli 4 miljardin summas-
ta, joka on työttömyyden nettovaikutus. Jos me ottaisimme käyttöön tämän mallin, jota
edustaja Rinne tässä esitti, me voisimme käyttää sitä rahaa, joka nyt maksetaan passiivi-
sesti työttömälle aktiivisena rahana, olipa kyse sitten työllistämisrahasta, nuorten Sanssi-
kortin lisäämisestä (Kaj Turunen: Ansiosidonnainen!) tai vaikkapa starttirahasta, ja silloin
tämä uudistus on mahdollista tehdä hyvin nopeasti, koska siinä on kyse vain valtion mak-
samasta rahasta. Sitten jos puhutaan ansiosidonnaisesta ja sen aktiivisemmasta käytöstä,
varmasti tarvitaan työmarkkinajärjestöjä neuvottelupöytään, ja se ei ole niin nopea tie.
9



Pöytäkirjan asiakohta PTK 38/2015 vp
Mutta nyt me käytämme vain puoli miljardia aktiivisiin toimiin, ja se on tällä hetkellä
loppu. On hyvä, että tämä 20 miljoonaa euroa tulee, (Puhemies koputtaa) mutta se tarve to-
dellakin olisi vain Uudellamaalla, ja vaikka te sanotte, että työnvälitykseen panostetaan ja
se on se uudistus, tosiasia on, että näillä resursseilla ei pääse (Puhemies koputtaa) edes työ-
voimatoimiston asiakkaaksi.

14.36 Timo Kalli kesk (vastauspuheenvuoro): Arvoisa puhemies! Iso kuva piirtyy siitä,
että maailmantaloudessa ei tapahdu kasvua ja meidän kilpailijamme ovat tehneet enem-
män rakenteellisia muutoksia ja uudistuksia kuin me Suomessa. Ydinkysymys on, saam-
meko työllisyysastetta nousemaan. Ellemme saa, tämä, että lisäämme kuinka paljon vain
rahaa työllisyyden hoitamiseen, ei poista ongelmaa. Sen tähden viikon päästä alkavassa ta-
lousarviokeskustelussa meidän pitäisi yrittää löytää keinoja, joilla työllisyysastetta saa-
daan nousemaan ja joilla tämä iso kuva voitaisiin muuttaa. Kysynkin ministereiltä: onko
teillä nyt ensi viikolla alkavassa budjettikeskustelussa riittävästi lääkkeitä, jotta tämä iso
kuva saadaan paranemaan?

14.37 Touko Aalto vihr (vastauspuheenvuoro): Arvoisa rouva puhemies! Tiedustelen
työministeriltä: Mainitsitte, että ensi vuonnakin työllisyysmäärärahat vähentyvät — tieto-
jeni mukaan tämä on noin 50 miljoonaa euroa, koko vaalikauden aikana 110 miljoonaa eu-
roa. Kuinka tämä auttaa siihen, että valtio velkaantuu jatkuvasti? Eikö jatkuvasti pidä saa-
da lisää työllisyyttä, jotta voidaan puuttua tähän isoon kuvaan?

Ja edustaja Terho ja ministeri Stubb, toivottavasti olette kuulleet perusfundamenteista
kansantaloudessa: se koostuu yksityisestä, julkisesta ja ulkomaan sektorista. Tällä hetkellä
yksityisen sektorin tilanne on äärimmäisen vakava. Kotitalouksien velkaantumisaste on
122,6 prosenttia, yritysten investointiaste on heikompi kuin vuonna 94 laman aikana — sii-
hen voi melkein laittaa ruksit päälle — ulkomaan sektori vetää todella vähän. Kuinka pal-
jon tätä tilannetta auttaa se, että julkista taloutta vähennetään julkista kysyntää leikkaamal-
la? Sehän iskee (Puhemies koputtaa) palkansaajan ostovoimaan ja sen kautta yritysten ky-
kyyn investoida ja työllistää.

14.38 Toimi Kankaanniemi ps (vastauspuheenvuoro): Rouva puhemies! Ministeri Lind-
ström piti erinomaisen puheen juuri tuossa: sanoi, miten hallituksen tavoitteena on aktivoi-
da ne miljardit, joista edustaja Filatov sanoi, että ne ovat nyt passiivisessa käytössä. Juuri
näin pitää tehdä: rakenteet uudistaa ja kohdistaa työn tekemiseen ne rahat eikä työttömyy-
den ylläpitämiseen. Hieman ihmetyttää, kun täällä puhutaan, että viime syksynä, vajaa
vuosi sitten, hyväksytyt määrärahat ovat loppuneet jo. Ilmeisesti ne loppuivat vaaleihin jo
viime keväänä. Eli millä matematiikalla tämän vuoden määrärahat on mitoitettu, kun ne
ovat jo tässä puolen vuoden vaiheilla loppuneet? Maatalouden osalta hätä on suuri erityi-
sesti maitotiloilla. Siellä tarvitaan sekä tukea että järjestelmän uudistamista, ja toivoisin,
että hallitus erityisesti siihen paneutuisi. Nopeaa ja hyvää reagointia on ollut tähän Micro-
softiin, kiitokset siitä.

14.39 Pia Viitanen sd (vastauspuheenvuoro): Arvoisa puhemies! Tässä on nyt pari todel-
la hämmentävää asiaa.
10



Pöytäkirjan asiakohta PTK 38/2015 vp
Ensinnäkään, arvoisa ministeri Lindström, oppositiolla ei ole esitysoikeutta. Te olette
nyt se ministeri, kenen pitää todella terhakkaasti puolustaa työttömiä, puolustaa työllisyys-
määrärahoja. Miksi esitätte vain 30 miljoonaa, kun tarve on 90?

Toinen erittäin hämmentävä asia on se, että, ministeri Lindström, kun toimitte aiemmin
viime keväänä ja viime talvena ryhmäpuheenjohtajana, niin silloin ryhmäpuheenjohtaja
Lindström esitti plus 75 miljoonaa euroa lisää aktiivitoimiin. (Välihuutoja) — Kyllä, näin
oli, tämä on totta. — Nyt sitten ministeri Lindström täällä puolustelee työllisyysmäärära-
hojen leikkauksia. Menikö tässä nyt joku hivenen väärinpäin? Ministeri Lindström, ei kai
ollut tarkoitus se, että teidän perussuomalaisten lupaukset ja esitykset, mitä vaalien alla sa-
noitte, ovat täysin päinvastaisia (Puhemies koputtaa) kuin tämä hallitusohjelma ja hallituk-
sen toimet? Ei voi olla niin, että täällä sosialidemokraatit joutuvat puolustamaan teidän lu-
pauksianne. Mikä tämä yhtälö on? Te olette aivan eri henkilö nyt.

14.41 Ben Zyskowicz kok (vastauspuheenvuoro): Arvoisa rouva puhemies! Täällä puhu-
taan työllisyysrahoista, mutta sitä tärkeämpää on tämä suuri kuva. Hallitus pyrkii edistä-
mään työllisyyttä kestävällä tavalla parantamalla suomalaisten yritysten kilpailukykyä.
Hallitus on esittämässä yhteiskuntasopimusta korvaavia toimia eduskunnalle, mutta se jou-
tuu turvautumaan niihin välineisiin, jotka lainsäätäjällä on käytettävissä, ja tämän vuoksi
tämä hallituksen paketti ei näytä kovin tasapuoliselta ja oikeudenmukaiselta, koska se koh-
telee kaltoin esimerkiksi poliiseja, palomiehiä, naisvaltaisia matalapalkka-aloja, kuten hoi-
vaa ja kaupan myyjän työtä tekeviä.

Tasapuolisemman paketin saaminen kokoon työmarkkinoilla on nyt SAK:n käsissä.
Kaikki muut järjestöt ovat valmiita neuvottelemaan oikeudenmukaisemmasta paketista,
jossa puututtaisiin esimerkiksi lomarahoihin ja työaikaan. Toivonkin, että kaikki ne tässä
salissa, joilla on sinne SAK:hon yhteyksiä, toimisivat sen puolesta, että saataisiin oikeu-
denmukaisempi ratkaisu.

14.42 Anna Kontula vas (vastauspuheenvuoro): Arvoisa rouva puhemies! Koska meillä
on paikalla myös oikeusministeri, haluan kiinnittää huomiota muutamiin oikeusturvaan
liittyviin ongelmiin, jotka sivuavat tätä budjettia.

Tosiasia on, että työvoimahallinnon rahat ovat tällä hetkellä niin vähissä, että on kyseen-
alaista, kannattaako koko järjestelmää pitää pystyssä. Tälle alueelle liittyy paljon viran-
omaisten harkintavaltaa, ja kun resursseja sen asianmukaiseen hoitamiseen ei ole, syntyy
vakavia oikeusturvaongelmia sellaisessa tilanteessa, jossa kysymys on ihmisten jokapäi-
väisestä toimeentulosta ja aika vahvoista, suoraan ihmisten jääkaapille menevistä sankti-
oista.

Toinen iso oikeusturvaproblematiikka liittyy turvapaikanhakijoihin ja niihin lisäresurs-
seihin, joita sinne on kohdistettu. On iso huoli siitä, pystytäänkö kansainvälisten ihmisoi-
keusvelvoitteiden vaatimukset yksilöllisestä turvapaikkahausta näillä resursseilla toteutta-
maan jatkossakin. On iso huoli siitä, kun nyt lähdetään sisämaatarkastuksia tekemään, et-
teivät ne vain lipsuisi sinne etnisen profiloinnin puolelle, miltä nyt pahasti näyttää.

14.43 Pauli Kiuru kok (vastauspuheenvuoro): Arvoisa rouva puhemies! Lisätalousarvio-
esityksessä on monia hyviä asioita, kuten esimerkiksi tämä romutuspalkkiokokeilu, josta
ministeri Stubb kertoi meille — autokaupan vilkastumisen kannalta erinomainen asia.
11



Pöytäkirjan asiakohta PTK 38/2015 vp
Huoleni koskee sisäministeriön hallinnonalaa. Täällä esitetään pari miljoonaa euroa
maahanmuuton vuoksi, ja tämä on tietysti hyvä ja aiheellinen, että se lisäys on siellä, mutta
tämä kokonaiskuva on erittäin hämärä. Sisäministeriön sivulla sanotaan, että tänä vuonna
tulee 25 000—30 000 maahanmuuttajaa tai turvapaikanhakijaa, ja yksi maahanmuuttaja,
turvapaikanhakija, maksaa vastaanottokeskuksessa noin 15 000 euroa per vuosi. Siitä
päästään noin 450 miljoonan euron kokonaiskuluun.

Se kokonaiskuva on sellainen, että se ei oikein aukea mistään. Tämä ei koske pelkästään
sisäministeriötä, tämä koskee STM:ää, oikeus- ja opetus- ja kulttuuriministeriötä, työ- ja
elinkeinoministeriötä ja näinpäin. (Puhemies koputtaa) Olisiko mahdollista saada jonkin-
laista kokonaiskuvaa siitä, mitä meille on tulossa, viimeistään talousarviokäsittelyyn?

14.44 Hannakaisa Heikkinen kesk (vastauspuheenvuoro):  Arvoisa rouva puhemies!
Tämä maatalouden kannattavuuskriisi on niin vaikea, että tämä tässä lisätalousarviossa
myönnetty 20 miljoonaa ei riitä kuin alkuun. Mutta nyt on tosi tärkeää, että tämä vähä raha
kohdennetaan oikein: nuorille, investointeja tehneille ja elinvoimaisille tiloille.

Vastikään uutisoitiin, että keskimääräinen viljelijän tuntipalkka on painunut alle 6 eu-
ron. Kuka suostuisi tekemään mitä muuta tahansa työtä näin alhaisella palkalla? Tuntuu,
että ei kukaan. Tänä vuonna maatalouden yrittäjätulo ja kannattavuuskerroin ovat joutu-
neet jyrkkään laskuun. Sikataloudessa ja viljanviljelyssä kannattavuus ja yrittäjätulo ovat
jo selkeästi negatiivisen puolella.

Rouva puhemies! Jos haluamme säilyttää suomalaisen ruuantuotannon, keskeisin vai-
kuttaja siihen on suomalainen kuluttaja. Tällä hetkellä Suomeen tuodaan elintarvikkeita
2,5—3 kertaa enemmän (Puhemies koputtaa) kuin mitä me onnistumme viemään. Toivon,
että tähänkin nähdään myös hallituksessa vaivaa.

14.45 Timo Harakka sd (vastauspuheenvuoro): Rouva puhemies! Ei etsitä nyt syyllisiä,
vaan vastuunkantajia. Työttömyys on kasvanut koko vuoden. Jo alkukesällä käsiteltiin toi-
nen lisätalousarvio, jossa koko oppositio vaati lisämäärärahoja työllistämiseen, koska työ-
ja elinkeinokeskukset olivat ilmoittaneet, että rahat loppuvat kesken. Hallitus jätti tieten
tahtoen myöntämättä tarpeelliset rahat, ja siksi ollaan tässä keskustelussa uudestaan.

Yhtä huolestuttavaa on se, että työ- ja elinkeinoministeri ei näköjään edes tiedä, miten
työllisyysrahoja käytetään. Alueilla ei ole työvälineitä seurata, mihin rahat riittävät ja mi-
hin niitä on suunnattu. Ministeriön virkamiehet ovat vakuuttaneet sekä meille päättäjille
että alueille, että kyllä rahaa on. Tuntematonta sotilasta mukaillen: "Menes valittamaan hä-
tääs, niin eteesi lyödään sellainen rätinki, että sulla ei voi olla hätä."

On siis ilmennyt, että työ- ja elinkeinoministeriön käyttämä tietojärjestelmä on kohta 30
vuotta vanha. Se on käynnistetty vuonna 86. Sen takia heitot ovat kymmenien ellei satojen
miljoonien luokkaa. (Puhemies koputtaa) Tässä teillä, ministeri Lindström, on käytössän-
ne sellainen venäläinen järjestelmä...

Puhemies Maria Lohela: Aika on nyt täynnä.

...joka teidän täytyy korjata. Ryhdistäytykää!

14.47 Krista Kiuru sd (vastauspuheenvuoro): Arvoisa puhemies! Kyllä vähän jää ihmet-
telemään tätä keskustelua, varsinkin hallituksen otetta tässä keskustelussa. Varmasti en-
12



Pöytäkirjan asiakohta PTK 38/2015 vp
simmäinen ja tärkein asia on, työministeri Lindström, että ei se kala miestä hae, jollei mies
hae kalaa. Tämä on vain ihan yksinkertainen totuus.

Nyt kyllä kehottaisin hallitusta päättämään: oletteko te parantamassa tätä Suomen ta-
loutta vai ette? Ei riitä, että ajatte kaksilla rattailla. Se on sitten joko tai. Me olemme käsit-
täneet täällä, että te olette aidosti parantamassa Suomen taloudellista tilaa, mutta tämä yh-
tälö ei toimi. Te laitatte parikymmentä miljoonaa työllisyyden hoitoon ja yhden miljoonan
esimerkiksi koulutukseen. Tänä aamuna sivistysjaostossa ihmettelimme kovin paljon tätä
yhtälöä.

Yksistään pitkäaikaistyöttömyyden vähentäminen 1 prosentilla toisi 600 miljoonaa jul-
kisen talouden varoihin. Eikö tässä ole joku järki, että te hoitaisitte työllisyysasteen nostoa,
niin kuin edustaja Kalli täällä jo totesi, (Puhemies koputtaa) ja loisitte taloutta...

Puhemies Maria Lohela: Aika on täynnä.

...lisää tähän maahan? Ei muuta... [Puhemies antoi puheenvuoron seuraavalle puhujal-
le.]

14.48 Arto Satonen kok (vastauspuheenvuoro): Arvoisa puhemies! On ihan varmasti tot-
ta, että meillä on Suomessa ihmisiä, jotka saadessaan palkkatukea työllistyisivät. Ja on ih-
misiä, jotka perustaisivat yrityksen, kun he saisivat starttirahaa. Nämä ovat tärkeitä asioita.

Mutta kyllä minä nyt ihmettelen tätä keskustelua, että kun monta vaalikautta on jo yri-
tetty mennä niin, että aina on vähitellen lisätty palkkatukea ja vähitellen lisätty starttiraho-
ja, niin siitä huolimatta meidän työttömyystilanteemme on koko ajan heikentynyt. Nyt
meillä on ensimmäisen kerran hallitus — ja sanon myös työministeri — joka lähtee siitä
liikkeelle, että suomalaisen työn kilpailukykyä pitää parantaa, ja oikeista syistä, että syn-
tyy markkinatalouden kautta työpaikkoja. Nyt kun on ensimmäistä kertaa todellinen yritys
tehdä asioita näin, niin nyt sitten arvostellaan tätä, ettei työllisyyttä hoideta. Kyllä nyt hiu-
kan kannattaisi katsoa peiliin, että ne vanhat keinot eivät yksinkertaisesti riitä. Ne ovat kyl-
lä täydentäviä, ja niitä tarvitaan, mutta iso muutos nyt tarvitaan, ja sitä hallitus on tekemäs-
sä. Toivon, että tuette sitä.

14.49 Eero Heinäluoma sd (vastauspuheenvuoro): Arvoisa puheenjohtaja! Siis ilman
muuta tarvitaan työllisyyden tukitoimia ja myös julkisen vallan vastuuta. Ei kaikkea voida,
edustaja Satonen, laittaa markkinavoimiin. (Arto Satonen: En sitä väittänyt!) Jos laitetaan,
niin aika moni sortuu, jää tien syrjään, ja sitten, kun ne talouden pyörät pyörisivät, niitä ih-
misiä ei ole enää käytettävissä. Tätä virhettä ei pidä tehdä, ja se on koko meidän pohjois-
maisen filosofian ja kaikkien maiden yhteinen ajatus, että ihmisestä pidetään huolta myös
silloin, kun on vaikeata, jotta he ovat sitten iskukykyisiä taloudessa, kun menee hyvin. Äl-
kää unohtako tätä.

Mutta tämä keskustelu tänäänhän kristallisoi sen tilanteen, missä me olemme. Eli meillä
ajetaan erittäin kovaa oikeistolaista leikkausohjelmaa lävitse joka ikisellä alueella, palkois-
ta työttömyysturvan leikkaukseen. Ja nyt meillä on työministeri, joka on täysin unohtanut
omat vanhat puheensa ja ryhtynyt kannattamaan oikeistolaista talouspolitiikkaa — jota
menestyksellä kokoomus tietysti on aina kannattanut. (Vasemmalta: Näin se on!)
13



Pöytäkirjan asiakohta PTK 38/2015 vp
14.50 Kaj Turunen ps (vastauspuheenvuoro): Arvoisa puhemies! Jos kuunteli nyt kaksi
edellistä puheenvuoroa, edustaja Heinäluoman ja edustaja Satosen puheenvuoron, niin
huomasi oikeastaan sen, että onhan siinä pikkuinen sävyero. Mutta kysymys on kuitenkin
molemmissa puheenvuoroissa samasta asiasta eli työllisyyden hoidosta, miten hoidetaan
työllisyyttä.

Minä ajattelen niin, että työllisyyttä hoidetaan parhaiten sillä tavalla, että tehdään uusia
työpaikkoja, että ihmisillä on töitä. Toinen vaihtoehto on tietysti niin, että valtio maksaa
kaikkien suomalaisten palkat. Loppupelissä me olemme siinä tilanteessa. Uudet työpaikat,
uusien työpaikkojen luominen, on parasta työllisyyden hoitoa, ja siihen hallitus on tarttu-
nut. Minä olen tyytyväinen kyllä siitä, että ihan muutamaa soraääntä lukuun ottamatta työ-
ministeri Lindström on saanut kyllä vahvan tuen tässä salissa.

14.51 Sanna Lauslahti kok (vastauspuheenvuoro): Arvoisa puhemies! Keskustelu on ol-
lut erittäin hyvä. Täytyy kiittää myös opposition näkökulmia. Selvää on, että on järkeväm-
pää, että me pidämme ihmiset työkuntoisina samaan aikaan kuin me luomme uusia työ-
paikkoja. Näiden kummankin asian täytyy olla kunnossa.

Siitä tietenkin herää kysymys, kun me puhumme yhteisen rahan käytöstä — käytännös-
sä samasta kukkarosta ja osin myös kuntien kukkarosta — miksi me emme tässä tilantees-
sa siirtäisi tosiaan starttirahoihin ja tukityöllistämisrahoihin sieltä passiivisen tuen rahois-
ta. Sehän ei tarkoita lisäbudjettia, vaan se tarkoittaa rahojen siirtoa vain paikasta toiseen.
Tästä vain esimerkkinä, että Uudellamaalla ei voida tehdä enää yhtään kappaletta startti-
tai uusia tukityöllistämispäätöksiä johtuen siitä, että rahat ovat loppu. Tässä toivoisin tie-
tenkin, että ministeri Lindström, joka on tehnyt erinomaista työtä, pystyisi tämänkin asian
hoitamaan loppuvuodesta kuntoon.

14.52 Riitta Myller sd (vastauspuheenvuoro): Arvoisa puhemies! On aivan oikein, mitä
täällä on sanottu, että työllisyysasteen nostaminen on tärkeintä työllisyyspolitiikkaa, mutta
tähän liittyy juuri se asia, mistä edustaja Heinäluoma puhui, miten ihmiset pidetään työky-
kyisinä. Siitä on kysymys esimerkiksi tässä palkkatuessa. Meillä on nyt erittäin hyviä ko-
kemuksia tuosta työllisyyden kuntakokeilusta. Siellä haetaan ihmisille näitä polkuja, mi-
ten päästä takaisin työelämään. Mutta tähän väliin tarvitaan näitä palkkatukitöitä. Se on itse
asiassa lähes ainut elementti, mikä on sitten käytettävissä sille välille, että kuntoutuksesta
päästään sitten sinne avoimille työmarkkinoille. Tässä on saatu hyviä tuloksia yksittäisten
ihmisten osalta, mutta myöskin on saatu säästettyä rahaa. Tämä on konkreettinen esimerk-
ki siitä, että tätä toimintaa (Puhemies koputtaa) pitää jatkaa ja myöskin näitä välineitä pitää
olla kunnissa.

14.53 Ozan Yanar vihr (vastauspuheenvuoro): Arvoisa rouva puhemies! Aktiivinen työ-
voimapolitiikka on keskeinen osa suomalaista järjestelmää, jossa aktivoidaan työttömiä ja
saadaan heidät mukaan työelämään. Työministeri Lindström väläytti äsken rakenteellisia
muutoksia työvoimapolitiikkaan. Olisi todella kiinnostavaa tietää konkreettisia näkökul-
mia tähän, miten se, ettei sijoiteta työttömyysrahoihin tarpeeksi, uudistaa rakenteita. Se on
minun ensimmäinen kysymykseni.

Toinen kysymys: Työministeri sanoi, että yhä pienemmillä resursseilla tehdään isompia
asioita, mutta jos mietitään palkkatukea ja starttirahaa, niin nehän ovat niitä toimivimpia
tapoja aktivoida ihmisiä. Miten tämä edesauttaa sitä tilannetta, että työttömyys vähenisi,
14



Pöytäkirjan asiakohta PTK 38/2015 vp
koska meillä ei ole yksinkertaisesti riittävästi rahaa juuri näihin toimintoihin, jotka toimi-
vat eniten, kuten tässä tuli aiemminkin ilmi? Se raha, mitä te esitätte, kattaa ainoastaan Uu-
denmaan...

Puhemies Maria Lohela: Aika on nyt täynnä.

...resurssit. Pyytäisin lisää resursseja tähän.

Puhemies Maria Lohela: Otetaan vielä edustajat Lindtman ja Eestilä. Sitten ministeri
Lindström vastaa.

14.54 Antti Lindtman sd (vastauspuheenvuoro): Arvoisa puhemies! Esittäisin toiveen,
että ne, joilla tässä salissa on yhteyksiä Elinkeinoelämän keskusliittoon tai Suomen halli-
tukseen, sanoisivat näille, että lopettakaa kiristys ja aloittakaa aidot neuvottelut. Tai itse
asiassa luulen, että riittää, että käy puhumassa hallitukselle, koska hallituksesta on tullut
EK:n postikonttori ja työministeristä tämän postikonttorin posteljooni. (Oikealta: Huh
huh! — Vasemmalta: Näin on!) Kysymys on nyt siitä, että aidot neuvottelut pitää käynnis-
tää, ja nyt olemme saaneet hallitukselta kuulla, että näin ei aio tapahtua.

Mutta vielä näihin työllisyysmäärärahoihin. Mehän juuri kuulimme työministerin perus-
telun, miksi te ette näitä esitä. Ely-keskuksesta kerrotaan, että tarve olisi 90 miljoonaa,
mutta sanoitte äsken, että koska ensi vuodellekin näitä rahoja leikataan, niin nyt sen takia
tälle vuodelle ei esitetä enempää. Eli tunnustatte, että tarvetta olisi, mutta koska tämän hal-
lituksen käsittämätön työllisyys- ja työvoimapolitiikka, joka vie ihmisiltä mahdollisuuksia
työllistyä, perustaa yrityksiä, on niitattu kiinni niin, että sitä ei voi muuttaa, vaikka mikä
työllisyystilanne olisi, niin sen takia te ette nyt (Puhemies koputtaa) esitä työllisyysmäärä-
rahoja. Onko tässä järkeä?

14.55 Markku Eestilä kok (vastauspuheenvuoro): Arvoisa rouva puhemies! On täysin
oikein vaatia rahaa palkkatukeen ja työllisyyteen, koska niin massiivistahan työttömyys
Suomessa tällä hetkellä on. Me kuitenkin törmäämme sekä budjetissa että tässä lisäbudje-
tissa — ainakin minun mielestäni — talouden epäyhtälöön. Jos ajatellaan pariakymmentä
miljoonaa, mikä pannaan työllisyydenhoitoon, niin sehän on täysin riittämätön luku, sen
jokainen tunnustaa. Jos ajatellaan maataloutta, jonka todellinen kassavirtamenetys vuonna
2015 on yli 400 miljoonaa, niin se 20 miljoonaa ei todella ratkaise maatalouden ongelmia.
Ja jos meillä olisi varaa, niin me toki panisimme varmaan lisää, että pääsisivät ahdingosta
sekä työttömät että viljelijät, mutta nyt me joudumme valitsemaan kaksi tietä: joko me lai-
naamme sen tarvittavan rahan, tällä kertaa joku 14,5 miljoonaa päivässä, 90-prosenttisesti
ulkomailta — ja on todennäköistä, että rahan hinta kallistuu tulevaisuudessa — tai me
teemme niitä toimenpiteitä, mitä hallitus esittää, että meillä vienti lähtee paremmin vetä-
mään ja saamme sen rahan (Puhemies koputtaa) viennistä. Me joudumme nyt jomman-
kumman valitsemaan.

Puhemies Maria Lohela: Sitten, ministeri Lindström, 3 minuuttia.

14.57 Oikeus- ja työministeri Jari Lindström: Arvoisa rouva puhemies! Jos lähdetään
nyt tästä edustaja Kallin kysymyksestä, onko hallituksella lääkkeitä puuttua tähän isoon
15



Pöytäkirjan asiakohta PTK 38/2015 vp
kuvaan, niin on, ja se lääke on hallitusohjelma, ja sen takana seistään. Eihän meillä mitään
muuta ole. Sen sisällä on sitten lukuisia toimenpiteitä, mitä pitää tehdä, ja sitä jaksan kyllä
toistaa niin kauan aikaa kuin tässä tehtävässä olen.

No, mitä tulee nyt tähän työttömyyden hoitoon, koetin jo tuossa äsken sanoa, että meillä
on menossa työttömyyden hoidon rakennemuutos, ja se johtuu siitä, että meillä ei ole rahaa
laittaa siihen niin paljoa kuin... Totta kai minä laittaisin sinne vaikka miljardin, jos minulla
olisi sellainen valta, (Antti Lindtman: Mikä estää?) mutta kun ei pysty, ei vain pysty. Ja ve-
laksi eläminen — se on tämän hallituksen yksi keskeinen juttu, että se velaksi eläminen lo-
petetaan, ja sen takia me joudumme näitä toimenpiteitä tekemään. Ei se ole tässä tarkoitus,
että kun työttömiä kuritetaan, niin sillä syntyisi työpaikkoja, minä olen sanonut sen jo mon-
ta kertaa. Kyse on siitä, että hallitusohjelman sisällä tehdään monia muita toimenpiteitä,
jotka toivottavasti luovat niitä työpaikkoja, mistä edustaja Turunen juuri äsken puhui.

Sitten tämä edustaja Filatovin esitys siitä, voisiko momenttien sisällä siirtää rahaa. Siis
tämä iso kuvahan on nyt nimenomaan se, että työttömyyden hoidon rakennemuutos tar-
koittaa sitä, että yhä enemmän sitä käytettävissä olevaa rahaa käytetään aktivoivaan toi-
mintaan eikä passivoivaan toimintaan. No, tämäkin... (Tarja Filatovin välihuuto) — Kyllä,
teiltä tuli konkreettinen esitys, kyllä, ja se on kuultu, mutta samaan aikaan, kun hallitus
miettii muita tällaisia aktivoivia toimenpiteitä, ne kohtaavat aika usein vastarintaa, koska
siinä tulee tavallaan semmoinen reaktio, että nyt pakotetaan työttömiä tekemään sitä tai tä-
tä, vastikkeellisuus muun muassa on tämmöinen asia. Nämä kaikki asiat pitää sitten nostaa
pöydälle. Kuulisin mielelläni myös sosialidemokraattien vaihtoehdon, (Sosialidemokraat-
tien ryhmästä: Minä kerron!) kun te kritisoitte koko ajan näitä hallituksen toimenpiteitä:
Millä ihmeellä te tekisitte nämä puuttumatta minkään työntekijäryhmän etuihin? Miten te
tekisitte tämän?

Sitten tämä määrärahojen mitoitus tämän vuoden budjettiin. (Puhemies koputtaa) Tämä
oli erinomainen havainto edustaja Kankaanniemeltä. Eli nyt eletään niillä rahoilla, mitkä
tämän vuoden alussa on määritelty. Minä en syytä ketään, mutta työttömyys on räjähtänyt
käsiin. Se ei ole edellisen hallituksen syy, eikä se ole tämän hallituksen syy. Me yritämme
nyt. Totta kai tämä 20 miljoonaa, mikä tähän käytetään, on liian vähän. Me tiedämme sen.
Ei siinä ole toista sanaa, mutta tällä me koetamme kuitenkin reagoida tähän vakavaan ti-
lanteeseen. Me tiedämme, että näin on.

Edustaja Viitanen, ei minulla viime kaudella ollut esitysoikeutta, niin kuin teilläkään ei
ole nyt. Nyt minä olen hallituksessa ja viime kaudella olin oppositiossa, että näin ne roolit
vaihtuvat. En tiedä, missä olen ensi viikolla, mutta tässä ollaan nyt.

Puhemies Maria Lohela: Sitten ministeri Stubb, 3 minuuttia.

15.00 Valtiovarainministeri Alexander Stubb: Arvoisa rouva puhemies! Keskityn vas-
tauksessani oikeastaan ainoastaan yhteen kysymykseen eli työllisyyteen.

Ensimmäinen huomio liittyy ihan suoraan työministeriin. Minä en halua vain puolustaa
vaan myös kiittää työministeriä siitä työstä, jonka hän tällä hetkellä tekee. Hän panee itsen-
sä täysillä likoon 24/7. Se, että hän kirjallisesti esittää valtiovarainministerille 30 miljoo-
nan euron määrärahaa, ei tarkoita sitä, etteikö hän olisi puskenut päälle kuin härkä meidän
kahdenvälisissä keskusteluissa tässä kysymyksessä. Hän on tehnyt kaikkensa sen eteen,
että näitä työllisyysmäärärahoja lisättäisiin. Jos te haluatte jotakin syyttää, älkää syyttäkö
16



Pöytäkirjan asiakohta PTK 38/2015 vp
työministeriä vaan valtiovarainministeriä, jolla on tällä hetkellä tarjota valitettavasti vain ja
ainoastaan niukkuutta.

Työ. Minä toivon, että neljän vuoden päästä, kun me käsittelemme tässä lisätalousarvi-
ota, me emme enää käsittele työttömyys-, työllisyysmäärärahoja. Se tarkoittaisi sitä, että
Suomen työllisyystilanne olisi parempi. Meidän tavoitteenamme on edelleen ne 110 000
työpaikkaa, 72 prosentin työllisyysaste, ja meillä on tällä hetkellä työministeri, joka suora-
selkäisesti panee toimeen niitä vaikeita päätöksiä, joita me yhdessä hallitusohjelmassa
teimme, omasta taustastaan riippumatta mutta työllisyyttä puolustaen.

Mitä me tarvitsemme? Me tarvitsemme lisää työn tarjontaa ja kysyntää. Mitä me tarvit-
semme? Me tarvitsemme kannustinloukkujen purkamista. Mitä me tarvitsemme? Me tar-
vitsemme paikallista sopimista. Mitä me tarvitsemme? (Eduskunnasta: Kilpailukykyä!) —
Me tarvitsemme kilpailukykyä. — Mitä me tarvitsemme? (Touko Aalto: Ostovoimaa!)
Yhteiskuntasopimuksen korvaavia toimenpiteitä. — Edustaja Aalto, ostovoima on työ-
paikka plus palkka. Se on se tapa, jolla ostovoimaa tässä maassa lisätään, ja se toimii vain
silloin, kun työn tarjonta ja kysyntä lisääntyvät, mikä käytännössä tarkoittaa sitä, että sil-
loin meidän työllisyysasteemme kasvaa.

Summa summarum, me tarvitsemme myös työperäistä maahanmuuttoa. Me tarvitsem-
me sitä, että turvapaikanhakijat kotoutetaan. Tämä on kokonaisuus. Tämä on erittäin mo-
nimutkainen ja vaikea kokonaisuus. Yhtä asiaa toivon, ja se on se, että kun me käymme
keskustelua työstä ja työllisyydestä, me emme lähde syyllistämään tai osoittamaan sormea
työministerin suuntaan, vaan osoittakaa se sormi valtiovarainministerin suuntaan, ja toi-
vottavasti emme ole tässä neljän vuoden kuluttua uudestaan.

Puhemies Maria Lohela: Ministerit joutuvat pian poistumaan, mutta voimme jatkaa vielä
keskustelua, mikäli halua on.

15.03 Antti Rinne sd (vastauspuheenvuoro): Arvoisa puhemies! Elinkeinoelämän Tutki-
muslaitos on juuri tulleen tiedon mukaan alentanut ennustetta vuodelle 2017 sen takia, että
hallituksen leikkaustoimet iskevät kasvuun. Näin on otsikoitu tuo tiedote. Mietin vain sitä,
kuinka Etla tulee ennustettaan alentamaan, kun tulee näitten miinus 5 prosentin pakkoleik-
kausten vuoro ja niitten arvioinnin vuoro.

Olisin halunnut ministeri Lindströmiltä kuitenkin tiedustella sitä, minkä takia hallitus ei
ole valmis tässä tilanteessa käyttämään niitä keinoja, jotka äsken esitin, että aktivoidaan
peruspäivärahaa ja työmarkkinatukea suoraan työttömien käyttöön sillä tavalla, että yrityk-
set saavat noin 700 euroa kuukaudessa palkkatukeen verrattavaa rahaa. Se olisi suora, no-
pea toimenpide, jolla saataisiin lisää työpaikkoja syntymään niille ihmisille, joille on tar-
jolla työpaikkoja jo tällä hetkellä.

15.04 Ben Zyskowicz kok (vastauspuheenvuoro): Arvoisa rouva puhemies! Jatkan myös
tästä suuresta kuvasta.

Edustaja Rinne, ei se ole mikään yllätys tai uutinen kenellekään, että kun finanssipoli-
tiikkaa kiristetään, niin lyhyellä aikavälillä se vaikuttaa kielteisesti talouskasvuun. Mutta
pitkällä aikavälillä niillä toimilla, joihin hallitus on ryhtynyt muun muassa yhteiskuntaso-
pimusta korvaaviksi toimiksi, parannetaan suomalaisten yritysten kilpailukykyä. Kun suo-
malaiset tuotteet ja palvelut menevät paremmin maailmalla kaupaksi, sitä kautta työllisyys
Suomessa myös kohenee. Sanokaa minulle yksi ekonomisti, saa olla amerikkalainenkin,
17



Pöytäkirjan asiakohta PTK 38/2015 vp
joka on sitä mieltä, että kilpailukyvyn koheneminen ei pitkällä aikavälillä vaikuta myön-
teisesti työllisyyteen. Ei sellaista ekonomia tietääkseni löydy. (Välihuutoja)

Ja vielä haluan sanoa, että nämä yhteiskuntasopimusta korvaavat toimet, joita hallitus on
pitänyt esillä, ovat korvattavissa paremmilla toimilla ja toivon, että työmarkkinoilla niihin
päästään.

15.05 Eero Heinäluoma sd (vastauspuheenvuoro): Arvoisa puhemies! Pelkästään luke-
malla Helsingin Sanomia käy ilmi erittäin mielenkiintoinen käynnissä oleva julkinen kes-
kustelu: Useat ekonomistit ovat vakavasti kyseenalaistamassa tämän hallituksen perusta-
louspolitiikan leikkaavan linjan. Jos luette vaikkapa professori Haaparannan arvion (Tou-
ko Aalto: Tai Stiglitzin!) tästä edustaja Zyskowiczin ja valtiovarainministerin markkinoi-
masta paketista, niin sen vaikutukset ovat kielteiset. Se tulee leikkaamaan työllisyyttä ja
supistamaan ostovoimaa. (Ben Zyskowiczin välihuuto) — No, kaikki lukee Helsingin Sa-
nomissa, arvoisa edustaja Zyskowicz. Voin maksaa kuukaudeksi tilauksen teille, jos ette
itse ehdi sitä muutoin lukea. — Siis iso juttu on, että tämä teidän valtaisa suunnitelmanne,
jonka olette tehneet, leikkaa kotimaista kysyntää. Ja vielä pahemmin, kun te ajatte pakko-
toimilla lävitse nämä miinus 5 prosentin palkanleikkaukset. Miinus 5 prosenttia. Se, mikä
on kulu yhdelle yritykselle, arvoisa edustaja Zyskowicz, on tulo toiselle yritykselle. Työl-
lisyys tulee kärsimään, niin kuin Etla tänään on kertonut, (Puhemies koputtaa) ja lisää.

15.06 Ben Zyskowicz kok (vastauspuheenvuoro): Arvoisa rouva puhemies! Kun Suo-
messa on useita vuosia eletty yli varojen, miten on mahdollista lopettaa tämä velaksi elä-
minen tässä tilanteessa ilman, että kenenkään ostovoimaan puututtaisiin? En tiedä, voi ol-
la, että professori Haaparannalla on siihen ratkaisu, itse en saa tätä yhtälöä menemään ta-
san. Mutta nyt, kun puhutaan hallituksen paketista, voidaan puhua tästä yhteiskuntasopi-
musta korvaavasta paketista tai laajemmin hallitusohjelmasta. Jos puhutaan laajemmin
hallitusohjelmasta, siellä on lukuisia keinoja, joilla pyritään suomalaisten yritysten kilpai-
lukykyä kohentamaan, ja kun me kohennamme suomalaisten yritysten kilpailukykyä, ne
paremmin pärjäävät maailmalla, tulee tilauksia, tulee Suomeen työtä. Kertokaa edelleen
minulle se professori, joka kiistää sen, että kilpailukyvyn koheneminen näkyy ajan myötä
työllisyyden kohenemisena. (Touko Aalto: Riippuu, millä keinoilla se tehdään!)

Mitä tulee hallituksen yhteiskuntasopimusta korvaavaan pakettiin: (Puhemies koputtaa)
Parempia ratkaisuja on tarjolla. (Puhemies koputtaa) Toivon, että ne SAK:lle kelpaavat.

15.07 Eero Heinäluoma sd (vastauspuheenvuoro): Arvoisa puhemies! Tässähän tämä on,
ja huomaan, että valtiovarainministeriä hymyilyttää. Te olette tehneet paketin, jonka sisäl-
tö on: me otamme teidän taskustanne 500 euroa, joissakin ammateissa tuhansia euroja vuo-
dessa, ja kun sitten ihmiset ovat tyytymättömiä, te sanotte, että hyvä, otamme sen saman
summan, mutta voitte päättää, mistä taskusta se otetaan. Ja sitten ihmettelette, että neuvot-
telut eivät oikein suju. Te olette tehneet tällaisen kiristysasetelman, sanoneet, että miinus 5
prosenttia otetaan joka tapauksessa, muuttaneet täysin puheenne siitä, mitä te puhuitte en-
nen vaaleja. Te olette täysin kääntäneet kelkkanne siihen nähden, mitä sanoitte ennen vaa-
leja. Nyt te sanotte miinus 5 prosenttia ja unohdatte, mitkä ovat sen vaikutukset työllisyy-
teen.

Puhemies Maria Lohela: Ministeri Stubb, minuutti riittänee.
18



Pöytäkirjan asiakohta PTK 38/2015 vp
15.08 Valtiovarainministeri Alexander Stubb (vastauspuheenvuoro):  Arvoisa rouva
puhemies! Minuutti riittänee oikein hyvin. — Siis meidän laskelmamme eivät, edustaja
Heinäluoma, talouspolitiikassa tai työllisyyspolitiikassa perustu suuresti kunnioittamani
Helsingin Sanomien analyysiin, jota me totta kai selvitämme, vaan ne perustuvat faktaan.
Ja fakta on se, että siinä vaiheessa, kun me parannamme kilpailukykyämme noin 5 prosent-
tia, laskennallinen arvio on, että työllisyys paranee noin 2,5 prosenttia, mikä käytännössä
(Välihuutoja) tarkoittaa sitä, että tämän yhteiskuntasopimuksen korvaavien toimenpitei-
den kokonaisvaikutus työllisyystilanteeseen on laskennallisen arvion mukaan noin
50 000—75 000 uutta työpaikkaa. 

Itse asiassa minulla oli mahdollisuus käydä pitkäkin keskustelu tästä suuresti arvostama-
ni professori Stiglitzin kanssa. Kyllä, on sellaisia taloustieteilijöitä, joidenka mielestä sen-
tyyppiset toimenpiteet, jotka on tehty Irlannissa, Espanjassa tai vaikkapa Portugalissa, ovat
vääriä tai sellaiset toimenpiteet, jotka on tehty (Puhemies koputtaa) Saksassa, Tanskassa ja
Ruotsissa, ovat vääriä, (Puhemies koputtaa) mutta uskallanpa väittää, että nämä maat ovat
tällä hetkellä meitä kilpailukykyisempiä. Keskustelimme Stiglitzin kanssa myös siitä aika-
kaudesta, kun hän toimi Kreikan (Puhemies koputtaa) talouspoliittisena neuvonantajana.

15.09 Antti Rinne sd (vastauspuheenvuoro): Arvoisa puhemies! Te, arvoisa valtiovarain-
ministeri, tilasitte Juhana Vartiaiselta ja Anders Borgilta viime tammikuussa esitellyn ra-
portin, jossa nämä kaksi taloustieteilijää — toinen aiempi valtiovarainministeri Ruotsin
puolelta, toinen suomalainen kansanedustaja tällä hetkellä — arvioivat tätä tilannetta, mis-
sä me olemme Suomessa, ja tuon raportin mukaan selkeästi ongelma on siinä, että meillä
on tuottavuuskehitys ollut heikompaa tässä viimeiset vuodet kuin kilpailijamaissa. Tuon
raportin mukaan meillä on kysyntäongelma maailmalla. Meidän tuotteet ja palvelut eivät
mene kaupaksi sillä tavalla riittävästi kuin olemme tottuneet, että menevät.

Meillä ei ole palkkakilpailukykyongelmaa. Esimerkiksi taloustieteen tohtori, PT:n joh-
taja Seija Ilmakunnas käytti viime viikolla hyvän puheenvuoron, jossa hän osoitti selkeäs-
ti, että meidän palkkahintakilpailukykymme on tällä hetkellä täysin kunnossa, ja siellä on
Etlan tutkimus, jossa Etlan arvio palkkahintakilpailukykykuilusta on tällä hetkellä 5 pro-
senttia. (Puhemies koputtaa) Miten te perustatte talouspolitiikan sille, että nyt leikataan ko-
timaista kysyntää ja sitä kautta heikennetään suomalaisen yhteiskunnan mahdollisuutta
työllistää?

15.11 Mika Niikko ps (vastauspuheenvuoro): Arvoisa puhemies! Edustaja Heinäluoma,
kyllä teidän taskunne on ommeltu niin kiinni, ettei sopua yhteisestä säästökohteesta tule
syntymään, mikäli SDP:ltä sitä kysytään. Enkä usko, että syntyy myöskään EK:n osalta,
koska kyllä se näyttää olevan silleen, että niiden selän taakse olette myös piiloutuneet, ja
tulette näkemään sen sitten, että työntekijöiden etuja kun joudutaan heikentämään näillä
säästökohteilla, niin ne tulevat teidän niskaanne, koska ne olisi voitu nyt pehmeämmällä ta-
valla hoitaa. Me emme halua, kukaan ei halua sitä, että sunnuntailisiin kosketaan tai ensim-
mäisen sairauspäivän poissaoloja tulee, mutta vaihtoehtoja ei ole mitään teillä esittää. Te
vain esitätte jatkuvasti sitä, että mihinkään ei saa koskea.

Arvoisa puhemies! Itse asia, mihin halusin puuttua, on se, että hallitus ei luo työpaikko-
ja, yritykset luovat työpaikkoja, ja meidän tulee antaa edellytykset yrityksille, jotta meille
niitä pysyviä työpaikkoja syntyy. Tämä on äärimmäisen tärkeä toimenpide, mitä ministeri
19



Pöytäkirjan asiakohta PTK 38/2015 vp
Lindström tekee. Hän tekee uudistuksia, jotta niitä pysyviä työpaikkoja syntyisi, ja siinä
mielessä kannatan, että lähdemme uudistamaan tätä vanhaa rakennepolitiikkaa.

15.12 Li Andersson vas (vastauspuheenvuoro): Arvoisa rouva puhemies! Minä haluaisin
vielä kysyä valtiovarainministeri Stubbilta, kun hän laskelmiin viittasi: kun tätä työllisyys-
määrärahan riittämättömyyttä on perusteltu velkaantumisasteella ja säästämisellä, niin
onko valtiovarainministeriössä laskelma siitä, miten me säästämme sillä, ettei hoideta työt-
tömyyttä? Sehän tarkoittaa sitä, että työttömyysjaksot pitkittyvät. Se tarkoittaa sitä, että
pitkäaikaistyöttömyys kasvaa ja että työnhakijoiden työllistymismahdollisuudet myöskin
pysyvästi heikkenevät. Eli me pysyvästi vaikeutamme tähän työllisyysasteen nostamiseen
pääsyä meidän yhteisenä tavoitteenamme.

15.12 Sari Tanus kd (vastauspuheenvuoro): Arvoisa rouva puhemies! Jokainen, joka on
joutunut asioimaan te-toimistossa tai hakenut starttirahoja, on törmännyt tilanteeseen, jos-
sa te-toimistojen resurssit ovat täysin, täysin riittämättömät. Yhden virkailijan vastuulla
voi olla lähes 2 000 asiakasta. On selvää, että henkilökohtaisen palvelun ja tuen saaminen
näillä resursseilla on mahdotonta. Kuitenkin juuri tämä henkilökohtainen kohtaaminen on
monelle työttömälle elintärkeä. Jos virkailijan luokse pääsee vasta puolen vuoden päästä,
on tilanne täysin kestämätön.

Hallitus on osoittanut lisäresursseja te-toimistoihin. Kysyisin: riittävätkö nämä resurssit
kuitenkaan asianmukaisen palvelun saavuttamiseen te-keskuksissa?

Puhemies Maria Lohela: Vielä edustajat Mäkisalo-Ropponen ja Jalonen, ja sitten siirry-
tään puhujalistaan.

15.13 Merja Mäkisalo-Ropponen sd (vastauspuheenvuoro): Arvoisa puhemies! Tuon
terveisiä Itä-Suomesta. Pohjois-Karjalassa työttömien työnhakijoiden määrä on kasvanut
vuoden takaisesta 10 prosentilla ja Pohjois-Savossa 13 prosentilla.

Hallituksen esittämä 20 miljoonan euron lisäys työllisyysmäärärahoihin ei valitettavasti
riitä edes ministerin itsensä esittämiin vaikuttaviin keinoihin. Erityisen huolestuttavaa on
pitkäaikaistyöttömyyden ja nuorisotyöttömyyden kasvu.

Ja minä olisin halunnut nyt tietää edustaja Anderssonin tavoin, onko hallitus laskenut ly-
hyen ja pitkän aikavälin vaihtoehtoiskustannuksia, joita syntyy esimerkiksi sosiaali- ja ter-
veydenhuoltoon työllisyyden puutteellisesta hoidosta. Eli mitä kustannuksia yhteiskunnal-
le syntyy siitä, että esimerkiksi nuoria ja pitkäaikaistyöttömiä ei työllistetä? Jos puhutaan
kokonaiskuvasta, niin silloin pitää myöskin arviot tehdä kokonaisvaltaisesti.

15.14 Ari Jalonen ps (vastauspuheenvuoro): Arvoisa puhemies! Nythän tehdään raken-
teellisia uudistuksia, joiden tarkoituksena on saada vähemmällä rahalla enemmän, ja teh-
dään täsmäinvestointeja, joilla saadaan kasvua.

Edustaja Viitanen, te puhuitte siitä, miten me viime kaudella teimme varjobudjetin ja
teimme vastuullisen vaihtoehdon. Me olimme silloin yksi puolue, joka pääsi sanelemaan
meidän vaihtoehtomme. Nyt me olemme hallituksessa, ja päälinja on se, että haluamme lo-
pettaa Suomen velkaantumisen. Vaikka kritiikkiä saa antaa — se on aiheellista, se on oi-
keutettua niin oppositiolta kuin työmarkkinajärjestöiltäkin — niin tässä vaiheessa vaihto-
ehtojen antaminen on vastuullista myös. Kritiikki ilman vaihtoehtoja on tyhjää.
20



Pöytäkirjan asiakohta PTK 38/2015 vp
Puhemies Maria Lohela: Nyt siirrytään puhujalistaan. — Edustaja Viitanen on ensim-
mäisenä tässä puhujalistalla.

15.16 Pia Viitanen sd: Ahaa, no niin, tämä sattuikin miellyttävästi. (Naurua)
Arvoisa puhemies! Toden totta, täytyy nyt sen verran kyllä kopata tästä edellisestä pu-

heenvuorosta: Kyllähän täällä salikeskustelussa tänäänkin kävi hämmentävän selkeästi
ilmi se, että perussuomalaiset puhuessaan kansalle toreilla, kauppojen edessä lupasivat täy-
sin päinvastaista kuin hallitusohjelma. Aina ymmärrän tietenkin sen, että kompromisseja
tehdään ja kaikki niitä tekevät, mutta ei kai kuitenkaan se voi olla päämäärä, että vaalioh-
jelma on täysin päinvastainen kuin hallitusohjelma. Puheet ovat täysin päinvastaisia.

Täällä ministeri Lindström kertoi itse, että hänellä on nyt esitysoikeus, hän on ministeri.
Me olemme kysyneet, miksi hän esitti vain 30:tä miljoonaa, kun hän samassa puheenvuo-
rossaan sanoi, että tämä raha ei ole riittävä. Olemme kysyneet tätä. Mielestäni me ansait-
semme tähän vastauksen, mutta vielä enemmän, kuin me ansaitsemme sen vastauksen, an-
saitsee se työtön vastauksen, joka ei tämän rahasumman kautta saa sitä tärkeää kosketusta
työhön, ei työllisty. Sitä vastausta vaille se työtön ihminen valitettavasti tämän salikeskus-
telun jälkeen jäi, ennen kuin ministeri poistui. Hän ei vastannut tähän kysymykseen, miksi
hän esitti vain 30:tä miljoonaa.

Minä luulen, ministeri Lindström ja arvoisat perussuomalaiset, että kansa kysyy torilla
tätä mutta se kysyy myös sitä, miksi esimerkiksi perussuomalaiset hyväksyvät sen jopa ta-
voitteeksi, että nyt täytyy niin sanottujen yhteiskuntasopimusten nimissä laskea, leikata ih-
misten palkkoja, ottaa siltä työmieheltä ja työnaiselta, lapsiperheiltä tuhansia euroja vuo-
dessa. Me kaikki ymmärrämme ihan maalaisjärjellä — ekonomistitkin monet ymmärtävät,
niin kuin tässä kävi ilmi — että se laskee myös ostovoimaa. Se on inhimillisesti väärin, ja
se on talouspoliittisesti epäviisasta. Kun ihmisillä ei ole rahaa ostaa, talous näivettyy. Jos
ette usko minua, niin uskokaa sitten vaikka luottoluokituslaitos Fitchiä, joka juuri ei laske-
nut Suomen parasta luottoluokitusta mutta merkitsi tulevaisuusnäkymän heikommaksi sik-
si, että hallitus tekee leikkauspolitiikkaa. Samahan näkyy täällä mainitussa Etlan ennus-
teessakin. 

Oletteko, arvoisa hallitus, kun puhutaan työpaikoista, työllisyydestä, nähneet yhtäkään
ekonomistia tai yhtäkään taloudellista tutkimuslaitosta — pystyisikö esimerkiksi Zysko-
wicz nyt tulemaan kertomaan — joka olisi kiittänyt sitä, että hallitus leikkaa tässä tilantees-
sa koulutuksesta, osaamisesta, innovaatiosta? Ette ole kuulleet näitä kiitoksia, koska niitä
ei ole tullut. Päinvastoin, ekonomistit ovat kauhuissaan juuri siksi, että tässä tilanteessa ta-
louspoliittisesti (Ari Jalonen: Vaihtoehtobudjettia odotellessa!) ei pidä mennä leikkaa-
maan koulutuksesta ja osaamisesta.

Minä olen, puhemies, sitä mieltä, että tämä on sellainen paikka, että meidän pitäisi kaik-
kien pystyä yhdessä katsomaan, yhdessä sopimaan. Minä toden totta ihmettelen ja olen hy-
vin huolissani myös tulevien työpaikkojen osalta siitä, kuinka paljon tästä yhteiskunnasta
voidaankaan musertaa tällä sanelupolitiikalla, mitä hallitus parhaillaan esittää.

Täällä kävi keskustelussa hyvin ilmi, mitä se sellainen sopiminen on, kun hallitus ha-
luaa jo etukäteen kertoa, että lopputulos on se, että ihmisiltä leikataan käytännössä 5 pro-
senttia palkoista. Mitä se sellainen sopiminen on, ja kuinka paljon se tuleviin työpaikkoi-
hin vaikuttaa? Täällä puhutaan työllisyydestä tänään. Hallitus myöntää, että ostovoiman
leikkaukset voivat vasta pitkällä aikajänteellä tuoda kenties työpaikkoja. Samaan aikaan
21



Pöytäkirjan asiakohta PTK 38/2015 vp
työllisyyden hoitorahoista tässä ja nyt ei pidetä huolta. Niitä on aivan liian vähän. Työttö-
mät jätetään yksin.

Tämä on vain kerta kaikkiaan sellainen talouspoliittinen yhtälö, jota minä en voi ymmär-
tää. Siksi olisi ollut hyvin mielenkiintoista ja hyvin tärkeää myös kansanvallan kannalta,
että ministeri Lindström ja ministeri Stubb olisivat voineet hivenen kauemmin olla tässä
salissa ja käydä tätä hyvin tärkeää keskustelua.

Me puhumme nyt ihmisten arjesta, ihmisten toimeentulosta. Sosiaaliturvaa leikataan
eläkkeensaajilta, opiskelijoilta, työttömiltä. Työttömyysmäärärahoja ollaan leikkaamassa.
Ensi vuonna työllisyysmäärärahoja leikataan, niin kuin täällä kuulimme. Halutaan väen
vängällä leikata ihmisten palkkoja, pienituloisten, keskituloisten, naisvaltaisten alojen.

Kauppalehteäkin kannattaa muuten lukea, kun nyt puhutaan niin kovasti siitä lomaraho-
jen leikkauksesta, joka on niin hienoa varmasti hallituspuolueiden mielestä. Siellä kerro-
taan siitä, että verotuloja se syö miljardin verran, (Puhemies koputtaa) että tämäkin on sit-
ten talouspoliittisesti hyvin epäviisasta. (Tarja Filatovin välihuuto) — Epäviisas yhtälö,
juuri näin, leikataan lisää sitten. — Eli tässä mennään, arvoisa puhemies. Tämä tilanne ei
ole hyvä.

Minä olen myös siitä hirvittävän hämilläni — tähän loppuun sanottuna — miten voi olla
tässä tilanteessa niin, että esimerkiksi perussuomalaiset hyväksyvät tämän hyvin oikeisto-
laisen perusvirityksen. Täällä todettiin, että nythän on niin, kun puhumme päivän akuutista
tilanteesta, joka toden totta tulee vaikuttamaan työllisyyteen ja työpaikkoihin tulevaisuu-
dessa, että hallitus on täysin hypännyt Elinkeinoelämän keskusliittoon. Minä nyt olisin toi-
vonut, että edustaja Zyskowiczkin olisi nyt tänne jäänyt ja käyttäisi niitä suhteitaan sinne
suuntaan, jotta tämä... (Eero Heinäluoma: Hän lähti lukemaan Helsingin Sanomia!) — Hän
lähti ehkä lukemaan Helsingin Sanomia, se voi olla totta. Sieltä löytyy niitä taloustieteili-
jöitä, jotka todistavat toisin kuin edustaja Zyskowicz. — Minä en ymmärrä sitä, miten ja
miksi kuvitellaan, että tämä tilanne millään tavalla olisi tasapuolinen, ja kannan syvää
huolta siitä, että tilanne on tämä. Miten perussuomalaiset esimerkiksi hallituspuolueena
voi hyväksyä tämän ja jopa haluta tätä?

Tämä oli pitkä vastauspuheenvuoro, poikkeaa ehkä vähän siitä, mitä tänne olin kirjan-
nut, mutta, puhemies, tähän lisätalousarvioasiaan vielä sen verran haluan palata, että meil-
lä on oppositiolla ja SDP:llä tästä määrärahaesityksiä, eli tulemme esittämään tätä tasoa
yhteensä 90 miljoonan euron tasolle. Ja haluan muistuttaa siitä, mistä tämä keskustelu lähti
liikkeelle, että viime keväänä koko eduskunta, myös hallituspuolueet, myönsi, että tämä
tarve on suuri ja tätä tilannetta täytyy kohentaa. (Puhemies koputtaa) Ja nyt kun sitten ko-
hennusta tulee, niin auttamattoman liian pieni lopputulos. Minä toivon oikeastaan, että val-
tiovarainvaliokunnassa voisimme yhteisvoimin kenties tätä rahaa korottaa ja sitä kautta
katsoa yhteistyöllä myönteisesti tulevaisuuteen.

15.23 Sari Tanus kd: Arvoisa rouva puhemies! Työllisyystilanne Suomessa on heikenty-
nyt merkittävästi viime vuosien aikana. Työttömyyden kasvu on jatkunut edelleen tänä
vuonna. Tilastokeskuksen tuoreiden tietojen mukaan työttömien määrä oli heinäkuussa
kasvanut 38 000 henkilöllä viime vuoden heinäkuusta. Samaan aikaan työllistämiseen
suunnattuja määrärahoja on vähennetty. Niin kuin olemme kuulleet, monilla paikkakunnil-
la ja alueilla esimerkiksi palkkatuen ja starttirahan maksamiseen tarkoitetut varat ovat ol-
leet loppu jo alkuvuoden puolella eikä uusia sitoumuksia ole voitu tehdä. Vaikea talousti-
lanne kyetään kääntämään kasvuun vain työn ja yhteisen tekemisen ja yrittäjyyden kautta.
22



Pöytäkirjan asiakohta PTK 38/2015 vp
Mielestämme työllisyystoimenpiteitä tulee tehostaa etenkin nuorten, pitkäaikaistyöttö-
mien ja yksinhuoltajien tilanteen helpottamiseksi. Pitkään jatkunut työttömyys on selvästi
suurin yksittäinen syrjäytymisriski ja monien, monien sosiaalisten ongelmien aiheuttaja.

Rakenteellisen työttömyyden alentamiseksi on välttämätöntä synnyttää työpaikkoja
myös niille, joilla on vain vähäinen ammatillinen koulutus tai ei ole sitä lainkaan. Tällä het-
kellä valtion palkkatukimäärärahan loppuminen vaikeuttaa kuitenkin yritysten, järjestöjen
ja kuntien työllistämismahdollisuuksia.

Arvoisa rouva puhemies! Te-toimistot voivat myöntää palkkatukea vain tiukoilla eh-
doilla, jos ollenkaan. Krooninen työllisyysmäärärahojen puute vaikuttaa myös yrittäjien
halukkuuteen tehdä yhteistyötä te-hallinnon kanssa, jos tukirahoja ja sopimusten kestoja ei
voida luotettavasti ennakoida. Se myös lannistaa työnhakijoita, jotka ovat sopineet työnan-
tajan kanssa, mutta te-toimiston rahanpuutteen vuoksi eivät voikaan solmia sopimuksia.
Koska myös yritysten starttirahat ovat lopussa, aloittavat yrittäjät joutuvat harkitsemaan
uudelleen mahdollisuutensa aloittaa aiottua yrittäjätoimintaa, kun perustoimeentulo on tur-
vaamatta.

Arvoisa puhemies! Hallituksen lisätalousarviossaan esittämä lisämääräraha julkisille
työvoima- ja yrityspalveluille ei riitä kattamaan koko akuuttia tarvetta. Tosin saimme mi-
nisteriön virkamieheltä tietoja, että työttömyyden hoitoon olisi lisäksi 50 miljoonaa pusku-
rirahoja käytössä. Tämä huomioiden KD:n eduskuntaryhmä esittää kolmanteen lisätalous-
arvioon lisäyksenä 30 miljoonaa euroa julkisiin työvoima- ja yrityspalveluihin käytettä-
väksi työllistämisen mahdollistamiseksi palkkatuen ja starttirahan avulla. Siis tällaisen li-
sätalousarvioaloitteen olemme allekirjoittaneet ja jättäneet käsiteltäväksi. Näin ollen halli-
tuksen esityksen, puskurirahojen ja meidän esityksemme yhteissummana päästäisiin tarvit-
tavaan noin 100 miljoonaan euroon. — Kiitos.

15.27 Timo Harakka sd: Arvoisa puhemies! Kun toista lisätalousarviota käsiteltiin täällä
eduskunnassa alkukesästä, niin silloin tiedettiin, että työllisyysmäärärahat ovat loppuneet
tai loppumassa. Sen tunnustivat kaikki puolueet. Sosialidemokraatit ja koko oppositio vaa-
tivat siis johdonmukaisesti lisää panoksia kasvavan työttömyyden torjuntaan. Hallitus jätti
tieten tahtoen määrärahat myöntämättä, joten työllistäminen pysähtyi kuin seinään.

Esimerkiksi Uudellamaalla työllistämistoimet jouduttiin lopettamaan 1. heinäkuuta. Nyt
siis lähes kolmeen kuukauteen ei ole voitu tehdä yhtä ainoatakaan startti- ja palkkatukipää-
töstä muiden kuin lakisääteisten velvoitetyöllistettyjen osalta. Normaalisti aktiivitoimet
aloittaa 1 300 työtöntä kuukaudessa, nyt määrä on pudonnut 300:aan. Vähennystä on 70
prosenttia samaan aikaan, kun työttömyys on kuluvan vuoden aikana kasvanut Uudella-
maalla lähes 15 prosenttia edellisvuoteen verraten.

Starttirahoja Uudellamaalla myönnettiin viime vuonna 2 700, ja kesäkuun loppuun
mennessä päästiin jo lukuun 2 200, kunnes kaikki pysähtyi kuin seinään. Viime vuonna oli
6 000 alkavaa palkkatukea, ja tästä määrästä kaksi kolmannesta täyttyi jo vuoden ensim-
mäisen puoliskon aikana, kunnes kaikki pysähtyi kuin seinään. Siis nämä luvut ovat yksin
Uudeltamaalta. Uudenmaan työttömyys ylittää tuota pikaa 100 000:n haamurajan. Tämä
siis alueella, jonka pitäisi olla Suomen talouden veturi. — No, raideliikenne tietysti halli-
tuksen toimesta harvenee muutenkin.

Tilanne on yhtä hälyttävä kaikkialla Suomessa, erityisesti Turun ja Tampereen seutu-
kunnissa. Työministeri Jari Lindström on jättänyt Suomen työttömät heitteille, ministeri
Stubb otti tästä myös itselleen vastuuta.
23



Pöytäkirjan asiakohta PTK 38/2015 vp
Arvoisa puhemies! Jos toinen lisäbudjetti oli lapsus, niin tämä kolmas lisäbudjetti on
loukkaus. Esitetty noin 20 miljoonan euron lisämääräraha työllistämistoimiin on täysin
riittämätön. Kuten täällä on todettu, tuo 20 miljoonaa tarvitaan yksin Uudellemaalle. Siksi
esitämmekin työllistämisvaroihin 70 miljoonan euron lisäystä, jotta edes olemassa oleva
tarve saadaan katetuksi ja ihmisiä autettua työelämään kiinni. Koska hallitus jo toisen ker-
ran kieltäytyy näkemästä työttömien tarpeita, on pakko päätellä, että tämä heitteillejättö on
harkittua ja tarkoituksellista.

Ensi vuonna Suomen työttömyys ylittää jo 10 prosenttia. Historiallinen tilasto edellisen
laman ajalta kertoo, miten vaarallinen tilanne on edessä. Kun loppuvuonna 91 työttömyys
ylitti 10 prosenttia, se palasi yksinumeroiseksi vasta kesällä 99 — siis 7,5 vuoden jälkeen,
siis ennennäkemättömän Nokia-vetoisen kasvun aikanakin. Työttömyys siis kasvaa no-
peasti ja laskee äärimmäisen hitaasti. Tässä valossa on täysin käsittämätöntä, että hallitus
aikoo leikata ensi vuonnakin työllisyysmäärärahoja 50 miljoonalla. (Pia Viitanen: Se on
oikeasti ihan käsittämätöntä!) — Kyllä. — Mutta koska hallitusta ei työllistäminen kiin-
nosta, sosialidemokraatit esittävät omassa vaihtoehtobudjetissaan tehokkaita toimia työl-
listämiseen niin, että ihmiset voivat siirtyä työstä työhön.

Arvoisa puhemies! Hallitus osoitti jo välikysymyskeskustelussa, miten väheksyen se
suhtautuu koulutukseen. Edustaja Puumala sanoi, että opettajat ansaitsevat punaisen ma-
ton. Sen sijaan hallitus näyttää opettajille punaista korttia.

Hallitus on tässä lisäbudjetissakin varautumassa nopeasti lisääntyvään maahanmuut-
toon, mutta se, miten maahanmuuttajat saadaan kotoutettua Suomeen ja suomalaiseen työ-
elämään, on ratkaiseva kysymys, suorastaan kohtalon kysymys tulevaisuuden Suomelle.
Esimerkiksi ministeri Lindströmin eilinen vastaus täällä salissa osoitti alastomasti, että hal-
litus alkaa vasta hiljalleen suunnitella kotoutuksen toimenpiteitä. Jos hallitus ei vielä tähän
lisäbudjettiin mennessä ollut herännyt tehokkaaseen kotoutukseen, kielikoulutukseen, työ-
hönohjaukseen, niin kannattaa ottaa oppia niistä maista, joissa on osattu hyödyntää moni-
kulttuurisuutta. Esimerkkihän löytyy niinkin läheltä kuin Ruotsista, jossa on monta sataa
tuhatta maahanmuuttajaa mutta silti 6 prosenttiyksikköä korkeampi työllisyysaste kuin
meillä. Pyydän hallitusta esittämään tänä syksynä perusteellisen ohjelman, jolla turvapai-
kan saaneet saavat myös turvallisen työn ja voivat olla mukana rakentamassa Suomelle pa-
rempaa tulevaisuutta.

15.32 Tarja Filatov sd: Arvoisa puhemies! Kun tuossa äsken keskusteltiin siitä, mikä on
Suomen viennin ongelma ja mikä on meidän kilpailukykymme ongelma, niin on pakko
näyttää vertailu siitä, miten Saksa ja Suomi sijoittuvat työvoimakustannusten ja tuottavuu-
den suhteen, ja se kertoo sen, että meidän tuottavuutemme ja meidän työvoimakustannuk-
semme ovat samalla tasolla vuonna 2014. Tuon jälkeen Suomessa on tehty maltillisia palk-
karatkaisuja. Itse asiassa meidän työn hinta on laskenut suhteessa kilpailijamaihin, suh-
teessa Ruotsiin, suhteessa Saksaan, mutta tuottavuus on ollut se, joka on ollut meidän vah-
vuutemme. Ja nyt hallitus hakee ainoaa ratkaisua palkkakilpailusta. Suomi on muuttanut
koko strategiansa viennissä. Me lähdemme kilpailemaan palkoilla, kun tähän asti meidän
lähtökohtamme on ollut se, että me kilpailemme osaamisella ja me kilpailemme tuottavuu-
della. Tämä on se iso ero, joka on sosialidemokraattien ja hallituksen talouspolitiikan vä-
lillä, koska tuo palkkakilpailu johtaa siihen, että meidän kotimainen kysyntämme hiipuu.

Olen täsmälleen samaa mieltä valtiovarainministeri Stubbin kanssa siitä, että ostovoima
koostuu työstä ja palkasta. Ja nyt jos tulemme näihin työvoimapoliittisiin rahoihin, niin itse
24



Pöytäkirjan asiakohta PTK 38/2015 vp
asiassa tuo ostovoima ihmisillä koostuu tästä eteenpäin työttömyysturvasta ja toimeentu-
lotuesta. Mutta jos me käyttäisimme enemmän rahaa työllistämispolitiikkaan ja palkkatu-
keen, niin tuo ostovoima muodostuisi siten kuin valtiovarainministeri sanoi: työstä ja pal-
kasta. Ja nyt hallitus on valinnut tien, jossa työttömien ostovoima tuleekin työttömyystur-
vasta ja toimeentulotuesta, ja samaan aikaan me menetämme paljon yhteistä yhteiskunnal-
lista hyvää. Kyse on sotaveteraanien kotipalvelusta. Kyse on omakotitalkkareista, jotka
ovat auttaneet vanhuksia syyspihatöissä. Kyse on Kontti-kirppareista, joissa kierrätetään ja
moni nuori on harjoitellut kaupan alan ammatteja. Kyse on monesta, monesta muusta teh-
tävästä, ja nämä jäävät nyt koko tämän hallituksen työvoimapoliittisen ajattelun ulkopuo-
lelle — eli se kansalaisyhteiskunnan panos, joka tässä yhteiskunnassa on ollut arvokas,
joka on ollut yhteisöllisyyttä tuottava ja joka on ollut eheyttävä.

Mutta me tiedämme myös sen, että sitä rahaa ei kasva puussa ja se on niukka voimavara
tällä hetkellä, ja sen vuoksi on järjetöntä, että meidän kehysmekanismimme ohjaa siihen,
että me maksamme miljarditolkulla työttömyydenhoitokuluja kehyksen ulkopuolella mut-
ta me emme pysty pistämään 100:aa miljoonaa tai 200:aa miljoonaa euroa lisää työllisyy-
den hoitoon budjetin kehyksen sisäpuolella. Jos ajatellaan, että koko työttömyyden kustan-
nus on 6 miljardia, 5,5 on työttömyysturvaa ja nettokustannus 4 miljardia, niin aktiiviseen
työvoimapolitiikkaan käytetään puoli miljardia. Jos tuosta nettokustannuksesta, 4 miljar-
dista, avattaisiin työmarkkinatuki siten, että sitä voisi käyttää palkkatukena automaattises-
ti — ei niin, että budjetin sisäpuolelta pitää ottaa se 700 euroa ja vähän päälle palkkatu-
keen, vaan sen voisi ottaa sieltä kehyksen ulkopuolisesta rahasta — niin me saisimme ai-
kaan mekanismin, joka auttaisi ihmisiä työllistymään, perustamaan niitä yrityksiä starttira-
halla ja muutoin automaattisemmin, emmekä me olisi tämän kehyspolitiikan vankeja. Sik-
si on järjetöntä, että ajatellaan vain budjetin ja sen kehyksen sisäpuolella olevia rahoja. Ja
jos tätä ajatellaan pidemmälle, niin voidaan rakentaa myös muun toimeentulon varaan näi-
tä samoja kysymyksiä.

Mutta kun ministeri Lindström sanoi, että sosialidemokraatit ovat vastustaneet osallis-
tavaa sosiaaliturvaa: Emme me ole vastustaneet osallistavaa sosiaaliturvaa. Me olemme
vastustaneet sitä, että meillä ei ole riittävästi palkkatukirahoja eikä niitä rahoja, joilla ihmi-
set haluavat tuon osallistavan työvoimapolitiikan piiriin, mutta sen sijaan me loisimme jär-
jestelmän, jossa yhä enenevässä määrin tarjottaisiin yritykselle halutonta työvoimaa, kyvy-
töntä työvoimaa hämmästelemään sinne työpaikalle, että tänne on pakko tulla, kukaan ei
ohjaa, kukaan ei avusta, mutta muuten eivät päivärahat juokse. Se myös söisi normaaleja
työpaikkoja ja johtaisi sekä yritysten tuottavuuden heikentämiseen että ihmisten elämän-
laadun heikentämiseen. Aktiivinen sosiaalipolitiikka maksaa. Sitä ei voi tehdä ilmaiseksi.

15.37 Esko Kiviranta kesk: Arvoisa puhemies! Tämä lisäbudjetti on aika pieni, ja tässä
on kysymys työllistämisestä, niin näissä palkkatuki-, startti- ja muissa työllistämisrahois-
sa, jotka kuuluvat TEMin hallinnonalaan, kuin myöskin tuossa MMM:n hallintoalaan kuu-
luvassa pienessä paketissa.

Maataloudellehan on tässä tulossa tämmöistä kriisirahaa 20 miljoonaa euroa kansallisis-
ta varoista ja sitten on tulossa myöskin 9 miljoonaa euroa tuolta EU-varoista. Nämä ovat
sellaisia rahoja, että ne on aika lailla täsmäkohdennettava eniten tarpeessa oleville, jotta ne
jotakin käytännössä sitten auttaisivat. Tällä rahalla pitäisi sitten hoitaa pahimmin velkaan-
tuneita investoineita tiloja yli tuon hankalimman vaiheen. Tässä on ollut se ongelma, että
kansallista tukea voidaan myöntää vain tämmöisenä de minimis -tukena silloin, kun on ky-
25



Pöytäkirjan asiakohta PTK 38/2015 vp
symys tämmöisestä varsinaisen EU:n rahastokauden ulkopuolisen tuen myöntämisestä, ja
tätä de minimis -tukeahan voidaan myöntää vain 15 000 euroa hakijaa kohden yhteensä
kolmen vuoden aikana. Tuo summahan ei monenkaan tilan ongelmia ratkaise. Nyt on var-
maan yritetty hakea ja tullaankin hakemaan ratkaisua siitä, että EU-tukea, suoraan EU-va-
roista tulevaa tukea, ei kuitenkaan tämä de minimis -sääntö koske, ja se voi antaa pientä
väljyyttä sitten auttaa todella tehokkaammin niitä tiloja, jotka kipeimmin ovat avun tar-
peessa. Eli näitten velkaisimpien investoineiden ja nuorehkojen viljelijöitten hallinnassa
olevien tilojen — yleensä nuorehkojen viljelijöitten hallinnassa olevien tilojen — auttami-
seen tästä täytyy löytyä rahaa, tietysti sitten myöskin näitten Venäjä-pakotteitten hoitami-
seen, jossa fokuksessa on tietysti maidontuotanto. Mutta myös sikatalouteen pitää löytyä
kriisiapua, ja olen ymmärtänyt, että neuvotteluja on jo käyty tuottajajärjestöjen ja ministe-
riön kesken siitä, että sikataloudellekin voitaisiin tässä paketissa järjestää pientä lisätukea.
Eräs tuote, joka ilmeisesti myös kuuluisi tähän listaan, on ruokaperuna, mutta se taitaa olla
liian vaikea hoitaa näin pikaisesti.

No, sitten näistä TEMin työllisyysrahoista: Sanomattakin on selvää tietysti, että tällai-
sessa työttömyystilanteessa noita rahoja on liian vähän. Kun tässä on jo ennakkokuulemi-
siakin ollut, esimerkiksi valtiovarainvaliokunnan työ- ja elinkeinojaostossa, niin on käy-
nyt ilmi, että myöskään tieto ei kulje te-toimistoihin ja ely-keskuksiin. Eli siellä ei tiedetä
tätä rahatilannetta, ja sitä seurataan vielä tässä nyky-yhteiskunnassa manuaalisesti, niin
että esimerkiksi Varsinais-Suomen te-toimiston edustaja kertoi, että siellä kuluu viisi hen-
kilötyöpäivää kuukaudessa pelkästään näiden yhdentoista työllisyysrahalajin selvittämi-
seen manuaalisesti TEMille. Tässä on vissiin jo pitemmän aikaan ollut tekeillä ohjelma,
URA-ohjelma-niminen ohjelma, jolla koneellisesti voitaisiin hoitaa tällainen asia. Minus-
ta sillä olisi kiire, että päätöksentekijät te-toimistoissa tietäisivät tämän oikean rahatilan-
teen. Siitä oli ilmeisesti varsin paljon epäselvyyttä kesän alussa. Pienenä lohdutuksena
voin sanoa sen, että myös Euroopan globalisaatiorahasto seuraa edelleen manuaalisesti ra-
han kulumista.

Tärkeää olisi myöskin laajentaa henkilöstöpalveluyritysten käyttämistä työvoimaviran-
omaisten apuna pysyvien ja muiden työpaikkojen järjestämisessä. Tässähän on ollut pilotti
käynnissä Uudenmaan ja Pirkanmaan te-toimistoissa, ja ilmeisesti siitä on saatu myöntei-
siä kokemuksia. Tietysti tiedot voidaan antaa vain silloin, kun työnhakija siihen suostuu, ja
vain näille auktorisoiduille tahoille. Mutta tämä olisi tärkeää, että saataisiin kaikki voimat
ikään kuin työtä hakemaan.

15.42 Katja Taimela sd: Arvoisa rouva puhemies! Vaikeassa talous- ja työllisyystilan-
teessa kaivattaisiin määrätietoista poliittista otetta ja kunnianhimoisia toimenpiteitä. Mut-
ta niitä me emme valitettavasti näe. Viime kaudella ministeri Ihalaisen johdolla työllisyys-
politiikkamme oli aktiivista ja hankalaan tilanteeseen vastattiin muun muassa nuorisota-
kuulla ja työllisyysmäärärahojen kanssa elettiin pääsääntöisesti ajassa. Vaalien jälkeen
tämä muutos on ollut varsin hämmentävä. Tekisi mieli jopa sanoa, että hallitus on nostanut
kädet pystyyn tämän työllisyysongelmamme kanssa.

Kun kuuntelee ihmisiltä palautetta turuilla ja toreilla, näitä hankalia ihmiskohtaloita, joi-
ta jokaisen luvun taakse kätkeytyy, herää suuri ihmetys siitä, että hallituksen toimenpiteet
ovat tätä luokkaa. Tämä lisäbudjetti sisältää sentään hentoisen panoksen työllisyysmäärä-
rahoihin, jotka ovat jo loppuneet varsin monilla alueilla. Lisäys on silti täysin riittämätön,
26



Pöytäkirjan asiakohta PTK 38/2015 vp
eikä se suurta apua tähän tilanteeseen anna. Hallitus jättää neljä viidesosaa työttömistä soh-
valle, vaikka vielä kesäkuussa vannoitte pitävänne huolta työllisyystoimista.

Täytyy todeta, että tilanne on täysin kohtuuton paitsi kaikkien työttömien myös kuntien
kannalta. Valtio on siirtänyt kunnille vastuuta työllisyyskustannuksista ja työllistämisestä
niin, että työttömyyden kunnille aiheuttamat menot nousevat nopeasti ja alkavat olla mil-
jardin euron luokkaa vuositasolla. Samaan aikaan kunnilta viedään työkalut työllisyyden
hoitamiseen, kun muun muassa palkkatukirahat ovat loppu. Monilta eri alueilta on tullut
viestiä eri toimijoilta palkkatuki- ja starttirahojen loppumisesta. Ilman lisärahaa alueilla ol-
laan kohtuuttomissa tilanteissa. Järjestöt ja te-toimistot ovat voimattomia ja ihmiset, etten
sanoisi, peloissaan.

Arvoisa puhemies! Eilen koulutusvälikysymyskeskustelussa kävi ilmi, että hallituksen
tapa uudistaa on leikata rahat minimiin ja alkaa sitten joskus myöhemmin miettiä, miten ra-
kenteita voisi muokata. Sama tilanne näyttää olevan nyt työllisyyden hoidon kohdallakin.
Hallitus on vihjannut, että uusia asioita ollaan tuomassa, muun muassa yksityistä työnvä-
litystä, mutta ensin viedään rahat pois. Tämä tarkoittaa olemassa olevan palvelurakenteen
hajottamista, ja ihmiset jäävät tyhjän päälle. Mikä uusi menetelmä se on, vai onko se se uu-
si: "Me kehitetään"?

Kysyin ministeri Lindströmiltä kesäkuussa kirjallisella kysymyksellä, aikooko hallitus
sitoutua riittäviin työllisyysmäärärahoihin, onko sillä edes ajatusta tehdä sitä. Ministerin
vastauksesta puuttui kokonaan pieninkin yritys vastata ensinnäkin siihen kysymykseen,
ehkä siksi, että ministeri on myöhemmin myöntänyt, että häneltä on viety työkalut asioi-
den hoidosta. Kaikesta tästä kiertelystä ja kaartelusta on kuitenkin helppo päätellä, että hal-
litus ajaa työvoimapalveluja alas kovalla kädellä eikä työllistämiseen edes haluta loppupe-
leissä panostaa. Tämä on jälleen se yksi toimenpide, jolla hallitus jakaa kansaa voimak-
kaasti kahtia. Me kaikki ymmärrämme, että talous sakkaa ja ennusteet ovat synkät, mutta
politiikka on kuitenkin kaikessa lopussa arvovalintoja.

Minä haluan siteerata tähän loppuun edustaja Filatovia, koska hän päätti oman puheen-
vuoronsa mielestäni erittäin hyvällä tavalla, hyvällä ajatuksella. Hänen sitaattinsa alkoi:
"Aktiivinen sosiaalipolitiikka maksaa. Sitä ei voi tehdä ilmaiseksi." Tätä aktiivista otetta,
jos jotain, mielestäni nyt myös hallitukselta työllistämistoimien kohdalla tarvittaisiin.

15.47 Anna Kontula vas: Arvoisa rouva puhemies! Valtiovarainministeri käytti vanhaa
vertausta norsusta. Hän pyrki kuvaamaan sillä, kuinka pimeässä pelkästään käsikopelolla
norsua tunnustelevan henkilön on hyvin vaikeaa sanoa, miltä tämä norsu varsinaisesti näyt-
tää: joku kokeilee jalkaa, joku kokeilee häntää, joku kokeilee kärsää, ja kaikki saavat ihan
eri lopputuloksen. Minä tulkitsin tämän vertauksen niin, että valtiovarainministerin mieles-
tä hallitus katsoo nyt norsua kokonaisuutena ja on ikään kuin asian päällä ja perustaa oman
politiikkansa faktoihin. Minun nähdäkseni kysymys on kuitenkin enemmän siitä, että hal-
litus seisoo nyt sen norsun vieressä, puristaa silmänsä tiukasti kiinni ja kieltäytyy katso-
masta norsua, koska norsu saattaisi vaikuttaa pelottavalta. Tämä näkyy muun muassa sii-
nä, mitenkä hallituksen aloitteissa ja esityksissä intressit, mielipiteet ja faktat menevät su-
lavasti sekaisin, mitenkä tässäkin keskustelussa kilpailukyky yleensä ja kustannuskilpailu-
kyky sotketaan toisiinsa.

Täällä on kysytty, mitä voidaan tehdä, jos ei kerran säästetä mistään ja rahaa pitäisi lisää
käyttää. Edelleen, Suomen verovuoto on vuosittain 6—8 miljardia. Vaikka me emme voi
koskaan päästä verovuodosta kokonaan eroon, aika paljon tälle olisi kuitenkin tehtävissä.
27



Pöytäkirjan asiakohta PTK 38/2015 vp
Mitään sellaisia kotimaisia toimia, helppojakaan, kuten esimerkiksi maakohtaisen kirjan-
pidon vaatimista julkisista hankinnoista, ei hallitus ole edistämässä. Samaan aikaan myös
hallituksen kanta EU-komission tiedonantoon asiasta on poikkeuksellisen nihkeä. Me py-
rimme myös kansainvälisissä yhteyksissä näyttäytymään mahdollisimman haluttomilta
minkäännäköisen verovälttelyn kitkemiseen. Oikeastaan ainoa hallituksen isoihin pää-
omiin ja yrityksiin kohdistuva verovuodon kitkemistoimi on katumuspilleri rikkaille ve-
ronvälttelijöille, ja tähänkin on ryhdytty vain siksi, että todennäköisesti kansainväliset toi-
met jättäisivät nämä nalkkiin jossain vaiheessa muutaman vuoden sisällä.

Toinen esimerkki siitä, että meillä on vaihtoehtoja, on se fakta, että Suomen työpahoin-
vointivelka on tällä hetkellä 40 miljardia — siis 40 miljardia. On aivan selvää, että me
emme pääse nollaamaan sitä koskaan, mutta Suomessa on tällä hetkellä työelämän tutki-
mus ihan maailman kärkeä, ja tällä alueella 5:n, ehkä 10:nkin miljardin niistäminen pois
työpahoinvointivelasta olisi verraten helppoa tämän tietotaidon varassa. No, mitä hallitus
tekee tämän edistämiseksi? Työterveyslaitoksen henkilöstöstä ollaan vähentämässä kol-
mannes, vähentämässä kolmannes niistä ihmisistä, jotka pystyisivät tuottamaan moninker-
taisesti omat palkkarahansa meille takaisin.

Hallitusohjelma lupaa fiksummin tekemistä, ja se on hieno tavoite, tähän pitää pyrkiä.
Mutta kauhean paljoa toistaiseksi ei ole näkynyt esimerkkejä siitä, että oikeasti olisi menty
aikomuksesta tekoihin. Tuoreen Åbo Akademin tutkimuksen mukaan merirahdin kustan-
nuksista olisi muutamalla pienellä teknisellä muutoksella vähennettävissä yksi kolman-
nes. Yksi kolmannes merirahdin kustannuksista — se tarkoittaisi Suomen viennin kilpai-
lukyvylle ihan mieletöntä loikkaa.

Toinen: vastikään Varustelekan johtaja ehdotti avoimen yritysohjelmiston rakentamista
kaikkien aloittelevien suomalaisyritysten käyttöön. Mieletön kilpailuetu suhteessa muihin
maailman maihin saatavissa verraten kevyillä, pienillä ja halvoilla toimenpiteillä.

Hallitus on perustellut kantojaan säästöihin, leikkauksiin ja nuukuuteen sillä, että pitkäl-
lä aikavälillä näillä saadaan Suomen kilpailukyky paranemaan ja sitä kautta talous nou-
suun. Maailmanhistoria ei kuitenkaan tunne yhtään esimerkkiä valtiosta, joka olisi paran-
tanut kilpailukykyään ja saanut taloutensa nousuun merkittävillä koulutukseen, tutkimuk-
seen ja kehittämiseen kohdistuvilla leikkauksilla. Ei myöskään ole näyttöä siitä, että laa-
jempi kilpailukyky siitä paranisi, että vakaata toimintaympäristöä oleellisesti horjutetaan
esimerkiksi niillä palkkadumppaushankkeilla, joita hallitus vakaasti ajaa eteenpäin. Van-
hentuneet energiaratkaisut ovat yksi esimerkki siitä, että Suomi ei tällä hetkellä ole lain-
kaan talouden kartalla.

Minä olen oikeasti huolissani siitä, että me emme ole Kreikan tiellä, me olemme nyt Un-
karin tiellä monin eri tavoin, ja tämän tien päässä meitä ei odota kovin ihanteellinen yhteis-
kunta.

15.52 Reijo Hongisto ps: Kunnioitettu rouva puhemies! Poliisin toimintamenoihin myön-
netään rahaa yli 1,36 miljoonaa euroa. Rahat on tarkoitus käyttää turvapaikkahakemusten
käsittelyyn ja hakijoiden rekisteröintiin. Tämän takia joudutaan jopa kutsumaan takaisin
töihin kokeneita ja eläköityneitä poliiseja, ja virassa olevatkin joutuvat tekemään runsaasti
ylitöitä.

Lisämääräraha on erittäin tärkeä, sillä sen avulla kyetään hoitamaan edes välttävässä
ajassa maahantulijoiden tarkastukset ja selvitykset. Tästä hyötyvät maahan tulleet nopeu-
tettuna asian käsittelynä ja me maassa olevat, suomalaiset veronmaksajat, säästyneinä kus-
28



Pöytäkirjan asiakohta PTK 38/2015 vp
tannuksina. On kaikkien etu, että asiat saadaan käsiteltyä mahdollisimman oikeudenmu-
kaisesti ja mahdollisimman nopeasti. Tämä ei käy nykyisillä resursseilla. On muistettava,
että samaan aikaan poliisin on huolehdittava normaaliin tapaan yleisen järjestyksen ja tur-
vallisuuden ylläpidosta ja jo tapahtuneiden rikosten esitutkinnasta. Edellisen hallituksen
jäljiltä poliisin resurssit olivat jo pahasti alimitoitetut, joten lisäresursointi on suorastaan
välttämätöntä.

Kunnioitettu rouva puhemies! Hallitus lupaili nopeutta ja ketteryyttä päätöksiin, ja lisä-
määrärahan nostaminen näin nopeasti lisäbudjettiin osoittaa sen, että nykyinen hallitus ky-
kenee reagoimaan ja vastaamaan haasteisiin nopeasti ja haluaa säilyttää yhteiskunnassam-
me yllä hyvän järjestyksen ja turvallisuuden tason. Kiitokset siitä.

15.54 Katri Kulmuni kesk: Arvoisa rouva puhemies! Nyt lähetekeskustelussa oleva lisä-
talousarvio on vastaus akuutteihin julkisen talouden tarpeisiin. Hallitusta on syytetty pak-
komielteisestäkin velanoton karttamisesta, jossa ei katsota tarpeeksi kauas, jolloin velanot-
to sitten maksaisi itsensä takaisin. Mutta kyllähän se niin on, että Suomi tietenkin velkaan-
tuu koko ajan, ja tässäkin lisätalousarviossa nettolainanotto on 52 miljoonaa euroa. Ja vel-
kaa otetaan silloin, kun katsotaan parhaaksi vaihtoehdoksi se, että sillä saadaan tuloksia ai-
kaan, mutta ei ole minusta reilua ylisukupolvisuutta ajatellen, että jätettäisiin talouden ali-
jäämän ongelma ainoastaan velalla kattamiseen.

Lisätalousarviolla vastataan osittain maataloustuottajien ahdinkoon 20 miljoonalla eu-
rolla kannattavuuden ja maksuvalmiuden turvaamiseen. Viime viikolla EU-komissio lupa-
si kriisitukipaketissaan Suomen maataloussektorille 9 miljoonaa. Summat ovat ehkä suu-
ria noin äkkiseltään, mutta jos ajattelee kokonaisuutta, niin kun Venäjän-viennin maitosek-
torin tappiot Suomelle ovat vuodessa 200 miljoonaa, niin eivät nämä valitettavasti kovin-
kaan suuria tukia ole mutta välttämättömiä kyllä siinä kriisissä, mikä nyt maatiloilla on.

No, entäpä sitten työvoima- ja yrityspalvelujen määrärahat? Lisäys 21,6 miljoonaa on
välttämätön. Toki on surullista, että se lienee kuitenkin myös riittämätön, kun meillä on jo
346 000 työtöntä tällä hetkellä.

Sitten viime viikkojen ehkä kuumimpaan aiheeseen, akuuttiin turvapaikanhakijatilan-
teeseen.

On välttämätöntä, että Maahanmuuttoviraston toimintamenoihin on saatu lisäystä 1,6
miljoonaa sekä poliisin toimintamenoihin, palkkauksiin, laitehankintoihin, 1,4 miljoonaa.
Nämä rahat todellakin tulevat tarpeeseen asian parissa työtä tekeville viranomaisille, joi-
den resurssit eivät mitenkään tällaisessa aika poikkeuksellisessa tilanteessa muuten riittäi-
si asianmukaisiin järjestelyihin ja sujuvaan turvapaikkaprosessiin.

Eilen kotipaikkakunnallani Torniossa avattiin poikkeuksellisesti, Suomessa ensimmäis-
tä kertaa, järjestelykeskus nopeuttamaan turvapaikanhakijoiden rekisteröitymisprosessia.
Tämä on historiallista Suomessa, aikaisemmin tällaista ei ole koskaan tehty. Keskuksessa
kuvataan henkilöt, otetaan sormenjäljet, rekisteröidään, ja tavoitteena on, että kahdessa
vuorokaudessa heidät viimeistään voitaisiin siirtää eteenpäin vastaanottokeskuksiin.

Tietenkin on tärkeää, että kotouttamisprosessi sujuisi mahdollisimman hyvin ja varhain
ja ne henkilöt, jotka jäävät Suomeen, voisivat sopeutua ympäristöön ja yhteiskuntaan mah-
dollisimman hyvin. Mutta myös kielteisen turvapaikkapäätöksen saaneiden henkilöiden
palauttaminen on tärkeä osa tätä koko kokonaisuutta.

Kansalaisten keskuudessa on valitettavasti jonkin verran ollut vastakkainasettelua sen
suhteen, miksi turvapaikkahakemusten käsittelyyn laitetaan lisää resursseja, kun samalla
29



Pöytäkirjan asiakohta PTK 38/2015 vp
leikataan julkisesta taloudesta muutoin huomattaviakin summia, mutta kyllä nämä ovat
välttämättömiä panostuksia, että me voimme pitää tilanteen edes jollain lailla hallinnassa,
järjestelmällisesti ja asiallisesti saada turvapaikkaprosessit käsiteltyä ja myös noudattaa
niitä kansainvälisiä sitoumuksia, joihin olemme sitoutuneet. Eihän kukaan osannut ajatella
vaikkapa viime keväänä, minkälaiseen tilanteeseen Suomi ja Eurooppa tämän asian suh-
teen joutuvat.

Tärkeintä tässä onkin tietenkin se, että se on nyt viranomaisten hallinnassa eikä kukaan
myöskään kuvittele, että Suomi tai Ruotsi tai Tanska tai mikään Euroopan maa yksin pys-
tyy tämän turvapaikkakysymyksen ratkaisemaan. Siihen tarvitaan globaalin tason ratkai-
sua, siihen tarvitaan YK:n parempaa resursointia lähtömaissa, naapurimaiden pakolaislei-
reillä, ja ennen kaikkea siihen tarvitaan EU-maiden keskinäistä yhteistyötä ja eurooppalai-
sia ratkaisuja. Toivottavasti niistä saamme jo tämänpäiväisen EU-huippukokouksen jäl-
keen tietoja.

Arvoisa puhemies! Lisätalousarvioesitys on varsin tarpeellinen ja perusteltu.

15.59 Martti Mölsä ps: Arvoisa puhemies! Elämäni suurimpia hämmästyksen hetkiä, tai
pitkä ajanjakso, oli noin neljä vuotta sitten. Silloin edustaja Viitasen — joka äsken pahek-
sui ministeri Stubbin poissaoloa, kun ei kuunnellut hänen juttujaan, ja nyt Viitanen ei
kuuntele minun juttujani ja minä voin paheksua häntä — levy jumiutui kohtaan, jossa hän
toisti yli puoli vuotta sitä, kuinka piikki on saatu kiinni.

No, jos hän tarkoitti näitä rahavirtoja, joita Kreikkaan ja muihin Etelä-Euroopan valtioi-
hin meni, niin loppujen lopuksi tämä SDP:n aikaansaannos maksoi suomalaiselle yhteis-
kunnalle 12,6 miljardia euroa, josta 1 440 miljoonaa piti maksaa välittömästi, kun saimme
niin hyvät vakuudet, tuottojenvaihtosopimuksen oikealta nimeltään siis. Se oli tämän vuo-
situhannen suurin huijaus, ja tätä huijaustahan edustaja Heinäluomakin on nyt viljellyt vii-
me aikoina aika usein mutta hieman eri lailla mutta on unohtanut kuitenkin tämän, mikä
nyt on asiana tosi suuri. Heidän aikaansaannoksiaan aikaisemmilta vuosilta viime vuositu-
hannen puolelta on muun muassa varallisuusveron poisto, jotka rahat nyt olisivat hyvinkin
tarpeellisia.

Eli nyt näillä summilla voitaisiin saada korjattua huomattavasti tämän hetken taloudel-
lista tilannetta, mutta nyt niitä sitten korjataan näillä lisätalousarvioilla ja niin edelleen.
Mutta tämä on kaikki tapahtunut, ja näillä hallituksen päätöksillä mennään eteenpäin, ja
suomalainen yhteiskunta on saatava nousuun. Vaihtoehdot ovat vähissä.

16.02 Antero Laukkanen kd: Arvoisa herra puhemies! Täällä keskustelun alussa käytet-
tiin sanaa "hämmentävä", ja täytyy sanoa, että ensimmäisen kauden kansanedustajana hy-
vin monikin asia on hämmentävä tässä keskustelussa. (Martti Mölsä: Puoli vuotta siinä me-
nee!) Suuri kuva ei tuo leipää eikä työtä, vaikka kuinka katsoisi.

Olen viime päivinä yrittänyt selvittää työllisyysmäärärahojen todellista tarvetta. Luvut
ovat vaihdelleet 20:stä 92 miljoonaan. Lopulta tulin siihen tulokseen, että ei taida olla ko-
vin montaa ihmistä, joka todella tietää, mikä tämä todellinen tarve työllisyysmäärärahoi-
hin on. Ei edes ministeriössä tuntunut löytyvän henkilöä, joka osaisi tarkalleen vastata.

Niinpä, arvoisa herra puhemies, läksin asiaa selvittämään, niin kuin asiaa pitää selvittää,
eli soittelin eri puolille, elyihin ja te-keskuksiin, ja tiedustelin, missä mennään. Täällä on
sanottu muun muassa sillä tavalla, että pelkästään Uudenmaan tarve olisi 20 miljoonaa eu-
30



Pöytäkirjan asiakohta PTK 38/2015 vp
roa. Se ei pidä paikkaansa. Tänään olen keskustellut siellä vastaavien henkilöiden kanssa,
ja he sanoivat, että 10 miljoonalla selviävät vuoden loppuun.

Sitten soitin ministeriöön, kun sain lopulta tietää, kuka siellä on se henkilö, joka ihan oi-
keasti kerää kaikki nämä tiedot, ja sain tietää, että elokuun lopussa tämä luku oli 39 mil-
joonaa euroa. Ja sitten hänen vielä tarkistaessaan, mikä se tilanne mahtaisi olla juuri tällä
hetkellä, oltiin noin 45—50 miljoonassa, joten sieltä 90 miljoonasta tultiin aika paljon alas.

No, tosiasia on se — niin kuin ministeri itsekin tänään myönsi, siis työministeri Lind-
ström — että hänen esityksensä on riittämätön. Tämä on ehkä tämän koko keskustelun kai-
kista hämmästyttävin asia siinä mielessä, että kun lähtökohtaisesti jo esitetään liian vähän
rahaa, niin luodaan aivan varmasti painetta sille, että se rahan tarve entisestään kasvaa. Se
on niin kuin ne monet säästötoimet, joita nyt esitetään: ne näyttävät säästöiltä, mutta itse
asiassa ne tuovat valtiolle lisää menoja.

Me elämme nyt sellaisessa ajassa, jossa joudutaan todella miettimään, mistä raha ote-
taan. Ja niin kuin kaikki tiedämme, ensi vuoden talousarviokin vielä pitkälti rakentuu ve-
lan päälle. Mutta näyttää siltä, että meitä vaivaa velkakammo, eräänlainen ikään kuin sel-
lainen vanha mantra, että velkaa ei saa olla yhtään. Pidän tätä ajattelutapaa siinä mielessä
vahingollisena, että velkoja on hyvin monenlaisia: on tuottavaa velkaa, on ylläpitävää vel-
kaa ja on sitten sitä korjausvelkaa, jolla yritetään paikata entisiä asioita, mitä on tehty huo-
nosti.

Mutta tämä tuottava velka on nyt varmasti se velka, johon katseet tulisi kääntää: se, joka
tuottaa työtä suomalaisille, tuottaa investointeja, tuottaa sellaista infrarakentamista, jolla
tämä kansakunta voisi todella päästä nousuun.

Arvoisa puhemies! Sellaista velkaa, joka rakentuu sellaiselle tarpeelle, jonka vaikutuk-
set ovat 100—150 vuotta, ei voi pitää vastuuttomana velkana, ja siitä ei voi sanoa, että me
jätämme lapsillemme velkaisen tulevaisuuden. Me olemme vain tehneet tämän sukupol-
ven aikana sellaisia ratkaisuja, jotka hyödyttävät monia eri sukupolvia.

Pidän tätä hallituksen linjaa, tätä ajattelutapaa tällä hetkellä, jossa he katsovat velkaa
vain yhtenä ikään kuin mantrana — paha velka, joka ei tuota mitään, joka on edellisten,
huonojen hallitusten aikaansaamaa — erittäin vahingollisena tässä tilanteessa.

Ikävää oli, että yhteiskuntasopimuskeskustelu päättyi niin kuin se päättyi. Olisin toivo-
nut molemmin puolin pöytää lisää nöyryyttä ja ennen kaikkea tämän kansallisen hätätilan
tunnistamista todella tärkeänä elementtinä. Vielä toivon, että tätä nöyryyttä löytyisi ja neu-
vottelut voisivat alkaa uudestaan. Uskon, että sopimalla olisimme päässeet parempaan lop-
putulokseen.

Arvoisa puhemies! Tämä esitys kolmanneksi lisätalousarvioksi on merkittävä ja hyvä.
Työllisyysrahojen osalta näyttää, että se kuitenkin on noin 30 miljoonaa liian pieni, ja sii-
hen toivoisi vielä muutosta. Muuten tämä kurjistumisen kierre ei pysähdy ollenkaan. —
Kiitoksia.

16.08 Mari-Leena Talvitie kok: Arvoisa herra puhemies! Olin valmistautunut puheen-
vuoroon kolmannesta lisätalousarviosta, joka nyt on aiheena, mutta koska tänä päivänä on
leikattava lähes joka asiasta, niin yritän myös lyhentää puhettani. Kiitän kuitenkin työmi-
nisteriä rohkeasta, suorasta puheesta. Siinä oli kaivattua tekemisen tarmoa ja uudistushen-
keä, juuri sellaista Oy Suomi Ab -henkeä, jota me kansakuntana kuten myös eduskuntana
tarvitsemme.
31



Pöytäkirjan asiakohta PTK 38/2015 vp
Arvoisa herra puhemies! Mitä tulee tähän lisätalousarvioon, on ymmärrettävää, ettei osa
tästä salista ole tyytyväinen hallituksen esittämiin rahamääriin. Yleensä me päättäjät mie-
luummin pyydämme lisää rahaa kuin etsimme säästökohteita. Sipilän hallitus on kuitenkin
valinnut vastuullisen ja kokonaistaloudellisen tien, ja vähemmälläkin on tultava toimeen.
Työministeri on sitoutunut viitoittamaan tätä kannustavaa uudistuksien tietä.

Mitä sitten voimme saavuttaa näillä lisämäärärahoilla? Mitä tulee sisäministeriön pää-
luokan osuuteen, siinä on helppo yhtyä edustaja Hongiston äskeiseen puheenvuoroon. Entä
sitten näitten työvoimapalveluiden lisämäärärahoihin? Liian usein työllistymisen esteenä
ovat byrokraattiset ja moniasteiset tukijärjestelmät, jotka eivät kannusta työllistymiseen.
Tällä hetkellä tilanne on se, että kunnat ja kaupungit maksavat loputtomalla piikillä työ-
markkinatukea. Tähän ei yksinkertaisesti voi olla enää varaa. Samalla tai jopa pienemmäl-
lä rahamäärällä voimme saadaan aikaan parempaa.

Senpä vuoksi on syytä viedä rivakasti käytäntöön niitä kokeiluja, joihin hallitus sitoutui
jo hallitusohjelmassa, muun muassa miten työttömyysturvaa ja toimeentulotukea voidaan
yhteensovittaa. Oulun seudun kunnat ovatkin toimittaneet ministereiden pöydälle esityk-
sen pääsystä toteuttamaan ennakkoluulotonta työllisyyskokeilua, joka olisi sekä yksilön
että yhteiskunnan kannalta kokonaistaloudellinen. Tavoitteena on ehkäistä ja katkaista pit-
käaikaistyöttömyysjaksoja eli käyttää tätä työttömyysturvaa koulutuksen ja työllistymisen
tukena. Näin siis sovellettaisiin muun muassa työttömyysturvan ja palkan yhteensovitta-
mista koulutuksessa ja työllistymisessä.

Kokeilun toimenpiteet säästävät yhteiskunnan kustannuksia, tukevat sitä elinkeinotoi-
mintaa, jolloin passiivisen odottelun sijaan sekä yksilön että yhteisön kannalta laitetaan ta-
louden pyörät pyörimään ja annetaan niiden pyöriä. Tämän Oulun työllisyyskokeiluesityk-
sen tavoitteena on edistää työttömän omaehtoista aktiivisuutta pilotoimalla muun muassa
koulutussopimusmalleja ja oppisopimuskoulutusta, josta tässäkin salissa oli myös eilen
puhetta, sekä joustavia koulutuksen ja työnhaun yhteensovittamisen malleja. Lisäksi ta-
voitteena on edistää työn vastaanottamisen ja aktiivitoimiin osallistumisen mahdollisuuk-
sia sekä kuntien työllisyyspalveluita rakentavaa kokeilukulttuuria erityisesti nuorille, jot-
ka tällä hetkellä jäävät näiden palveluiden ulkopuolelle. Toivotaan, että tämä työllisyysko-
keilu voi edetä. Se olisi esimerkkinä myös siitä, miten vähemmällä rahalla voisimme saada
enemmän aikaan.

Loppuun kiitokset myös salin etuosaan edustaja Filatoville, jonka puheenvuorossa oli
hyvää kokonaistaloudellista ajattelua. — Kiitos.

16.12 Kari Uotila vas: Arvoisa herra puhemies! Kun viime keväänä käsittelimme tässä
salissa ja valtiovarainvaliokunnassa toista lisätalousarviota tälle vuodelle, niin siinä yhtey-
dessä hallitus ilmoitti, että kolmas lisätalousarvio annetaan eduskunnalle lokakuun lopul-
la. Tämä säikähdytti valtiovarainvaliokunnan ja koko eduskunnan. Valtiovarainvaliokun-
tahan oli yksimielinen siinä ja kirjoitti sen mietinnössään ulos, että on varauduttava heti
syyskauden alussa työllistävään lisäbudjettiin, ja kaikilla oppositiopuolueilla oli myöskin
lausuma tästä asiasta. Silloin jo keväällä tiedettiin, että niin starttirahat, palkkatukirahat
kuin muutkin rahat ovat ely-keskuksista loppumassa, ja silloin asiantuntijakuulemisessa
kuulimme, että rahan tarve silloin oli 110 miljoonaa. No, tänään sitä on täällä sitten tarken-
nettu, että tässä vaiheessa vuotta, kun on aikaa kulunut, todellinen rahan tarve on siellä 90
miljoonan tietämissä.
32



Pöytäkirjan asiakohta PTK 38/2015 vp
Kun edustaja Laukkanen totesi, että oli hämmentynyt, niin minäkin olin hämmentynyt,
kun tänään valtiovarainministeri Stubbkin kovasti korosti, että tämä on Microsoft-lisäbud-
jetti. Tämä päätöshän siitä, että lisäbudjetti annetaan, tuli toki heti sen jälkeen, kun karmea
tilanne Salossa Microsoftin osalta paljastui. Mutta herää epäilys, olisiko hallitus pitäytynyt
ilman Microsoftin tapausta vanhassa suunnitelmassaan ja jättänyt eduskunnan tahdon to-
teuttamatta ja jättänyt lisäbudjetin tekemisen myöhäiseen syksyyn, jolloin sillä ei enää oli-
si ollut mitään merkitystä aktiivityövoimapolitiikan toimenpiteiden kannalta.

Sitten mennään tähän mitoitukseen. Kuten täällä on käynyt ilmi, tarve on noin 90 mil-
joonaa. Ministeri Lindström oli kai pyytänyt, vaatinut tai ehdottanut 30:tä miljoonaa elik-
kä vain pientä osaa siitä todellisesta tarpeesta, ja sitten nyt on se 20 miljoonaa, joka pitää si-
sällään yhtä sun toista tässä lisätalousarviossa. Tämä ei tule tietenkään riittämään. Sille ja-
kovaralle, 70 miljoonalle, joka jää sitten myöhäisempää lisäbudjettia varten, kyllä tarpeita
ehdottomasti tulee erittäin paljon.

No, mitä sitten tulee tähän isoon talouden kuvaan? Tähän palataan ensi viikon tiistaina,
kun aloitamme lähetekeskustelun, varmasti paljon perusteellisemmin, mutta on jo syytä
tässä yhteydessä — vähän samalla tavalla kuin edustaja Laukkanen — kyseenalaistaa tätä
yhden totuuden talouspolitiikan dogmia, sitä, että meillä on nyt valtava kilpailukyky- ja
tuottavuus- ja työn yksikkökustannusvaje ja meidän velkaantumisemme on sillä tasolla,
että nyt ei auta mitään muuta kuin sammuttaa valot käytännössä. Tämä johtaa siihen, että
tämä kierre, joka on koko ajan lisännyt työttömyyttä, lisännyt valtionvelkaa ja ennen kaik-
kea lisännyt eriarvoisuutta, vain jatkuisi ja talouden taantumasta ylös nouseminen siirtyisi
entistä pitemmälle. Kun tähän sitten liitetään vielä hallituksen pakkotoimet ja erittäin suuri
riskinotto siinä, että työmarkkinatilanne kriisiytyy ja siellä syntyy ongelmia pitemmällä-
kin aikavälillä, niin tilanne vaatii todella uudenlaista arviointia.

Tästä velalla pelottelusta voidaan olla monta mieltä. Luen yhden lainauksen, jonka kyl-
lä tulen ensi tiistainakin toistamaan, mutta ei kertaus haittaa tee: "Ryöstätte lapsiltanne,
kun ette tee järkeviä investointeja ilmaisella rahalla." Ei tämä lainaus ole edustaja Arhin-
mäeltä eikä edustaja Aino-Kaisa Pekoselta; se on talousnobelisti Joseph Stiglitziltä ja ihan
viime päivinä sanottu. Elikkä kyllä tätä keskustelua tämän talouspolitiikan ison linjankin
tarkoituksenmukaisuudesta käydään hyvin korkealla tasolla. Sen vuoksi varmasti ensi vii-
kolla, kun sitten käydään budjetin lähetekeskustelua ja taloussuunnitelmakeskustelua, tä-
hän palataan.

Mutta tämä nyt on sitten tämän lisäbudjetin osalta kovin vaatimatonta, mitä hallitus te-
kee. Tietysti näissä puitteissa ei paljon muuta liikkumavaraa ole, mutta kyllä työllisyyteen
olisi ehdottomasti tarvittu enemmän kuin se, mitä tässä lisäbudjetissa on.

16.18 Anna Kontula vas: Arvoisa puhemies! Olen aikaisemmissa puheenvuoroissa käsi-
tellyt lisäbudjetin ongelmakohtia ja talouden suurta kuvaa. Nyt ajattelin kiinnittää huo-
mion yhteen sellaiseen seikkaan, joka tästä budjetista olisi pitänyt löytyä, ja koska sitä ei
siinä vielä ole, minä toivon, että se on viimeistään siinä seuraavassa, nimittäin kysymys uu-
desta paperittomien ryhmästä, josta eduskunta keskusteli keväällä, jota eduskunnan enem-
mistö piti epärealistisena skenaariona vielä keväällä ja joka nyt on viime kuukausien aika-
na muuttunut merkittävästi todennäköisemmäksi. Minä puhun nyt siitä tilanteesta, kun
meillä on turvapaikanhakija, joka saa kielteisen turvapaikkapäätöksen mutta on kotoisin
sellaisesta maasta, johonka häntä ei voida vastentahtoisesti palauttaa. Tällaisessa tilantees-
sa henkilö helmikuussa hyväksytyn lainsäädännön perusteella joutuu turvapaikkajärjestel-
33



Pöytäkirjan asiakohta PTK 38/2015 vp
män ulkopuolelle, tietenkin. Hän jää Suomeen, mutta hänelle ei myönnetä oleskelulupaa
eikä työntekolupaa. Hän siis käytännössä saa hengata täällä, häntä ei voida täältä Suomes-
ta pois lähettää, mutta toisaalta hän ei myöskään ole virallisesti minkään oleskeluluvan pii-
rissä.

Koska merkittävä osa Suomeen tulevista turvapaikanhakijoista tulee Irakista, joka on
yksi keskeisimpiä tämmöisiä alueita, niin voidaan varmuudella puhua, että näitä paperitto-
mia on meillä vuoden kuluttua ainakin satoja, mahdollisesti jopa tuhansia, ja tämä ryhmä
eroaa aikaisemmista paperittomista siinä, että siinä missä ne paperittomien ryhmät, joita
meillä tähän asti on ollut, ovat joutuneet piiloutumaan sekä yhteiskunnalta että viranomai-
silta, niin nyt tämän uuden paperittomien ryhmän ei tarvitse piileskellä.

No, meidän lainsäädännössä, kun katsotaan perustuslakia, on jokaiselle Suomen lain-
käyttöpiirissä oleskelevalle henkilölle taattu tiettyjä perusoikeuksia. Perustuslain pohjalta
voidaan olettaa, että myös nämä henkilöt — siis tämä uusi paperittomien ryhmä — ovat oi-
keutettuja ainakin käymään peruskoulua, jos ovat oppivelvollisuusikäisiä, ovat oikeutettu-
ja kuntien toimeentulotukeen ja ovat oikeutettuja myös laajempiin terveyspalveluihin kuin
pelkästään näihin akuuttipalveluihin, joita nyt lainsäädäntö takaa jokaiselle, joka terveys-
keskukseen kipeänä menee. Käytännössä tilanne on se, että jotta tällainen henkilö voisi
saada näitä palveluita, ja koska sitä ei alemmanasteisessa lainsäädännössä ole erikseen kä-
sitelty, niin useimmissa tapauksissa hän joutuu vaatimaan niitä tuomioistuimen kautta. Tä-
hän asti paperittomat eivät ole sitä tehneet, koska he ovat varoneet viranomaisia ja joutu-
neet piileskelemään. Tämän uuden ryhmän kohdalla tätä estettä ei enää ole, jotenka aivan
varmaa on, että jollakin aikavälillä meillä tulee oikeuslaitoksen käsiteltäväksi lukuisia sel-
laisia keissejä, joissa vedetään rajaa siihen, mikä on se minimieksistenssi, jonka perustus-
laki takaa myös näille ihmisille. Siihen asti tämän porukan — koska se ei voi mennä töihin
ja koska se ei lähde täältä Suomesta pois — toimeentulon väyliksi jää mahdollisesti toi-
meentulotuki, harmaa talous tai sitten erilainen rikollinen toiminta. Ja kysymys on siis sa-
doista, potentiaalisesti tuhansista ihmisistä.

No nyt, mitä ehdottomasti pitäisi Suomessa tehdä, niin pitäisi vähintäänkin käynnistää
jonkinnäköinen prosessi, jossa pohditaan, mitä näiden ihmisten kanssa tehdään: Kuka or-
ganisoi, mitä maksaa, pitääkö kaikki tosiaan kierrättää oikeuslaitoksen kautta, vai onko
meillä joitain lyhyempiäkin teitä? Vai annetaanko asian vain olla ja ihmetellään sitten, kun
sivuvaikutukset ovat kaikille ilmeisiä? Minä toivoisin, että me mieluummin katsoisimme
ajoissa eteenpäin ja ennakoisimme asioita kuin miettisimme niitä sitten, kun hoitamatta
jääneestä asiasta vaikutukset ovat meillä käsillä ja me joudumme niitä haittoja selvittele-
mään.

16.23 Sirpa Paatero sd: Arvoisa herra puhemies! Lisätalousarvion yhteydessä varmaan
sallitaan muutama sana yleisemmin taloudesta, ja tämän salikeskustelun yhteenvetona voi
varmaan todeta, että ensi viikon keskustelusta tulee mielenkiintoinen, kun lähtökohta tässä
suuressa kuvassa keinoista on niin erilainen.

Sosialidemokraatteina emme yhä edelleenkään usko, että leikkaamalla palkkoja luom-
me lisää työpaikkoja, vaan että valitettavasti lisäämme työttömyyttä siitä syystä, että kun
ostovoima katoaa, se katoaa juuri niistä yrityksistä, jotka tuottavat palveluita, joita ihmisen
on mahdollisuus käyttää silloin, kun hänellä on sitä rahaa. Jos palkkoja leikataan, niin kuin
suunnitelma on, se kohdistuu juuri niihin työpaikkoihin, jotka niitä palveluita tuottavat.
34



Pöytäkirjan asiakohta PTK 38/2015 vp
Toinen periaatteellinen kysymys on se, saammeko me lisää tuottavuutta sillä, että leika-
taan palkkoja. Tuleeko sillä parempaa työhyvinvointia, työssäjaksamista, uusia innovaati-
oita, uusia tuotteistamisia, joilla oikeasti tähän mennessä sitä suomalaista tuottavuutta on
saatu parannettua? Nyt ollaan siirrytty keinoon palkkojen leikkaus. Kun Suomi on aina kri-
tisoinut kilpailun vääristämisestä milloin Kiinaa, Intiaa, Pakistania, Nepalia, Afrikkaa, niin
nytkö se Suomen linja on sitten se sama?

No, nämä ovat sosialidemokraattisia ajatuksia, mutta aika vaikuttunut olen siitä, jos ei
hallitus kuuntele Etlaa, joka on heikentänyt talousennustettaan näiden hallituksen esittä-
mien leikkausten vuoksi. Siitä syystä meidän talousennusteemme sekä loppuvuodelle että
ensi vuodelle on heikompi kuin aikaisemmin, ei maailmantalouden vuoksi vaan hallituk-
sen esittämien toimien vuoksi.

Säästöjä pitää tehdä. Siitä ollaan varmaan samaa mieltä. Mutta kyllä olin myöskin aika
hämmentynyt siitä, että se paikka, mistä varaa on säästää, on harmaan talouden ja talous-
rikollisuuden tutkinta, lähes sata henkilötyövuotta vähemmän. Kun me tiedämme, että kun
viime kaudella lisättiin voimavaroja harmaan talouden tutkintaan niin veropuolelle kuin
poliisipuolelle, ne kertautuivat moninkertaisesti takaisin hyvänä valtiontalouteen, niin täl-
tä puolelta nyt sitten on päätetty säästää. Olisin ehkä keksinyt joitain muunlaisia säästökoh-
teita.

Työllistämisrahat olivat, kuten tässä aikaisemmat puhujat totesivat, hyvin akuutti asia jo
kesäkuussa. Silloin koko valtiovarainvaliokunta hallituspuolueet mukaan lukien totesi, että
niitä olisi tarvittu jo kesällä ja että se summa olisi 90 miljoonaa. Nyt ollaan syyskuussa,
elikkä myöhässä siitä aikataulusta, ja kolmasosassa siitä summasta, mihin tiedettiin olevan
tarvetta. Sosialidemokraatit ainakin tulevat esittämään tähän lisätalousarvioon lisää niin
työvoima- kuin yrityspalveluihin, elikkä starttirahaan sekä palkkatukeen, mutta myöskin
ammatilliseen lisäkoulutukseen ja aikuiskoulutukseen siitä syystä, että kaikki nämä ihmi-
set, jotka nyt ovat työttömänä, eivät enää työllisty niille samoille toimialoille vaan tarvit-
sevat jotain uutta. Meillä ei ole mahdollisuutta siihen 90-luvun virheeseen, jolloinka mo-
net ihmiset jäivät vuosikymmeniksi heikommalle työllistymisasteelle, kun heidät päästet-
tiin niin sanotusti opintojen osalta mutta myöskin yleisen kunnon, työkyvyn osalta heikke-
nevään tilanteeseen, ja siitä syystä on tärkeätä, että meillä yhä tulevaisuudessakin on mah-
dollista palkkatuella niin yrityksissä kuin myöskin järjestöissä tätä ihmisten elämää viedä
eteenpäin. Olin iltapäivällä myöskin tämmöisessä nuorten työpajojen tilaisuudessa, ja siel-
läkin se todellisuus on aika raaka. Jos työllistymistukea ei ole, nuorten työpajat eivät voi
työllistää tai sitten se menee pelkästään harjoittelupuolelle.

Siitä olen iloinen ja tyytyväinen — mutta siitäkin varmaan jo valtiovarainministerin to-
teamuksen jälkeen voi olla samaa mieltä, että seuraavalle lisätalousarviolle tulee olemaan
tarvetta — että turvapaikanhakijoiden asioita selvitellään niin poliisin, Rajan kuin Maa-
hanmuuttoviraston toimesta. Tämä on välttämätöntä, mutta samaan aikaan pitää myöskin
huolehtia siitä, mitenkä nämä kuntakorvaukset riittävät siinä kohtaa, kun sijoituspaikat
ovat olemassa, sillä kuntapoliitikot tietävät hyvin omista maakunnistaan ja kunnistaan,
mikä se tilanne on siellä, kuinka paljon pystytään niihin nykyisiin resursseihin lisäämään
päiväkoti-, koulutus- ynnä muihin paikkoihin näillä kuntakorvauksilla, jotka tällä hetkellä
ovat olemassa. Se kolme vuotta on hyvä aika. Aikaa pitää ehkä miettiä, mutta ehkä enem-
män vielä sitä tasoa. — Kiitoksia.
35



Pöytäkirjan asiakohta PTK 38/2015 vp
16.29 Reijo Hongisto ps: Arvoisa herra puhemies! Valtio ymmärtää maatalouden merki-
tyksen Suomelle ja suomalaisille. Me syömme maailman puhtainta, lisäaineetonta ruokaa,
jota tuottavat suomalaiset viljelijät. Kysymys on kansalaistemme hyvinvoinnin ohella
myös kriisiajan huoltovarmuudesta. Meidän on pidettävä mielessä, että maataloustuottaji-
emme on kyettävä ruokkimaan kansakunta kaikissa olosuhteissa, myös silloin, jos ruuan
tuonti ulkomailta jostain syystä on estynyt.

EU:n talouspakotteiden takia suomalaisten viljelijöiden tuotteita ei enää viedä riittävästi
Venäjälle. Tästä lankeaa satojen miljoonien eurojen lasku viljelijöille. EU kompensoi me-
netettyjä vientituloja, mutta vain murto-osalla aiheuttamistaan menoista. Tätä on vaikea
ymmärtää, saatikka hyväksyä. Lisäkustannuksia tulee heikosta ja vetisestä kesästä. Pellot
lainehtivat vettä monin paikoin, ja kasvukausi jäi lyhyeksi ja sato pieneksi. Viljalaarit ei-
vät täyty tavalliseen tapaan. Viljelijän tuntiansio on vain murto-osa teollisuuden ansioista,
eikä viljelijöillä ole lomaltapaluurahoja eikä pekkasvapaita.

Hallitus tunnistaa viljelijöiden tuskan ja kantaa huolta heidän jaksamisestaan ja selviy-
tymisestään ja haluaa kompensoida viljelijöiden kohtaamia talousvaikeuksia, jotta mah-
dollisimman moni viljelijä jaksaisi jatkaa toimintaansa ja selviäisi lainojen ja laskujen
maksuista säädetyssä ajassa. Valitettavasti nykyisessä erittäin kireässä taloustilanteessa
meillä ei ole varaa kohdentaa maatalouden tukemiseen enempää kuin 20 miljoonaa euroa.
Se ei riitä kattamaan menetyksiä mutta on selkeä osoitus ja signaali siitä, että hallitus tun-
tee vastuunsa ja kantaa huolta myös suomalaisesta viljelijästä ja antaa näin uskoa myös tu-
leviin kasvukausiin. — Kiitoksia.

16.31 Maria Tolppanen ps: Arvoisa herra puhemies! Tämänhetkinen työllistämismäärä-
rahojen puute ei ole tämän hallituksen syy. Tämä puute on rakennettu aikaisempina vuosi-
na ja aikaisempien hallitusten toimesta.

Yksi erittäin huono asia, mikä pääsi tapahtumaan viime vuodenvaihteessa, oli se, kun
muutimme palkkatukilainsäädäntöä. Siitä ikään kuin puolihuolimattomasti jäi tuommoi-
nen ylimenoajan lainsäädäntö tekemättä, mistä seurasi se, että nyt TEM ohjeistaa työvoi-
matoimistoja siten, että henkilön täytyy olla 300 päivää työmarkkinatuella tai perustoi-
meentulotuella ennen kuin hänen työllistämiseensä voidaan antaa palkkatukea.

Tästä seurasi se, että oli ihmisiä, jotka olivat 500 päivää olleet työttömänä, ja siihen pääl-
le tuli 300 päivää, eli 800 päivää työttömänä ja mahdollisimman pienellä rahalla ennen
kuin voidaan työllistää. Tämä ei ollut lain tarkoitus. Laissa ei lue kertaakaan sitä, että täy-
tyisi olla 300 päivää työttömänä tai että täytyisi olla yhtään päivää työttömänä. Näin mi-
nulle vastasi tästä asiasta myös silloinen työministeri Lauri Ihalainen.

Mutta jostakin syystä lain henki ei yltänyt työministeriöön saakka, vaan työministeriö
linjasi asian toisin. Samanaikaisesti täällä eduskunnassa korvamerkittiin työllistämismää-
rärahoja ja ne korvamerkittiin nuorisotakuuseen ja pitkäaikaistyöttömille. Tästä seurasi
sellainen asia, että kun nuorisotakuun piirissä oli niin paljon nuoria, niin kuin tiedämme —
nyt en muista juuri tarkkaa lukua — mutta kun niillä paikkakunnilla ei ollut koulutusta eikä
ollut työpaikkoja, niin rahat jäivät käyttämättä, koska ne oli korvamerkitty. Meillä on ole-
massa tilanne tässä maassa, että me panemme rahat ikään kuin jemmaan ja niitä ei voida
käyttää mihinkään muuhun, jollei niitä saada käytettyä siihen, mihin ne juuri on tarkoitet-
tu. Elikkä ei saatu hoidettua tätä palkkatukiasiaa.

Tällä hetkellä taas meille on tulossa jo toisenlainen ongelma, mitä tässä lisäbudjetissa ei
ole otettu huomioon, ja toivon todellakin, että se otetaan seuraavassa lisäbudjetissa huo-
36



Pöytäkirjan asiakohta PTK 38/2015 vp
mioon. Tapaus Tornio on nyt esillä. Meille on tullut 14 000 työtöntä lisää tähän maahan.
Yhdelläkään ihmisellä, joka on kävellyt Tornion yli, ei ole työpaikkaa täällä. Heidän täy-
tyy saada toimeentulo täältä, mikäli he saavat maahan jäädä. Meidän pitää pystyä elättä-
mään heidät, ja korostan: Kahdessa viikossa on tullut 14 000. Vuoden loppuun mennessä
tällä laskukaavalla heitä on maassa 112 000.

Tämä on tämän päivän kriisi. Tämä on tämän päivän ongelma. Kun nämä ihmiset tule-
vat, tarvitaan koulutuspaikkoja lapsille, tarvitaan asuntoja ihmisille, tarvitaan koteihin sän-
kyjä, pöytiä, tuoleja, astioita, tarvitaan ruokaa, tarvitaan vaatteita. Me olemme syvällä
suossa ennen kuin tämä vuosi on lopussa.

Tämän salin on herättävä toimimaan nyt. Vaikka me panisimme rajat kiinni — sitä en
tässä sano, että sinne pitää mennä ja panna rajat kiinni — niin täällä on jo 14 000, ja nämä
ihmiset on hoidettava. Sinne on löydyttävä rahaa. Me voimme nyt itkeä sitä, että vain 30
miljoonaa tulee työllistämiseen rahaa. Se ei tule riittämään yhtään mihinkään. Ja ennen
kuin me pystymme käyttämään niitä rahoja, mitä nyt on budjetissa ja mitä tulee uudessa
budjetissa olemaan, niin en haluaisi olla ennustajaeukko, mutta pahoin pelkään, että se
budjetti tulee moneen kertaan häränpyllyä heittämään sen takia, että meillä on hallitsemat-
tomia kuluja. Me emme voi jättää ihmisiä ruuatta, lämmöttä, puhtaudetta ja lääkkeettä sil-
loin, kun he niitä tarvitsevat. Tämä on iso ongelma, ja tämä on ongelma, joka kuuluu tähän
maahan.

Tässä puhuttiin hetki aikaisemmin paperittomista ihmisistä ja sanottiin, että Suomen pe-
rustuslaki määrittää näin, ja niin määrittääkin: Suomen perustuslaissa ei puhuta Suomen
kansalaisista, siellä puhutaan ihmisistä, ja kaikki maahantulijat ovat ihmisiä, ja silloin he
ovat oikeutettuja tähän.

Suomen perustuslaki on säädetty tässä salissa. Kaikki sen muutokset ja vivahteet on sää-
detty tässä salissa. Tällä salilla on vastuu, vastuu huolehtia ihmisistä, joita tänne tulee, joil-
le aukaisemme ovemme, mutta tällä salilla on myös vastuu huolehtia niistä ihmisistä, jotka
jo ovat maassa, jotka asuvat täällä, olipa heidän kansalaisuutensa mikä tahansa. Me emme
voi sysätä toista puolta pois ja ottaa vain toista puolta esille. Meidän vastuullamme on
myös koko Suomen kansa.

16.37 Eeva-Maria Maijala kesk: Arvoisa puhemies! Suomen valtion rahat ovat vähissä.
Kyllähän me varmasti haluaisimme antaa rahaa joka paikkaan, mutta nyt on pakko katsoa,
mitkä ovat kaikkein tärkeimpiä ja välttämättömimpiä kohteita.

Ensimmäinen asia tosiaan, työllistäminen. Me tarvitsisimme siihen todella paljon lisää
rahaa, sitä ei kukaan meistä kiellä. Mutta nytten, kun tilanne on se, että sitä rahaa ei kerta
kaikkiaan ole ja velaksi eläminen on pakko saada loppumaan, niin kunnat joutuvat uusien
säännösten mukaan maksamaan nämä työttömyyskulut sen jälkeen, kun henkilö on ollut
300 päivää työttömänä. Tämä on monelle kunnalle todella iso, miljoonien eurojen lisälas-
ku, ja kunnat ovat tällä hetkellä muutenkin todella kovissa maksuvaikeuksissa. Kunnissa
on pohdittu tätä asiaa, miten tilannetta pystyisi korjaamaan. Aikaisemminhan tätä on pys-
tytty korjaamaan sillä, että on käytetty työllistämispakettia, mutta nyt kun valtiolla ei ole
enää antaa rahaa tähän työllistämiseen, niin mitä on tehtävä?

Kemijärveltä tehtiin minulle esitys, jota minun mielestäni kannattaa todella viedä eteen-
päin. Elikkä esitys meni sillä tavalla, että kunnille annettaisiin uudenlainen toimintapaket-
ti. Voisihan se vaikka olla siellä Kemijärvellä pilottina, voisi ensin kokeilla, miten se läh-
tee toimimaan. Elikkä kunnille annettaisiin helpotettuja malleja työllistää ja käyttää siten
37



Pöytäkirjan asiakohta PTK 38/2015 vp
nämä rahat itse, ettei niitä tarvitsisi maksaa sakkomaksuina valtiolle. Ja se, mitä tämä tar-
koittaisi käytännössä, olisi se, että esimerkiksi jos kunnissa lomautetaan, niin se lomautus
ei olisi kuitenkaan este työllistää tämmöisiä vaikeasti työllistettäviä henkilöitä kuntaan.
Sitten voisi olla myös jotenkin tuottavaa työtä, elikkä sitä tuottamispuolta ei pidettäisi
säännösten vastaisena.

Kolmantena asiana voisi olla esimerkiksi se, että kunta voisi antaa tämän rahan, mikä
nyt menee valtiolle, jollekin yritykselle, että yritys työllistää, mutta kuitenkin sillä tavalla,
että tätä ei koettaisi kielletyksi yritysten tukemiseksi. Mitä nämä menetelmät ja kuviot ovat
— meidän tosissaan olisi hyvä aloittaa nyt keskustelu, miten kunta voisi käyttää nämä ra-
hat toisella tavalla. Meidän on pakko alkaa miettimään, miten me autamme kuntia hoita-
maan tätä työllistämisvelvollisuuttansa.

Sitten toinen asia, mikä tässä lisätalousarviossa nyt oli hyvin esillä, on maatalous. Maa-
talous on todella vaikeassa taloustilanteessa monestakin eri syystä, niin kuin tänään on tul-
lut jo hyvin esille näitä asioita. Seuraavassa puheenvuorossa varmasti tulee vieläkin parem-
min, kun keskustan maatalouspuolen yksi eksperteistä kertoo asiasta.

Sen verran kuitenkin, että kun hyvin monet maatilat ovat maksuvaikeuksissa, esimerkik-
si meidän oma maatilamme tuolla Lapissa, niin meidän maatilamme tulot ovat puolittu-
neet. Meidän tilallamme se tarkoittaa, että esimerkiksi olen ilmoittanut verotoimistoon,
että meidän tilaltamme ei enää pystytä maksamaan veroennakoita, koska verotettavaa tu-
loa ei todellakaan enää tule kunnolla. Ja ilman minun tulojani ei sitä meidän maatilaamme
pyöritettäisi tänä vuonna. Hyvin harvalla maatilalla on sama mahdollisuus kuin meillä, että
rahat hommataan muualta. Minä olen itse tyytyväinen, mutta maanviljelijöitten tilanne on
todella vaikea.

Tässä lisätalousarviossa nytten tuettiin, mutta kosmeettinen asiahan tuo on, tuo 20 mil-
joonaa euroa. Sitä olisi todellisuudessa tarvittu paljon paljon enemmän, mutta kun ei kerta
kaikkiaan ole, mitä pystyy antamaan tässä tilanteessa. 

Nyt sitten, kun mietimme tätä maatalouden maksuvaikeustilannetta, meidän on löydet-
tävä siihenkin uusia menetelmiä, miten me pystymme auttamaan tätä meille erittäin tär-
keää elinkeinoa.

Ensimmäinen asia on se, että meidän pitää todella aukaista ja pohtia vielä sitä, voisim-
meko me maksaa tukia jo tänä vuonna hyvissä ajoin. Nythän alkoi uusi ohjelmakausi maa-
talouspuolella, ja sehän on johtanut meidät siihen tilanteeseen, että hyvin monet tuet mak-
setaan vasta ensi vuonna. Olen verrannut tätä asiaa siihen, että joittenkin tilojen osalta ti-
lanne on se, että puolet joistakin tuloista maksetaankin, päätetään maksaa, vasta seuraava-
na vuonna. Kuinka moni palkansaaja hyväksyisi sen, että työnantaja sanoo, että maksam-
mekin vasta ensi vuonna sinun palkastasi puolet ja taas ensi vuoden tuloista seuraavana
vuonna puolet? Tämä on todella vaikea tilanne.

Toinen asia maatalouspuolella, mitä tässä tulee mieleen, on se, että jos rahoittajat sitten
antaisivat ymmärrystä ja lainojen maksujen siirtoa enemmän näille tiloille, kun monilla ti-
loilla pelkästään korkojen maksukin teettää tuskaa.

Kolmantena asiana tästä lisätalousarviosta otan esille tämän turvapaikanhakija-asian.
Onko tämä siirtolaisuutta, pakolaisuutta, kansainvaellusta, mitä tämä sitten oikeastaan on-
kaan, (Teuvo Hakkarainen: Turvapaikkaturismia!) mutta kun se maksaa 40 euroa per päi-
vä jokaisen osalta Suomen valtiolle, meidän on tehtävä jotakin tämän rahoitustilanteen
korjaamiseksi. Meidän on kehiteltävä niin, että osoitettaisiin lisää tukea siihen, että voim-
me valmistella, miten turvapaikanhakijat saataisiin mahdollisimman pikaisesti mukaan
38



Pöytäkirjan asiakohta PTK 38/2015 vp
suomalaiseen työelämään, ettei heistä olisi pelkästään kuluja, vaan että he voisivat olla
edes nollatilanteella meidän yhteiskunnassamme mukana aluksi. Meidän pitää muistaa se,
että tällä hetkellä Suomeen tulevista hakijoista suurin osa on hyvin koulutettua, työikäistä,
hyvässä kunnossa olevaa, osaavaa väestöä. (Teuvo Hakkarainen: Lukutaidottomia!) Heil-
lä on ehkä kielitaitoa, ja monia ongelmia on, mutta kun he olisivat todellakin käytettävissä
työelämään matkaan, niin millä tavalla me saisimme heidät mahdollisimman nopeasti työ-
elämään matkaan?

Tämän hetken lainsäädäntö sanoo, että vasta kolme kuukautta siitä, kun he ovat jättä-
neet turvapaikkahakemuksen, he voivat hakea työpaikkaa. Mutta meidän pitäisi rakentaa
näitten turvapaikanhakijoitten oma työttömyys- tai työpaketti. Turvapaikanhakijoiden työ-
paketti — tämä on asia, mikä meillä pitää panna hyvin pikaisesti liikkeelle. Tämä tarkoit-
taa sitä, että meidän on tehtävä lainsäädäntömuutos, mutta sen takiahan me tässä talossa
nyt olemme. Voisin verrata, että se, mitä tämä käytännössä tarkoittaa, on se, että meillä on
esimerkiksi vajaakuntoisten työllistäminen. Mehän työllistämme sillä tavalla hyvin paljon
ihmisiä. He ovat alipalkattuja muuhun työllistämiseen nähden, mutta ehdottomasti me voi-
simme sen tehdä. Meidän täytyy ymmärtää se, että nämä ihmiset on saatava työhön. Toi-
nen verrattava asia on muun muassa opiskelijat. Opiskelijathan tekevät tällä hetkellä ilmai-
seksi, lähes ilmaiseksi, harjoittelutyötä. Eli se on heille pakollista, mutta minkälainen mah-
dollisuus on se, että nämä turvapaikanhakijat nimettäisiin harjoittelemaan eri työpaikkoi-
hin? Hehän ovat suomalaisen elämän opiskelijoita, harjoittelijoiksi sen takia. Moni sitten
näistä turvapaikanhakijoista voitaisiin nimetä oppipojaksi koulutustaan vastaavaan työ-
paikkaan. Tämä työllistäminen on yksi lääke, että he olisivat mahdollisimman paljon pi-
kaisesti mukana meidän työelämässä.

Meillä ei ole varaa tähän kokonaisuuteen, muuten kuin että meidän on tehtävä joitakin
muutoksia ja nämä henkilöt otettava mukaan työelämään. Mutta se meidän pitää koko ajan
kuitenkin muistaa, että tämä ei saa vaikeuttaa meidän jo nyt erittäin vaikeaa työllistämisti-
lannetta. Meillä on parikymmentä prosenttia monin paikoin ihmisistä työttömänä, mutta
tämä vaikeuttaa entisestään meidän tilannettamme. Elikkä me tarvitsemme tämän työryh-
män työstämään tätä asiaa ja lakimuutoksia tälle asialle hyvin pikaisesti.

16.46 Eerikki Viljanen kesk: Arvoisa puhemies! Meillä on nyt käsittelyssä tarkoin koh-
distettu kolmas lisätalousarvio — lisätalousarvio, jolla vain tietyiltä osin täydennetään var-
sinaista talousarviota. Tämä on myös syy ja vastaus siihen, miksi tässä yhteydessä ei ole
korjattu kaikkia niitä ongelmakohtia, jotka ovat täällä keskustelussa illan mittaan nousseet
esille. Talouden vastuullinen hoito, työllisyysmäärärahat, pakolaisuuden aiheuttamat lisä-
kustannukset sekä maatalouden romahtanut kannattavuus ovat kaikki aiheita, joista mei-
dän kaikkien tulee olla huolissaan ja joihin tällä lisätalousarviolla on nyt osaltaan lisäre-
sursseja jonkin verran kohdistettu. Tarkastelen näistä asioista erityisesti nyt kahta kokonai-
suutta.

Ensiksi pidän hyvänä, että tässäkin lisätalousarviossa on reagoitu maahamme kohdistu-
van pakolaisuuden aiheuttamiin lisäkustannuksiin ja sen vaatimiin lisäresursseihin. Koska
saapuvien pakolaisten määrää on ollut erittäin vaikeaa ennustaa ja lisäresurssien myöntä-
minen tuntuu laahaavan koko ajan perässä, niin nämäkään resurssit tuskin tulevat riittä-
mään koko loppuvuodeksi, kuten täällä on jo useassa puheenvuorossa todettu. Mutta no-
peasti muuttuvan tilanteen budjetointivaikeus on kuitenkin pakolaistilanteen pienimpiä on-
gelmia. Uskon ja toivon, että valtio tulee osoittamaan tarvittavat resurssit tilanteen haltuun
39



Pöytäkirjan asiakohta PTK 38/2015 vp
ottamiseen, on ne sitten budjetoitu tai ei. Akuutti pakolaistilanne pitää hoitaa, ja valtion on
kannettava vastuunsa siitä. Tähän vastuuseen kuuluu myös se, että valtio lunastaa kunnille
antamansa lupauksen, että pakolaisista välttämättä koituvat kustannukset eivät kaadu nii-
den kuntien kontolle, jotka ovat eturintamassa pakolaisia vastaanottamassa; joihin on vas-
taanottokeskuksia tai hätämajoitusta järjestetty tai joihin pakolaiset ovat omatoimisesti ha-
keutuneet. Valtion pitää kantaa pakolaisuudesta koituva taloudellinen taakka, se ei saa kaa-
tua kuntien niskaan. Tämä on myös edellytys sille, että ilmapiiri asian ympärillä säilyy vas-
taanottajien ja vastaanotettavien kannalta kestävänä.

Toinen asia, johon haluan kiinnittää huomiota, on maatalouden kannattavuuskriisi ja sii-
hen reagoiminen 20 miljoonan euron lisämäärärahalla. Valtiovarainministeri Stubb viitta-
si täällä aiemmin, että pelkästään poliittisen kriisin, Venäjän vastapakotteiden, aiheuttama
lisälasku elintarvikeketjulle on pelkän maitosektorin osalta yli 200 miljoonaa euroa. Mi-
nisterin huomio on oikea, mutta hän jätti painottamatta, että lisälasku jatkaa kasvamistaan
kiihtyvällä tahdilla. Edellisen hallituksen leikkaamat tuet, alhaiset markkinahinnat, edel-
leen kohoavat tuotantohinnat, viipyvät tuet yhdessä poikkeuksellisten sääolosuhteitten
kanssa ovat vyyhti ja yhteys, jota suomalainen maatalous ei enää kauan kestä. Suomen
maatalous on nyt EU-aikansa pahimmassa kriisissä. Tilanne on suoraan sanottuna kestä-
mätön kaikissa tuotantosuunnissa.

Tässä lisätalousarviossa kannattavuuskriisin helpottamiseksi myönnetty 20 miljoonaa
yhdessä EU:lta tulevan 9 miljoonan kriisituen kanssa ei summana ole tilanteen vakavuu-
teen nähden suuri, mutta oikein kohdistettuna siitä on suurimmissa kannattavuusongelmis-
sa oleville tiloille apua. Toivoin ja teimme töitä sen eteen, että kriisipaketti olisi ollut esi-
tetty 50 miljoonaa euroa, mutta tässä erittäin tiukassa taloudellisessa tilanteessa enempää ei
yksinkertaisesti ollut saatavissa. Nyt meidän onkin keskityttävä summien pienuuden voi-
vottelun sijasta siihen, että rahat saadaan nopeasti liikkeelle ja kohdistetaan niitä eniten tar-
vitseville.

Meidän pitää myös jatkaa työtä muidenkin keinojen etsimiseksi tämän taloustilanteen
aiheuttamien ongelmien lievittämiseksi. Yksi näistä ratkaisuista olisi äsken edustaja Mai-
jalan esille nostama tukimaksatusten ennakkojen prosenttimäärän nostaminen siitä, mitä
edellinen hallitus niiden osalta päätti. Ennakoiden nostaminen mahdollisimman korkealle
ja se, että tuet saataisiin esimerkiksi suorien tukien osalta viimeistään marraskuun puoles-
savälissä maksuun, lievittäisivät tiloilla olevaa kassakriisiä oleellisesti. Tiloilla on nyt
alueeseen tai tuotantosuuntaan katsomatta kassakriisi, laskut rästissä ja palkkaa omalle
työlle ei ole voitu nostaa pitkään aikaan. Tilanne on nyt kriittinen, ja me tarvitsemme pi-
kaisesti muitakin positiivisia uutisia kuin nämä kriisituet, jotta tiloilla ei päädytä epätoivoi-
siin ratkaisuihin.

Tulevaisuuden kannalta on ongelmallista se, että suurimmissa vaikeuksissa ovat nyt ne,
jotka ovat eniten investoineet ja rakentaneet tulevaisuuttaan maatalouden varaan. Jos nuo-
rilta loppuu tulevaisuudenusko, jos nuorilta viedään toimintaedellytykset, alalle ei ole lu-
vassa ruusuista tulevaisuutta. Toivonkin, että kriisituet kohdistetaan investointeihin ja nuo-
rille viljelijöille.

16.53 Teuvo Hakkarainen ps: Arvoisa puhemies! Täällä on tänään käytetty lukuisia pu-
heenvuoroja opposition puolelta kaikista niistä asioista, jotka heidän mielestään ovat pie-
lessä hallituksessa ja nyt käsiteltävänä olevassa kolmannessa lisätalousarviossa.
40



Pöytäkirjan asiakohta PTK 38/2015 vp
Hallitus on kuitenkin vasta alussa siinä työssä, joka on edessä, jotta voisimme korjata
aiemmin tehtyjä virheitä. Kun helmikuussa keskustelimme täällä vuoden ensimmäisestä li-
sätalousarviosta, totesin muun muassa näin: "Suomi on tällä hetkellä ajautumassa ja on jo
ennennäkemättömässä lamassa, ja sen kurssin kääntämiseksi tähän maahan tarvitaan in-
vestointeja, niin ulkomailta kuin kotimaasta. Ja Suomessa on merkittävät malmivarat.
Sama on biotaloudessa, muun muassa metsissä ja soilla. Mutta meillä on esteeksi muodos-
tunut tämmöinen niin sanottu viherhumppa." Se maksaa miljardeja vuodessa, ja siitä ei ole
kellekään mitään hyötyä.

Minä siteeraan tässä vähän itseäni viime vuodelta: Jos kalliolta löytyy viitasammakko,
niin siihen kallioon ei muuten pora mene, ei minkäänlainen. Siitä tulee jonkinlainen py-
hiinvaelluspaikka tutkijoille. Ja näitä samoja sammakoita loikkii tuolla tiellä: esimerkiksi
nyt kun tulin Helsinkiin, niin koko ajan sai väistellä, jos ei nyt yli ajanut. Ja ei niistä teistä
pyhiinvaelluspaikkoja tehdä sitten kuitenkaan.

Sitten suot ovat myös suuri luonnonvara, mutta niistä on tullut samanlainen pyhiinvael-
luspaikka, ja todennäköisesti nämä, jotka harrastavat tätä viherhumppaa, eivät käy katso-
massakaan, minkälaisia paikkoja ne ovat. Ja sama metsissä: ne on suojeltu vaikka minkä-
laisilla Natura-pykälillä. Milloin me annamme semmoisen signaalin teollisuudelle, elin-
keinoelämälle ja sijoittajille, että tähän maahan kannattaa investoida näihin kyseisiin asioi-
hin, mihin viittasin?

Tämä viherhumppa maksaa miljardeja, niin kuin äsken totesin: ilmastosopimukset, rik-
kidirektiivit ja monet monet muut meitä kurjistavat pykälät. Esimerkiksi Suomen päästöt
ovat 0,1 prosenttia koko maailman päästöistä. Sillä määrällä me saamme hypätä vaikka
minkälaista tasajalkaa ja kuinka korkealle tahansa, niillä 0,1 prosentin päästöillä, ja tämän
maapallon tilanne ei muutu, mutta itsemme saamme kyllä kurjistettua, se on tulos siitä.

Arvoisa puhemies! Meillä ei kerta kaikkiaan ole enää varaa hassata rahaa mihinkään
tuottamattomaan toimintaan. Vuosikymmenten kuluessa meille on paisutettu julkinen sek-
tori, joka vastannee kooltaan 20-miljoonaisen kansan tarpeita. Meitä on kuitenkin vain
noin 5 miljoonaa, vähän reilu. Siksi onkin erinomaista, että hallitusohjelmaan on kirjattu
viiden vuoden suoja-ajan poistaminen kuntaliitosten yhteydessä. Tätä epäreilua ja kallista
Kreikka-tyyppistä järjestelyä ei olisi koskaan pitänyt luodakaan.

Olen useaan otteeseen puhunut eduskunnassa Viron yritysveromallin puolesta. Edel-
leen toivon, että se otettaisiin edes kokeiluun vaikkapa tietyksi määräajaksi tietyillä alueil-
la. Näitä voisivat olla äkillisen rakennemuutoksen alueet. Uskon, että Viron veromallin
myötä alkaisi tulla investointeja ja sitä kautta talouden rattaat lähtisivät pyörimään.

Kaikki ymmärrämme, että maamme talouden saaminen kuntoon on tärkeintä. Siksi sitä
yrittäjyyttä nimenomaan tulee tukea.

Arvoisa puhemies! Vuosikymmenten kuluessa meille on paisutettu valtaisa byrokra-ti-
aviidakko, jota nykyhallitus alkaa purkaa. Ja hyvä niin, sillä suomalainen säännöstöko-
koelma on niin mammuttimainen, että sen ääressä on syytä pitää hartaushetki, jos ihmette-
lee, miksi yritykset karkaavat muille maille. Suomalainen yritysinvestoija on saanut vasta
ensimmäiset lupapropuskansa, kun samaan aikaan investointipäätökset tehnyt saksalainen
tehtailija, puhumattakaan venäläisestä, sanoo jo ensimmäiset ongelmat irti. Nämä ylimää-
räiset hallinnolliset kustannukset maksavat suomalaisille yrityksille 3—4 miljardia euroa
vuositasolla. Jos nämä turhanpäiväiset, kontrolloivat byrokratiakulut edes puolitettaisiin,
niin kilpailukustannuskykymme paranisi huomattavasti ilman palkanalennuksia.

Taitaa aika loppua. — Kiitos.
41



Pöytäkirjan asiakohta PTK 38/2015 vp
Ensimmäinen varapuhemies Mauri Pekkarinen: Edustaja voi halutessaan jatkaa.

No, jatketaan. — Hankalan ja kalliin ja hitaan pykäläviidakon tuloksena on syntynyt il-
miö, jota kutsutaan kultaamiseksi. Kansallisen byrokratian saatua tehtäväkseen valmistel-
la EU-direktiivin mukaista kallista lakia se ei suinkaan yritä lieventää sitä kansalaisten ja
kansallisten intressien mukaan, päinvastoin, se lisää rajoitteita ja pakotteita omasta pääs-
tään. Näistä vanhoista toimintamalleista on kerta kaikkiaan päästävä eroon, sillä ne tukah-
duttavat yritykset ja yrittämisen innon. — Kiitos, nyt lopetan.

Ensimmäinen varapuhemies Mauri Pekkarinen: Kiitoksia. — Tässä voi todeta, että tä-
hän lisätalousarvion keskusteluun ei liittynyt puhemiesneuvoston puolelta tätä 5 minuutin
rajoitetta, ja siitä syystä sallin sen, että edustaja Hakkarainen saattoi jatkaa.

Keskustelu päättyi.

Asia lähetettiin valtiovarainvaliokuntaan.
42


