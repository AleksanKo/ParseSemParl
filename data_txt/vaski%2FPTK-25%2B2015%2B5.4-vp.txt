















































DEM7E63.tmp.xml


Pöytäkirjan asiakohta PTK 25/2015 vp
Pöytäkirjan asiakohta 

PTK 25/2015 vp

Täysistunto

Torstai 25.6.2015 klo 16.00—18.44

5.4. Suullinen kysymys EU-asetuksessa määritellystä viimeisestä kylvöpäivästä (Annika 
Saarikko kesk)

Suullinen kysymys SKT 9/2015 vp

Suullinen kyselytunti

Puhemies Maria Lohela: Seuraava kysymys: edustaja Saarikko.

Keskustelu

16.46 Annika Saarikko kesk: Arvoisa puhemies! Alkanut kesä on ollut kylmä ja satei-
nen. Lomalaisia se harmittaa, mutta siitä huolimatta (Hälinää — Puhemies koputtaa) loma-
laiset sen kestävät. Toisin on suomalaisen viljelijän elon laita. Jatkuvat sateet ovat tehneet
kylvötöistä vaikeita, pelloille on ollut paikoin mahdotonta päästä, (Hälinää — Puhemies
koputtaa) ja pelloilla kasvaa suomalaisen leipä — meidän jokaisen. Erityisen suureksi on-
gelmaksi tästä johtuen on osoittautumassa EU:n tukijärjestelmään liittyvä niin sanottu vii-
meinen kylvöpäivä, pian käsillä oleva kesäkuun 30. päivä, johon täällä jo aiemmassakin
keskustelussa viitattiin muussa yhteydessä. Tuo päivä on käsillä. Millaisen viestin asiasta
vastaava ministeri antaa maataloushallinnolle ja suomalaisille viljelijöille tämän viimeisen
kylvöpäivän käytännön toteutuksesta? (Hälinää)

16.47 Maatalous- ja ympäristöministeri Kimmo Tiilikainen (vastauspuheenvuoro): 

Arvoisa puhemies! Viljelijöitten kevät on todella jatkuvien sateitten takia ollut tuskalli-
nen, kun normaalisti toukokuun aikana kylvöt saadaan tehtyä. Nyt lähestytään kesäkuun
loppua ja työt ovat monin paikoin pahasti kesken, hyvä etteivät alkutekijöissään.

Mitä tulee tuohon asetuksessa määriteltyyn viimeiseen kylvöpäivään 30.6., jokainen
ymmärtää, että ei EU-asetusta viikossa muuteta. Se päivä pysyy, mutta juuri sitä varten
asetuksessa on ylivoimaisen esteen tuoma poikkeus. Ja terve järki kertoo, että jos pelto on
liian märkä kylvettäväksi, viljelijällä on ylivoimainen este tehdä kylvöt määräaikaan men-
nessä. Tällöin hänen täytyy vain kertoa tuosta ylivoimaisesta esteestä maataloushallinnol-
le, ja maataloushallinnon täytyy ymmärtää viljelijöitten tuskallinen tilanne.

Puhemies Maria Lohela: Pyydän niitä edustajia, jotka haluavat esittää lisäkysymyksen,
ilmoittautumaan.

16.48 Annika Saarikko kesk (vastauspuheenvuoro): Arvoisa puhemies! Tuon ensimmäi-
sen kysymyksen osalta viittasin kesäisiin säihin ja lomailijoihin. Asiasta vastaavalle minis-
terille laajennan kysymystä koskien tätä lähestyvää lomakautta.
 Tarkistettu
4.0



Pöytäkirjan asiakohta PTK 25/2015 vp
Suomalaiset ovat tunnettua mökkikansaa, ja yhä useampi viettää kesälomapaikassaan
itse asiassa paljon pidemmänkin ajan kuin nyt alkavan kesäkauden. Monella olisi haave,
että kesähuvilasta tai -mökistä tulisi pysyvä koti. Samalla kuitenkin tiedostamme, että mo-
net säännökset ja normit estävät suomalaisilta nämä mahdollisuudet. (Ben Zyskowicz:
Asiaan! — Välihuutoja)

Arvoisa puhemies! Haluaisin tiedustella asiasta vastaavalta ministeriltä vähän eilisen-
kin keskustelun hengessä, kun täällä keskustelimme normien vähentämisestä ja suomalais-
ten arjen helpottamisesta...

Puhemies Maria Lohela: Edustaja, tämä ei liity nyt siihen alkuperäiseen kysymykseen
kyllä.

...olisiko tämä mahdollista.

Kysymyksen käsittely päättyi.
2


