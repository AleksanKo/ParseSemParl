















































DEM888D.tmp.xml


Pöytäkirjan asiakohta PTK 34/2017 vp
Pöytäkirjan asiakohta 

PTK 34/2017 vp

Täysistunto

Tiistai 4.4.2017 klo 14.03—20.53

2. Välikysymys hallituksen sosiaali- ja terveydenhuoltouudistuksesta
Välikysymys VK 2/2017 vp

Ainoa käsittely

Puhemies Maria Lohela: Ainoaan käsittelyyn esitellään päiväjärjestyksen 2. asia. Nyt an-
netaan vastaus edustaja Tuula Haataisen ym. välikysymykseen VK 2/2017 vp hallituksen
sosiaali- ja terveydenhuoltouudistuksesta. Valtioneuvoston vastauksen ja edustaja Tuula
Haataisen puheenvuoron jälkeen välikysymyskeskustelu käydään nopeatahtisena siten,
että ryhmäpuheenvuorojen pituus on enintään 5 minuuttia. Muut ennakolta varatut puheen-
vuorot käytetään ryhmäpuheenvuorojärjestyksessä, ja niiden pituus on enintään 5 minuut-
tia. Puhemiesneuvosto suosittaa, että nopeatahtisen keskusteluosuuden jälkeenkin pidettä-
vät puheenvuorot kestävät enintään 5 minuuttia. Lisäksi myönnän harkitsemassani järjes-
tyksessä 1 tai 2 minuutin pituisia vastauspuheenvuoroja.

Keskustelu

14.04 Perhe- ja peruspalveluministeri Juha Rehula: Arvoisa rouva puhemies! Sipilän
hallitus on tekemässä historiallista uudistusta sosiaali- ja terveydenhuollon rakenteiden
saattamisesta kestävälle pohjalle. Tämä hallitus on pidemmällä kuin yksikään aikaisempi.
Uudistus on tehtävä tässä ja nyt. Se tehdään nyt. Mittava uudistuksen järjestämiseen liitty-
vä lakipaketti on jo eduskunnan käsittelyssä. Sosiaali- ja terveydenhuollon järjestämis- ja
rahoitusvastuu saa kauan kaivatut vahvemmat harteet, kun järjestäjien määrä vähenee mer-
kittävästi, nykyisestä lähes kahdestasadasta kahdeksaantoista. Osana sote-muutosta vah-
vistetaan asiakkaan valinnanvapautta. Tämä varmistaa hoidon ja palvelun onnistumista ja
parantaa johtamista sekä sitä kautta myös kustannustehokkuutta. Meidän on tuotava ihmi-
nen, asiakas, palvelujen keskipisteeksi hallintolähtöisen ajattelun sijaan.

Aina kun luodaan uutta, herää kysymyksiä ja huolia. On huolia, jotka jaamme yhdessä ja
joihin on etsitty aktiivisesti ratkaisuja. Valmistelussa niihin on löytynyt myös vastauksia.
Nyt tehdään todella merkittävää uudistusta. Suhtaudumme vakavasti viime keskiviikkona
päättyneen lausuntokierroksen palautteisiin. Olemme halunneet tarkastella tekijöitä, joilla
tehdään varmasti suomalaisille hyvä valinnanvapaus, joka alkaa vuonna 2019.

On kuitenkin mörköjä, joita oppositio maalaa tarkoitushakuisesti ja värittää turhan räi-
kein mustin värein. Toivon, että tämän päivän keskustelu hälventäisi turhia pelkoja ja tar-
joaisi vastauksia niille, jotka aidosti kantavat huolta sosiaali- ja terveydenhuoltomme tule-
vaisuudesta. Hallitus toimii vastuullisena tulevaisuudesta huolehtijana.

Oppositio unohtaa arvostelussaan nykytilan käytännössä kokonaan. Mikäli mitään ei
tehdä, palvelut jatkavat hitaasti rapautumistaan. Eriarvoisuus muun muassa hoitoonpää-
 Tarkistettu
4.1



Pöytäkirjan asiakohta PTK 34/2017 vp
syssä lisääntyy, [Riitta Myller: Kuka on sanonut, että mitään ei tehdä?] ja hoitoalan am-
mattilaisia on yhä vaikeampi saada riittämään palvelutilanteisiin tarpeiden mukaisesti.

Arvoisa rouva puhemies! Oppositio nostaa tänään käsiteltävässä välikysymyksessään
esiin ensimmäisenä kysymyksenä sen, miten uudistuksella varmistetaan ihmisten ja aluei-
den välisten terveys- ja hyvinvointierojen kaventuminen. Kysymys on tärkeä.

Keskeistä uudistuksessa on perusterveydenhuollon ja sosiaalihuollon vahvistaminen
sekä sosiaali- ja terveyspalvelujen nivominen yhteen sujuviksi palveluketjuiksi. Vaikutus-
arviointien mukaan nämä toimet ovat keskeisiä hyvinvointi- ja terveyserojen kaventami-
sessa. Uudistus luokin hyvät mahdollisuudet kaventaa tehokkaasti hyvinvoinnin ja tervey-
den eroja nykytilaan verrattuna.

Hallituksen esityksessä sote-järjestämisuudistukseksi on periaatteellisesti merkittävä ja
laaja rahoituksen uudistus, uudistus, joka perustuu tutkittuun tietoon. Esitys luo paremmat
rahoitukselliset puitteet yhdenvertaiseen palveluihin pääsyyn. Valinnanvapaus ei tätä muu-
ta, minkä tueksi on olemassa ihan viimeisintä tutkimustietoa. Ruotsista Lundin yliopistos-
sa on valmistunut tutkimus, joka osoittaa, että Ruotsissa niiden maakäräjien alueella, jotka
käyttävät palvelutarveindeksiin sidottua valinnanvapaustuottajien korvausta eli henkilö-
kohtaiseen hyvinvointiriskiin perustuvaa kapitaatiota, on terveyskeskuksia perustettu juuri
alhaisten sosioekonomisten indikaattorien alueille. Palveluiden saatavuuden tasa-arvoi-
suus hyvinvointierojen näkökulmasta on täten parantunut. Tämä on merkittävä tulos. Lau-
suntokierroksen jälkeen päivitetyt muutokset perustuvat tälle mallille. On siis faktaa, että
valinnanvapaus on tällä hallituksen valitsemalla tuottajien korvausmallilla omiaan kaven-
tamaan hyvinvointi- ja terveyseroja palvelujen saatavuuden osalta. [Ben Zyskowicz: Näin
se on!]

Arvoisa rouva puhemies! Sote-uudistuksen toimeenpanon vaiheistamista on toivottu
laajasti. Muun muassa  tietojärjestelmien toimivuus on puhuttanut. Lausuntopalautteen an-
tajista suuri osa katsoi, että siirtymäsäännökset eivät lakiluonnoksessa ole uudistuksen ta-
voitteiden saavuttamisen kannalta tarkoituksenmukaisia.

Jo lausunnolla olleessa lakiluonnoksessa oli vaiheistusta, ja palautetta on kuultu. Ha-
luamme varmistaa, että niin suomalaiset pk-yritykset kuin maakunnatkin pääsevät mukaan
tuottamaan suomalaisten tarvitsemia palveluita. Toimeenpanoon tulee tarkoituksenmukai-
nen vaiheistus, joka mahdollistaa ihmisen valinnanvapauden toteutumisen. [Ben Zysko-
wicz: Hyvä!]

Pääsääntö on, että valinnanvapaus tulee käyttöön vuoden 2019 alussa. Maakuntien val-
mistelutilanteet ovat erilaisia. Pääsääntö on, että valinnanvapauslaki astuu siis voimaan
1.1.2019. Maakuntien erilaisuudesta johtuen ensimmäiset maakunnat saavat mahdollisuu-
den aloittaa jo puolta vuotta tuota 1.1.2019 aikaisemmin eli etuajassa, osa maakunnista
aloittaa puoli vuotta jäljessä, hitaimmat tulevat saamaan painavista syistä lisäaikaa. Pykä-
lät viimeistellään näiden linjausten pohjalta ja täsmällisesti esitellään eduskunnalle, kun
hallituksen esitys on täällä käsittelyssä. [Välihuutoja]

Uudistuksen voimaantulossa ja koko valinnanvapauden lisäämisessä sosiaali- ja ter-
veyspalvelujärjestelmässämme on osaltaan olennaista se, että tieto kulkee toimijalta toisel-
le. Asiakkaiden tietojen on oltava eri ammattilaisten sekä kansalaisten itsensä käytettävis-
sä riittävän reaaliaikaisesti ja tietoturvallisesti. Tietojärjestelmiin tehdäänkin merkittävät
investoinnit. Jatkuvuuden turvaaminen on ensisijaista. Valtiovarainministeriön ja sosiaali-
ja terveysministeriön johdolla on jo perustettu projektiorganisaatio tätä tarkoitusta varten.
Projektiorganisaatiossa tehdään tiekartta tietojen integrointiin nykyisistä järjestelmistä
2



Pöytäkirjan asiakohta PTK 34/2017 vp
niin sanottuun Kanta-alustaan ja maakunnan tietojärjestelmiin. Koko mittava tietojärjestel-
mäuudistus tulee viemään vuosia. Perustavanlaatuinen tiedonkulku on kuitenkin mahdol-
lista varmistaa suunnitellussa aikataulussa.

Sote-palvelutuotannon yhtiöittämisvelvoite on aihepiiri, joka herättää paljon keskuste-
lua, tunteita ja jota käytetään myös erittäin tarkoitushakuisesti erilaisten mörköjen maalai-
luun.

Yhtiö on käyttökelpoinen organisaatiomuoto. Yhtiöittämällä voidaan selkeimmin var-
mistaa vaikuttavuuden ja kulujen vertailtavuus ja läpinäkyvyys. Se helpottaa merkittävästi
kilpailuneutraliteetin toteuttamista. Kilpailuneutraliteettia tarvitaan, kun yksityisiä yhtiöi-
tä otetaan mukaan tuottamaan julkisesti rahoitettuja palveluja. Huomattavaa on, että vel-
voite lisää myös julkisten tuottajien yhtiöiden läpinäkyvyyttä. Yhtiö on käytännön koke-
musten perusteella joustavampi toimintamuoto esimerkiksi maakuntaorganisaatioon ver-
rattuna, ja sen avulla toiminta voidaan järjestää täten tehokkaammin. [Eduskunnasta: Entä
kansanvalta?]

Yhtiöittämisvelvollisuus riippuu valitusta kansallisesta mallista. Nyt valitussa mallissa
yrityksillä on oikeus edellytysten täyttyessä ilmoittautua suoran valinnan palvelujen tuot-
tajaksi ja yksilöllä on puolestaan oikeus valita julkisen ja yksityisen tuottajan väliltä. Tässä
mallissa EU-oikeus siis edellyttää yhtiöittämistä. Paljon viljelty väite on, että yhtiöittämis-
malli rikkoisi meillä eri puolilla Suomea rakennetut ja hyvin toimivat mallit, kuten Ekso-
ten Etelä-Karjalassa, Siun soten Pohjois-Karjalassa, Kainuun hyvät käytännöt tai Keski-
Pohjanmaan Soiten. Sellaiseen tulevaisuuteen emme ole menossa, jossa pitäisi luopua niis-
tä hyvistä käytännöistä, joita eri kuntayhtymämalleissa on vuosien varrella rakennettu. On
muistettava, että asiakkaan näkökulma on tulevaisuuden uudessa mallissa se kaikkein tär-
kein. Se voidaan parhaiten turvata myös erikoistumisen mahdollistavassa monituottajaver-
kostossa, jollaista olemme nyt rakentamassa. Tästä on vaikutusarvioinnissa saatu tutki-
musnäyttöä.

Oppositio esittää kysymyksessään huolensa keskussairaaloiden päivystyksen jatkuvuu-
desta ja henkilökunnan riittävyydestä yhtiömallissa. On huomattava, että kaikkea erikois-
sairaanhoidon osaamista ei suinkaan viedä yhtiöihin, valtaosa säilyy maakunnan toiminta-
na. Maakunnan liikelaitoksella ja yhtiöillä voi olla yhteistä henkilökuntaa. Tämä turvaa
osaltaan henkilöstön liikkuvuutta, riittämistä ja osaamisen ylläpitoa.

Yhtiöittämisen supermöröksi on noussut pelottelu sillä, että yhtiömalli ja neuvolat eivät
sovi yhteen. Tässäkin on nähtävä metsä puilta. Neuvolat ovat nyt ja tulevaisuudessa yksi
suomalaisen kansanterveystyön ja ennaltaehkäisevän työn kruununjalokivistä. Neuvolat
ovat osa vahvistuvien ja uudistuvien lasten ja perheiden palvelujen kokonaisuutta. Olen-
naista on kehittää neuvolajärjestelmää siten, että se vastaa ajan vaatimuksiin, toimii asia-
kaslähtöisesti sekä turvaa eniten apua tarvitsevien palvelut ja mahdollistaa myös uudistu-
misen innovaatioiden kautta. Neuvolat ovat jatkossakin maakuntien järjestämiä, verova-
roin rahoitettuja julkisia palveluita. Maakunnat päättävät, miten organisoituina neuvolat
parhaiten toimivat asiakaslähtöisesti ja toteuttavat yhteensovitetut perheiden palvelut.
Neuvolat voivat toimia edellytykset täyttävissä sosiaali- ja terveyskeskuksissa tai maakun-
nan liikelaitoksessa maakunnan oman päätöksen mukaisesti. Tärkeää on, että neuvolatoi-
minta on siellä, missä muutkin ihmiset ovat asioimassa. Neuvolapalveluiden on oltava saa-
tavilla matalalla kynnyksellä, ja perhepalveluista on luotava vahvan järjestäjän johdolla
eheä kokonaisuus. Hallitus kehittää tätä varten perhekeskusmallia ja perhekeskusten ver-
kostoa.
3



Pöytäkirjan asiakohta PTK 34/2017 vp
Arvoisa puhemies! Valinnanvapaustuottajille voidaan asettaa erityisiä kielellisiä vaati-
muksia. Niillä varmistetaan, että kielilain vaatimukset ja muut kielelliset oikeudet toteutu-
vat myös arjessa, eivät vain paperilla.

Arvoisa puhemies! Malli estää myös tehokkaasti rusinoiden noukkimisen pullasta. Asia-
kasvalinta on lailla kielletty. Tuottajien korvausmalli ei kannusta asiakasvalintaan, ja uu-
sien tietojärjestelmien avulla yrityksiä voidaan jatkossa valvoa reaaliaikaisesti. Korvaus-
malliin on otettu säännökset, jotka luovat mahdollisuuden vahvaan taloudelliseen kannus-
timeen palveluintegraatioon. Nykyään tällainen kannustin puuttuu, mitä kriitikot eivät
muista tai kehtaa mainita.

Terveys- ja hoivayritystoiminnan keskittymistä hillitään uudistuksessa eri tavoin, ja lau-
sunnolla olleessa laissa oleva liukuva käyttöönotto mahdollistaa uusien, pienempien yri-
tysten tulon palvelutuottajiksi. Asiakassetelijärjestelmä antaa niin olemassa oleville kuin
uusille pienille ja keskisuurille yrityksille mahdollisuuksia toimia joko itsenäisesti tai vaik-
ka osuuskuntamuodon kautta. Asiakas voi sen avulla valita pitkälti nykyiseen tapaan vaik-
kapa hyväksi havaitun ja tutun fysioterapeutin. Sote-palveluja tuottavien pienempien yri-
tysten sekä järjestöjen ja niiden yhteiskunnallisten yritysten aseman turvaamiseksi mark-
kinoilla työskentelee parhaillaan työ- ja elinkeinoministeriön alla toimiva työryhmä, joka
selvittää erillisen kilpailusääntelyn tarvetta.

Viime aikoina on nostettu esiin huolia mutta myös ehdotuksia terveys- ja hoivayritysten
veronmaksun varmistamisesta Suomeen. [Susanna Huovinen: Aivan!] Pidän tätä keskus-
telua — hallitus pitää tätä keskustelua — ja konkreettisia ehdotuksia erittäin tervetulleina.
[Susanna Huovinen: No niin, hyvä!] Toimeton sen suhteen ei ole ollut hallituskaan. Valin-
nanvapauslain 45 §:ään on kirjattu verojalanjäljen avoimuussäännös, jota on lausuntokier-
roksen perusteella edelleen terävöitetty. Yhtiön verotettavan tulon määrä ja sen emoyrityk-
sen nimi, verotuspaikka sekä tuotot, voitto ja tappio ennen veroja sekä verot tulevat julki-
siksi. Lisäksi valtiovarainministeriössä käynnissä on yleinen veropohjan laajuutta koskeva
ja aggressiivisen verosuunnittelun ja veronkierron mahdollisuuksia vähentävä työ.

Arvoisa rouva puhemies! Hallituksen valinnanvapausmallissa hienoa on sosiaali- ja ter-
veyspalveluiden integrointi yhteen ja tämän yhdistäminen ihmisen omiin mahdollisuuk-
siin vaikuttaa omaan elämäänsä ja omiin sote-palveluihinsa. Suomi täyttää 100 vuotta tänä
vuonna. Maamme on ollut edelläkävijä demokratiassa ja vaikutusmahdollisuuksien anta-
misessa. Valinnanvapauslaki tulee olemaan hieno lahja 100-vuotiaalle Suomelle. Siinä
vahvistamme asiakkaan asemaa, mutta mikä tärkeintä, vahvistamme lähellä ihmistä olevia
perustason palveluita. Valinnanvapauslaki uudenaikaistaa kansanterveystyön ja rakenteel-
lisen sosiaalityön puitteita samalla, kun palvelun kehittämiselle on jatkuvat kannusteet.
Rahoitus perustuu henkilötason riskin huomiointiin, mikä estää tehokkaasti kermankuorin-
nan. 100-vuotias Suomi rakentaa tulevaisuuden sosiaali- ja terveydenhuoltoa jokaisen
Suomessa asuvan parhaaksi. — Kiitos. 

14.18 Tuula Haatainen sd: Arvoisa rouva puhemies! Me olemme valmiita yhdessä työs-
kentelemään sote-uudistuksen tavoitteiden eteen Suomen täyttäessä 100 vuotta. Sote-uu-
distus on niin tärkeä asia, että sitä ei tule rakentaa yhdenkään yksittäisen poliittisen puolu-
een ideologian ympärille. Uudistuksen kantavana voimana pitäisi olla luottamus, joka syn-
tyy vain parlamentaarisen valmistelun kautta.

Sipilän hallitus valitsi toisin. Se asetti poliittisen sopimuksen luottamuksen edelle, po-
liittisen sopimuksen, jossa hallituksen sisäisen kriisin kautta on sidottu yhteen markkina-
4



Pöytäkirjan asiakohta PTK 34/2017 vp
malli ja maakuntamalli. Siitä härkäpäisesti kiinni pitämällä hallitus leikkii ihmisten tervey-
dellä ja hyvinvoinniIla. Hallituksen muutokset aikatauluun ovat niin kosmeettisia, että ne
eivät poista suuria huolia, jotka ovat yhteisiä asiantuntijoilla ja myös oppositiolla. Perus-
palvelut, kuten terveyskeskukset, on tässä hallituksen esityksessä yhtiöitettävä ja laitettava
kilpailemaan yksityisten yritysten kanssa asiakkaista.

"Valinnanvapausmalli ei edistä sote-uudistuksen alkuperäisiä tavoitteita — palveluiden
integraatiota, terveyserojen kaventamista ja kestäviä kustannussäästöjä. Uudistuksen suun-
niteltu toteutusaikataulu on ilman valinnanvapausmalliakin liian tiukka, ja uudistuksen toi-
meenpanon porrastamista olisi syytä harkita." Näin ei totea oppositio, jota te syytätte pe-
lottelemisesta. Näin toteaa valtiovarainministeri Petteri Orpon kotikaupunki Turku lausun-
nossaan hallituksen yhtiöittämisesitykseen. [Vasemmalta: Ohhoh!]

Arvoisa puhemies! Ihmiset toivovat sosiaali- ja terveyspalveluilta yksinkertaisia asioi-
ta: Hoitoon on päästävä jonottamatta. Asiakasmaksut eivät saa estää lääkäriinmenoa. Laa-
dun on oltava kunnossa. Sosiaalipalveluiden on oltava aukottomia. Erityisesti lastensuoje-
lusta, vanhuksista sekä vammaisista on pidettävä huolta. Näitä asioita ihmiset toivovat, ja
näihin pitää sote-uudistuksella vastata.

Hallituksen sote-uudistuksessa ihminen on kuitenkin unohtunut ja tilalle on tullut yksi-
tyisten terveysjättien eduista huolehtiminen. Hallituksen esittämä yhtiöittäminen pilkkoo
toimivat kokonaisuudet. Syntyy sekalainen joukko yhtiöitä, ja ihminen seilaa maksusete-
leiden, asiakasseteleiden, budjettien ja suorien valintojen välillä. "Malli on monimutkai-
nen, koska se johtaa massiiviseen määrään sopimuksia eri toimijoiden välillä." Näin lau-
suu sanatarkasti korkein hallinto-oikeus.

"Ehdotettu valinnanvapausmalli merkitsee perusterveydenhuollon vahvistamisen sijaan
kokonaisvaltaisen perusterveydenhuollon alasajoa", toteaa aiheen huippuasiantuntija, Lää-
käriseura Duodecim. Onko ministeri Rehula tietoinen siitä, että tällä esityksellä esimerkik-
si Etelä-Karjalan Eksotessa joudutaan pilkkomaan hyvin toimivia omia palveluita? Vuosi
sitten tässä salissa te, ministeri Rehula, totesitte itse: "Se olisi uutinen, jos sanoisin täältä ai-
tiosta että Eksote pitää hajottaa. Eksotea ei pidä hajottaa." Kysynkin: miksi te sitten teette
tällaisen esityksen, jossa Eksoten palvelut hajotetaan liikelaitoksiin, omiin ja vieraisiin yh-
tiöihin? [Susanna Huovinen: Ministerin kannattaisi kuunnella!] "Lakiehdotuksen mukai-
nen malli luo kaaoksen moneksi vuodeksi ja vaarantaa väestön terveydenhuollon ja palve-
luiden saamisen", toteaa Eksote itsekin omassa lausunnossaan.

Arvoisa puhemies! Ihmisen arki on unohtunut etenkin asiakasmaksupolitiikassa. "Ris-
kinä on asiakasmaksujen kasvu, mikä toteutuessaan uhkaa entisestään kasvattaa terveys-
eroja, kun vähävaraisilla ei ole varaa hakeutua tarvitsemiensa palveluiden piiriin." Näin to-
teaa puolestaan yli 600 000 asukkaan kaupunki Helsinki. Jos taas asiakasmaksuja ei nos-
teta, joudutaan palveluja karsimaan. Sote-palveluiden sekavuudesta ja hatarasta rahoitus-
mallista kärsivät erityisesti eniten hoitoa tarvitsevat. Riskinä on, että terveimpiä ihmisiä
ylihoidetaan ja eniten apua tarvitsevia alihoidetaan. "Esityksellä ei näyttäisi olevan mitään
positiivista vaikutusta väestön hyvinvointi- ja terveyserojen kaventamiseen." Näin lausuu
A-klinikkasäätiö. "Uudistus ei johda mitenkään automaattisesti terveyserojen pienenemi-
seen", jatkaa Valtion taloudellinen tutkimuskeskus VATT.

Arvoisa puhemies! Suurin ongelma tässä hallituksen sote-esityksessä on se, että julki-
nen valta korvataan markkinoiden vallalla. Hallitus väittää tavoittelevansa hyvinvoinnin ja
terveyden edistämistä, mutta lääkkeeksi on valittu julkisten palveluiden heittäminen mark-
kinoille kilpailemaan yksityisten hoivajättien kanssa. "Ehdotettu tapa toteuttaa perustason
5



Pöytäkirjan asiakohta PTK 34/2017 vp
ja eräiden erityistason palveluiden valinnanvapaus yhtiöittämisvelvollisuuden ja markki-
namekanismien kautta on ristiriidassa sote- ja maakuntauudistukselle alun perin asetettu-
jen tavoitteiden kanssa, jotka koskevat yhdenvertaisuutta, palveluiden integraatiota ja kus-
tannusten hillintää." Näin toteaa — kuin yhdestä suusta — kaksi lausunnonantajaa: minis-
teri Rehulan kotikunta Hollola ja ministeri Risikon kotikunta Seinäjoki. [Vasemmalta: Oh-
hoh!] Näyttääkin siltä, että todellinen syy markkinavallan suosimiseen on lähinnä ideolo-
ginen. "Vaatimus kilpailluilla markkinoilla olevan julkisen tuotannon yhtiöittämisestä tu-
lee aiheuttamaan maakunnille huomattavia haasteita ja aikataulullisia vaikeuksia", toteaa
THL. "Julkisten palvelujen yhtiöittäminen lisää henkilöstön pelkoa työsuhteiden pirstou-
tumisesta ja työpaikkojen säilymisestä", jatkaa Sairaanhoitajaliitto. "Vaatimus kilpailu-
neutraliteetin noudattamisesta jättää kansalaisten perusoikeuksien turvaamisen taka-alal-
le", sanovat sosiaalialan korkeakoulutetut Talentiasta.

Arvoisa puhemies! Toisin kuin hallitus on väittänyt, esitetty markkinamalli ei tuota alu-
eellista yhdenvertaisuutta, ei kavenna hyvinvointi- ja terveyseroja, ei vähennä osaopti-
mointia eikä satsaa ennaltaehkäisyyn. Verovaroista kustannettujen lääkärikäyntien, fysio-
terapiapalveluiden [Sari Sarkomaan välihuuto] ja neuvolareissujen täytyy olla siellä, mis-
sä ihmiset niitä tarvitsevat — myös harvaan asutuilla seuduilla. "Todennäköistä on, että
terveydenhuollon markkinat syntyvät vain suuriin kaupunkikeskuksiin mutta eivät harva-
alueille", toteaa 4 000 asukkaan Ranuan kunta. [Ben Zyskowicz: Eikös se ole hyvä, jos ker-
ran markkinat on pahasta?] Esitetty markkinavalta ei näin ollen kannusta kokonaisuuksien
hallintaan tai ennaltaehkäisyyn vaan osaoptimointiin. Miksi tämä sote-keskus panostaisi
vaikka ennaltaehkäisevään lastensuojelutyöhön, kun kärjistyneistä ongelmista vastaa aina
joku muu? "Hallituksen esitys uhkaa pirstoa ja hajottaa sosiaalityötä ja asiakkaiden saa-
maa palvelua", toteaa Sosiaalitoimen Sosiaalityöntekijät lausunnossaan. "Ennaltaehkäise-
vän toiminnan kehittämiseen liittyvät kannustimet jäävät kevyiksi", sanoo Kokkolan kau-
punki.

Arvoisa puhemies! Hallitus ei ole kertonut, miten se turvaa pienten ja keskisuurten yrit-
täjien aseman uudistuksessa. Yrittäjien itsensäkin mukaan moni pk-yritys kaatuu liian ko-
viin tietojärjestelmä- ja hallintokustannuksiin ja ajautuu fuusioitavaksi isompiin yhtiöihin.
Tällä hetkellähän viiden suurimman yrityksen osuus on jo yli 70 prosenttia liikevaihdosta
sote-alalla. Todellinen kilpailu jää kauaksi. "Suuremmilla toimijoilla on parempi neuvot-
teluvoima ja siten paremmat yhteistyöverkostot kuin pienemmillä toimijoilla ja mahdolli-
suus estää pienempien toimijoiden markkinoilletulo kieltäytymällä yhteistyösopimuksesta
tai asettamalla hyvin korkean hinnan sopimuksille", toteaa VATT, Valtion taloudellinen
tutkimuskeskus.

Hallitus on väittänyt, että markkinoille vieminen perustuu EU-lainsäädännön vaatimuk-
siin. Väite ei pidä paikkaansa. Missään Euroopassa ei ole toteutettu tällaista mallia. Minis-
teri Rehula, viittasitte Ruotsin malliin. Edes Ruotsissa ei ole palveluita pakkoyhtiöitetty
maakunnissa.

Arvoisa puhemies! Ihmisten arvostama neuvolajärjestelmä on valittu kaikkien aikojen
parhaaksi suomalaiseksi keksinnöksi. Se vertautuu innovatiivisuudessaan äitiyspakkauk-
seen, ja se on rakennettu parhaaseen tutkimustietoon nojaten kaikille täysin yhdenvertai-
sesti.

Arvoisa puhemies! Miksi hallitus ei käytä hyväkseen parasta tutkimustietoa ja valmis-
tele uudistusta huolellisesti, kuten asiantuntijat ovat esittäneet? [Kokoomuksen ryhmästä:
Näin tehdään!] "Lain voimaantulon aikataulu on erityisesti Uudenmaan mittasuhteiden
6



Pöytäkirjan asiakohta PTK 34/2017 vp
kannalta erittäin haastava. Nämä tekijät yhdessä muiden ongelmien kanssa voivat vaaran-
taa palvelujen jatkuvuuden ja potilasturvallisuuden Uudellamaalla", toteaa Uudenmaan
liitto. Joka kolmas suomalainen asuu Uudellamaalla. "Asukkaat voivat jäädä jopa kaootti-
sen palvelujärjestelmän asiakkaiksi, kun valmistelua ei ehditä tehdä huolellisesti", sanoo
THL.

Pääministeri Sipilä on sote-uudistuksen kritiikin edessä todennut, että esitykseen teh-
dään lausuntokierroksen jälkeen muutoksia ja vakavat puutteet korjataan. Tiistaina päättyi
lausuntokierros, ja pääministeri ilmoitti pykälien valmistuvan viikossa. Viikonloppuna
kerrottiin, että monien asiantuntijoiden korostamat perustuslakiongelmat on ratkaistu. Ky-
synkin: Onko hyvää valmistelua se, että tuhansien sivujen asiantuntijalausunnot kuitataan
käsitellyiksi viikossa? [Sari Sarkomaa: Ei kuitattu!] Voidaanko koko suomalaisen sosiaa-
li- ja terveydenhuollon peruskivi muuttaa tällaisella valmistelulla? 

Arvoisa puhemies! Me olemme valmiita rakentamaan järjestelmän, jossa hyvinvointi- ja
terveyserot kaventuvat ja hoitoonpääsy helpottuu. Onko hallitus valmis nyt kuuntelemaan
ja kuulemaan, mitä kaikki varteenotettavat asiantuntijat tästä uudistuksesta lausuvat? Jos
ei, palvelut heikkenevät, maksut nousevat ja eriarvoisuus kasvaa.

Arvoisa puhemies! Te hallituspuolueista väitätte, että oppositio pelottelee. Me emme
pelottele. Me vetoamme vain asiantuntijoiden kritiikkiin, jonka yhteenveto on selvä. Täl-
laista uudistusta Suomessa ei tule tehdä.

Edellä olevan perusteella teen seuraavan epäluottamuslause-esityksen: "Eduskunta kat-
soo, että hallitus ei ole riittävästi huomioinut asiantuntijoiden näkemyksiä sote-uudistuk-
sen valmistelussa eikä ole varmistanut, että esitys turvaisi suomalaisten oikeuden yhden-
vertaisiin sosiaali- ja terveyspalveluihin. Tästä syystä eduskunta toteaa, että hallitus ei nau-
ti eduskunnan luottamusta."

Puhemies Maria Lohela: Seuraavaksi ryhmäpuheenvuorokierros.

14.30 Pekka Puska kesk (ryhmäpuheenvuoro): Arvoisa rouva puhemies! Suomalaisten
terveys ja hyvinvointi ovat itsenäisyytemme aikana tavattomasti parantuneet. Olemme luo-
neet hyvän neuvolajärjestelmän, keskussairaalat ja terveyskeskukset sekä monipuolisen
sosiaalihuollon. Järjestelmä on edelleen kansainvälisesti katsoen hyvä. Potilaat ja asiak-
kaat pääsääntöisesti arvostavat sitä. Samalla on tunnustettava, että ongelmat ovat lisäänty-
neet erityisesti peruspalveluissa, lääkäriin pääsyssä ja vanhustenhuollossa. Niiden syntyyn
on useita syitä: kansalaisten lisääntyvät toiveet, lääketieteen kasvaneet mahdollisuudet, vä-
estön ikääntyminen ja rahoituksen painopisteen muuttuminen. Ongelmana on myös epäta-
sa-arvo palvelujen saannissa ja käytössä.

Niin Suomessa kuin muuallakin on viime vuosina valmisteltu erilaisia terveydenhuol-
lon reformeja. Aiemmat yritykset ovat kaatuneet perustuslakiongelmiin, ja kansalaisten
hämmennys on kasvanut. Ihmisiä kiinnostavat yleensä palvelut eivätkä niiden taustalla
olevat hallintorakenteet.

Sipilän hallitus lähti rakentamaan uutta sotea maakuntapohjalle. Maakunnat muodosta-
vat meillä luonnollisen alueen palvelujen järjestämiselle, erityisesti ajatellen uudistuksen
pääasiaa eli ihmisten arjessa tarvitsemia peruspalveluja. Maakunnat voivat nykyisen mo-
nikanavaisen rahoituksen sijaan omilla päätöksillään turvata peruspalvelujen riittävän ra-
hoituksen ja järjestämisen lähellä ihmisiä ja heidän toiveittensa mukaan. On hienoa havai-
ta, että aiemmista kannoista poiketen eduskunnassa näyttää nyt vallitsevan huomattavan
7



Pöytäkirjan asiakohta PTK 34/2017 vp
suuri yksimielisyys hallituksen valitsemasta maakuntapohjasta. Keskustelu onkin siirtynyt
monitahoisen ja mittavan uudistuksen yksityiskohtiin. Mutta kuten nobelisti Holmström
sanoi uudistuksesta tässä salissa, "täytyy mennä eteenpäin".

Olisi poliittista propagandaa sanoa, että välikysymyksessä esitetyt huolet olisivat turhia.
Virkamiehet ja hallitus ovat tehneet hartiavoimin töitä, jotta sotesta ja maakuntahallinnos-
ta tulisi toimiva kokonaisuus. Sote-uudistuksen ja siihen liittyvän valinnanvapauden pitää
täyttää perustuslain reunaehdot ja uudistukselle alun perin asetetut tavoitteet sekä olla to-
teuttamiskelpoinen.

Esitetty kritiikki suuntautuu erityisesti valinnanvapausmalliin ja yksityisiin palvelun-
tuottajiin. On muistettava kaksi tähän liittyvää kiistatonta etua: yksityisten palvelujen otta-
minen mukaan lisää asiakkaiden vaihtoehtoja ja tuo merkittävästi lisäkapasiteettia juuri pe-
ruspalveluihin. Useat kunnat eivät saisi tälläkään hetkellä järjestettyä riittäviä palveluja il-
man kumppanuutta järjestöjen ja yritysten kanssa.

Haasteena on toki riittävä integraation turvaaminen, mutta maakunta voi turvata inte-
graation omilla päätöksillään ja muun muassa rahoitusohjauksella. Ja mitä nopeammin
saadaan rakennettua paremmat tietojärjestelmät, mukaan lukien sosiaalihuollon tietojärjes-
telmät, sitä vahvemmin voidaan integraatiota ohjata. Kansalaisten on saatava palvelut yh-
deltä luukulta yhdistettynä tarvittavat sosiaali- ja terveyspalvelut. [Välihuutoja sosiaalide-
mokraattien ryhmästä]

Välikysymyksessä kysytään terveys- ja hyvinvointierojen kaventamisesta. On muistet-
tava, että nämä erot syntyvät pääasiassa palvelujärjestelmän ulkopuolella ja ovat kansalli-
sen terveyspolitiikan ja kuntiin jäävän hyvinvoinnin ja terveyden edistämisen asioita. Sote-
uudistuksen tavoitteena on vähentää eroja palvelujen saatavuudessa ja käytössä sekä vah-
vistaa lasten ja perheiden palveluja ongelmien ja syrjäytymisen torjunnassa. Henkilökoh-
tainen asiakassuunnitelma ja budjetti ovat tärkeitä keinoja palveluja käyttävien ihmisten
palvelujen parantamisessa.

Maakunnilla tulee olemaan varsin hyvät eväät päättää yksityiskohtaisemmin palvelujen
järjestämisestä ja ohjauksesta koskien muun muassa yksityisten yritysten toimintaa, lähi-
palvelujen turvaamista ja kielellisiä oikeuksia. On erittäin tärkeää, että alueelliset erityis-
piirteet voidaan ottaa huomioon.

Neuvolat ovat sote-järjestelmämme kruununjalokivi. Hallituksen ratkaisu, jossa maa-
kunnat saavat päättää neuvolatoiminnan järjestämisestä, on hyvä. Tämä mahdollistaa per-
hekeskukset, joita valmistellaan parhaillaan monessa maakunnassa neuvolan ympärille.

Valinnanvapauden käyttöönoton aikataulu olisi ollut kunnianhimoinen, mutta nyt turva-
taan maakuntien tilanteen huomioiva vaiheittainen käyttöönotto. Samalla on todettava, että
uudistuksen valmistelu on varsin pitkällä monessa maakunnassa, kuten esimerkiksi Siun
sote Pohjois-Karjalassa. [Riitta Myllerin välihuuto]

Arvoisa puhemies! Nyt on päätettävä, jatketaanko vuosien jahkailua vai pannaanko toi-
meksi. Palvelujen kehittämistarpeet eivät väisty, siksi emme voi painaa jarrua. Uudistuk-
set on toteutettava siten, että ihmiset huomaavat hallinnon muutokset parantuneina palve-
luina, terveyskeskukset, sairaalat ja sosiaalitoimi jatkavat työtään. Niiden rinnalle tulee uu-
sia palvelupisteitä, vanhustenhoitoa voidaan kehittää vahvemmalla avopuolella, ja vaihto-
ehdot lisääntyvät.

Keskusta katsoo, että uudistus on vastaus järjestelmän nykyisiin haasteisiin. Hallituksen
kyky viedä uudistus maaliin lisää luottamusta poliittiseen päätöksentekoon. On otettava
8



Pöytäkirjan asiakohta PTK 34/2017 vp
vastuu tulevaisuuden Suomen terveyden ja hyvinvoinnin rakentamisesta. Nyt on aika pan-
na toimeksi.

14.36 Toimi Kankaanniemi ps (ryhmäpuheenvuoro): Arvoisa rouva puhemies! Hallitus
uudistaa Suomea pitkän pysähtyneisyyden ajan jälkeen. Tulokset näkyvät: talous ja työlli-
syys paranevat, ja luottamus on palautunut. Tärkein pitkävaikutteinen uudistus on maakun-
ta-sote. Sote-uudistusta on yritetty kymmenen vuotta. Viime kaudella SDP:n johdolla kun-
tapohjainen hanke törmäsi perustuslakiin. Siitä opiksi ottaneena Sipilän hallitus rakentaa
uudistuksen 18 maakunnan pohjalle. Tulee leveät hartiat ja vahva vastapuoli markkinoilla
jo toimiville suuryhtiöille. Tiedämme kaikki, että hanke on iso ja vaikea, mutta neuvotte-
lun tulos on saatu, ja se on tärkeintä.

Arvoisa puhemies! Oppositio pelottelee yhtiöittämisellä. Se unohtaa, että maakunnalla
on yhtiöittämisvelvoite vain silloin, kun maakunta hoitaa tehtäviä kilpailutilanteessa mark-
kinoilla tai palvelut ovat asiakkaan valinnanvapauden piirissä. [Susanna Huovisen väli-
huuto] Näin turvataan kilpailuneutraliteetti ja tuottajien tasavertainen asema. Se on asiak-
kaan ja myös veronmaksajan etu. Vasemmisto on ollut perustamassa satoja julkisomistei-
sia yhtiöitä. Esimerkiksi Jyväskylän kaupunkikonserniin kuuluu 19 osakeyhtiötä. Pitäisikö
nekin opposition mielestä lakkauttaa ideologisista syistä?

Asiakkaalle tärkeintä ovat laadukkaat palvelut, ei se, mikä kyltti on sote-aseman ovipie-
lessä. Tärkeää on myös se, että asiakasmaksut ovat kohtuulliset. Perustuslaki edellyttää,
että maksu ei saa olla kenenkään sote-palvelun saannin esteenä.

Sote-palveluihin käytetään julkisia varoja lähes 20 miljardia euroa vuodessa. Kasvu on
viime vuosina ollut noin 2,4 prosenttia. Välttämätöntä on leikata kasvua, mutta siirtymä-
vaiheessa tulee kertakustannuksia. Kun maakunnissa toteutetaan palveluketjujen integraa-
tio, tiedolla johtaminen ja rahoitus pääsääntöisesti kapitaatiopohjalla, menojen kasvu hi-
dastuu. Kun digitaaliset liikkuvat palvelut otetaan käyttöön ja toteutetaan periaatetta "toi-
mintakykyisenä kotona mahdollisimman pitkään", kustannukset alenevat edelleen. Kallii-
den tilojen ja laitteiden sekä erinomaisen ammattihenkilöstön järkevä käyttö vähentää kus-
tannuksia. Hankintojen ja ict-palvelujen uudistaminen synnyttää säästöjä. Lähes 200 jär-
jestäjästä siirrytään 18 maakuntajärjestäjään. Valtava määrä hallintohimmeleitä lakkaute-
taan ja niitä palvelevia byrokraatteja siirretään järkevämpiin tehtäviin. Vastuu selkiytyy, ja
kustannusten kasvu hidastuu. [Pia Viitasen välihuuto] Tärkeintä on se, että palvelut para-
nevat. Ennaltaehkäisevä työ tehostuu, ja muun muassa työstäpoissaolojaksot lyhenevät,
mikä tuo suuret hyödyt kansantaloudelle.

Arvoisa puhemies! Suomalaiset haluavat soteen lisää valinnanvapautta. Miksi pienitu-
loinen ei saisi valita sote-palvelunsa tuottajaa, kuten hän saa valita monet muutkin palve-
lunsa? [Ben Zyskowicz: Hyvä kysymys!] Miksi jatkaisimme hyväosaisten etuoikeuksia?
Alueellista tasa-arvoa ei ole nyt, eikä se milloinkaan toteudu täydellisenä. Alueilla on
muistettava, että maakunta on aina vastuussa palvelujen järjestämisestä jokaiselle asuk-
kaalleen. Palveluntuottaja ei valitse asiakasta — asiakas valitsee tuottajan. Asiakas on kes-
kiössä. On tärkeää, että valinnanvapautta laajennetaan hallitusti, kuten ministerit ovat so-
pineet. Saadut lausunnot on syytä vielä jatkovalmistelussa ottaa huomioon niin hyvin kuin
mahdollista.

Perussuomalaisille sisältö on tärkeämpi kuin aikataulu. Pienille tuottajille haluamme
taata toimintaedellytykset. Mittavat henkilösiirrot edellyttävät maakunnissa hyvää yhteis-
toimintaa. Sote-yhtiöiltä edellytämme avoimuutta ja yhteisvastuuta. Niille on tärkeää luo-
9



Pöytäkirjan asiakohta PTK 34/2017 vp
da verojalanjälki, joka paljastaa, ovatko ne maksaneet veronsa Suomessa ja huolehtineet
vastuistaan. Näin maakunnilla ja asiakkailla on mahdollisuus reagoida mahdolliseen vas-
tuuttomuuteen.

Arvoisa puhemies! Täysin epäselväksi on jäänyt, mikä on opposition vaihtoehto. SDP:n
aluekuntamalli on perustuslain vastainen ja käyttökelvoton, kuten lienee vihreidenkin mal-
li. Täällä eduskunnassa oppositio keskittyy lähinnä vastustamiseen ja jopa pelotteluun.
Hienoa on se, että maakunnissa myös opposition paikalliset edustajat ovat innolla mukana
maakuntauudistuksen toteuttamisessa itsenäisyyden juhlavuoden hengessä Yhdessä —
Tillsammans. [Eero Heinäluoma: Kauhulla!]

Me perussuomalaiset haluamme uudistaa Suomea. Haluamme demokraattisen aluehal-
linnon, järkevän valinnanvapauden ja hyvät palvelut kaikille kustannustehokkaasti. Halli-
tuksen vastaus oli kattava.

14.41 Sari Sarkomaa kok (ryhmäpuheenvuoro): Arvoisa puhemies! Tapasin tutun sai-
raanhoitajan. Hän kertoi odottaneensa terveysasemalle viikkoja. [Paavo Arhinmäki: Oliko
Sari?] Itkukin tuli, rahat eivät riitä yksityislääkäriin. Sairaanhoitaja suri, että ehtii eläkkeel-
le ennen soten tulemista, vuosikausia he osastolla odottivat. Hänellä oli yksi toive: tehkää
se uudistus vihdoin valmiiksi. Aiemmin olen kokenut, että myös te oppositiossa tähtäätte
yhdessä yritetyn uudistuksen onnistumiseen. Nyt vaikuttaa siltä, että olette valinneet pelot-
telun sekä uudistuksen kaatamisella uhkailun tien, [Susanna Huovinen: Ovatko asiantunti-
jat siis väärässä?] mörköjen maalaamisen, unohtaen ihmisten hädän. Listaatte välikysy-
myksessä viisi sivua ongelmia, virheellisiä väitteitä, ette yhtään ratkaisua. Hämmästelen,
sekö on vihervasemmiston panos uudistustarpeeseen. [Timo Heinonen: Eivät he halua uu-
distaa!] 

"Odotus oli tuskallista, totesi potilas, jolla oli vaikeat nivelkivut. Sivuutin kommentin
ensin, mutta myöhemmin hävetti. Potilas oli ensin jonottanut terveysasemalle, sitten maan-
nut kotona viikkoja sairauslomalla odottaen erikoislääkärille — ihmisille raskasta ja työ-
kykyä rapauttavaa mutta myös yhteiskunnalle hyvin kallista." Tämä nuoren lääkärin totea-
mus kuvaa järjestelmämme kipupistettä, josta myös OECD on Suomea vakavasti huomaut-
tanut. Alkuvuodesta 19 000 ihmistä on odottanut jopa kolme viikkoa tai enemmän terve-
yskeskusaikaa. Jonot ovat arkipäivää eläkeläisille, työttömille ja lapsiperheille. Työssä
käyvillä on työterveyshuolto, jonosta pääsee ostamalla yksityisiä palveluja tai vakuutuk-
sen. On hyvinvointipolitiikan irvikuva, että tänä päivänä oikea-aikainen pääsy peruspalve-
luihin on kiinni lompakon paksuudesta. 

Arvoisa puhemies! Sote-lakipaketti ja tuleva valinnanvapauslaki tähtäävät samaan maa-
liin, joka pykälä. Tavoitteena on yhdenvertaiset verovaroin tuotetut vaikuttavat palvelut,
terveyden ja hyvinvoinnin tasa-arvo. Haluamme eroon eriarvoistavista jonoista ja ihmis-
ten pallottelusta luukulta toiselle. Pakko sanoa, että pettyneenä olen seurannut kunnioitta-
mieni oppositioedustajien virheellisiä väittämiä. Myyttejä on liikkeellä enemmän kuin
Kreikan mytologioissa. Ihmisten hämmennys ja huoli on ymmärrettävää. Pelottelun sijaan
pyydän: tulkaa mukaan etsimään ratkaisuja sen sijaan, että tyrmäätte niitä. Väitätte, että va-
linnanvapauden laajentaminen eriarvoistaisi. Asia on päinvastoin. Se, että peruspalvelun
tuottamiseen varattu julkinen raha seuraa ihmisen valintaa, varmistaa, että ihminen saa tu-
loista riippumatta palvelun eikä häntä jätetä jonoon. Valinnanvapaus on ketterä tapa kehit-
tää laatua ihmisen näkökulmasta ja turvata lähipalveluja.
10



Pöytäkirjan asiakohta PTK 34/2017 vp
Tuulesta temmattu on opposition väite, että Ruotsissa peruutettaisiin. Valinnanvapaus
nauttii kannatusta, ja sitä kehitetään demarihallituksen johdolla. Tutkimukset osoittavat
kiistatta, että peruspalveluja on valinnanvapaudella vahvistettu. On väärä väite, että valin-
nan mahdollisuuden käyttäminen nostaisi maksuja. Asiakasmaksut ovat samat, tuottaa pal-
velun sitten julkinen taho, yritys tai järjestö. Kokoomus ei kannata maksukorotuksia. Piik-
ki ei ole auki, eikä valta siirry yrityksille. Palveluiden tuottajat ovat julkisen vallan tiukois-
sa ohjaksissa. Laatukriteerit, avoimuusvaade ja pelisäännöt ovat samat kaikille. Korvauk-
seen on luotava kannusteet hoitaa ihmisiä hoitoisuuden mukaan vaikuttavasti. Palvelun-
tuottaja ei valitse vaan ihminen. Valinta ei ole velvoite vaan mahdollisuus.

Hyvät opposition edustajat, kun te väitätte, etteivät ihmiset pysty valitsemaan, [Susanna
Huovinen: Kuka sillä tavalla on väittänyt?] kysynkin teiltä: mitä te vastaatte vaikeasti vam-
maisille, jotka ovat muuten jo kuusi vuotta valinneet onnistuneesti kuntoutuspalveluiden
tuottajan? Tuore tutkimus kokeilusta osoittaa, että merkittävätkään vammat tai toimintaky-
vyn haitat eivät poista ihmisen halua tai kykyä valita yksin tai yhdessä luottohenkilön kans-
sa. Kyse on ihmisen itsemääräämisoikeudesta ja osallisuudesta. En voi ymmärtää, miksi te
oppositiossa vastustatte neliraajajarrutuksessa ihmisen mahdollisuutta vaikuttaa omiin pal-
veluihinsa. 1900-luvun alussa uskottiin, etteivät naiset osaa äänestää. Emme kai nykypäi-
vän Suomessa enää väitä, etteivät ihmiset osaisi valita. [Eero Heinäluoma: Kukahan sitä
naisten äänioikeutta vastusti?] 

Arvoisa puhemies! Valinnanvapauslaki on tehtävä huolella, kenttää kuunnellen, valmis-
telun laatu edellä, jotta saamme varmasti parhaan mahdollisen lain. Vaikutusarviointien on
oltava vedenpitävät. Valmistelussa ei saa hosua. Henkilöstön mukanaolo ja hyvä moniam-
matillinen johtaminen on soten onnistumisen edellytys. Palvelut tekevistä ihmisistä huo-
lenpito mittavassa uudistuksessa on kokoomukselle kunniakysymys. Kokoomus puolustaa
suomalaista hyvinvointiyhteiskuntaa ja verovaroin tuotettuja tasa-arvoisia julkisen sekto-
rin vastuulla olevia palveluita. Siksi sote-uudistus on nyt tehtävä.

14.47 Sirpa Paatero sd (ryhmäpuheenvuoro): Arvoisa puhemies! Sosiaali- ja terveyspal-
veluiden uudistus on tärkeä. Kannatamme hyvinvointi- ja terveyserojen kaventamista,
tasa-arvoisten palveluiden turvaamista ja kustannusten hillitsemistä.

Alkuun muutamia sitaatteja: "Suoran valinnan palvelun tuottajan mahdollisuus tarjota
asiakkaalle eri maksusta lisäpalveluja voi johtaa eriarvoistumisen lisääntymiseen." Ja jat-
kona: "Tämä voi avata eriarvoistumiseen uudenlaisen polun ja johtaa siihen, että asiak-
kaan maksukyky voi muodostua tärkeämmäksi palvelun saamisen periaatteeksi kuin tar-
ve." Ja lisää: "Maakuntien välisten erojen lisäksi väestön alueellinen eriarvoisuus maakun-
tien sisällä on ilmeistä, koska yksityistä palveluntarjontaa syntyy oletettavasti erityisesti
maakuntakeskuksiin ja niiden seutukuntiin." Vielä toimivista hoitoketjuista: "Maakunnal-
le integraation toteuttaminen on monituottajamallissa haastavaa, koska palvelutuotanto ei
ole suoraan maakunnan hallinnollisessa ohjauksessa." Kuulostaako tutulta? Nämä sitaatit
eivät ole opposition pelottelua vaan suoria lainauksia hallituksen omasta lakiesityksestä.
[Pia Viitanen: Omasta lakiesityksestä!] Ei taida olla aiemmin ollut semmoista lakiesitystä,
jonka perusteluissa hallitus jo itse kumoaa kaikki asettamansa tavoitteet: ihmisten tasa-ar-
voisen palvelunsaannin, toimivat hoitoketjut ja talouden hallinnan.

No nyt hallitus on sanonut korjaavansa lausuntokierroksella esiin tulleet ongelmat.
Hyvä niin, siihen on todella syytä, sillä sosiaali- ja terveysjohtajista 93 prosenttia ei tue tätä
hallituksen esitystä. [Susanna Huovinen: Ajatella, jotain sekin vissiin kertoo!] Samalla ta-
11



Pöytäkirjan asiakohta PTK 34/2017 vp
valla muutoksia luvattiin viime syksynä järjestämislain ja maakuntalain kohdalla, mutta
toisin kävi. Silloin suurin osa vastaajista ei luottanut esityksen kohtiin palveluketjujen toi-
mimisesta tai tuottajan ja järjestäjän erottamisesta. Siitä huolimatta nämä ovat lakiesityk-
sissä. Kuntayhtymien ja kuntien omistamien irtaimistojen ja kiinteistöjen tulevia järjeste-
lyjä vastustivat kaikki yli 50 000 asukkaan kunnat ja muistakin yli 80 prosenttia, mutta mi-
tään korjausta ei tehty. Palveluiden tuotantomallia ei haluttu korjata, vaikka palaute oli,
että kuntien pitäisi voida olla mukana tuottamassa palveluja. Huomionarvoista on, että
kriittisimpiä ovat olleet ne, jotka nyt kantavat vastuuta, elikkä kunnat ja kuntayhtymät —
myönteisimpiä yksityiset terveyspalveluyritykset. [Riitta Myller: Yllätys!]

Hallituksen esityksellä ei saavuteta sote-uudistukselle asetettuja tavoitteita: ei kavenne-
ta ihmisten hyvinvointi- ja terveyseroja, ei luoda tasa-arvoisempia palveluita, se ei hillitse
kustannuksia, ja siinä on myös muita ongelmia, esimerkiksi mainittu ict-tietojärjestelmä,
jota ei ole vielä oikeasti olemassakaan eikä tällä aikataululla mahdollista saada valmiiksi.

Arvoisa puhemies! Sosiaalidemokraatit ovat jo viime kesänä esittäneet vaihtoehdon,
jossa muutoksia sote-palveluiden järjestämiseen olisi tehty kuntalain pohjalta, jolloin yh-
teistyö ja kuntien kiinteistöjen, henkilöstön ja tukipalveluiden muutokset olisi helpompi
järjestää. Päätösvalta olisi oikeasti alueilla, vaaleilla valituilla päättäjillä, ei valtiolla ja eri-
laisissa yhtiöissä. Me emme hyväksy julkisen palvelutuotannon pakkoyhtiöittämistä em-
mekä sitä, että terveys- ja hyvinvointipalvelut tuotetaan markkinoiden ehdoilla. Me kanna-
tamme valinnanvapautta, mutta hallituksen mallista puuttuu integraatio ja julkisen vallan
ohjaus. Hallituksen malli hajottaa palveluiden tuotantoa jo nykyisin toimivissa malleissa.
SDP:n mielestä palveluseteli on aivan erinomainen tapa antaa ihmisille mahdollisuus vali-
ta vapaasti palveluidensa tuottaja.

Arvoisa puhemies! Nyt kasvatetaan kansalaisten epävarmuutta hyvin toimivien palve-
luiden, kuten neuvoloiden, osalta. Nyt annetaan vakuutusyhtiöille lisää tilaa ruokkimalla
epävarmuutta siitä, että julkiset palvelut eivät tule riittämään. Samalla suurille yhtiöille an-
netaan tilaa miettiä voittojen lisäämistä välttämällä veronmaksua ja ostamalla lisää pieniä
yrityksiä pois markkinoilta.

Tänään esitetty vaiheistus ei ratkaise uudistuksessa olevia perustavanlaatuisia ongel-
mia. Tämän sijaan nyt olisi vihdoin aika harkita ja tehdä tätä koko uudistusta yhdessä.

Sosiaalidemokraattien eduskuntaryhmä kannattaa edustaja Haataisen tekemää epäluot-
tamuslause-esitystä. — Kiitos.

14.53 Touko Aalto vihr (ryhmäpuheenvuoro): Arvoisa puhemies! Heräsin 15-vuotiaana
sählytreenien jälkeisenä yönä kovaan rintakipuun. Herätin vanhempani. Hetken päästä olin
terveyskeskuksessa, aamuyöstä jo keskussairaalassa. Nopea pääsy hoitoon, päivystyksen
toimivuus sekä hyvä hoito ja kuntoutus mahdollistivat sen, että toivuin sydänpussintuleh-
duksesta. Kun olen keskustellut itseäni vielä paljon vakavammin sairastuneiden ihmisten
kanssa, yksi asia yhdistää: kiitollisuus verovaroin kustannettua terveysjärjestelmäã ja sen
työntekijöitä kohtaan. Järjestelmän arvon ymmärtää, kun siihen joutuu turvautumaan.

Jokaisen ihmisen on saatava oikea-aikaista hoitoa ilman jonoja lompakon paksuudesta
ja postinumerosta riippumatta. Palveluiden järjestäminen ja rahoitus on saatava samoihin
käsiin. Tieto täytyy saada liikkumaan jokaisen asiakaskäynnin mukana. Siksi sote-uudis-
tus tarvitaan, mutta ei hinnalla millä hyvänsä. Uudistuksen toteuttaminen hallituksen esit-
tämällä tavalla on yhtä suuri ongelma kuin uudistuksen kaatuminen jälleen kerran.
12



Pöytäkirjan asiakohta PTK 34/2017 vp
Arvoisa puhemies! Vihreät sitoutuvat sote-uudistuksen toteuttamiseen, kunhan hallitus
sitoutuu uudistuksen alkuperäisten tavoitteiden toteuttamiseen. Kaikki puolueet ovat sitou-
tuneet terveys- ja hyvinvointierojen kaventamiseen, kustannusten kasvun hillitsemiseen ja
saumattomien hoivaketjujen turvaamiseen. Sote-palveluiden markkinallistaminen uhkaa
näitä kaikkia tavoitteita. Tämä ei ole opposition pelottelua. Tämä on hallituksen oman vai-
kutusarvion keskeinen viesti, jonka myös sosiaali- ja terveyspolitiikan johtavat professorit
ovat nostaneet esiin. Tämä ei ole populismia, tämä on nobelismia — kuten viime viikolla
tässä salissa saimme kuulla. Populismia on sen sijaan vaieta kaikki asiantuntijakritiikki ja
esittää puhtaan ideologisia väitteitä. Ongelma ei ole valinnanvapaus itsessään. Se toimii
hyvänä renkinä ja julkisen sektorin täydentäjänä. Rengistä ollaan kuitenkin tekemässä
isäntää viemällä markkinamalli äärimmäisyyksiin ja toteuttamalla se kertarysäyksellä. Se
ei ratkaise ongelmia vaan rikkoo toimivia rakenteita ja luo uusia ongelmia.

Arvoisa puhemies! Sote-rahoituksen kriisi muuttuu aina sote-palveluiden kriisiksi. Siitä
kärsivät eniten pienituloiset ja syrjemmässä asuvat ihmiset. Muutamat isot yhtiöt pystyvät
markkinoinnin kautta, sijoittumisen kautta ja työterveyshuollon asiakkuuksien hyödyntä-
misen kautta valikoimaan ihmisiä, joista ei muodostu kustannuksia mutta joista saa kor-
vauksen. Pieni ja paikallinen hoivayritys ei tästä esityksestä hyödy, se tulee syödyksi. Syn-
tyy kansantalouden ja kansanterveyden kannalta vääristynyt kannustin: terveitä ylihoide-
taan ja sairaita alihoidetaan. Hoidon vaikuttavuuteen on toki hyvä kiinnittää huomiota.
Kannustimet ohjaavat yhtiöitä kuitenkin asiakkaiden valikoimiseen, ja paljon palveluita
tarvitsevien lähettämiseen maakunnan hoidettavaksi.

Vihreät eivät voi hyväksyä hallituksen esitystä — eivät nyt eivätkä edes siirtymäkauden
jälkeen. Esityksen on muututtava. Vihreiden vaihtoehdossa uudistuksen alkuperäiset ta-
voitteet turvataan. Ensin on taattava saumattomat hoivaketjut, sitten yhdistettävä palvelui-
den rahoitus. Maakunnille on annettava verotusoikeus. Lopuksi asiakkaan valinnanvapa-
utta edistetään ja markkinoita monipuolistetaan ilman vaateita pakkoyhtiöittämisestä.
Kaikki jakavat uudistuksen alkuperäiset tavoitteet. Miksi uudistusta ei tehdä yhdessä, koko
eduskunnan voimin?

Arvoisa puhemies! Kyse ei ole siitä, kuka poliitikko tai mikä puolue on sanonut tai teh-
nyt mitäkin eri aikoina. Kyse on vanhuksesta, joka tarvitsee kotiin tuotavia palveluita, kos-
ka lähin terveyskeskus on monen kymmenen kilometrin päässä eikä julkista liikennettä ole
käytössä. Kyse on nuoresta, jonka koti on rikki ja koulupäivät menevät lähinnä lähiostaril-
la. Kyse on äidistä, joka tarvitsee apua omaan jaksamiseensa ja jonka lapsi on korvatuleh-
duskierteessä. Kyse on ihmisten hoitamisesta kokonaisuutena, siitä, miten järjestelmä aut-
taa parhaiten kaventamaan terveyseroja, hillitsemään kustannuskehitystä sekä takaamaan
saumattomat hoivaketjut.

Arvoisa puhemies! Uudistus täytyy tehdä kansanterveys ja ihmisten yhdenvertaisuus
edellä, ei markkinat edellä. Siksi vihreiden eduskuntaryhmä kannattaa edustaja Haataisen
tekemää epäluottamuslause-ehdotusta.

14.58 Aino-Kaisa Pekonen vas (ryhmäpuheenvuoro): Arvoisa puhemies! Sosiaali- ja ter-
veydenhuollon uudistuksen alkuperäinen lähtökohta oli korjata se, mikä ei toimi, mutta ei
rikkoa sitä, mikä toimii. Suomalaisen terveydenhuollon ongelma ei ole kilpailun tai vaih-
toehtojen puute vaan tasa-arvon puute. Vuoden alussa julkaistussa 35 eurooppalaisen maan
vertailussa Suomen sairaanhoitojärjestelmä todettiin Euroopan kustannustehokkaimmak-
si. Laatuvertailuissa sijoitus oli kahdeksas, eli Suomi päihitti palveluiden kaupallistamises-
13



Pöytäkirjan asiakohta PTK 34/2017 vp
sa kunnostautuneet maat, kuten Ruotsin ja Ison-Britannian. Terveydenhuoltomenojen
osuus bruttokansantuotteesta on Suomessa Pohjoismaiden pienin.

Suomalaisen sosiaali- ja terveydenhuollon suurin epäkohta on hoidon epätasa-arvo ja
erityisesti pienituloisten hoitoonpääsyn vaikeus. Perustason palvelut kärsivät jatkuvasta re-
surssipulasta, joka näkyy terveyskeskusten pitkinä jonoina ja korkeina asiakasmaksuina.
Sosiaali- ja terveydenhuollon järjestäminen maksaa tällä hetkellä noin 3 500 euroa per asu-
kas, mistä vain noin 130 euroa menee terveyskeskusten avoterveydenhuoltoon. Terveys-
keskuskäynnit ovat Suomessa vähentyneet huomattavasti 2000-luvun alusta, ja samalla so-
siaali- ja terveydenhuollon asiakasmaksuja on nostettu Pohjoismaiden korkeimmiksi.
Nämä ongelmat piti uudistuksessa ratkaista siirtämällä vastuu koko sosiaali- ja terveyden-
huollosta yhdelle taholle. Näin onkin onnistuneesti jo tehty muun muassa Kainuun sotessa
ja Eksotessa. Kun vastuu niin sosiaalipalveluista kuin terveydenhuollosta on yhdellä tahol-
la, voidaan luoda yhteistyömalleja, jotka huomioivat potilaiden moninaiset tarpeet. Jonos-
ta ja toimipisteestä toiseen pompottamisen sijaan voidaan rakentaa lapsiperheille, pitkäai-
kaistyöttömille ja vanhuksille suunnattuja palvelukokonaisuuksia. Samalla resursseja voi-
daan siirtää raskaammasta erikoissairaanhoidosta perustasolle, sosiaalityöhön ja terveys-
keskusvastaanottoihin ja näin lyhentää jonoja. Terveyskeskusmaksun poistaminen lisäisi
yhdenvertaisuutta ja vähentäisi samalla byrokratiaa.

Arvoisa puhemies! Sote-uudistuksessa piti korjata se, mikä oli rikki: luoda eheät palve-
luketjut, vahvemmat julkiset palvelut ja parantaa alueellista tasa-arvoa. Hallituksen mallil-
la emme saavuta mitään näistä tavoitteista. Pakkoyhtiöittäminen ja -ulkoistaminen rikkoo
palveluketjut. Maakunnan järjestämisvastuu ei riitä yhteistyön luomiseen, kun hoitoketjus-
ta vastaavat henkilöt työskentelevät yksityisissä sote-keskuksissa, sote-keskusten alihank-
kijayrityksissä, maakunnan yhtiössä ja liikelaitoksessa. [Susanna Huovinen: Luukkuja li-
sää!] Kainuun soten ja Eksoten kaltaiset organisaatiot joutuvat pilkkomaan toimiviksi to-
detut järjestelmät.

Hallituksen järjestelmä ohjaisi entistä suuremman osan palveluihin tarkoitetuista vero-
varoista yksityisten yritysten osinkojen, markkinoinnin ja lobbauksen rahoittamiseen.
Mallin hyötyjiä eivät ole eniten hoitoa tarvitsevat vaan hyvin toimeentulevat potilaat, jotka
jatkossa käyvät Mehiläisessä tai Terveystalossa kaikkien veronmaksajien piikkiin. Alueel-
linen tasa-arvo vähenee, kun yksityinen palvelutarjonta keskittyy isoihin kasvukeskuksiin
ja niiden keskusta-alueille. Näin saadaan järjestelmä, joka maksaa enemmän mutta on vä-
hemmän tasa-arvoinen. Sen sijaan turvataan yli 10 miljardin euron markkinat isoille ter-
veyskonserneille. Pihlajalinnan toimitusjohtaja sanoi Bloombergille antamassaan haastat-
telussa sen selvästi: Suomeen avataan nyt ennennäkemätön siivu julkisista palveluista
markkinoille, ja isot yritystoimijat näkevät siinä ison liiketoiminnan kasvattamisen poten-
tiaalin.

Arvoisa puhemies! Vasemmistoliitto on neljässä vuorokaudessa saanut lähes 13 000 al-
lekirjoitusta vetoomukseen oikeudenmukaisen sote-uudistuksen puolesta. Fiksut suoma-
laiset kannattavat kyllä potilaiden itsemääräämisoikeuden ja valinnanmahdollisuuksien li-
säämistä mutta eivät halua yksityistää nykyistä suurempaa osaa palveluista.

Arvoisa puhemies! Vasemmistoliiton eduskuntaryhmä kannattaa edustaja Haataisen
esittämää epäluottamuslausetta.

15.04 Anna-Maja Henriksson r (ryhmäpuheenvuoro): Värderade talman, arvoisa puhe-
mies! Näin alkuun on syytä muistuttaa, mikä on ollut koko sote-uudistuksen tavoite: hoi-
14



Pöytäkirjan asiakohta PTK 34/2017 vp
toonpääsyn parantaminen, terveyserojen kaventaminen ja kustannusten hillintä. Hallituk-
sen mallissa hallinto on saanut aivan liian suuren roolin. Ruotsalainen eduskuntaryhmä
epäilee sitä, että ratkaisu ongelmiimme olisi uusi hallinnon taso. Nyt huomio kohdistuu jät-
timäiseen hallintokoneistoon, mutta ei siihen, minkä pitäisi olla uudistuksen selkeä tavoi-
te: helpompi pääsy lääkäriin ja muuhun hoitoon.

  Värderade talman! Det regeringen håller på att skapa handlar inte om någon verklig själv-
styrelse för landskapen. Man konfiskerar pengarna och beslutsmakten från kommunerna
och erbjuder statsstyrda landskap i stället. Det är inte svårt att förutse att landskapen direkt
från början kommer att brottas med ett stort demokratiunderskott.

Det finns de som har undrat — bland annat omsorgsminister Rehula — varför SFP vill
att socialvården och äldreomsorgen ska bli kvar hos kommunen. Svaret är enkelt: vi anser
att socialvården och äldreomsorgen kräver lokal kännedom. Och jag vill också säga att det
här inte borde vara någon överraskning för någon. Det här har varit vår åsikt under förra
valperioden, och det anser vi ännu i dag.

Vi är mycket oroliga för vad som kommer att hända med socialvården och äldreomsor-
gen. Vad är det som blir bättre av att flytta upp dem till landskapen? För att inte tala om
mödra- och barnrådgivningen vars framtid fortfarande är oklar. Det blev inte riktigt klart
här heller i minister Rehulas anförande om det ska vara inom valfriheten eller inom affärs-
verket. Hur ska kunden veta det? Varför över huvud taget ändra på ett framgångsrikt kon-
cept som är känt världen över?

  Arvoisa puhemies! Ministeri Risikko ja kokoomus ovat julkisuudessa esittäneet ajatuk-
sen, että kunnat ja kaupungit saisivat jatkaa hoitopalvelujen tuottamista. RKP pitää ajatus-
ta tervetulleena, mutta painotamme, että tämän tulisi koskea tasavertaisesti kaikkia kuntia.
Haluaisimme nähdä tämän myös avauksena siitä, että kunnat saisivat pitää sosiaalihuollon
ja vanhustenhuollon itsellään.

Ruotsalainen eduskuntaryhmä pitää lähtökohtaisesti valinnanvapautta hyvänä asiana.
Mutta mitä tekee hallitus? Palvelusetelien käytön laajentamisen — mikä olisi fiksuinta ja
suosisi myös pieniä terveysalan yrityksiä ja kolmatta sektoria — sijasta päätetään lähteä to-
teuttamaan valtava operaatio, jonka lopputulosta ei tiedetä ja josta monet asiantuntijat va-
roittavat. [Susanna Huovinen: Juuri näin!]

Valinnanvapaus voidaan toteuttaa kymmenillä eri tavoilla. Hallitus on valinnut vaikeim-
man tien. Hallituksen mallin mukaisesti julkinen terveydenhuolto yhtiöitettäisiin laajamit-
taisesti ja kerralla. Meidän selkeä näkemyksemme on, että hallituksen valinnanvapausmal-
li ei ole tarkoituksenmukainen. Se on liian monimutkainen, luo massiivista byrokratiaa ja
uhkaa nostaa hoidon kustannuksia, vaikka päinvastaista yritetäänkin väittää.

Hallituspuolueet ovat muun muassa antaneet ymmärtää, että lainsäädännöllä voidaan
turvata, että pienet terveysyritykset voivat toimia jatkossakin. Vaikuttaa kuitenkin siltä,
että vastuussa olevat ministerit eivät halua nähdä, mitä on tapahtumassa maassamme. Pu-
huin äsken hammaslääkärin kanssa. Hän on viisi vuotta työskennellyt yksityisellä ham-
maslääkäriasemalla, jota hän itse on ollut mukana perustamassa ja jossa nyt on 14 työnte-
kijää. Useat suuret hoitoalan yritykset ovat olleet nyt yhteydessä ja haluavat sote-uudistuk-
sen vuoksi ostaa tämän lääkäriaseman. Hän ei haluaisi myydä, koska hän katsoo, että on
tärkeätä, että pystyy jatkamaan henkilökohtaiset potilassuhteet säilyttäen. Viesti on kuiten-
kin se, että pienet asemat eivät pysy hengissä uudistuksen jälkeen. Jättiyritykset ostavat
15



Pöytäkirjan asiakohta PTK 34/2017 vp
tässä maassa joka viikko pieniä klinikoita ja asemia, jotka ovat myös erittäin kannattavia.
Tällaistako kehitystä me haluamme? Ruotsalainen eduskuntaryhmä ei tätä halua. Nyt tar-
vitaan aikalisä. 

  Värderade talman! Det här är en stor och viktig reform. Ge tillräckligt tid för beredning
och genomförande. Språkminoriteten behöver också ett lagstadgat organ med verkligt in-
flytande på landskapets beslut. Testa modeller i enskilda landskap och se hur de fungerar,
innan man låter helhetsreformen avancera. Värderade talman! Jag understöder ledamot
Haatainens förslag om misstroende för regeringen.

15.09 Sari Tanus kd (ryhmäpuheenvuoro): Arvoisa puhemies! Laajan yhteisen näke-
myksen mukaan sote-uudistuksen tavoitteet ovat siis ensimmäiseksi sujuvat palveluketjut
perusterveydenhuollon, erikoissairaanhoidon ja sosiaalipalvelujen integraation kautta sekä
painopisteen siirtyminen peruspalveluihin ja kevyempiin palveluihin, toiseksi kansalais-
ten yhdenvertaisuus palveluiden saatavuudessa ja kolmanneksi 3 miljardin euron säästöt
kulujen kasvusta vuoteen 2029 mennessä. Näiden tavoitteiden pohjalta toteutettavaan sote-
uudistukseen on koko oppositio ilmoittanut tahtonsa sitoutua. Hallitus ei kuitenkaan ole ot-
tanut oppositiota mukaan valmisteluun. Sen sijaan hallitus ajaa uudistusta, joka kyllä mul-
listaisi suomalaisen sosiaali- ja terveydenhuollon perusteellisesti mutta ei sisällä riittäviä
keinoja asetettujen tavoitteiden saavuttamiseen.

Arvoisa puhemies! Suuri huolemme koskien hallituksen sote-linjauksia liittyy integraa-
tion tavoitteesta luopumiseen. Kokonaisvastuuta sote-palveluista ei edelleenkään saada sa-
man katon alle. Hallituksen malli pakkoyhtiöittämisineen pirstaloi palveluketjut, ja samal-
la kustannukset voivat karata käsistä. Pilkkoutuvat hoitoketjut heikentävät nimenomaan
runsaasti palveluja tarvitsevien kansalaisten tilannetta ja tuovat myös lisää kustannuksia,
kun asiakasta pompotellaan edelleen luukulta luukulle, nyt vain yksityisen ja julkisen pal-
veluntuottajan välillä, ja pahimmillaan asiakas putoaa luukkujen väliin. Henkilöresursse-
ja, lääkäreitä ja hoitajia, tarvitaan enemmän, palvelujen on oltava oikein ajoitettuja. Re-
sursseja on myös siirrettävä hyvinvointia vahvistaviin ja ennaltaehkäiseviin peruspalvelui-
hin. Tämä lisäisi kansalaisten hyvinvointia ja toisi myös tavoitellut säästöt.

Arvoisa puhemies! Iso kysymys on tietojärjestelmien toimivuus. Mikäli tietojärjestel-
mät eivät ole kunnossa uudistuksen alkaessa, uudistus ei voi toteutua. Tilanne voi olla jopa
hengenvaarallinen paljon palveluja tarvitseville ihmisille. Potilas- ja asiakastietojen on
kuljettava saumattomasti ja turvallisesti. Yhteensopivien tietojärjestelmien tarve on ollut
tiedossa jo useita vuosia. Aikaa on haaskattu, ja rahaa on palanut. Todennäköisesti juuri
tietojärjestelmien ongelmat estävät uudistuksen etenemisen aikataulussaan.

Arvoisa puhemies! Kristillisdemokraattinen eduskuntaryhmä puolustaa kansalaisten va-
linnanvapautta ja kannattaa sen asteittaista laajentamista sosiaali- ja terveyspalveluissa.
Valinnanvapausmalliin tarvitaan kuitenkin merkittäviä muutoksia, jotta se todella lisäisi
kansalaisten valinnanvapautta eikä pikemminkin kaventaisi sitä tulevaisuudessa. Hallituk-
sen nyt esittämät linjaukset valinnanvapauden toteuttamisesta antaisivat liian suuret mah-
dollisuudet alueellisten yksityisten ja suurten kansainvälisten keskittymien muodostumi-
selle ja uhkaisivat siten kansalaisten todellista valinnanvapautta. Kansalaisen näkökulmas-
ta aidosti laajempi valinnanvapaus turvattaisiin mallilla, jota hallitus nimittää suppeaksi
valinnanvapaudeksi. Jotta kansalaisten valinnanvapaus voi toteutua, myös pienempien pal-
veluntuottajien, pienten yritysten, järjestöjen ja säätiöiden, on voitava jatkaa toimintaansa
16



Pöytäkirjan asiakohta PTK 34/2017 vp
uudistuksen jälkeen. Tällä hetkellä juuri pienten toimijoiden toimintaedellytysten turvaa-
minen on uudistuksessa erittäin epävarmalla pohjalla. Jotta kristillisdemokraatit voisivat
asettua tukemaan hallituksen sote-mallia, on tämäkin asia korjattava.

Arvoisa puhemies! Valinnanvapausmalli on sote-maakuntauudistuksen heikoin lenkki.
On myönteistä, että valmistelijoiden puolelta on jo kerrottu valmiudesta muokata esitystä
yhdenvertaisuutta vahvistavaan ja toimivuutta parantavaan suuntaan. KD-eduskuntaryh-
mä edellyttää, että hallitus nostaa asiakkaan eli kansalaisen ja päätavoitteet keskiöön ja ot-
taa uudistuksen lähtökohdaksi yhdenvertaisuuden lisäksi myös integraation ja sen myötä
saavutettavat säästöt. Pyrimme suhtautumaan sote-uudistukseen rakentavasti ja edesautta-
maan sen toteutumista, mutta huolemme uudistuksen suunnasta ja aikataulusta on todella
suuri. Suosittelemme kriittistä uudelleenarviointia ja asteittain toteutettavaa, paremmin
hallittua sote-uudistusta. Tämän vuoksi KD-eduskuntaryhmä yhtyy esitettyyn epäluotta-
muslauseeseen.

Puhemies Maria Lohela: Ennen debattia vielä puheenvuorot pääministeri Sipilälle ja mi-
nisteri Rehulalle. Ensin pääministeri Sipilä, 5 minuuttia, olkaa hyvä.

15.14 Pääministeri Juha Sipilä: Arvoisa puhemies! Sote- ja maakuntauudistuksen koko-
naisuus on Suomen historian suurin yksittäinen uudistus. Hallitukset, ministerit, kansan-
edustajat, muut tekijät tulevat ja menevät, mutta uudistus jää. Sen takia olemme huolelli-
sia, sen takia olemme päättäväisiä.

Sotessa on ollut useita vaiheita, kuten me kaikki tässä salissa tiedämme. Uudistukseen
lähdettiin, koska pitkällä aikavälillä sote-kustannukset olivat karkaamassa ja kuntien re-
surssit eivät enää yksinkertaisesti olisi riittäneet. Uudistuksen tärkeimmät tavoitteet ovat
edelleenkin terveyserojen kaventaminen ja kustannusten hallinta. Tavoitteena on, että vuo-
teen 2030 mennessä kustannukset ovat noin 3 miljardia euroa pienemmät kuin ne olisivat
ilman uudistusta. Tästä pidetään kiinni. [Susanna Huovinen: Miten?]

Täällä eduskunnassa on jo soten järjestämislaki ja maakuntalaki. Uudistuksella siirre-
tään nykyisin lähes 200:n eri kunnallisen organisaation järjestämä sosiaali- ja terveyden-
huolto 18 maakunnalle. Näiden palvelujen järjestämisestä vastaavat leveämmät hartiat,
mikä on ollut koko uudistuksen keskeinen tavoite. Uudistuksen perusperiaatteista on tässä
suuressa salissa ja kansalaisten keskuudessa aika laaja yhteisymmärrys: vahva julkinen toi-
mija järjestäjänä, järjestäminen ja tuottaminen erotettu, integraatio eli saumaton hoitoketju
sekä kustannusten hallinta, lääkärijonojen purkaminen ja painopisteen siirtäminen perus-
tasolle.

Arvoisa puhemies! Nyt keskustelemme valinnanvapaudesta, joka on uudistuksen vii-
meinen ja samalla uusi palanen. Emme missään olosuhteissa hyväksy sellaista valinnanva-
pausjärjestelmää suomalaisen sosiaali- ja terveydenhuoltojärjestelmän osaksi, jonka toi-
meenpanoon ei ole riittävästi aikaa. Se on ehdoton edellytys uudistuksen toteuttamiseksi.
Nyt se on turvattu, palaute on kuultu. Valinnanvapauslaki astuu voimaan 1.1.2019. Maa-
kunnilla, kuten tiedämme, on hyvin erilaiset valmiudet panna toimeen valinnanvapautta.
Osa maakunnista aloittaa puoli vuotta etuajassa, osa aloittaa puoli vuotta jäljessä, ja hitaim-
mat saavat painavista syistä lisäajan.

Lausuntopalautteessa on myöskin huolia kermankuorinnasta. Tuottajien korvaukset ja
varsinkin sanktiot tai bonukset estävät kermankuorintaa. Lisäksi tämä kermankuorinta eli
käytännössä asiakkaiden valinta tullaan kieltämään laissa. Rahoitusmuutoksia tehdään eli
17



Pöytäkirjan asiakohta PTK 34/2017 vp
rahoituksen kriteerejä muutetaan ihmisten hyvinvointi- ja terveysriskiin perustuvaan mal-
liin. Mallissa on myös tehokkaat kannustimet.

Sitten on esitetty väite, että yhtiöt eivät maksaisi veroja Suomeen. Tähän tulee yhteis-
kuntavastuuta ja verotustietojen avoimuutta koskeva erillinen säädös.

Myöskin perustuslakikysymyksiä on nostettu esille. Toimeenpanon huoli on myös pe-
rustuslakikysymys, ja siihen on nyt vastattu.

Sitten tämä yksittäinen kysymys neuvoloista: Maakunta saa sen nyt päättää. Mutta ehkä
voi välillä tässä hypätä mahdollisesti tulevan maakuntapäättäjän asemaan, ja siinä asemas-
sa kyllä suosittelen neuvoloiden säilyttämistä maakunnan liikelaitoksessa, en osana valin-
nanvapautta.

Nyt on linjaukset lakiesityksen korjauksiksi tehty. Pykälät viimeistellään, ne käyvät läpi
arviointineuvoston ja laintarkastuksen, ja ne tulevat tänne eduskuntaan luvatusti touko-
kuun alussa.

Uudistukset Suomessa olivat liian pitkään tekemättä. Enää ei voi jättää tekemättä, ja se,
mikä tehdään, tehdään huolella mutta päättäväisesti edeten.

Puhemies Maria Lohela: Ministeri Rehula, 5 minuuttia.

15.19 Perhe- ja peruspalveluministeri Juha Rehula: Arvoisa rouva puhemies! Ensin
muutama sana lainsäädännön valmisteluun liittyen.

Lausuntoaika päättyi viime viikon tiistaina. Täällä esitettiin väite, että edellisellä kerral-
la, kun tämän maakunta- ja sote-järjestämislain ja voimaanpanolakien osalta hallitus lupa-
si, että lausuntopalautetta kuullaan, sitä ei sitten kuitenkaan kuultu. Tuon lausuntopalaut-
teen perusteella tehtiin merkittäviä muutoksia esimerkiksi kuntien asemaan liittyen: vero-
kattoon tuli muutos, sosiaali- ja terveydenhoidon järjestämislaissa ei ole enää palvelulai-
tosta — siellä on liikelaitos — ja yksi porras poistui henkilöstösiirroissa, esimerkiksi liik-
keen luovutuksissa. Aivan keskeisiä muutoksia.

Toisekseen tämän lausuntopalautteen perusteella tehtävästä työstä on tänään kerrottu
linjaukset, joitten osalta pykälien kirjoittaminen jatkuu. Nämä ovat kaikki liittyneet inte-
graatioon, palvelujen saatavuuteen ylipäätänsä, rahoitusratkaisuun ja erityisen paljon kri-
tiikkiä saaneeseen toimeenpanon aikatauluun. Niihin on kiinnitetty huomiota, ne ovat lau-
suntopalautteen perusteella tulleita asioita. Millä tavalla ja mitä tässä nyt ihan pilkulleen
tulee tapahtumaan? Se päivä tulee, kun tässä salissa käydään lähetekeskustelua. Me olem-
me valmistelleet tätä lausuntokierroksen osalta ensimmäisestä ministeriöön tulleesta lau-
sunnosta lähtien, alkaneet lukemaan niitä lausuntoja ja niitä työstäneet, ja työstämisen pe-
rusteella ollaan tänään tilanteessa, josta on välikysymyskeskustelussa kerrottu, mitä kerrot-
tavissa on.

Toisekseen väitteet siitä, että tämän muutoksen keskeiset tavoitteet olisi unohdettu, ti-
lanteessa, jossa perustason palvelut rapautuvat, tilanteessa, jossa yhdenvertaisuus on sote-
palvelujen osalta tässä maassa sellaisella tasolla, että muutos pitää pystyä tekemään, liit-
tyen epätasa-arvoon, yhdenvertaisuuteen palvelujen saatavuudessa. Hallitus vastaa koski-
en yhdenvertaisuutta, palvelujen saatavuutta: Ensinnäkin sirpaleinen hallintojärjestelmä
muuttuu järjestämisen osalta niin, että nykyisestä vajaasta 200 toimijasta tulee 18. Se on
olennainen muutos. Samoin aika usein on se tilanne, että sillä, jolla on rahat, on myös val-
taa. Tässä mallissa maakunnalla on rahaa ja lakiin säädetyllä tavalla ollaan säätämässä kri-
18



Pöytäkirjan asiakohta PTK 34/2017 vp
teerit palveluntuottajille, ja myöskin maakunnalla tulee olemaan valtaa siinä, millä tavalla
palveluntuottajat saavat sen rahan.

Perustason rapautuminen on, aivan niin kuin opposition edustajat ovat täällä useissa pu-
heenvuoroissa sanoneet, se ongelma. Siihen vastataan ei hallinnon vaan ihmisen näkökul-
masta, ja valinnanvapauslainsäädännön kautta mahdollistetaan se, että ne jonot eivät pite-
ne vaan ne lyhenevät, ja saadaan aikaan tilanne, jossa palvelujen tarvitsijalla ei ole kynnys-
tä mennä sinne palvelujen piiriin. Me olemme luomassa mallia, jossa oven ulkopuolelle ei
tule portsaria. Tai kun SDP väittää täällä aivan varmuudella, että esimerkiksi asiakasmak-
sut nousevat: eivät ne ole nousemassa yhtään mihinkään tämän muutoksen seurauksena, ei-
vät yhtään mihinkään.

Sitten keskeinen asia, joka on ollut koko tämän toistakymmentä vuotta jatkuneen sote-
savotan aikana, on palveluintegraatio. Palveluintegraatio eli ihmisestä huolehtiminen sil-
loin kun tarvitaan erityistason, perustason palveluja: niitä palveluja käytetään, hyödynne-
tään maantieteellisesti eri paikkakunnilla. Ne keinot, jotka ovat olemassa, on kirjoitettu la-
kiin. Jos lain tekstiin, momentteihin, uskotaan, niin integraatiota ollaan toteuttamassa ra-
hoitusratkaisuja myöten, siis jos lain tekstiin uskotaan — se on sitten eri asia, jos ei uskota.

Ict on keskeinen asia koko tämän muutoksen onnistumisen kannalta. Tiedon on kuljet-
tava niin ihmisen oman tiedon, oman tiedon hyödynnettävyyden kuin toisaalta niitten osal-
ta, jotka ovat palvelujärjestelmästä vastuussa. Heidän suunnittelunsa tueksi meillä pitää
olla tieto käytössä.

Arvoisa puhemies! Sitä voi kyllä flirttailla sillä, että "muutos kyllä, mutta ei näin". Niin
RKP:n kuin sosiaalidemokraattienkin puheenvuoroissa esitettiin perustavaa laatua olevia
muutoksia, yhtäältä pois paljon puhutuista yhteisistä tavoitteista, siitä, että sote-integraatio
toteutuu, toisaalta siitä, että mentäisiin kuntapohjaiseen malliin. Kannattaa lukea ihan vaik-
ka eduskunnan perustuslakivaliokunnan lausunnot helmi—maaliskuulta 2015, niin saa
aika pätevän vastauksen kuntapohjaisen mallin olemassaolosta.

Puhemies Maria Lohela:  Nyt aloitetaan debatti. Pyydän niitä edustajia, jotka haluavat
osallistua siihen, ilmoittautumaan nousemalla seisomaan ja painamalla V-painiketta.

15.24 Tuula Haatainen sd (vastauspuheenvuoro): Arvoisa rouva puhemies! Tämä on
vuosisadan sote-uudistus, ja silti tämä on keskeneräinen. Ministeri Rehula, en flirttaillut
puhuessani. Kerroin, mitä asiantuntijat ovat sanoneet tuhansissa lausunnoissaan, ja edelly-
timme teiltä, hallitukselta, vastausta näihin lausuntojen nostamiin huoliin. Emme vielä-
kään saaneet niitä vastauksia, ja näyttää todella siltä, että hallituksen tekemä poliittinen so-
pimus estää löytämästä ratkaisuja näihin kysymyksiin. Vaikuttaa todella siltä, että tämä on
hallituksen korttitalo, jota halutaan pitää pystyssä kuntavaalien alla. Voisitteko kertoa
meille, miten vastaatte näihin kysymyksiin, joita esitimme? Emme saaneet niihin kunnol-
lisia vastuksia.

15.25 Pekka Puska kesk (vastauspuheenvuoro): Arvoisa rouva puhemies! Tässä keskus-
telussa minua on häirinnyt se, että edustaja Haatainen ja eräät muut ovat siteeranneet an-
nettuja erittäin lukuisia lausuntoja kovin yksipuolisesti koskien näitä esitettyjä huolia. Erit-
täin monessa lausunnossa on tuotu esille myöskin hyvin paljon myönteisiä seikkoja, ja
tämä pelkkä huolien siteeraaminen hämmentää varmaan kuulijoita. [Riitta Myller: Aika
perustavaa laatua olevia!]
19



Pöytäkirjan asiakohta PTK 34/2017 vp
Tässä mittavassa uudistuksessa tarvitaan tasapainoista ratkaisua, ja useimmissa lausun-
noissa, jotka olen lukenut, ennen kaikkea todetaan, että nyt täytyy uudistus panna toimeen,
muuten tulee vaikeuksia vastata tuleviin haasteisiin. Ja nobelisti, jota tässä siteerasin, pait-
si sanoi nimenomaan sote-uudistuksesta, että täytyy mennä eteenpäin, myös totesi, että voi
tulla virheitä, joita sitten kokemusten pohjalta tulee korjata. Mutta joka tapauksessa nyt on
aika panna toimeen.

15.26 Toimi Kankaanniemi ps (vastauspuheenvuoro): Rouva puhemies! Keskustelussa
ilmeni, että uudistuksen tarpeellisuudesta, suorastaan välttämättömyydestä, ollaan yksi-
mielisiä, mutta siihen se sitten loppuukin.

Oppositiolta olisin odottanut kyllä selkeitä vaihtoehtoja tähän malliin, joka on käsitte-
lyn pohjana. Teillä viidellä oppositiopuolueella oli viime kaudella enemmistö hallitukses-
sa. Ette saaneet aikaan uudistusta. Perussuomalaisille on tavattoman tärkeä tämä verotus-
kysymys, se, että yhtiöt maksavat veronsa Suomeen. Viime kaudella, vaikka teillä oli val-
tiovarainministeri, te ette tähän asiaan puuttuneet, ja näin tilanne on, [Jukka Gustafsson: Ei
pidä paikkaansa!] että nyt matalan verotuksen maihin menevät verotulot. Tässä yhteydessä
siihen nyt puututaan, ja se on tavattoman tärkeää. Nyt kun eteenpäin valmistellaan uudis-
tusta, niin todellakin täytyy tähän yhtiöitten verotusmenettelyyn puuttua. Verokikkailun
aika pitää saada ohi.

15.27 Sari Sarkomaa kok (vastauspuheenvuoro): Arvoisa puhemies! Kun rinnassa on
kyhmy, niin hoitoon pitää nopeasti päästä. Ikävä tosiasia on eriarvoistavat jonot. Miksi te
oppositiossa tyrmäätte hallituksen vaihtoehdon, kun teillä ei ole yhtään uutta keinoa turva-
ta parempia peruspalveluita? Teillä ei ole vaihtoehtoja. Te ette edes tiedä, haluatteko te no-
peasti pykälät vai huolellisen valmistelun. Ihmettelen sitä todella kovasti. Katsoin teidän
sote-vaihtoehtoyritelmiä. Siellä te kannatatte nykyistä kilpailutusta. Mutta te tiedätte, mitä
ongelmia siinä on ollut esimerkiksi kehitysvammaisille ihmisille. Miksi te ette kannata va-
linnanvapautta? Jos ihminen valitsee, silloin ei päde hankintadirektiivi eikä kilpailutus,
vaan silloin ihminen voi valita. Miksi tämä ei teille käy? Kehitysvammaiset ovat odotta-
neet esimerkiksi henkilökohtaista budjetointia todella pitkään, ettei heitä palloteltaisi sin-
ne tänne. Te olette unohtaneet ihmisen ja siinä koko sote-uudistuksen ytimen.

15.28 Sirpa Paatero sd (vastauspuheenvuoro): Arvoisa puhemies! Tässä ihan selkeästi se
poliittinen sopimus, joka on silloin tehty, kun tässä oli tämä maakunta ja sitten nämä yksi-
tyiset yritykset, on saanut lisähämmennystä, kun kuunteli viime viikkoa. Yhtäkkiä sinne
liitettiin jotenkin maahanmuuttopolitiikka, sitten sinne tuli suuret kaupungit, sitten tuli
kaikki kaupungit, ja sitten pääministeri sanoi, että tällä viikolla on uudet linjaukset näiden
lausuntopalautteiden jälkeen. [Juha Sipilä: Ne on kerrottu just!] Nyt minä kysyn uudel-
leen: Onko se uusi linjaus, että puoli vuotta ennen ja jälkeen? Tämäkö on kaikki, mitä kaik-
kien palautteiden jälkeen teiltä puristui ulos muutokseksi tästä laista?

15.29 Touko Aalto vihr (vastauspuheenvuoro): Arvoisa puhemies! Vihreiden mielestä
sote-uudistus tarvitaan: kavennetaan ihmisten ja eri alueiden välisiä terveys- ja hyvinvoin-
tieroja, hillitään kustannusten kasvua ja taataan saumattomat hoivaketjut. Sote-palvelui-
den markkinallistaminen uhkaa näitä kaikkia tavoitteita, ja tämä ei ole mitään opposition
20



Pöytäkirjan asiakohta PTK 34/2017 vp
pelottelua. Tämä on hallituksen oman vaikutusarvion ja alan asiantuntijoiden keskeinen
viesti.

Vihreiden vaihtoehto turvaa palveluiden laadun ja saatavuuden. Ensin taataan saumat-
tomat hoivaketjut, sitten yhdistetään palveluiden rahoitus, annetaan maakunnille verotus-
oikeus, edistetään lopuksi asiakkaan valinnanvapautta ja monipuolistetaan markkinoita il-
man pakkoyhtiöittämistä. Kyse on ihmisten hoitamisesta kokonaisuutena, meidän kaik-
kien terveydestä. Toteutetaan sote-uudistus kansanterveys ja ihmisten yhdenvertaisuus, ei
markkinat, edellä. Mitä mieltä peruspalveluministeri Rehula on tästä vihreiden vaihtoeh-
dosta?

15.30 Aino-Kaisa Pekonen vas (vastauspuheenvuoro): Arvoisa puhemies! Pidän vähän
hämmentävänä sitä, että täällä salin oikealta laidalta ja ministeriaitiosta syytetään opposi-
tiota pelottelusta ja mustien mörköjen maalaamisesta, kun asiantuntijat sanovat aivan sa-
maa. Kansaneläkelaitoksen entinen pääjohtaja sanoo, että eriarvoisuus todennäköisesti li-
sääntyy, ja professori Hiilamo toteaa, että valinnanvapauden vaarat ovat hyötyjä suurem-
mat.

Mutta, arvoisa pääministeri, tuohon äskeiseen puheenvuoroonne viitaten olisin kysy-
nyt: jos yhtiöittäminen ja valinnanvapaus on niin mahtava asia, miksi te mahdollisena tu-
levana maakuntapäättäjänä suosittelette neuvoloiden pitämistä maakunnallisina liikelai-
toksina? [Juha Sipilä: Maakunta päättää!] — Niin, miksi?

15.31 Anna-Maja Henriksson r (vastauspuheenvuoro): Värderade fru talman, arvoisa
puhemies! Nyt tässä uudistuksessa olisi kyllä syytä kuunnella näitä asiantuntijoita. Itse
olen selaillut näitä lausuntoja läpi, ja kädessäni on korkeimman hallinto-oikeuden lausun-
to. Tässä muun muassa todetaan näin: "Pääpaino on palvelujen monituottajamallissa eikä
niinkään siinä, miten asiakkaiden palvelut ja oikeudet monituottajamallissa turvataan."
Tämä jatkuu sitten näin: "Epäselväksi jää myös se, miten käytännössä vastuu palveluja sa-
manaikaisesti käyttävän asiakkaan palveluista jakautuisi maakunnan liikelaitoksen ja suo-
ran valinnan palvelujen tuottajien välillä. Epäselvä vastuunjako voi lisätä kustannuksia ja
aiheuttaa haasteita asiakkaiden saumattomien palveluketjujen ja -kokonaisuuksien toteut-
tamiselle." Ja vielä lisäksi: "Malli on myös monimutkainen, koska se johtaa massiiviseen
määrään sopimuksia eri toimijoiden välillä." Ja sitten todetaan vielä, että "oikeusriitojen
määrää tulee lisäämään...". Elikkä miten te hallitus vastaatte näihin, ja miten aiotte taata
sen, että pienet yritykset myös pystyvät olemaan mukana tuottamassa näitä palveluita tu-
levaisuudessa?

15.32 Sari Tanus kd (vastauspuheenvuoro): Arvoisa puhemies! Kansalainen eli potilas,
asiakas on saatava oikeasti reilusti keskiöön. Toiminnan on oltava asiakaslähtöistä, samal-
la huomioitava henkilökunnan riittävyys ja toimintamahdollisuudet. Tietotekniikka on saa-
tava toimimaan saumattomasti, niin että henkilökunta voi keskittyä kuuntelemaan ja hoi-
tamaan potilaita eikä tietotekniikkaa. Aikaa on oltava riittävästi. Inhimillistä otetta tarvi-
taan, jotta myös heikompiosaiset ja ikäihmiset saavat tarvitsemansa avun. Kysynkin: onko
hallitus muutoksia suunnitellessaan ottanut riittävästi huomioon myös ikäihmiset ja hei-
dän tarpeensa sosiaali- ja terveydenhuollossa?
21



Pöytäkirjan asiakohta PTK 34/2017 vp
15.33 Hannakaisa Heikkinen kesk (vastauspuheenvuoro): Arvoisa rouva puhemies! Op-
positio syyttää täällä, että hallitus luo epävarmuutta. Tosiasiassa epävarmuutta lietsoo vain
oppositio, ja syykin on selvä: sote-uudistus on ollut erittäin näppärää valjastaa vaaliaseek-
si. Varsinkin SDP toistaa valinnanvapauslakiesityksen lausuntopalautteita, joiden perus-
teella hallitus on jo tänään täällä kertonut tekevänsä tarvittavat korjaukset. Tosiasiassa esi-
merkiksi sosiaali- ja terveysvaliokunnassa kuulluista asiantuntijoista valtaosa on sanonut,
että sote-uudistus on välttämätön, toteuttakaa se vihdoinkin. [Välihuutoja] Onhan sitä val-
misteltu ja yritetty toteuttaa jo puolitoista vuosikymmentä.

Arvoisa puhemies! Meillä on yksi maailman tehokkaimmista erikoissairaanhoidoista,
mutta me olemme hieman sokaistuneet siitä, ja on unohtunut, että kustannustehokkainta ja
inhimillisesti kestävintä on huolehtia perustason palveluista. Kukapa meistä ei arvostaisi
sitä lääkäriä, joka hienosti suorittaa polven tekonivelleikkauksen, mutta kuka muistaa sitä
hoitajaa, joka innostaa ja kannustaa kuntouttamaan jalan toimivaksi? [Puhemies koputtaa]
Peruspalvelut kunniaan! Se on sote-uudistuksen sielu.

15.34 Antti Rinne sd (vastauspuheenvuoro): Arvoisa puhemies! On syytä todeta, että
tämä kritiikki, joka oppositiosta nousee, on asiantuntijoitten kritiikkiä. Ei se ole mitään eri-
tyisesti keksittyä kritiikkiä, vaan se on nimenomaan asiantuntijoiden kritiikkiä. [Eduskun-
nasta: Olisi kannattanut kuunnella vastaus!] Olemme myös sitä mieltä, että tuolla lausun-
noissa on positiivistakin palautetta, mutta eihän se ole tämän keskustelun kannalta tärkeä-
tä, koska nyt on kysymys niistä kansalaisten kannalta kriittisistä palveluista, joista on niitä
epäkohtia nostettava esille tähän keskusteluun. Sen takiahan tämä välikysymys on tehty.

Me olemme yhtä mieltä siitä, että uudistus on tehtävä, olemme yhtä mieltä siitä, että tar-
vitaan isommat hartiat. Meidän ensimmäinen ero hallituksen malliin tulee siinä, että sosi-
aalidemokraatit ovat sitä mieltä, että järjestämistä ja tuottamista ei pidä erottaa toisistaan.
Tarvitaan järjestäjä, joka pääasiassa tuottaa palvelut, ja se on julkinen tuottaja. Me olemme
sitä mieltä, että kunnilla pitää olla — siellähän on hyvin toimivia palveluita — mahdolli-
suus palveluitten tuottamiseen, kun se järjestäjätaho arvioi, että kaikki on kunnossa. Me
olemme sitä mieltä, että tarvitaan yksityisiä palveluntuottajia, [Puhemies koputtaa] kol-
matta sektoria. Nämä ovat kaikki tarpeen kokonaisuuden näkökulmasta. Arvoisa hallitus,
tehtäisiinkö nyt yhteistyötä [Puhemies koputtaa] ja yritettäisiin vielä kerran rakentaa tämä
järkevällä tavalla?

15.36 Jyrki Kasvi vihr (vastauspuheenvuoro): Arvoisa puhemies! Pari kuukautta sitten
julkaistu Euro Health Consumer Index 2016 antaa mielenkiintoisen kuvan suomalaisten
terveyspalveluiden tilasta, mielenkiintoisen siksi, että vertailun mukaan suomalaisten ter-
veydenhoidon hinta—laatu-suhde on Euroopan paras — siis Euroopan paras. (Eduskun-
nasta: Ja vielä paranee!] Odotankin mielenkiinnolla, miten Suomi tulee sijoittumaan vuo-
den 2020 vertailussa. 

Toki parannettavaakin on: saman raportin mukaan suomalaiset eivät pysty vertailemaan
saamansa hoidon laatua tai vaikuttavuutta, toisin kuin esimerkiksi Norjassa, Hollannissa,
Saksassa ja Sveitsissä. Kysynkin: miten meidän on tarkoitus vapaasti valita ne palvelum-
me, jos meillä ei ole käytössä vertailukelpoista tietoa, mihin me sen valinnan perustamme?
[Susanna Huovinen: Juuri näin, oleellinen kysymys!]
22



Pöytäkirjan asiakohta PTK 34/2017 vp
15.37 Sampo Terho ps (vastauspuheenvuoro): Arvoisa puhemies! Kiitän hallitusta tästä
erinomaisesta esityksestä, siitä, kuinka todella nyt viedään Suomen terveydenhuollon ja
sosiaalityön rakenteet kestävälle pohjalle. [Paavo Arhinmäki: Ja nyt viedään köyhää kan-
saa!] Nyt olemme nimenomaan ratkaisun äärellä — sen kuulee jo näistä opposition kom-
menteista. Ja lausuntopalaute, kuten ministeri tässä otti esiin, on otettu laajasti huomioon.
Se myös luo rohkeutta siitä, että tässä on nyt suoritettu laaja-alaisempi pohdinta kuin kos-
kaan aikaisemmin, ja tästä päästään hyvin eteenpäin. 

Korostan oman ryhmäni näkökulmasta nimenomaan sitä, että mekin olemme alusta
saakka puolustaneet tätä 18 maakunnan mallia — 18 järjestäjää entisen noin 200:n tilalle,
se on todellinen edistysaskel. Ja kun valinnanvapaus toteutetaan tällä lailla vastuullisesti,
järkevällä siirtymäajalla, niin me pääsemme aivan uusille palvelujen tasoille. Tähän asti
valinnanvapaus on ollut etuoikeus, tämän hallituksen jälkeen valinnanvapaus on perusoi-
keus.

15.38 Susanna Huovinen sd (vastauspuheenvuoro): Arvoisa rouva puhemies! Sote-uu-
distus todellakin tarvitaan mutta ei mikä tahansa sote-uudistus. Ja nyt tämä sotesta tehty
poliittinen lehmänkauppa ei valitettavasti tule vastaamaan niihin tavoitteisiin, jotka vielä
viime kaudella yhdistivät kaikkia eduskuntapuolueita, esimerkkinä hyvinvointi- ja terveys-
erojen kaventaminen.

Sen sijaan hallitus on tässä keskustelussa keskittynyt syyttelemään oppositiota pelotte-
lusta, vaikka nämä meidän esille nostamamme vakavat huolet tulevat nimenomaan asian-
tuntijoiden taholta. Ovatko siis asiantuntijat mielestänne, hyvä hallitus — ja arvostaisin,
että ministerit, puhemies, myöskin kuuntelisivat, kun me puhumme — näissä kritiikeis-
sään väärässä? Ja nämä kosmeettiset muutokset, joita te aikatauluun täällä äsken kerroitte
tekevänne, eivät muuta sitä perusrakennelman virheellisyyttä, josta asiantuntijat nimen-
omaan ovat huolensa esittäneet. [Puhemies koputtaa] Tämä ratkaisu ei ole hyvä sote-rat-
kaisu.

15.39 Kalle Jokinen kok (vastauspuheenvuoro): Arvoisa rouva puhemies! Hallitusta pi-
tää onnitella. Tämä uudistus parantaa palvelujen saatavuutta juuri niille ihmisille, jotka täl-
lä hetkellä ovat eriarvoisessa asemassa, eli niille ihmisille, joilla ei ole varaa yksityisiin ter-
veyspalveluihin tai toimivaan työterveyshuoltoon. 19 000 ihmistä on tälläkin hetkellä jo-
nottanut yli kolme viikkoa terveyskeskukseen pääsyä, se on aivan liikaa meille, ja sen ta-
kia tätä uudistusta tehdään.

Vasemmiston ideologinen jarrutus vaarantaa palveluiden parantamisen ja yhdenvertai-
suuden toteutumisen. Opposition suurin tavoite näyttää olevan tämän uudistuksen kaata-
minen. Se on täysin vastuutonta puhetta, jota on kuultu.

Kokoomukselle ja hallitukselle tavoite ei ole valinnanvapaus. Se on keino saada ihmi-
sille parempi hoitoonpääsy, laadukkaammat ja yhdenvertaiset palvelut. Valinnanvapaus on
siis keino, ei tavoite. On hyvä, että nyt sote etenee, valinnanvapaus toteutuu ja ihmiset pää-
sevät sujuvammin laadukkaampaan hoitoon.

15.40 Paavo Arhinmäki vas (vastauspuheenvuoro): Arvoisa rouva puhemies! Viime
kaudella kaikki kahdeksan eduskuntapuoluetta tekivät yhdessä tätä sote-ratkaisua, ja sil-
loin ainoastaan yksi ajoi tätä äsken edustaja Jokisen kehumaa valinnanvapautta, seitsemän
muuta eivät sitä kannattaneet. Nyt kuitenkin hallitus on ottanut tämän yhden puolueen va-
23



Pöytäkirjan asiakohta PTK 34/2017 vp
linnanvapausmallin lähtökohdakseen. Ja kun seuraa rahaa, niin näkee, kuka tästä hyötyy:
kun valinnanvapausmalli julkistettiin, yksityisten terveysfirmojen pörssikurssit lähtivät
nousuun ja kokoomuslaiset siirtyivät yksityisiin terveysfirmoihin töihin. Tämä valinnan-
vapausmalli on pakkoyhtiöittämistä ja pakkoulkoistamista. Lainaan asiantuntijaa: "Ulkois-
tamisessa pitäisi olla hyvin pidättyväinen. Se voi tuntua helpolta ratkaisulta, että ostetaan
palvelut suurfirmoilta, mutta toiminnallisesti ja taloudellisesti se on huono systeemi pitkän
päälle." Kuka asiantuntija on näin sanonut? Tämän lausunnon on antanut THL:n silloinen
pääjohtaja Pekka Puska. [Vasemmalta: No niin! — Välihuutoja] 

15.41 Annika Saarikko kesk (vastauspuheenvuoro): Arvoisa puhemies! Olisi aika kes-
kustella valinnanvapauden kohdalla tuottajien lisäksi siitä vahvasta maakunnasta, 18 pal-
velunjärjestäjästä ja heidän erittäin vastuullisesta roolistaan, jotta sinne lääkäriin pääsee,
jotta sosiaalityö kohtaa asiakkaan ja jotta palvelut ovat yhdenvertaisia. Se on tämän mallin
syvin ydin. Tähän liittyen pidän erittäin arvostettavana, että hallitus on päätynyt äitiys- ja
lastenneuvoloiden, tämän yksityiskohdan, osalta juuri tukemaan tuota maakunnan omaa it-
sehallinnollista vahvuutta ja arviointia oman maakunnan parhaaksi, miten palvelut tulisi
järjestää. Arvostan myös pääministerin omaa toivetta ja ohjeistusta siitä, että palvelut olisi
hyvä liittää osaksi maakunnan liikelaitosta, siksi, että hallitus on käyttänyt paljon voima-
varoja siihen, että Suomessa muodostuisi vahva neuvolan ytimen ympärille muodostuva
lasten ja perheiden palveluiden kokonaisuus. Tämän paras tapa toteutua on nyt, kun työ on
vasta alkuvaiheessa, siellä vahvan järjestäjän puitteissa, kun tähän liittyy esimerkiksi [Pu-
hemies koputtaa] kolmannen sektorin palveluntuottajat ja erityisosaaminen.

15.42 Stefan Wallin r (vastauspuheenvuoro): Arvoisa puhemies! Riski tässä on nyt se,
että hallitus pilaa sinänsä hyvän asian, siis valinnanvapauden, hosumalla ja tuomalla tänne
raakileen, joka sitten epäonnistuu ja osoittaa arvostelijoitten arviot oikeiksi. Tämä on se
riski. Tutustuin tähän asiantuntijalausuntojen perusteella tehtyyn koosteeseen, ja se on mu-
sertavaa luettavaa. Kritiikkiä tulee läpi linjan, varsinkin aikataulu askarruttaa, ja näyttää-
hän se askarruttavan myöskin projektinjohtaja Tuomas Pöystiä, jopa valtiovarainministe-
riötä. On, puhemies, aikoihin eletty, kun valtiovarainministeri myöskin ryhtyy flirttailijak-
si, siitä on kysymys. [Susanna Huovinen: Aivan!] Vielä kerran, hallitus: valinnanvapaus
on sinänsä hyvä asia, mutta älkää pilatko sitä aikataulun tai arvovaltakysymysten takia.

15.43 Sari Essayah kd (vastauspuheenvuoro): Arvoisa rouva puhemies! Alueellinen yh-
denvertaisuus on ollut yksi tämän sote-uudistuksen aivan keskeisiä tavoitteita. On selvää,
että edellytykset valinnanvapauden toteutumiselle ovat keskuskaupungeissa aivan toisen-
laisia kuin ne ovat haja-asutusalueilla ja syrjäseuduilla. Samoin varmasti Uudenmaan
1,6 miljoonaa asukasta houkuttelee aivan toisella tavalla kuin vaikkapa Kainuun reilu
70 000 asukasta. Ikävä kyllä tämä hallituksen malli näyttää tuovan näitä eriarvoistavia te-
kijöitä lisää alueellisesta näkökulmasta. Täällä hallituksen omassa esityksessä sanotaan,
että väestön alueellinen eriarvoisuus maakuntien sisällä on ilmeistä. Tätä voisi kuvata si-
ten, että tänä päivänä sille eiralaismummolle, joka menee hakemaan yksityiseltä terveys-
asemalta palvelunsa ja maksaa osan niistä itse ja saa Kela-korvaukset, tulevaisuudessa me
kaikki veronmaksajat maksamme hänen yksityiset hyvät terveyspalvelunsa mutta se Kai-
nuun mummo, joka ei tänäkään päivänä saa kunnollisia palveluita, ei tule saamaan niitä
24



Pöytäkirjan asiakohta PTK 34/2017 vp
vastaisuudessakaan. Millä tavalla te vastaatte siitä, että alueellinen epätasa-arvo ei vain li-
säänny tämän hallituksen mallin myötä?

15.44 Antti Lindtman sd (vastauspuheenvuoro): Arvoisa puhemies! Niin minulle kuin
varmasti monelle katsojallekin tässä tulee vähän semmoinen tunne, että "päiväni murme-
lina" eli että olen kuullut tämän keskustelun kerran aikaisemminkin. Nimittäin, arvoisa pu-
hemies, silloin kun hallitus teki tämän poliittisen sopimuksen, jossa siis keskusta sai nämä
maakunnat ja kokoomus tämän markkinamallin, me esitimme huolemme siitä, että tämä
poliittinen sopimus saattaa muodostua esteeksi sille, että tämän uudistuksen alkuperäiset
tavoitteet saavutettaisiin, siis se, että ihminen saa oikean hoidon oikeaan aikaan ja oikeassa
paikassa. No, nyt kun lausuntokierrokset on nähty, niin asiantuntijat ovat sanoneet, että se
huoli, jonka silloin puolitoista vuotta sitten esitimme, on käynyt toteen. [Eduskunnasta:
Niinpä!] Mutta silloin hallitus syytti oppositiota pelottelusta ja edelleen te syytätte opposi-
tiota pelottelusta, vaikka täällä kukaan ei ole pelotellut vaan pyytänyt vastauksia tähän
asiantuntijoiden esittämään poikkeuksellisen painavaan kritiikkiin. [Hälinää] Kun tässä jää
pohtimaan, minkä takia tässä ei saa vastauksia, niin päädyin siihen, että tämä teidän poliit-
tinen sopimuksenne [Puhemies koputtaa] on niin kova, että sitä ei voi purkaa, vaikka sen
alle jäisi kaikille hyvä, sote-uudistus, jossa kaikki pidetään mukana. [Jari Myllykoski: Pe-
russuomalaiset seuraa sivusta!]

15.46 Antti Kaikkonen kesk (vastauspuheenvuoro): Arvoisa puhemies! Kyllä tässä nyt
vähän kuulostaa siltä, että oppositiossa ei ole kuultu tai haluttu kuunnella sitä, mitä minis-
teri Rehula tässä kertoi tehdyn. Tässä on käyty lausuntokierros, on kuultu kritiikkiä, tehty
merkittäviä muutoksia siihen luonnokseen, mikä oli aikaisemmin esillä, vaiheistamisesta
alkaen, ja tämä nykyinen malli, joka nyt on, tai jonka pitäisi olla, keskustelussa, on verrat-
tomasti parempi kuin se, mistä kritiikkiä annettiin. Minusta tuntuu siltä, että teillä on, edus-
taja Lindtman, jäänyt vanha levy päälle. Tarkistakaa levyä, edustaja Lindtman.

Arvoisa puhemies! Tätä sotea on nyt tehty, onko kolmen vai neljän vai jo viiden halli-
tuksen aikana. Aika moni hallitus on puhunut, että tarttis tehdä jotakin, joku tämän tapai-
nen uudistus tarvitaan. Tämä taitaa olla ensimmäinen hallitus, joka myös saa jotakin aikai-
seksi.

15.46 Antti Lindtman sd (vastauspuheenvuoro): Arvoisa puhemies! En ole varma, kävi-
kö nyt niin, että keskustan eduskuntaryhmän puheenjohtaja Kaikkonen ei lukenut oman
eduskuntaryhmänsä ryhmäpuheenvuoroa. Siinäkin todettiin, että juuri ne huolet, joita me
tuomme, joita asiantuntijat ovat esittäneet, ovat aivan oikeita. Se ongelma tässä on se, että
kun te pidätte tästä poliittisesta sopimuksesta kiinni, niin tämä jyrää mahdollisuuden tehdä
kaikille hyvä sote-uudistus. Kokoomus on ilmoittanut, että pitää tulla markkinamalli ja jos
ei tule, niin tätä suurempien hartioiden sote-mallia ei saada ollenkaan läpi — tämä on nyt
hyvä tietää. Tämä estää sen, että tekisitte muitakin muutoksia kuin puoli vuotta sinne tai
puoli vuotta tänne. Tässä oli neljän päivän aikana suuret odotukset. Pääministerikin lupasi,
että nyt tehdään keskeiset muutokset, vastataan asiantuntijoiden huoleen. [Juha Sipilä:
Niin on tehty!] Niin ei käynyt, vain kosmeettinen muutaman kuukauden siirtyminen sinne
tänne. Hallitus yrittää pitää tätä sote-korttitaloa yli vaalien kasassa, ja sen jälkeen totuus is-
kee, tulemme näkemään. 
25



Pöytäkirjan asiakohta PTK 34/2017 vp
15.48 Kimmo Kivelä ps (vastauspuheenvuoro): Arvoisa puhemies! Muistan viime vaali-
kaudelta, kun Kuntaliiton lehden kannessa oli silloinen sosiaalidemokraattinen peruspal-
veluministeri ja otsikkona "Olen ratkaissut sote-solmun". Mutta ei sote-solmu tuntunut sil-
loin olevan ratkaistu, ja ei se tunnu olevan vieläkään. [Paavo Arhinmäki: Tulihan se siel-
tä!] Mutta nyt on kuitenkin päästy liikkeelle, lähes maaliin. Teille ei tunnu kelpaavan se,
että malli ei ole täydellinen. Mielestänne on sitten parempi, että ei tehdä mitään.

Erityisen arvokkaana näen, että toteutuu yhteinen palveluketju, päästään hajautuksesta
keskitykseen, ja yhtä lailla, niin kuin pääministeri totesi, asiakasvalinta on lailla kielletty.
Kermankuorinta ei mahdollistu, vaikka te annatte täällä niin ymmärtää ja pelottelette. Ja
minä en henkilökohtaisesti hyväksy kielenkäyttöä, [Puhemies koputtaa] että tästä puhu-
taan harjoituksena. Tämä on yksi itsenäisyyden aikamme [Puhemies: Aika!] mittavimmis-
ta reformeista.

15.49 Krista Mikkonen vihr (vastauspuheenvuoro): Arvoisa puhemies! Sote-uudistus
todellakin on mittava uudistus, ja siksi se tulisi tehdä huolella. Siitä riippumatta, että tähän
on käytetty paljon aikaa, ei ole mitään järkeä nyt loppuvaiheessa kiirehtiä niin, että teh-
dään huonoa. Sen takia nämä lausunnoissa esitetyt asiantuntijoiden huolet on syytä ottaa
vakavasti. Se, että tässä on kukin puolue vuosien mittaan tuonut omia agendojaan ihmisten
terveys- ja hyvinvointipalvelujen järjestämisen edelle, on meidän puolueiden häpeä, mutta
tässä vaiheessa meidän täytyy yhdessä rakentaa malli, joka kestää satavuotisen Suomen tu-
levatkin vuosikymmenet. Ja tämä malli se ei ole, sillä tässä kohtaa me pirstomme nämä ket-
jut niin pieniksi, että kokonaisuus ei ole kenenkään hallinnassa ja kustannukset uhkaavat
karata entistäkin suuremmiksi. Nyt on palattava uudelleen pöytiin yhdessä tekemään tämä
uudistus loppuun.

15.50 Hanna Sarkkinen vas (vastauspuheenvuoro): Arvoisa puhemies! Sote-uudistusta
todellakin tarvitaan, mutta tämä hallituksen sote-malli on vastuuton. Me olemme esittä-
neet oman, realistisen sote-mallimme ja esitämme sitä kyllä teillekin tutustuttavaksi. Hal-
lituksen malli uhkaa nostaa järjestelmän kustannuksia, hajottaa palveluketjut ja lisätä alu-
eellista eriarvoisuutta. Kainuun maakuntauudistus toteaa lausunnossaan, että valinnanva-
paus voi johtaa sosiaali- ja terveyspalveluketjujen hajaantumiseen ja sen seurauksena kus-
tannusten nousuun ja palveluiden heikentymiseen. Aika selkeästi todettu, eikö niin? Halli-
tus tuntuu unohtaneen ihmisen ja hänen palveluketjunsa, kun keskiöön on nostettu palve-
luiden yksityistäminen ja yhtiöittäminen, mutta hallitus tuntuu unohtaneen myös
kustannustehokkuuden. Haluan kysyä: miten kustannussäästöjä tullaan tällä mallilla saa-
maan, jos ei karsimalla palveluita ja nostamalla asiakasmaksuja, kun lähes kaikki lausun-
nonantajat ovat todenneet, että tämä hallituksen yksityistämiseen ja yhtiöittämiseen [Puhe-
mies koputtaa] perustuva malli tulee lisäämään kustannuksia?

15.51 Markku Eestilä kok (vastauspuheenvuoro): Arvoisa rouva puhemies! Olen saanut
kolme tekstiviestiä asiantuntijoilta, jotka kehuvat hallitusta, että tämä teidän sopimuksen-
ne on hyvä, [Hälinää] ja minä itsekin arvostan sitä, että hallituspuolueet ovat löytäneet kes-
kenään ratkaisun, neuvottelevat ja ovat kuunnelleet asiantuntijoita, [Paavo Arhinmäki:
Männistöä, Rätyä, ja kuka se kolmas on?] minkä pohjalta he sitten määrittelevät aikatau-
lun, mikä on mahdollista ja mitenkä tehdään. Kokoomus ei aseta julkista eikä yksityistä
palvelutuotantoa vastakkain. Me emme harjoita vastakkainasettelua, kuten te teette oppo-
26



Pöytäkirjan asiakohta PTK 34/2017 vp
sitiossa. Me annamme kaikelle työlle arvon, mutta valinnanvapauden kautta me haluam-
me, että ihmiset saavat itse valita, kenen kanssa he asioivat. Minkä takia te vastustatte sitä,
että ihmiset saavat nyky-Suomessa valita itse, minkä palveluntuottajan he haluavat? Kaik-
kein suurin laadun nousu tulee tapahtumaan terveydenhuollossa silloin, kun asiakas pää-
see nopeasti lääkärin vastaanotolle. Eli minä kiitän hallitusta.

15.52 Maria Guzenina sd (vastauspuheenvuoro): Arvoisa puhemies! Tämä yhtiöittämis-
pakko ja siihen ikään kuin perusteluksi liitetty kauniimpi sana "valinnanvapaus" olisi re-
hellistä käsitellä tässä salissa ihan perusteellisesti. Lähtökohtaisestihan tämä termi "valin-
nanvapaus" kuulostaa aivan fantastiselta, mutta kun katsomme, mitä sen takana piilee, niin
asia ei olekaan niin fantastinen, ainakaan tavallisten suomalaisten näkökulmasta. En minä-
kään sitä aluksi halunnut uskoa, mutta viime perjantaina Finanssialan Keskusliiton ulostu-
lo oli hätkähdyttävä. Suora sitaatti: "Tuemme vahvasti ajatusta myös siitä, että asiakas voi
tarvittaessa ostaa sosiaali- ja terveydenhuollon palveluita omalla rahoituksellaan. Vakuu-
tuksella turvattu rahoitus samoin kuin oma rahoitus ovat tärkeä osa asiakkaan valinnanva-
pautta." Nyt haluaisin suoraan kysyä, keitä varten tätä uudistusta tehdään: vakuutusmyyjiä
varten vai tavallisia suomalaisia varten?

15.53 Veronica Rehn-Kivi r (vastauspuheenvuoro): Värderade talman, arvoisa puhe-
mies! Täällä on ilokseni puhuttu paljon tärkeistä neuvolapalveluista, ja Suomen ehkä pa-
rasta ennaltaehkäisevää palvelua, neuvolatoimintaa, ei saa ajaa alas. Säännölliset käynnit
tutun terveydenhoitajan luona tuovat nuorille perheille turvallisuutta, ja tätä ei voi liikaa
korostaa. Lasten terveyden ja kehityksen seuranta neuvoloissa jatkuu katkeamattomana
prosessina koulujen oppilas- ja terveydenhuollossa, ja nämä palvelut ovat toisiinsa tukeu-
tuvia. Kouluterveydenhuolto on jäämässä valinnanvapauden ulkopuolelle, ja niin tulisi
tehdä myös neuvoloiden osalta. Nyt lapset ja nuoret uhkaavat pudota järjestelmien välistä,
jos hoitoketjut ja palvelut ajetaan tai jaetaan eri toimijoille. Arvoisa hallitus, oletteko sa-
maa mieltä, mitä täällä on tullut esille, että neuvolat eivät kuulu valinnanvapauden piiriin?

15.54 Seppo Kääriäinen kesk (vastauspuheenvuoro): Arvoisa puhemies! Tärkeintähän
tässä on, että ihminen saa apua vaivaansa — sanon "ihminen", en käytä sanaa "potilas"
enkä ainakaan "asiakas" — että ihminen saa apua vaivaansa ja että hän voi sitten myös jat-
kossa valita sen, jolta hän apua pyytää, että yhä useampi voi valita, useampi kuin nykyisin,
mistä apua hakee.

Edustaja Puska sanoi: jahkailu vai toimeksi? Totta kai hän vastasi, että toimeksi. Mutta
sanon kyllä asian vieläkin voimakkaammin: jos tämä menee jahkailuksi nyt, niin tästä kyl-
lä tulee pahanlaatuinen mahalasku, josta kyllä kärsii koko poliittisen järjestelmän uskotta-
vuus aika pitkäksi aikaa. Kun asiaa on hierottu 10—15 vuotta, niin kyllä se pitää saada nyt
loppuun saakka, koska siinä kyllä riittää korjattavaa myös sitten tulevilla hallituksilla. Tä-
män eduskunnan viesti olisi nyt tärkeä maakunnille: menkää eteenpäin rohkeasti, käyttä-
kää omaa järkeänne, ottakaa maakunnissa vastuu sote-homman loppuunviemisestä.

15.55 Anneli Kiljunen sd (vastauspuheenvuoro): Arvoisa rouva puhemies! Ministeri Re-
hula, te annoitte äsken mielikuvan siitä, että Eksote voisi jatkaa entisellään. Tämä ei kui-
tenkaan pidä paikkaansa. Eri asiantuntijoiden mukaan Eksote joudutaan purkamaan ja se
27



Pöytäkirjan asiakohta PTK 34/2017 vp
joudutaan pilkkomaan eri yhtiöihin ja liikelaitokseen. Oletteko sitä mieltä, että nämä asi-
antuntijat ovat väärässä, koska puistatte päätänne?

Tällä hetkellä Eksote on hyvänä esimerkkinä monille maakunnille siitä hyvästä toimin-
nasta, jonka toivottaisiin etenevän eteenpäin. Eksote järjestää sekä tuottaa kaikki peruster-
veydenhuollon ja sosiaalipalvelut sekä myös erikoissairaanhoidon, ja rinnalla on noin kuu-
sisataa yksityistä palveluntuottajaa tukemassa Eksoten toimintaa.

Arvoisa rouva puhemies! Kysyisin nyt ministeri Rehulalta vielä — sanokaa nyt selvästi:
tarvitseeko Eksoten purkaa oma järjestelmänsä ja yhtiöittää se liikelaitoksiin ja eri yhtiöi-
hin, vai voiko [Puhemies koputtaa] se jatkaa toimintaansa nykyisellään?

15.57 Arja Juvonen ps (vastauspuheenvuoro): Arvoisa rouva puhemies! Täällä on kysyt-
ty, ketä varten tätä uudistusta tehdään. Tätä uudistusta tehdään ihmistä varten.

Sitten on pyydetty, että tehdään toisenlaisia malleja ja hidastellaan tässä. Haluatteko te,
että ihminen joutuu odottamaan? Eikö teidän mielestänne ihmisellä ole kiire päästä hoi-
toon tarvittaessa? Mielestäni liian kauan tänä päivänä joutuu odottamaan sitä, että pääsee
lääkärille. Pidän hyvin tärkeänä, että potilasturvallisuudesta pidetään huolta, ja se, että me
saamme tämän mallin, sote-uudistuksen, vietyä maaliin, tulee kyllä lisäämään sitä.

Täällä on nostettu esiin erilaiset tuottajat ja toimijat. Meillä jo nyt osa, onko se liki 60
prosenttia, tehostetusta palveluasumisesta tuotetaan yksityisen palvelutoimijan turvin.
Meillä on säätiöt, meillä on yhdistykset — te unohdatte kokonaan heidät. Heillä on yhteis-
kuntavastuu, eivätkä he suinkaan tee bisnestä, vaan he kehittävät toimintaansa, ja heillä on
vastuullinen tapa toimia ikäihmisten parissa muun muassa. Pidän erittäin tärkeänä, että
meillä säilyvät työpaikat. [Puhemies koputtaa] Millä tavalla te, hyvä ministeri, viette
eteenpäin tätä uudistusta niin, että myös henkilöstön ääni kuuluu?

Puhemies Maria Lohela:  Ja vielä edustajat Järvinen ja Nurminen, ja sitten puheenvuorot
ministereille Orpo ja Rehula.

15.58 Heli Järvinen vihr (vastauspuheenvuoro): Arvoisa rouva puhemies! On aivan sel-
vää, että meistä jokainen haluaa, että jatkossa suomalainen ihminen pääsee nopeasti palve-
lujen pariin. Tätä toivotaan mielenterveysongelmaiselle, joka kaipaa apua, tätä toivotaan
myös päihteiden ongelmakäyttäjälle, joka kaipaa kuntoutusta. Näiden edellä mainittujen
toiminnasta, työstä, avusta, vastaavat suurelta osalta järjestöt, joiden tehtäväkenttä nyt al-
kaa muodostua mahdottomaksi siitä syystä, että hallitus jatkaa vahvalla yhtiöittämisen tiel-
lä. Tämä sama ongelma uhkaa paisua maakuntauudistuksen yhteydessä, kun myös työllis-
tämispalvelut yhtiöitetään ja suuresta osasta vaikeasti työllistettävien pitkäaikaistyöttömi-
en toiminnasta kantavat vastuun erilaiset järjestöt, joiden toiminta alkaa muodostua mah-
dottomaksi. Siksi kysyn: miten aiotte jatkossa turvata niin näiden mielenterveyskuntoutu-
jien ja päihdeongelmaisten toiminnan kuin toisaalta heille apua tarjoavien yhdistysten toi-
minnan?

15.59 Ilmari Nurminen sd (vastauspuheenvuoro): Arvoisa puhemies! Haluan tuoda esil-
le myös henkilöstön aseman, koska olette käynnistämässä yli 200 000:ta pääosin pieni-
palkkaista ja naisvaltaista työntekijää koskevat yt-neuvottelut. Meillä on lukuisia esimerk-
kejä tilanteista, joissa yksityistämisen jälkeen työntekijöiden palkat ja edut ovat pienenty-
neet. Juuri viime viikolla saimme lukea siitä, kun iso hoivayhtiö päätti muuttaa vastaavien
28



Pöytäkirjan asiakohta PTK 34/2017 vp
sairaanhoitajien tehtävänimikkeitä, mikä tarkoitti, että vastuut ja tehtävät säilyivät mutta
palkka laskee usealla sadalla eurolla kuukaudessa. Tämä ilmiö tulee kasvamaan yhtiöittä-
misen kautta. Asiantuntijoiden mukaan myös epätyypillisten työsuhteiden määrä tulee li-
sääntymään, muun muassa nollatuntityösopimukset hoiva-alalla. Arvoisa ministeri, miten
varmistatte muutaman vuoden päästä sopimuskauden loputtua henkilöstön palkat ja etujen
säilymisen? Tämä on tärkeä kysymys sadoilletuhansille kuntatyöntekijöille ja heidän per-
heilleen.

Puhemies Maria Lohela:  Sitten ministeri Orpo, 3 minuuttia.

16.00 Valtiovarainministeri Petteri Orpo: Arvoisa puhemies! On aivan erinomainen
asia, että tämä vuosituhannen uudistus etenee. Tämä on aivan välttämätön kahdesta syystä.
Ensinnäkään tämän päivän sosiaali- ja terveyspalvelut eivät joka paikassa Suomessa toimi.
Tasa-arvo palvelujen saatavuudessa ei todellakaan tämän päivän Suomessa toteudu. Tästä
kaikki puolueet tässä salissa ovat olleet yhtä mieltä viimeisten vuosien aikana. Toinen syy
on se, että kun meillä sosiaali- ja terveyspalveluiden kysyntä tulee kasvamaan tulevina
vuosina ja vuosikymmeninä merkittävästi johtuen meidän ikärakenteesta, niin meidän on
pakko uudistaa tämä myöskin tehokkaammaksi ja tuottavammaksi ja paremmaksi, jotta
saamme rahamme riittämään. Yhtenä uudistuksen tavoitteena on 3 miljardin kustannusta-
son hillintä vuoteen 2029 mennessä, ja siitä tulemme pitämään ja olemme pitäneet myös-
kin tämän uudistuksen edetessä huolta.

Nyt tänään hallitus on tehnyt linjauksia siitä, miten tämän viimeisen auki olevan osion
eli valinnanvapauslain pykälät rakennetaan. Tämä työ tehdään huolella. Me olemme tutus-
tuneet erittäin tarkkaan näihin annettuihin lausuntoihin, muun muassa valtiovarainministe-
riön lausunto on luettu erittäin tarkasti. Olemme kuunnelleet asiantuntijoita, olemme kuun-
nelleet kansalaiskeskustelua, tätä hyvää keskustelua täällä, mikä mielestäni täyttää osal-
taan parlamentaarisuuden piirteitä, ja siltä pohjalta me olemme hakeneet ratkaisua, jossa
valinnanvapaus toteutuu. Se perusratkaisu on siis se, että 1.1.2019 kaikissa maakunnissa
valinnanvapauslaki tulee voimaan. Silloin lähtevät liikkeelle palvelusetelit, henkilökohtai-
nen budjetointi, valinnanvapaus suun terveydenhuollossa. Mutta koska me tiedämme sen,
että tässä tarvitaan valmisteluaikaa, me annamme pilotteina mahdollisuuden niille maa-
kunnille, jotka haluavat lähteä liikkeelle puoli vuotta aikaisemmin, jos ja kun heillä on val-
mista — ja tiedämme, että näitä maakuntia on — ja toisaalta niille maakunnille, joilla
muun muassa ict:n vuoksi, jonka asiantuntijat ovat nostaneet esille, on haasteita, viimeis-
tään 1.7.2019 lähteä myöskin tämän sote-keskuksen kanssa liikkeelle. Tämä sote-keskus
on se, joka saa joko sen aikaistuksen tai jatkon, mutta valinnanvapaus itsessään ja lainsää-
däntö tulevat 1.1.2019.

Minusta tässä on otettu aidosti huomioon asiantuntijoita. Me olemme aidosti kuulleet
niitä huolia, jotka tähän liittyvät. Me olemme aidosti miettineet sitä, että tämä saa aikaan
sen sujuvan hoitoonpääsyn, sen, että ihminen, joka tarvitsee lääkärin palvelua, pääsee sin-
ne sujuvasti. Tänä päivänä kiireettömän lääkärikäynnin odottelu kestää 28 vuorokautta
keskimäärin Suomessa, ja se ei voi jatkua. Valinnanvapauden kautta me puramme jonot
lääkäreille. Sujuva hoitoonpääsy takaa sen, että me myöskin säästämme suuresti kustan-
nuksia, koska ihminen saa tarvitsemaansa hoitoa heti eikä 28 päivän päästä. — Kiitos.

Puhemies Maria Lohela:  Ministeri Rehula, 3 minuuttia.
29



Pöytäkirjan asiakohta PTK 34/2017 vp
16.04 Perhe- ja peruspalveluministeri Juha Rehula: Arvoisa rouva puhemies! Opposi-
tio esitti välikysymyksessään 11 kysymystä. Hallituksen vastauksessa nuo kysymykset
käytiin kysymys toisensa jälkeen läpi vastaten niihin. Se on sitten eri asia, jos esimerkiksi
yhtiöittämiseen liittyvän kokonaisuuden osalta, jossa tämän mallin seurauksena yhtiöittä-
minen on se tapa, jolla palvelutuotanto valinnanvapauspalvelujen piirissä tehdään, tämä
vastaus ei tyydytä. [Susanna Huovinen: Sitähän me juuri kritisoimme!] Se on sitten eri
asia, jos ei se vastaus tyydytä, joka... [Välihuutoja] — Se on teistä kaikissa tilanteissa vää-
rä vastaus. — Toisinpäin: sitä tilannetta ei saa syntyä, että meidän sosiaali- ja terveyspal-
velumme viime kädessä ratkoo Euroopan tuomioistuin, joka miettii kilpailuoikeudellises-
ta näkökulmasta sitä, mitähän siellä Suomessa nyt oikein pitääkään tehdä. [Välihuutoja] —
En voi sille mitään, jos hallituksen vastaus ei tyydytä, jos ei edes yritetä kuunnella kaikkiin
niihin 11 kysymykseen esitettyä vastausta.

Toisekseen, kyllähän tässä on ollut monenlaista oloa ja tunnetta, vähän jopa murmelina
oloa, tilanteessa, jossa kerta toisensa jälkeen... Se on hyvä, että puhutaan, kyllä meillä hal-
lituksen piirissä aikaa riittää puhua näistä asioista, mutta jos ei se hiihto yhtään etene. Se,
mistä olen kiitollinen oppositiolle, on, että teiltä on pikkuhiljaa alkanut tulla niitä konkreet-
tisiakin asioita — tosin, jos kerran valussa on hallituksen osalta teidän mielestänne vika, ei-
hän se matka paljon joudu. [Paavo Arhinmäen välihuuto] Edustaja Guzenina otti erittäin
tärkeän asian esille, josta olen omalta osaltani yrittänyt virittää keskustelua. Me olemme te-
kemässä yhteiskuntapoliittisesti isoa ratkaisua. Meillä on jatkossa julkisin varoin rahoite-
tut sote-palvelut ja puhtaasti yksityisin rahoin rahoitetut sote-palvelut — erittäin iso muu-
tos, josta on käyty keskustelua varsin vähän. Hallitus lähtee siitä, että valinnanvapaus to-
teutuu niillekin ihmisille, joilla ei ole varaa ottaa sitä vakuutusta. Me olemme luomassa
mallia, jossa huolehditaan siitä, että sosioekonomisesta asemasta huolimatta valinnanva-
paus palveluihin toteutuu. Tällä hetkellä meillä on valinnanvapaus niillä ihmisillä, joilla on
varaa ostaa se vakuutus. Tämä on erittäin iso muutos perusperiaatteeseen: valinnanvapaus
niillekin, joitten varat eivät riitä. Tässä muutoksen rakentamisessa on useita asioita, jotka
ovat tilanteessa "jos on A, siitä seuraa B", esimerkkinä tämä yhtiöittäminen, toisekseen jär-
jestäjän ja tuottajan erottaminen, jossa on kiistattomia hyötyjäkin.

Kolmas asia: Valinnanvapauslainsäädäntö tulee voimaan 1.1.2019, siitä on lähdetty, sil-
lä polulla edetään. Toimeenpanon osalta maakunnilla on mahdollisuus tilanteen mukai-
seen etenemiseen, sen hallitus haluaa nyt antaa. [Puhemies koputtaa] Setelit, henkilökoh-
tainen budjetti ja hammashuolto tulevat 1.1., ja aika moni maakuntakin aloittaa 1.1.2019.

Puhemies Maria Lohela:  Ja vielä pääministeri Sipilä, 3 minuuttia.

16.07 Pääministeri Juha Sipilä: Arvoisa rouva puhemies! Kaikkiin kysymyksiin on vas-
tattu, ja myöskin lausuntopalautteen pääsisällöstä on saatu linjaukset, joiden pohjalta py-
kälät päästään viimeistelemään. 

Ensinnäkin tästä lausuntopalautteesta ja siitä, etteikö meillä olisi edelleenkin tavoittee-
na vahvistaa perustasoa: Sen takia tämä valinnanvapaus toteutetaan perustasolla. Siellä on
aito valinnanvapaus ihmisillä lompakon paksuuteen katsomatta valita joko julkinen tai yk-
sityinen toimija. Se takuulla tulee myöskin lyhentämään lääkäriinpääsyn jonoja. Lausun-
topalautetta on otettu huomioon toimeenpanossa.

Sitten näihin väitettyihin kermankuorintaväitteisiin. Sinne tulee selvät tarkennukset py-
käliin. Rahoituksen kriteerejä on muutettu.
30



Pöytäkirjan asiakohta PTK 34/2017 vp
Tähän veronmaksamiseen. Niin kuin totesin, yhteiskuntavastuusta ja veronmaksun läpi-
näkyvyydestä ja avoimuudesta tulee lakiin pykälä, joka velvoittaa tällä alalla toimivia yh-
tiöitä huomattavasti suurempaan avoimuuteen kuin mitä osakeyhtiölaki velvoittaa.

Perustuslakikysymyksiin tulee korjauksia, esimerkiksi yhdenvertaisuuteen.
Tästä toimeenpanosta vielä: Ensinnäkin laki ja valinnanvapaus astuu voimaan 1.1.2019.

Sinne tulee asiakasseteli, henkilökohtainen budjetti, ja suun terveydenhuolto menee joka
paikassa valinnanvapauden piiriin. Sote-keskukset voivat aloittaa jo heinäkuun alusta
2018. Siihen on valmius useassa maakunnassa, ja sitä tuetaan pilottirahoituksella. Sote-
keskukset on otettava käyttöön viimeistään heinäkuussa 2019. Se antaa myöskin tälle
ict:lle lisää valmisteluaikaa, mikä oli yksi lausuntopalautteen huomioista. Ja erityisistä
syistä sitten voi vielä hakea tähän lisäaikaa.

Kehottaisin nyt näitten linjausten perusteella kaikissa maakunnissa rohkeasti etene-
mään näillä linjauksilla ja olemaan valmiina, jopa pilottimaakuntana, sillä tavalla että seu-
raavat, myöhemmin tulevat, voivat sitten oppia niistä kokemuksista, jotka tulevat näitten
pilottien seurauksena. Näitä ilmoittautumisia ruvetaan ottamaan vastaan, ja toivon, että
maakunnissa ruvetaan käymään nyt kunnollista keskustelua siitä, olisiko reilun vuoden
päästä valmius omassa maakunnassa lähteä pilotoimaan valinnanvapautta. [Susanna Huo-
vinen: Sitä lakia ei ole hyväksytty vielä!]

Puhemies Maria Lohela:  Palataan ministereiden puheenvuoroihin hieman myöhemmin,
ja nyt jatketaan debattia.

16.10 Tuula Haatainen sd (vastauspuheenvuoro): Arvoisa rouva puhemies! Tämä kos-
meettinen aikataulumuutos ei poista sitä tosiasiaa, että hallitus on siis tämän poliittisen so-
pimuksensa mukaisesti perustamassa maakunnat, mikä on keskustan tahtotila, ja sitten yh-
tiöittämässä meidän julkiset terveyskeskuspalvelut ja laittamassa ne markkinoille kylmästi
kilpailemaan asiakkaista yksityisten yhtiöiden ja kansainvälisten terveysjättien kanssa.
Tämä on se perustavanlaatuinen ongelma tässä koko ratkaisussa, ja tämä on itse asiassa se
poliittinen päätöslukko, joka estää teitä, arvoisa pääministeri, kertomasta meille — minkä
ehkä haluaisitte kertoa, kun toivoitte sitä — että neuvoloita ei laiteta yksityisiin yhtiöihin
markkinoille kilpailtavaksi. Halusitte, että ne pysyvät maakunnilla, mutta nyt sanotte, että
maakunta päättää. [Välihuutoja] Todellisuudessa, jos haluamme, että valtakunnallinen
loistokas neuvolapalvelujärjestelmä säilyy, te olisitte voineet rajata nämä palvelut ulko-
puolelle.

Mutta kaiken kaikkiaan järkevintä olisi valinnanvapaus toteuttaa niin, että vahvistetaan
[Puhemies koputtaa] meidän olemassa olevaa järjestelmää niin, että hankitaan yksityiseltä
täydentäviä palveluita. Siihen on olemassa keinoja.

16.11 Elsi Katainen kesk (vastauspuheenvuoro): Arvoisa puhemies! Sote-uudistuksen
keskiössä on tietysti potilas, asiakas, mutta myöskin henkilöstö, yli 200 000 sote-alan am-
mattilaista. Tämä uudistus parhaimmillaan tarkoittaa sitä, että henkilökunnan työpanos on
entistä paremmin ja järkevämmässä käytössä ja myöskään sote-keskuksissa ei toivottavas-
ti lääkäripulasta enää kärsitä. Uudistus on myös suurin yksittäinen henkilöstön siirto työn-
antajalta toiselle meidän maassamme. Kun yli puolet kunta-alan työntekijöistä siirtyy maa-
kuntakonserneihin, muuttuu arki kunnissa aika perusteellisesti. Kuntien muutosjohtami-
sesta ja henkilöstön muutosvalmennuksesta on pidettävä huolta. Erityisesti tämä koskettaa
31



Pöytäkirjan asiakohta PTK 34/2017 vp
naisia, joita on noin 90 prosenttia tuosta henkilöstöstä. Arvoisa ministeri Rehula, miten ai-
otaan huolehtia siitä, että henkilöstö pysyy mukana ja pystyy myös vaikuttamaan tähän
muutokseen? [Eva Biaudet: Hyvä kysymys!]

16.13 Johanna Karimäki vihr (vastauspuheenvuoro): Arvoisa puhemies! Perustervey-
denhuollon vahvistaminen, hoitoonpääsyn parantaminen ja terveyserojen kaventaminen
ovat tärkeitä tavoitteita. Mutta likipitäen kaikki asiantuntijat ovat murskakritiikillään arvi-
oineet, että hallituksen malli ei vie näihin. Samaten kunnat ovat antaneet hyvin kriittisiä
lausuntoja, myös oma kotikaupunkini ja ministeri Soinin kotikaupunki Espoo. Kysyn:
miksi pyyhitte näillä kaikilla asiantuntijalausunnoilla ja kuntien lausunnoilla pöytää? Ei-
hän puolen vuoden viilaus aikatauluissa ole mikään muutos, kun kuitenkin tähtäätte pak-
koyhtiöittämiseen ja terveyspalvelujen markkinallistamiseen.

Nobelisti Bengt Holmström kehotti meitä etenemään kokeilujen kautta tarkoittaen sitä,
että maakunnissa voitaisiin löytää omia malleja ja vahvuuksia. (Sari Sarkomaa: Niin aio-
taan tehdäkin!) Miksi ette ota mallia niistä kunnista, joissa on saatu hoitojonoja lyhene-
mään ja tehty parannuksia, kuten omassa kotikaupungissani Espoossa on tehty?

16.14 Sanna Lauslahti kok (vastauspuheenvuoro): Arvoisa puhemies! Valinnanvapaus
kuuluu kaikille, ja yksi näkökulma on unohtunut oppositiolta: 10 prosenttia meidän kansa-
laisista käyttää itse asiassa pääosan meidän sosiaali- ja terveydenhuollon palveluista. Hei-
dän kohdallansa itse asiassa heidän asiakasvastuunsa on maakunnassa. Siellä on asiakas-
vastuullinen henkilö, joka tekee näille päihde- ja mielenterveysongelmaisille ja vammai-
sille oman henkilökohtaisen suunnitelman. He ovat niitä, jotka tosiasiallisestikin tarvitse-
vat integraatiota. Integraatiota ei tehdä organisaatioiden välillä. Se tehdään asiakkaasta
lähtevänä ilmiönä. Eikö tämä asiakkaista, ihmisistä, lähtevä integraatio kelpaa oppositiol-
le?

16.15 Matti Semi vas (vastauspuheenvuoro): Arvoisa rouva puhemies! Kiinnitin tuossa
alussa huomiota siihen, kun ministeri Rehula mainitsi, että maakunnilla on valtaa. Sillä,
jolla on rahat, on myös valtaa, ja käytännössähän tämä menee niin, että maakunnilla ei ole
sitä verotusoikeutta vielä tässä alkuvaiheessa vaan rahat tulevat valtiolta suoraan. Tämä
oman toiminnan kehittäminen jää silloin vajavaiseksi, kun ei ole itsellä sitä rahankeruu-
mahdollisuutta eikä sitten mahdollisuutta miettiä, kuinka tulot tulevat, vaan koko ajan ol-
laan riippuvaisia hallituksen kehyksestä. Kysyn tässä yhteydessä: missä on maakuntahal-
linnon todellinen valta ja mahdollisuus vaikuttaa niihin toimintoihin, mitä ne sote-uudis-
tuksessa tulevat viemään eteenpäin? Ne ovat riippuvaisia valtion rahoituksesta koko ajan.

16.15 Kaj Turunen ps (vastauspuheenvuoro): Arvoisa puhemies! Täällä on käyty paljon
keskustelua siitä, kuka on mitäkin saanut, ja on sanottu, että keskusta on saanut maakunta-
mallin, kokoomus on saanut valinnanvapauden. Itse asiassa perussuomalaiset ovat ajaneet
niin maakunnallista ratkaisua kuin oikeanlaista valinnanvapauttakin viime vaalikaudesta
asti, ja voidaan sanoa, että perussuomalaiset ovat saaneet nämä molemmat. Mutta ei siinä
kaikki, sen lisäksi, niin kuin ryhmäpuhujamme Kankaanniemi täällä sanoi, perussuomalai-
set kyllä haluavat myöskin tiukan verolainsäädännön tähän, että verot maksetaan jatkossa
Suomeen. Kun täällä on kuiskuteltu tästä minun oikealta puoleltani, puhemiehestä katsot-
tuna vasemmalta puolelta, että mitä näitä keinoja on, niin kyllä se on tämä maakohtaisen
32



Pöytäkirjan asiakohta PTK 34/2017 vp
raportoinnin liikevaihtorajojen merkittävä laskeminen ja korkojen verovähennysoikeuden
rajaus, nämä kaksi esimerkkiä, monta muutakin tällaista asiaa on. [Välihuutoja vasemmal-
ta] Erityisen tärkeää tässä on, että nämä verot maksetaan jatkossa Suomeen. Valtiovarain-
ministeri lähti ja pääministerikin, niin että kysyn sitten ministeri Rehulalta: onhan tämä
lainsäädäntöpuoli valmistelussa [Puhemies koputtaa] ja kunnossa? [Pia Viitanen: Hyvä ky-
symys!]

16.17 Pia Viitanen sd (vastauspuheenvuoro): Arvoisa puhemies! Totesin juuri, että hyvä
kysymys. Pitäisi olla ja olisi pitänyt jo aikoja sitten olla. 

Puhemies! Tämä on mielestäni kyllä hämmentävä tilanne. Tässä on juuri niin kuin on sa-
nottu, tässä on tapahtunut poliittinen sopimus: keskusta on saanut maakunnat, kokoomus
on saanut tämän markkinahuuman, ja perussuomalaiset saavat säilyä hallituksessa. Tästä-
hän on kysymys. Tämä on siinä mielessä hyvin ikävää, että tästä on vakava huoli. Minä jut-
telen päivittäin ihmisten kanssa, ja viimeksi juuri tuolla Tammelantorilla kysyttiin, onko
hallitus mennyt tolaltaan, kun nyt koko Suomea kaupataan ja pistetään myyntiin. Se on va-
kava asia, kysymys on ihmisten terveydestä. Ja kuten sanottu — minä haluan sen allevii-
vata, puhemies, tässä, koska asia on niin tärkeä — me perustamme meidän huolemme kri-
tiikkiin, joka tulee asiantuntijoilta, [Mika Niikon välihuuto] ja se on kiteytetysti se, että pal-
velut heikkenevät, maksut tulevat nousemaan ja eriarvoisuus kasvaa. Siitähän on kysy-
mys. Kuuntelemme myös talouspuolen asiantuntijoita, jotka ovat sanoneet, että ei ole ol-
lenkaan selvää, että se 3 miljardin säästö toteutuu, päinvastoin voi tulla kalliiksikin tämä
lysti. Kuka muu kuin Suomen hallitus [Puhemies koputtaa] haluaa tehdä lain, jossa kustan-
nukset lisääntyvät ja eriarvoisuus kasvaa? 

16.18 Sampo Terho ps (vastauspuheenvuoro): Arvoisa puhemies! Tämä uudistus on hy-
vä, tämä uudistus on ihmiselle hyvä. Tämä uudistus lähtee nimenomaan perussuomalais-
ten arvoista ja meidän tavoitteistamme saada 18 maakuntaa entisen 200 järjestäjän sijaan ja
järkevä, inhimillinen valinnanvapaus, joka lähtee kansalaisen valinnanvapaudesta, ei yhti-
ön valinnanvapaudesta. Tavallinen suomalainen osaa valita, tavallinen suomalainen an-
saitsee valita, ja tavalliselle suomalaiselle tulee antaa vapaus valita. Me hävitämme ne etu-
oikeudet, ikään kuin sen epätasa-arvoisen tilanteen, mikä sosialistihallitusten jäljiltä meil-
lä on, että vain varakkailla on varaa valita. Tästä eteenpäin kaikilla on mahdollisuus valita. 

16.19 Antti Rantakangas kesk (vastauspuheenvuoro): Arvoisa puhemies! Tahdon onni-
tella hallitusta siitä, että te olette löytäneet kestävän polun, jolla sosiaali- ja terveyspalvelut
voidaan kansalaisille turvata myöskin tulevaisuudessa. Tätähän on valmisteltu ilman tu-
loksia jopa kolme vaalikautta. Oppositiokin sanoo, että me tarvitsemme sote-uudistusta,
mutta teidän vastauksenne on, että palataan lähtöruutuun. [Vasemmalta: Ei ole!] Se on ai-
van käsittämätön ja vastuuton tilanteessa, [Hälinää] jossa me tarvitsemme ratkaisuja, ei si-
tä, että te kerrotte vain, että tulevien vaalien jälkeen pysäytetään tämä uudistus ja muute-
taan. Te teette erittäin vastuutonta politiikkaa, tämä on pakko sanoa tässä ja nyt. Teidän pi-
täisi tietää se, että me tarvitsemme tulevaisuuden ratkaisuja, millä tulevinakin vuosikym-
meninä sote-palvelut turvataan. Teidän pitäisi tietää, että meillä on 100 miljardia velkaa, 1
prosentin korko merkitsee miljardin sopeutustarvetta valtion menoihin. [Hälinää] Te olette
täällä vastustaneet kaikkia ratkaisuja, joilla valtion menoja on pyritty säästämään. Miten te
voitte ajatella, jos sote-uudistus jää toteuttamatta, että valtiontalouden kestävyysvaje pys-
33



Pöytäkirjan asiakohta PTK 34/2017 vp
tytään hoitamaan? Kertokaa vastauksia, älkää sanoko, että palataan lähtöruutuun. [Eva Bi-
audet: Asiantuntijat sanovat, että tulee kalliiksi!]

16.20 Susanna Huovinen sd (vastauspuheenvuoro): Arvoisa rouva puhemies! Kyllä
hämmästelen nyt äsken kuultua puheenvuoroa, jossa väitetään, että haluamme palata läh-
töruutuun. Ehkä ette ole ollut kuulolla, mutta kuten olen kertonut täällä, viime kaudella
meillä oli kaikkien eduskuntapuolueiden yhteinen projekti, jossa me toimme hallituksen
esityksen eduskuntaan. [Hannu Hoskonen: Ei ollut kyllä ihan kaikkien puolueitten!] Kaik-
ki puolueet olivat valmistelemassa tuota esitystä, [Hälinää] ja silloin emme päässeet etene-
mään, mutta ei se tarkoita sitä, etteikö se prosessi olisi mukana tässäkin, mistä tänä päivänä
täällä keskustelemme. Monet niistä elementeistä ovat edelleen läsnä tässä esityksessä,
mutta valitettavasti hallitus on menossa nyt romuttamaan keskeisimmät tavoitteet noista
yhdessä sovituista tavoitteista, kuten integraatiotavoitteet. Se, että luukut lisääntyvät, [Hä-
linää] ei vastaa siihen tavoitteeseen, että kansalaisten hyvinvointi- ja terveyseroja piti ka-
ventaa, ja tämä on se keskeinen kritiikki. Me emme tietenkään halua palata lähtöruutuun,
mutta protestoimme sitä vastaan, että te hajotatte sitä, mikä on kunnossa.

16.21 Sari Sarkomaa kok (vastauspuheenvuoro): Arvoisa puhemies! Valinnanvapaus ei
ole kokoomuksen keksintö. Se on itse asiassa toimivaa arkea muualla Pohjoismaissa ja Eu-
roopassa. Siellä on aivan itsestäänselvää, että ihminen on osa sitä hoitoa ja palveluita, mitä
hän saa. THL, Terveyden ja hyvinvoinnin laitos, esitti valinnanvapautta 2013. Minkä ta-
kia? Sen takia, koska he näkivät, että se on ainut keino, jolla me voimme tehokkaasti vah-
vistaa peruspalveluita ja päästä siitä eriarvoisesta tilanteesta, että ihmiset jonottavat perus-
palveluihin. Oppositiolla ei ole ollut yhtään uutta keinoa ottaa ihmisiä pois jonosta. [Väli-
huutoja] — Kertokaa minulle yksi. 

Mutta, ministeri Rehula, valinnanvapauden lisäksi tässä esityksessä on monta tärkeää
asiaa, ja toivoisinkin, että kertoisitte tässä, millä tavalla me uudistamme moniammatillisen
johtamisen niin, että sen 75 prosentin, joka on hoitohenkilöstöä, työtä arvostetaan ja siellä
on ammattimaiset johtajat. Ja onhan varmasti niin, että myöskin hoitajavastaanotot — jot-
ka Tehynkin laskelmien mukaan tuovat 100 miljoonaa säästöä, kun ensimmäisenä pääsee
fysioterapeutille tai hoitajalle — [Puhemies koputtaa] ovat käytössä, [Puhemies koputtaa]
kun tuota uutta valinnanvapausmallia viedään eteenpäin?

16.22 Mikaela Nylander r (vastauspuheenvuoro): Arvoisa puhemies! Mielestämme on
hyvä, että hallitus vaiheistaa valinnanvapauden voimaantuloa. Myös RKP on ehdottanut
tätä monesti, joten tämä on erittäin hyvä alku tälle vaiheistamiselle. 

Mutta, arvoisa puhemies, olisi hyvä saada vastaus muutamaan kysymykseen vielä.
Ensinnäkin: Miten hallitus tulee turvaamaan, että pienet ja keskisuuret yritykset ja kol-

mas sektori pärjäävät tässä uudistuksessa? Miten voitte taata, että he eivät kärsi tästä?

  För det andra: språkminoriteten behöver ett lagstadgat organ med verkligt inflytande på
landskapets beslut. Exempelvis i det största landskapet Nyland behövs ett sådant organ för
att på riktigt trygga den svenska servicen. Vad gör regeringen i den här frågan?
34



Pöytäkirjan asiakohta PTK 34/2017 vp
  Kolmanneksi: Demokratia kärsii maakuntamallissa, ja syntyy valtava demokratiavaje.
Rahoitus tulee valtiolta, eikä päätäntävaltaa siirretä kunnilta maakunnille [Puhemies ko-
puttaa] vaan valtiolle. Miksi tämä malli?

16.23 Peter Östman kd (vastauspuheenvuoro): Arvoisa rouva puhemies! Tärkeintä ei ole
se, että maakunta saa rahaa ja valtapuolueet lisää valtaa, vaan se, että potilas saa hoitoa.
KD:n eduskuntaryhmä kannattaa kyllä valinnanvapauden lisäämistä erityisesti palvelujär-
jestelmää laajentamalla, mutta nämä esitetyt linjaukset valinnanvapaudesta ovat sote-maa-
kuntauudistuksen heikoin lenkki. Kysyn, niin kuin kollega Nylander: pysyvätkö pienem-
mät yritykset, järjestöt aidosti mukana palvelutuotannossa, vai käykö niin, että asiakkaan
valinnanvapaus tarkoittaa valoisaa tulevaisuutta ainoastaan isoille terveysyrityksille?

  Patientens valfrihet är i sig en god sak, men det är skäl att notera riskerna när en stor del av
den offentliga sektorns serviceproduktion överförs till den privata sektorn — med hjälp av
skattepengar. Just därför är det viktigt att stanna upp också inför kritiken och tänka efter fö-
re.

16.25 Annika Saarikko kesk (vastauspuheenvuoro): Arvoisa puhemies! On sellainen olo
tästä keskustelusta, että — niin kuin meidän ryhmän puheenjohtaja Kaikkonen taisi todeta
— oppositiolla on paljon tämmöisiä "kyllä kannatamme valinnanvapautta, mutta" -tyyppi-
siä lauseita ja paljon sellaisia vanhoja hokemia, jotka ovat kansalaisten silmissä varmasti jo
aika moneen kertaan kuultuja. Olen samaa mieltä edustaja Kääriäisen kanssa siitä, että po-
liittinen uskottavuus on erittäin vahvasti sidottu koko järjestelmämme osalta tämän sote-
uudistuksen edistämiseen.

Ja mitä tulee tämän valinnanvapauden sisältöihin, niin kun täällä nostetaan esiin esimer-
kiksi erityisen haavoittuvassa asemassa olevat väestöryhmät tai vaikkapa nostetaan esiin
pienet ja keskisuuret yritykset, niin on syytä huomata, että valinnanvapauden mallissa pi-
detään mukana myös erittäin merkittävää muutosta mukanaan tuovaa henkilökohtaista
budjettia ja asiakasseteliä, jotka ovat valinnanvapauden yksi ilmentymä tässä mallissa.

16.26 Maria Tolppanen sd (vastauspuheenvuoro): Arvoisa puhemies! Tässä puhutaan
nyt sitten tästä henkilökohtaisesta budjetista ja samanaikaisesti puhutaan koko ajan mak-
susetelistä, voucherista, millä saadaan tätä valinnanvapautta tehtyä. Nyt tuntuu siltä, että
tämä voucher on ikään kuin tämmöinen oravannahka, antamalla se sinne tai tänne saadaan
erilaista hoitoa. Minä kysyn nytten, ministeri Rehula: Oletteko laskeneet sen, mikä on tä-
män voucherin arvo? Kuinka monta tämmöistä oravannahkaa, voucheria, tarvitaan, kun
valitaan se yksityinen paras mahdollinen lääkäri? On hyvä asia, että ihmiset saavat valita
sen, mutta mikä sen hinta on, se meidän pitää saada tietää, sitä me emme tiedä. Me tiedäm-
me tällä hetkellä sen, että kapitaatio esimerkiksi tulee viemään tuommoisen 250 miljoonaa
ensimmäisen vuoden aikana, mutta se ei tuo yhtä paljon veromarkkoja eikä säästöjä takai-
sin. Miten se rahoitetaan? Millä tavalla tämä asia viedään sillä tavalla maaliin, että se hyö-
dyttää meitä kaikkia? Nyt puhutaan rahasta — mistä me saamme sen rahan?

16.27 Touko Aalto vihr (vastauspuheenvuoro): Arvoisa puhemies! Muutama sana ter-
veyseroista ja jonoista: Valtio vähentää maakuntien tulorahoitusta 3 miljardia euroa vuo-
teen 2029 mennessä. Maakuntien pitää pärjätä pienentyvän rahoituksen tilanteessa, jossa
35



Pöytäkirjan asiakohta PTK 34/2017 vp
kustannukset kasvavat. Maakunnilla ei ole verotusoikeutta, joten rahoitusvaje joudutaan
kuromaan umpeen nostamalla asiakasmaksuja ja rajaamalla palveluiden saatavuutta. Riski
on siinä, että etenkin yhtiöiden lisäpalveluista tulee niiden päätuotteita, joiden piiriin pää-
see jonojen ohi omalla lisärahalla, eli terveyserot kasvavat. Koska nuppikohtainen rahoi-
tusosuus on melko pieni, yhtiöillä on tarve edelleen säännöstellä kysyntää, jotenka ne jo-
not eivät poistu.

16.27 Toimi Kankaanniemi ps (vastauspuheenvuoro): Arvoisa puhemies! Minusta on
erinomaista, että maakunnan päätösvaltaa tässä yhteydessä lisättiin. Tämä neuvoloitten
kohtalon ratkaiseminen siellä on aivan oikea ja viisas ratkaisu. Toisaalta tämä aikataulu-
tus, että ne maakunnat, joilla on kyky ja halu lähteä valinnanvapautta toteuttamaan, voivat
sen tehdä ja sitten on kuitenkin perälauta, että kaikkien on siihen tultava tietyssä ajassa, on
erittäin viisas ja nokkela ratkaisu. Kiitos siitä, kuka onkin laatinut.

Arvoisa puhemies! Sosiaalidemokraatit puhuivat tästä aluekuntamallistaan. He haluai-
sivat 18 aluekuntaa Suomeen, ja siinä mallissa kunnat maksaisivat kuitenkin osan maksuis-
ta. Tämä oli juuri se, joka kaatoi edellisen teidän johtaman harjoituksen. Eivät kunnat voi
maksaa, jos niillä ei ole päätösvaltaa.

Sitten maakunnille tulee valtiolta könttärahoitus, edustaja Nylander, ja sitä kautta kyllä
melkoisesti päätösvaltaa varojen käytössä.

16.29 Sirpa Paatero sd (vastauspuheenvuoro): Arvoisa rouva puhemies! Siinä meidän
mallissa, mikä oli siis sen 18 alueen pohjalta, olisi verotusoikeus. Se kerättäisiin samanai-
kaisesti kuin kuntavero, jotenka se kokonaisuus ei nousisi siitä nykyisestä kokonaisuudes-
ta. [Sari Sarkomaa: Mikä on ero maakuntamalliin? — Sanna Lauslahti: Miten te alennatte
kustannuksia?] Sen takia sillä mallilla valituilla päättäjillä olisi aito päätösvalta ja silloin
voitaisiin oikeasti, aidosti tehdä myöskin yhteistyötä kunnan kanssa, niin että kunta voisi
myöskin toimia tuottajana. Se olisi se meidän malli. 

Mutta kysymyksiä: 
Kysymys siitä, voiko yhtiö valita asiakkaansa. Hallituksen esityksessä lukee: "Tuottajil-

la voisi olla kannustin lähettää asiakkaitaan maakunnan liikelaitoksen hoidettaviksi." Näin
lukee hallituksen esityksessä. 

Maksukyvystä: asiakkaan maksukyky voi muodostua palvelun saamisessa tärkeämmäk-
si kuin tarve, kun samalla myydään lisäpalveluita.

Ja jos yhtiöittäminen on tässä EU-lainsäädännössä, niin minun epäilyni on, että nyt käy
niin päin, että kun te laitatte ne yhtiöiksi, [Puhemies koputtaa] ne siirtyvät EU-oikeuden
pariin eikä toisinpäin.

16.30 Timo V. Korhonen kesk (vastauspuheenvuoro): Arvoisa puhemies! Ihmisten va-
linnanvapauden näkökulmasta on tietysti tärkeää, että näihin lausuntokierroksen viestei-
hin on reagoitu jo tämän lausuntokierroksen aikana. Meille maakunnissa, joissa tämä sote-
integraatio on jo edennyt huomattavan pitkälle, on tietysti tärkeää, että näistä hyvistä käy-
tännöistä ei tarvitse luopua ja toteutettua syvää integraatiota voidaan tukea toiminnan te-
kemisen ja rahoituksen keinoin, niin kuin tässä nyt ollaan myös tekemässä.

Minusta on tärkeää, että tämä valinnanvapauden toimeenpano voi joustaa eli sitä vai-
heistetaan. Pidän hyvänä sitä, että osa maakunnista voisi lähteä mukaan jo vuoden 18 puo-
lella. Näin esimerkiksi Kainuussa voisimme lähteä yhtenä pilottina mukaan jo ennen
36



Pöytäkirjan asiakohta PTK 34/2017 vp
1.1.19. Tässä mielessä pidän myös hyvänä kyllä sitä, että — jos pääministerin viestiä kuun-
telin oikein — myös jonkunlaista muutostukea näihin pilotteihin on mahdollista saada.

16.31 Merja Mäkisalo-Ropponen sd (vastauspuheenvuoro): Arvoisa puhemies! Sekä
asiantuntijat että monet lausunnonantajat suhtautuvat kielteisesti tähän hallituksen valin-
nanvapausmalliin, ja tähän esitettyyn kritiikkiin hallitus ei ole täällä tänään kyllä vastannut
riittävästi.

Esimerkiksi Pohjois-Karjalassa on kehitetty tätä Siun sote -toimintatapaa, josta tänäkin
päivänä on ollut täällä puhetta, ja hyvin harva meillä Pohjois-Karjalassa on sitä mieltä, että
hallituksen etenemistapa tässä valinnanvapauslainsäädännössä olisi hyvä. Siun sotea ei ha-
luta pakkoyhtiöittää vaan jatkaa sitä toiminnan kehittämistä omalla mallilla, ja tämän voi
lukea lähes kaikista Pohjois-Karjalasta lähetetyistä lausunnoista. Miksi ihmeessä maakun-
nat eivät saa valita itselleen sopivaa toimintatapaa? Miksi meidät pakotetaan tähän pakko-
yhtiöittämiseen? Ja oletteko te, ministeri Rehula, ihan oikeasti sitä mieltä, ettei pakkoyh-
tiöittäminen hajota Siun sotea?

16.32 Jukka Kopra kok (vastauspuheenvuoro): Arvoisa rouva puhemies! Täytyy sanoa,
että kyllä hirvittää, kun kuulee, kuinka kylmäkiskoinen asenne esimerkiksi SDP:llä on täl-
lä hetkellä hoito- ja tutkimusjonoissa olevia suomalaisia kohtaan — niitä tuhansia ihmisiä,
jotka valinnanvapaudesta hyötyisivät ja saisivat nopeammin hoitoa ja pääsisivät magneet-
tikuvauksiin ja niin edelleen. [Välihuutoja sosiaalidemokraattien ryhmästä] Miksi te ha-
luatte hidastaa heidän hoitoonpääsyään?

Arvoisa puhemies! Minusta ministeri Rehula on useampaan otteeseen tuonut esiin tässä
sen, kuinka tämä kermankuorinta ja muu saataisiin estettyä, mutta siihen kyllä haluaisin
kiinnittää huomiota, että varmistetaan, että suomalaiset pk-yritykset ja pienet yritykset,
muutaman hengen firmat, pystyisivät jatkossa paremmin toimimaan sitten näissä sote-jär-
jestelmissä mukana. Esimerkiksi edustaja Kiljunen käytti Etelä-Karjalan Eksotea esimerk-
kinä ja puhui sen olevan edelläkävijä. Väitän, ettei asia ole näin, sillä Eksoten alueella pe-
rusterveydenhuollon palvelutuotannosta 2,5 prosenttia — huom., vain 2,5 prosenttia —
tuotetaan yksityisten pienten yritysten toimesta. Käytännössähän tämä tarkoittaa sitä, että
Eksotella on monopoli, [Välihuutoja sosiaalidemokraattien ryhmästä] ja se ei välttämättä
ole hyvä asia, kun valinnanvapautta halutaan toteuttaa.

16.33 Anneli Kiljunen sd (vastauspuheenvuoro): Arvoisa rouva puhemies! Nyt täytyy
sen verran korjata edustaja Kopralle tätä tietoa, että meillä Eksotessa 620 eri toimijaa toi-
mii Eksoten rinnalla palveluntuottajana ja siellä vajaa 20 prosenttia — muistaakseni 18,6
prosenttia vai mitä — palveluntuotannon budjetista on ostopalvelua. Mutta tämä on var-
maan sellainen asia, että meidän ei ole tarkoitus tässä ruveta siitä vääntämään.

Kysyisin nyt ministeri Rehulalta: Mikä on kansalaisjärjestöjen tulevaisuus? Oletteko te
ajamassa kansalaisjärjestöjä alas sote-uudistuksessa? Nyt on syntynyt erilaisia tulkintoja
siitä, että jos terveydenhuolto tekee yhteistyötä esimerkiksi järjestön kanssa ja tavoitteena
on tukea kuntoutettavan kuntoutusta, niin tässä tilanteessa tämä lainsäädäntö edellyttää,
että kansalaisjärjestön olisi yhtiöitettävä se yhteistyömuoto, jota se toteuttaa terveyden-
huollon kanssa. Tämän seurauksena, jos näin tapahtuu, järjestöt eivät saa [Puhemies koput-
taa] STEAlta rahaa ja järjestö joutuu ajamaan oman toimintansa alas. Mikä on järjestöjen
tulevaisuus?
37



Pöytäkirjan asiakohta PTK 34/2017 vp
16.35 Eeva-Johanna Eloranta sd (vastauspuheenvuoro): Arvoisa puhemies! Todellakin
suomalaisilla kansalaisjärjestöillä on hyvin tärkeä rooli suomalaisen hyvinvoinnin tekijöi-
nä. Järjestöt tuottavat sosiaali- ja terveyspalveluita yleishyödyllisinä, kotimaisina toimijoi-
na, ja tämän palvelutuotannon ohella järjestöillä on kuntien ja monien muiden toimijoiden
kanssa yhteistyönä toteutettavaa terveyttä ja hyvinvointia edistävää kaikille avointa mata-
lan kynnyksen toimintaa: vapaaehtoistoimintaa, vertaistukea, monenlaista kokeilu- ja ke-
hittämistoimintaa. Tämä järjestölähtöinen auttamistoiminta sijoittuu kuitenkin vapaaeh-
toistoiminnan ja palvelutuotannon välimaastoon, ja tärkeä osa sen rahoituksesta on tullut
kunnilta. Mutta mikä taho rahoittaa jatkossa tätä kolmatta sektoria, kun sosiaali- ja terveys-
palvelut siirtyvät maakunnille? Kunnille se ei enää oikein kuulu, mutta kuuluuko se maa-
kunnillekaan? Ministeri Rehula, toivoisin, että vastaisitte: jäävätkö yleishyödylliset yhdis-
tykset nyt ilman toimintaedellytyksiä, ja miten järjestöjen toiminta turvataan sote-uudis-
tuksessa? Niillä on äärimmäisen tärkeä merkitys meidän suomalaiselle hyvinvointiyhteis-
kunnalle. Varmasti itsekin olette siitä samaa mieltä.

16.36 Mika Niikko ps (vastauspuheenvuoro): Arvoisa rouva puhemies! Tämä keskustelu
on täällä ollut sen saman toisintoa, mitä oli viime vaalikaudella, kun me esitimme hallituk-
selle terävää kritiikkiä sote-uudistuksesta ja monesta muusta asiasta. Ei tässä ole nyt mi-
tään uutta. Tässä ovat nyt vain osapuolet vaihtuneet. Tässä vain on SDP:llä nyt se lähtöti-
lanne, että tämä on väärin sammutettu ja on väärin toimittu, koska te ette ole päättämässä
tästä. Tämä on se suurin syy, minkä takia te vastustatte.

Ei tavallinen televisionkatsoja ymmärrä tai välitä tässä sote-sopassa juurikaan yhtään
mistään [Pia Viitanen: Eikä hallitus!] muusta kuin siitä, pääseekö hän terveyspalveluiden
piiriin tasavertaisesti kaikkien muiden ihmisten kanssa vai ei. Esimerkiksi tämä surullinen
tarina, mikä tänään oli Iltalehdessä siitä Viviánasta, kuusikuukautisesta vauvasta, joka siel-
lä Kouvolan terveysasemalla ja Pohjois-Kymen sairaalan päivystyksessä tuli kohdelluksi
niin huonosti, että meinasi kuolla, on osoitus siitä, että joku on pielessä. Nyt hallitus tekee
parhaansa, että kaikki vauvat, vanhukset, työikäiset ja työttömät pääsevät yhdenvertaisesti
lääkärin vastaanotolle silloin kun sitä apua tarvitaan. Tästä on kysymys, ja meidän kansa-
laiset odottavat, että tässä onnistumme. Tukekaa sitä.

16.37 Tytti Tuppurainen sd (vastauspuheenvuoro): Arvoisa puhemies! Edustaja Niik-
ko, kyllä tässä selkeä ero on. Kun täällä tuleva ministeri, edustaja Saarikko, aiemmin viit-
tasi siihen, että tähän sote-uudistukseen on sidottu paljon arvovaltaa, niin se arvovalta on
kyllä nyt hallituksen arvovaltaa, koska edellisellä kaudella me teimme tätä yhdessä mutta
nyt hallituspuolueet ovat tämän merkittävän uudistuksen ottaneet itselleen.

Ja on, puhemies, tarpeen sanoa, että oppositiossa me sosiaalidemokraatit kannatamme
sote-uudistusta, me kannatamme laajempia hartioita järjestäjätaholla ja me kannatamme
myös valinnanvapautta, mutta meillä on muutama erittäin painava huomautus. Ensimmäi-
nen niistä liittyy siihen, että minkä takia täytyy tämän sote-uudistuksen varjolla rakentaa
kokonainen uusi maakuntahallinto, jolla on kaikkia muitakin tehtäviä kuin sosiaali- ja ter-
veyspalveluita. Se on selvästi vaikeuttanut uudistuksen etenemistä.

Toinen huomautuksemme koskee valinnanvapautta. Minkä takia ei ole asiantuntijoitten
huolta otettu vakavasti vaan viedään tätä uudistusta eteenpäin? Eikö olisi nyt järkevää ot-
taa sellainen tärkeysjärjestys, että palvelut ensin, koska se on tässä kaikkein olennaisinta,
38



Pöytäkirjan asiakohta PTK 34/2017 vp
että tavallinen ihminen pääsee hoitoon? Mutta tärkeysjärjestys on nyt hallitukselta hukas-
sa.

Puhemies Maria Lohela:  Vielä edustaja Krista Kiuru ja sitten ministerit Mattila ja Veh-
viläinen.

16.38 Krista Kiuru sd (vastauspuheenvuoro): Arvoisa puhemies! Minusta on hienoa, että
sosiaali- ja terveydenhuollon uudistusta tehdään, mutta mitä tahansa uudistusta ei pidä teh-
dä. Siis suunnan ei pidä olla se, että mikä tahansa uudistus kelpaa, ja minusta on erikoista,
että liike on teille nyt tärkein, siis ideologinen liike.

Satakunnasta katsoen tämä uudistus alkaa näyttää aika kamalalta. Minun on pakko sa-
noa teille, hyvät kansanedustajat, että toivottavasti kaikki katsotte, miten oman maakuntan-
ne osalta tämä rahoitustaso tulee menemään. Sellaiset maakunnat kuin Uusimaa, Varsi-
nais-Suomi, Satakunta, Pirkanmaa, Kymenlaakso, Pohjois-Savo, Keski-Pohjanmaa, Kai-
nuu ja Lappi kyllä joutuvat miettimään ihan vakavasti, voiko tällä rahoitusmäärällä, jonka
maakunta tulee saamaan, hoitaa nämä palvelut. Minä olen vakavasti — vakavasti — kysy-
mässä teiltä: onko se reilua, että me olemme tekemässä täällä sellaista uudistusta, jossa osa
maakunnista saattaa hävitä jo alkuvaiheessa todellisiin kustannuksiin verrattuna niin pal-
jon rahaa — se säästämistavoite, 2,8 miljardia euroa seuraavalla vuosikymmenellä, plus
sitten nämä perustamiskustannukset ja kaikki muut kustannukset [Puhemies koputtaa]
päälle voivat johtaa siihen tilanteeseen — että ihmiset eivät saa palveluja [Puhemies: Aika
täynnä!] näissä maakunnissa?

Puhemies Maria Lohela:  Ministeri Mattila, enintään 3 minuuttia.

16.39 Sosiaali- ja terveysministeri Pirkko Mattila: Arvoisa rouva puhemies! Kyllä on
hyvä, että oppositio on mukana keskustelussa, ja on hyvä, että oppositio on mukana parla-
mentaarisessa työskentelyssä. Kaikin mahdollisin keskustelun voimin tätä asiaa pitää vie-
dä eteenpäin. Mutta puhutaan kuitenkin siitä koko totuudesta.

Edustaja Paatero, te nostitte esille tämän teidän aluekuntamallinne, jossa on verotusoi-
keus. Ihmettelen, miksi te ette viime kaudella tehneet tätä, kun teillä oli tähän mahdolli-
suus, vai eikö teillä ollutkaan mahdollisuutta tehdä sitä? [Anneli Kiljusen välihuuto —
Susanna Huovisen välihuuto] Tämä malli on paljon, paljon kauempana sitä, mitä te olitte
ajamassa viime kaudella, kuin esimerkiksi sitä, mitä perussuomalaiset ovat esittäneet oma-
na mallinaan. [Antti Lindtmanin välihuuto] Kertokaa siis koko totuus, kertokaa koko to-
tuus siitä, että oli hallituksen esitys, ennen kuin olivat kaikki eduskuntapuolueet esittämäs-
sä tätä omaa esitystään. Olin hallintovaliokunnan puheenjohtaja ja näin sen pitkän käsitte-
lyn, mikä siinä oli ja mihin siinä päädyttiin. Ja lausuntopalaute: kyllä myös me tiedämme,
mitä se lausuntopalaute oli ja miten se sitten tuli käsitellyksi.

Jos nykytilanne ei ole vaihtoehto, meillä ei ole kovin monta mallia enää, mitä tässä tes-
taillaan ja kokeillaan — siis jos nykytilanne ei ole vaihtoehto. Eli tämä hallituksen esitys
on neuvottelun tulos, tämä ei ole yksittäisen puolueen ohjelma. Tämä on työn tulos, työn
tulos, jolla pyritään siihen, että meillä on tulevaisuuden sosiaali- ja terveydenhuollon pal-
veluilla hyvä pohja. Eli tämä hallitus on tarttunut töihin ja valmistellut lakeja. On kuunnel-
tu lausuntokierroksia — nimenomaan, on kuunneltu — ja sitä kautta on tehty jo muutoksia
eduskunnassa oleviin lakeihin.
39



Pöytäkirjan asiakohta PTK 34/2017 vp
Mutta yhden asian haluan nostaa täällä esille ja kiittää keskustelussa kaikkia eduskunta-
puolueita siitä: henkilöstön asemaan on kiinnitetty huomiota. Se on äärimmäisen tärkeää
siinä mielessä, että se on sitten se arkipäivän henkilökunta, joka tämän kaiken laittaa käy-
täntöön ja toimeen. Ja kun meille on nyt palkattu muutosjohtajia, meillä on muutosjohtajia
maakunnissa, muutosagentteja, niin kyllä tämän muutoksen täytyy kulkea siinä johtami-
sessa koko sen ketjun läpi aina siihen viimeiseen lähiesimieheen saakka. Mutta toisaalta
historiallisesti voidaan katsoa niinkin, että Suomessa on tehty rakenneuudistuksia alkaen
siitä, kun meillä oli kansanterveystyön kuntainliitot, on tehty Paras-puitelain mukaisia
isäntäkuntamalleja ja kuntayhtymiä ja kuntaliitoksiakin, ja, kyllä, niistäkin on selvitty yh-
dessä. Mielestäni meidän palvelumme eivät ole näissä uudistuksissa menneet huonom-
paan suuntaan, päinvastoin, mutta niissä on henkilöstö ollut ratkaisevassa asemassa, kun
niitä kansalaisten arkeen vaikuttavia palveluita on lähdetty toteuttamaan. Ja mitä niillä pal-
veluilla on saatu aikaan? Minä olen sitä mieltä, että sosiaali- ja terveydenhuollon palveluil-
la on saatu paljon hyvää elinvoimaa Suomeen, koko kansakunnalle, ja näin uskon, että
myös tällä uudistuksella sitä saadaan tulevaisuudessa.

Puhemies Maria Lohela:  Ministeri Vehviläinen, 3 minuuttia.

16.42 Kunta- ja uudistusministeri Anu Vehviläinen: Arvoisa puhemies! Myös itse ha-
luan sanoa pari sanaa tästä henkilöstökysymyksestä:

On totta, että kun yli 200 000 sote-alan ihmistä on tässä vaihtamassa työnantajaa, niin se
on todella iso juttu, ja täytyy huolehtia tästä, että se tapahtuu hallitusti myös siellä käytän-
nössä. 

Mutta sitten haluan muistuttaa, että täällä eduskunnan käsittelyssä valiokunnissa jo nyt
on voimaanpanolaki, jossa hyvinkin tarkasti sanotaan, mitä tapahtuu, miten tämä siirtymi-
nen tapahtuu, ja sehän tapahtuu liikkeen luovutuksen periaatteella vanhoina työntekijöinä,
ja tämä tapahtuu kahden vuoden aikana, vuoden 2019 alusta sinne vuoden 2020 loppuun
saakka. Tämä on minusta hyvä ja aivan välttämätöntä tässä kohtaa ja koskee todellakin jo-
kaista palvelussuhdetta, niin työsopimuslain mukaan olevia, kunnallisen viranhaltijalain
kuin valtion virkamieslain mukaan olevia henkiöitä.

Ja sitten edelleen myös eläketurvan osalta: Täällä ovat jo käsittelyssä myös nämä eläke-
lait, ja niinhän on, että myös nämä maakuntien yhtiöt voivat liittyä Kevan jäsenyhteisöiksi.
Ja jos yhtiöt valitsevat yksityisen työeläkevakuutusyhtiön, niin yhtiön on turvattava
lisäeläke-etuudet. Eli on tärkeää, kun me tiedämme, että kunnallisella puolella on myös
näitä lisäeläkkeitä, että nämä asiat on turvattu viimeisen päälle.

Hyvät kuulijat, kansanedustajakollegat, sitten haluan sanoa pari sanaa myös näistä muu-
toksista, mitä on tehty lähinnä tähän toimeenpanoon: Totean sen, että se ei ole kyllä kos-
metiikkaa, mitä me niihin olemme tehneet. On erittäin tärkeää, että me luomme sellaisen
toimeenpanon tälle valinnanvapauslaille, että se voi tapahtua hallitusti. Meidän maakun-
tamme, 18 maakuntaa, ovat eri lailla tässä vaiheessa, erikokoisia, eri tavalla valmistautu-
neita, ja myös markkinat tulevat toimimaan näissä maakunnissa eri tavalla. Eli täytyy olla
hallittu markkinoitten avautuminen, ja sitten tietohallinnon, tietojärjestelmien, asiakastie-
tojen hallinnan, tämän kaiken, pitää olla kunnossa, jotta voidaan viedä tätä eteenpäin. Ja
sen takia minusta on hyvä se, että meillä mennään nyt vaiheittain, tässä samalla niin kuin
kiihdytetään mutta annetaan sitten myös aikataulullisesti löysää. Eli jos mennään pilotoin-
tien kautta, niin me saamme työkaluja jo siitä, miten sitä valinnanvapautta toteutetaan. Ja
40



Pöytäkirjan asiakohta PTK 34/2017 vp
sitten sellaiseen maakuntaan, jossa ei ole mahdollisuutta perusoikeuksia toteuttaa eikä
myös tätä markkinaa avata riittävällä tavalla eli toimeenpanoon tulee vaikeuksia, voidaan
antaa myös sitä lisäaikaa.

Lopuksi haluan todeta tähän sen, että kun nyt täällä sanotaan opposition puolelta, että
tämä on huono siitä ja siitä ja siitä syystä, aloitetaan alusta, luodaan yhtäkkiä parlamentaa-
rinen yhteinen työ, niin kuka teistä uskoo, että me nyt tässä kohtaa sitten istumalla samaan
pöytään yhtäkkiä löytäisimme sen yhteisen sävelen. Jos sitä täällä siten kritisoidaan, ko-
vasti tuodaan esille, niin ei siitä yhteistä säveltä kyllä tällä vaalikaudella ole saavutettavis-
sa. Nyt pitää viedä lainsäädäntöä määrätietoisesti eteenpäin ja huolehtia samalla, että maa-
kunnissa on todelliset mahdollisuudet tehdä käytännössä sitä muutosta. 

16.46 Sisäministeri Paula Risikko: Arvoisa rouva puhemies! Hyvät kollegat! Tämä on
kyllä, täytyy sanoa, mukava päivä olla sanomassa, että nyt tämä ihan oikeasti lähtee liik-
keelle. Silloin kun tästä ennen joulua keskusteltiin ja saatiin ne peruslinjaukset, paljon jäi
vielä sopimatta. Sitten sovittiin, että nyt lähetetään lausunnolle ja sieltä saadaan lisää tie-
toa, ja nyt on niitä lausuntoja kuunneltu. Niitä on tullut yli 600, jopa 700, ja silmät punai-
sena niitä on sitten luettu ja katsottu ja kuunneltu. Minä olen oikein alan ihmisenäkin tosi
ylpeä siitä, että me olemme oikeasti ottaneet nyt huomioon niitä ja on saatu vieläkin pa-
rempi malli kuin mitä silloin ennen joulua sovittiin.

Nyt on tehty muutoksia toimeenpanoon, ja minä olen ylpeä siitä, että me lähdemme etu-
kenossa. Piloteilla voi jo lähteä toteuttamaan näitä valinnanvapauden erilaisia työkaluja,
jopa sote-keskuksia ja henkilökohtaista budjettia. Sitten kaikki, koko valinnanvapauslain-
säädäntö, tulee voimaan koko maassa 1.1.2019 ja yksi työkalu eli sote-keskukset viimeis-
tään 1.7.2019. Mutta niin kuin sanoin, aikaisemminkin voi jo aloittaa. Miksi tämä puolen
vuoden siirtymä annetaan joillekin? Siitä syystä, että meille on tullut sitä muresta, että tie-
tojärjestelmät eivät pääse liikkeelle riittävän ajoissa kaikkialla, ja tätä haluttiin kuunnella,
totta kai, ja siitä syystä tulee se mahdollisuus, että 1.7. olisi sitten yksi työkalu voimassa.
Kaikki muut tulevat jo aikaisemmin ja jopa 2018.

Sitten integraatio. Integraatio on valtavan tärkeä asia, ja siitä pitää huolehtia. Tulemme
vahvistamaan nimenomaan sote-keskuksillekin velvoitetta integraatioon, ja se otetaan
myös rahoituksessa huomioon. Aivan niin kuin ministeri Rehula puheessaan tuossa sanoi,
rahoitusjärjestelmäkin muuttuu nimenomaan siten, että ei voi osaoptimoida, ei voi lykätä
sinne keskussairaalaan tai erityispalveluihin ihmistä, vaan pitää hoitaa kokonaisuuksia. Se
on sitä integraatiota. 

Sisällöstä minä olen oikein iloinen siitä syystä, että siitähän tuli palautetta, että se sisältö
ei ole selkeästi sanottu siellä 15 §:ssä, vai mikä se nyt olikaan, mutta nyt se on, ja nyt siitä
on muodostettu sisällöltään jopa paljon parempi kuin se lausunnolla oleva, ja voi sanoa,
että sisällöltään jopa laajempi, koska on haluttu tuoda sitä sosiaalipuolta, koska se sosiaa-
lipuoli on ollut heikosti siinä ensimmäisessä versiossa. Se on sitä integraatiota. Pk-yrityk-
set otetaan huomioon, yhteiskuntavastuu, henkilöstöstä huolehditaan. Ja sitten johtajuus:
muutosjohtajia tarvitaan, tarvitaan myös tuonne sosiaali- ja terveysministeriöön, siitäkin
on puhuttu. 

Sitten se poikkeussääntö. Jos ei pysty toteuttamaan kaikkia työkaluja, niin voi valtioneu-
vostolta anoa siirtymää. Pitää kuitenkin kompensoida työkaluilla: jos ei jotain työkalua
pysty ottamaan, pitää toisia lisätä. Valinnanvapaus tulee 1.1.2019.
41



Pöytäkirjan asiakohta PTK 34/2017 vp
Puhemies Maria Lohela: Mikäli halua on, nyt voidaan jatkaa debattia.

16.50 Sanna Marin sd (vastauspuheenvuoro): Arvoisa puhemies! Hallituksen ajama sote
ei toteuta uudistuksen alkuperäisiä tavoitteita. Niiden tilalle on tullut ideologinen pakko-
yhtiöittäminen ja verovarojen lapioiminen yksityiselle terveysbisnekselle. Tämän uudis-
tuksen voi kiteyttää kolmeen sanaan: Attendo, Mehiläinen ja Terveystalo. 

Mutta varsinainen kysymykseni koskee kaupunkien asemaa uudistuksessa. Kaupun-
geissa on ihmetelty ja syystä, miksi reilun 70 000 asukkaan Kainuun maakunta, tätäkin pie-
nempi Keski-Pohjanmaan maakunta ja yksityinen yritys voivat toimia palveluntuottajina
mutta esimerkiksi 230 000 asukkaan Tampere tai yli 600 000 asukkaan Helsinki eivät voi.
Vielä viime viikolla hallituksesta kerrottiin, että isot kaupungit voisivat vastaisuudessa
tuottaa palveluita, ja kysynkin nyt, mikä on hallituksen linja: voiko ja saako Tampere vas-
taisuudessa toimia palveluiden tuottajana vai ei?

16.51 Martti Talja kesk (vastauspuheenvuoro): Rouva puhemies! Palvelujen integraatio
ja peruspalveluiden saatavuuden parantaminen ovat uudistuksen keskeiset tavoitteet. Kan-
salaiselle laaditun palvelu- ja hoitosuunnitelman toteutumista eri tuottajilla on voitava seu-
rata. Tällä hetkellä emme pysty sitä ainakaan tietoteknisesti toteuttamaan. [Susanna Huo-
vinen: Aivan!]

Toisaalta kustannusvaikuttavuuden kasvattamiseksi resurssien suuntaamisessa hoidon
ja sosiaalipalveluiden tarjonnasta on siirryttävä ennakoivaan terveyden edistämiseen ja
omahoitoon. Tulipalon sammuttamisesta on siirryttävä ennakoivaan palotarkastustoimin-
taan. Terveyshyöty nousee tällöin merkittävästi.

Keskeinen kysymys tavoitteiden onnistumisessa on, ovatko meillä vuonna 2019 toimin-
taa tukevat tietojärjestelmät varmistamassa hoito- ja palvelusuunnitelman tai terveyden
edistämisen ja omahoidon toteuttamista [Puhemies koputtaa] sekä tuottajien arviointia
maakunnan toimesta.

16.52 Krista Mikkonen vihr (vastauspuheenvuoro): Arvoisa puhemies! Tietojärjestel-
mien toimivuus ja tietojen kulku palveluketjun eri vaiheissa voi olla aivan elämän ja kuo-
leman kysymys potilaille. Tässä on vakuuteltu, että huolehditaan siitä, että tämä tietojär-
jestelmien toimivuus taataan, mutta meillä on valitettavasti kokemuksia niin Maaseutuvi-
raston tietojärjestelmistä, jotka eivät valmistuneet aikataulussa, mikä johti suuriin viiväs-
tyksiin tukien maksuissa, kuin nytten myös toimeentulotuen siirrosta Kelalle, joka yhtä
lailla jätti kaikkein heikko-osaisimmat tukea saavat odottamaan rahojaan. Haluan nyt mi-
nisteriltä kysyä: miten te varmistatte tämän, että tässä kohtaa nämä tietojärjestelmät tule-
vat toimimaan saumattomasti, ja lupaatteko te, että te lisäätte resursseja siihen kohtaan, jos
näyttää siltä, että näin ei käy?

Toiseksi kysyn vielä tästä Siun sotesta. Täällä on sanottu, että se voi jatkaa samalla ta-
valla kuin ennen, mutta toisaalta siinä on tuottaja ja järjestäjä samassa ja tämän lain mu-
kaan ne täytyy erottaa toisistaan, niin että haluaisin tähän nyt [Puhemies koputtaa] selkeän
vastauksen.

16.53 Markku Eestilä kok (vastauspuheenvuoro): Arvoisa rouva puhemies! Kun edusta-
ja Marin puhui täällä pakkoyhtiöittämisestä, niin minä haluan kyllä sosiaalidemokraatteja
muistuttaa, että viime eduskuntakaudella, kun te olitte hallituksessa, tehtiin oikeasti pak-
42



Pöytäkirjan asiakohta PTK 34/2017 vp
koyhtiöittäminen. Silloin kunnalliset liikelaitokset yhtiöitettiin sen takia, että ne toimivat
avoimilla markkinoilla, ja minä pidin sitä järkevänä. [Välihuutoja sosiaalidemokraattien
ryhmästä] Minä pidin sitä järkevänä — ainut vaan, että isot kaupungit kiersivät sitä tietyil-
lä lainajärjestelyillä, jolloinka ohjattiin jälleen tuotto korkona veroparatiisiin, mutta se on
toinen juttu. Mutta tämä yhtiöittäminen ei ole itse asiassa se tarkoitus tässä, vaan se asettaa
nämä toimijat samanarvoiseen asemaan. 

Te arvostelette tätä, mutta Kiuruveden kunnanlääkärit ovat yhtiöittäneet toimintansa ja
sinne tulee tuhat ihmistä, pienessä kaupungissa Ylä-Savossa, missä tämä kokeilu on käyn-
nissä. Täällä on nyt arvio, [Puhuja osoittaa puhelintaan] se saa 5 tähdestä 4,9, ihmiset pitä-
vät sitä erittäin hyvänä. Tätähän tämä tulevaisuus on, annetaan ihmisten valita.

16.54 Antti Lindtman sd (vastauspuheenvuoro): Arvoisa puhemies! Me suhtaudumme
tähän yhtiökeskusteluun pragmaattisesti. Jos esimerkiksi energiayhtiö toimii markkinoil-
la, niin silloin on järkevää, että toimitaan yhtiömuodossa. [Sirpa Paatero: Se on EU-lais-
sa!] Se on niin EU-lainsäädännönkin myötä, mutta tässähän nyt tavallaan tullaan siihen pe-
ruskysymykseen, ja, kyllä, ministeri Rehula, peruskysymys on se, että te haluatte viedä
nämä sote-palvelut markkinoille.

Arvoisa puhemies! Edustaja Kankaanniemi liittyi kyllä huolellisesti väärinymmärtäjien
joukkoon, joita täällä on riittänyt. Hän esitti kritiikkiä SDP:n sote-mallista, että se on pe-
rustuslain vastainen, kun rahat tulevat kunnilta. Kritiikki on kyllä oikeaa mutta ei kohdistu
SDP:n sote-malliin vaan perussuomalaisten piirikuntamalliin, jota ministeri Soini vielä
eduskuntavaaleissa kovasti edusti. Ministeri Mattila, mihin tämä teidän piirikuntamallinne
jäi, ja onko edustaja Toimi Kankaanniemen kritiikki sitä kohtaan aivan oikein?

16.55 Ritva Elomaa ps (vastauspuheenvuoro): Arvoisa puhemies! Sote-uudistus on ollut
kuuma puheenaihe ansaitusti jo varsin pitkään. Uudistuksia haukutaan aina, ja rakentava
kritiikki onkin paikallaan, kun uutta ja parempaa valmistellaan. Näin mittavaan uudistuk-
seen liittyy aina epävarmuutta ja huolta vaikutuksista, mutta tästä huolimatta on edettävä,
koska sosiaali- ja terveysala kaipaa pintaremonttia ja syvällisempää korjausta, jota edelli-
set hallitukset eivät ole saaneet aikaiseksi. Lausuntopalautteita on kuultu ja muutoksia teh-
ty. Valinnanvapaus ei tarkoita sosiaali- ja terveyssektorin muuttamista rehottavaksi kesan-
topelloksi, jossa pörrää pelkkiä mehiläisiä, vaan julkinen sektori on jatkossakin keskeinen
palvelujen järjestäjä. Muutos pyritään viemään eteenpäin hallitusti ja siirtymäajalla halu-
taan varmistaa uudistuksen onnistuminen. Lisäaikaa tulee tarpeen mukaan.

Ministeriltä kysyisinkin: Monet ihmiset haluaisivat tulevaisuudessa valita usein sen tu-
tun toimijan esimerkiksi asiakassetelien myötä. Miten asiakkaan valinta tulee vaikutta-
maan juuri tämän pienen toimijan mahdollisuuksiin tulevaisuudessa? 

Ja vielä neuvolapalveluista haluaisin kysyä. [Puhemies koputtaa] Oppositio on hyvin
paljon sitä asiaa arvostellut. Toimivatko ne hyvin tulevaisuudessakin?

16.56 Timo Kalli kesk (vastauspuheenvuoro): Rouva puhemies! Minusta tärkeintä tässä
asiassa on se, että kun suomalaiset ikääntyvät ja veroeurot ovat rajalliset, löytyy malli, jol-
la yhdenvertaiset palvelut valtakunnassa voidaan toteuttaa. Siitä on syytä hallitusta onni-
tella, koska edelliset hallitukset tähän eivät ole kyenneet. Tämä on kuitenkin tosiasia.

Mitä me nyt voisimme tehdä, miten luoda edellytyksiä sinne maakuntiin? Sillä tietä-
myksellä ja taidolla, joita teillä edustajilla on, teidän pitäisi nyt rohkaista ihmisiä maakun-
43



Pöytäkirjan asiakohta PTK 34/2017 vp
nissa osallistumaan siihen valmisteluun ja keskusteluun, joilla niitä hyviä hoitomuotoja,
palveluketjuja ja niitä onnistuneita tapoja voitaisiin levittää, ja rohkaista, että siellä ihmiset
osaltaan vaikuttaisivat sitten siihen, että julkisella sektorilla jatkossakin olisi näkyvä ja
hyvä rooli. Se on meidän tehtävämme.

16.57 Johanna Ojala-Niemelä sd (vastauspuheenvuoro): Arvoisa rouva puhemies! Va-
linnanvapaus on sinänsä kannatettava asia, mutta valittu malli ei valitettavasti edistä pal-
veluiden yhdenvertaisuutta, ei alueellisesti eikä eri väestöryhmien välillä.

Ensinnäkin tästä yhtiöittämisvelvoitteesta tulisi luopua. Järjestämisvastuu ja palvelujen
integraatio eivät toteudu toivotulla tavalla, jos perustasopalvelut siirtyvät yritysten vastuul-
le ja markkinaperusteiseen ohjaukseen. Palvelut pirstoutuvat, eikä integraatio toteudu.

Sanon kyllä edustaja Kallille myös tästä, että näillä harvaan asutuilla alueilla palveluille
ei synny yksityisiä palvelumarkkinoita. Meillä on laaja maakunta ja laajoja alueita, missä
ei synny aitoa kilpailua. Haasteelliseksi muodostuu asiakkaan vaikutusmahdollisuuksien
syntyminen näissä tilanteissa, joissa asiakkaalla ei itsellään ole kykyä arvioida omaa pal-
veluntarvettaan eikä päättää, minkä palveluntarjoajan hoteisiin hän hakeutuu.

16.58 Mikko Savola kesk (vastauspuheenvuoro): Arvoisa rouva puhemies! Tästä yksi-
tyisten yhtiöitten parjaamisesta haluan muutaman sanan sanoa, koska oppositio näkee täs-
sä asiassa ainoastaan mörköjä: Yksityinen palveluntuottaja voi olla myös todella hyvä, ja
kerronpa vain omia esimerkkejä sieltä omalta kotiseudulta, missä palvelut on nyt jo toista
vuotta tuotettu yhteistyössä Pihlajalinnan kanssa Kuusiolinna Terveys Oy:n kautta. Ihmi-
set pääsevät siellä lääkäriin ja saavat nopeasti oikeata hoitoa, aluesairaala toimii jälleen tä-
män myötä, ja kustannukset on saatu hallintaan, jos katsotte tilinpäätöksiä, mitä kunnilla
tällä hetkellä on. Ainoastaan myönteistä palautetta on tullut, myös asiakkailta erittäin
myönteistä palautetta siitä, mitä siellä on tehty. Erityisesti haluan tämän, arvoisat toverit
demarit, sanoa teille SDP:n edustajille, koska kun katsotte meidän päätöksentekoa tässä,
niin ne päätökset on tehty yksimielisesti. Kysykää SDP:n valtuutetuilta siellä meidän koti-
seudulla, mitä mieltä he tästä ovat. Palaute on erittäin, erittäin myönteistä, ja kun palaute on
myös kansalaisilta hyvää, niin tätä mallia pitäisi saada myös lisää, ympäri Suomen. 

17.00 Anders Adlercreutz r (vastauspuheenvuoro): Värderade talman! Tässä on aika-
moinen ristiriita toisaalta lausuntojen ja hallituksen puheiden välillä. Mitä tulee tähän ker-
mankuorintaan, niin sehän ei ollut ajatus, jonka oppositio herätti, vaan se löytyy ihan hal-
lituksen omasta vaikutusarviosta: siellä epäillään, että tällaista saattaa syntyä. Ministeri
Rehula totesi, että uudistus luo hyvät mahdollisuudet kaventaa terveyseroja ja että se luo
puitteet yhdenvertaiseen palveluihinpääsyyn. Ainoastaan 17 prosenttia kunnista on tätä
mieltä. Se on ällistyttävän pieni määrä, ja kysynkin: Johtuuko tämä siitä, että kunnat eivät
tiedä, mikä on heille parasta, tai eivät ehkä ymmärrä tätä uudistusta, vai liittyykö tämä nyt
niihin parannuksiin tai muutoksiin, joita tässä on tehty? Mistä on kyse, koska kunnat eivät
ainakaan ole vakuuttuneita siitä, että nämä toiveet toteutuvat? 

Yhtiöittämisessähän on tietenkin tietty logiikka siltä kannalta, että se asettaa yksityisen
ja julkisen toimijan samaan asemaan, mutta integraation kannalta se on suorastaan vahin-
gollinen, koska se rakentaa sen palomuurin maakunnan ja sote-yhtiön välille. Tämä on aika
yksiselitteistä. Sillä itsenäisellä maakunnalla — joka jo sinänsä ei pysty hallitsemaan omaa
budjettiaan, jossa on valtio vahtina, joka pystyy puuttumaan operatiiviseen toimintaan ja
44



Pöytäkirjan asiakohta PTK 34/2017 vp
investointeihin [Puhemies koputtaa] — on hyvin vähän valtaa siihen omaan yhtiöön, [Pu-
hemies koputtaa] mikä...

Ensimmäinen varapuhemies Mauri Pekkarinen: Jaaha, vastauspuheenvuoro olisi nyt
edustaja Keräsellä. Meni niin paljon yli.

...heikentää integraatiota.

17.01 Niilo Keränen kesk (vastauspuheenvuoro):  Arvoisa puhemies! Suomalaiset ovat
saaneet valita julkisen terveydenhuollon sisällä hoitopaikkansa jo kohta yhdeksän vuoden
ajan, ja sehän on asiakkaan kannalta hyvä juttu. Nyt kun valinnanmahdollisuuksia tulee li-
sää, tulee yksityisiä ja järjestöjä ja säätiöitä, niin sehän on asiakkaan kannalta parempi jut-
tu. Nyt täällä on muutamissa puheenvuoroissa arvosteltu, että tämä hallituksen valitsema
valinnanvapausjärjestelmä eriarvoistaa siellä maakuntien sisällä, niin että vain suuriin kau-
punkeihin tulee valinnanvapausmahdollisuuksia eikä pieniin kuntiin. Mutta te, jotka olette
käyneet tuolla pienemmissä kunnissa syrjässä — minä olen sieltä — katsokaapa niitä: siel-
lä on joka ikisessä kunnassa näillä terveystoimijoilla jo sillanpääasemat, siellä on työterve-
yshuollon yksiköt, ja ne sinne tulevat, ne ihan varmasti tulevat. Kun keskustelee näitten ter-
veystoimijoitten kanssa, ne sanovat, että jo 2 000 asukkaan taajama on semmoinen, mihin
kannattaa mennä. Kyllä meillä valinnanvapautta riittää [Puhemies koputtaa] myöskin syr-
jäseuduille. 

17.02 Anders Adlercreutz r (vastauspuheenvuoro): Värderade talman! Edustaja Kerä-
nen puhui tuossa säätiöistä ja muista. Ministeri Risikko totesi tässä pari viikkoa sitten, että
yhtiöittämispakko saattaa koskea myöskin säätiöitä ja muita yhdistyksiä, ja se itse asiassa
on aika vakava asia vanhustenhuollolle pienillä paikkakunnilla, koska säätiöt ja yhdistyk-
set hoitavat tätä aika suurelta osin, varsinkin ruotsinkielisillä alueilla. Kysynkin: tuleeko
tämä yhtiöittämispakko koskemaan näitäkin? Se on siinä tapauksessa aika vakava isku tiet-
tyjen palvelujen saatavuudelle. 

Ensimmäinen varapuhemies Mauri Pekkarinen: Vielä edustaja Mäkisalo-Ropponen, ja
sen jälkeen ministereille pienet kommentit. 

17.03 Merja Mäkisalo-Ropponen sd (vastauspuheenvuoro): Arvoisa puhemies! Täällä
on joissain puheenvuoroissa tänään väitetty, että valinnanvapaus olisi kaikille kansalaisille
tämän uudistuksen tärkeimpiä tavoitteita. Mutta itse asiassa hallituksen esittelemälle mal-
lille eivät taida kansalaisetkaan lämmetä, koska vasta ilmestyneen THL:n Uudistuvat sosi-
aali- ja terveyspalvelut -kyselyn mukaan vain joka viides vastanneista valitsi valinnanva-
pauden kolmen tärkeimmän tavoitteen joukkoon. Tässä kyselyssä ihmiset korostivat, että
tärkeimpiä ovat peruspalvelujen vahvistaminen, yhdenvertaisuus, palvelujen integraatio ja
eheät hoitoketjut. Nyt kysynkin: miten ihmeessä esimerkiksi pakkoyhtiöittäminen palve-
lee integraatiota tai eheitä palveluketjuja, joita nämä kansalaiset pitävät kaikkein tärkeim-
pinä tavoitteina?
45



Pöytäkirjan asiakohta PTK 34/2017 vp
Ensimmäinen varapuhemies Mauri Pekkarinen:  Ministereille nyt minuutin vastauspu-
heenvuorot, koska kolme ministeriä oli jo pyytänyt puheenvuoron. Myönnän kaikille, mut-
ta minuutin vastauspuheenvuorot tässä vaiheessa.

17.04 Perhe-  ja  peruspalveluministeri  Juha Rehula (vastauspuheenvuoro): Arvoisa
herra puhemies! Kielilaki on voimassa jokaiselta pilkultaankin tilanteessa, jossa sosiaali-
ja terveydenhuollon muutosta tehdään. Toisekseen, maakunnalla on mahdollisuus vaikut-
taa siihen, millä tavalla palvelutuotantoa ohjataan, ja silloin muun muassa ruotsin kieli on
yksi ohjuri, jota voi käyttää.

Toisekseen, miten pienet ja keskisuuret yritykset? Varmoja tapauksia: seteli, henkilö-
kohtainen budjetti. Ja sitten me olemme kirjoittaneet pykälät valinnanvapauslaista niin,
että myös pienet yritykset voivat olla tässä matkassa. Maakunta voi vaikuttaa osaltaan tä-
hänkin.

Sitten voucher ja hinta. Ei tule yhtä hintaa eduskunnan keskusteluissa, koska jokainen
maakunta päättää sen oman setelinsä suuruuden. Laki antaa raamit, maakunta päättää.

Henkilöstöstä: kannustan jokaisessa maakunnassa etenemään niin, että sille jää aikaa,
että henkilöstö on mukana [Puhemies koputtaa] jokaista toimipistettä myöten, kun maa-
kunnan sotea valmistellaan.

Ensimmäinen varapuhemies Mauri Pekkarinen:  Ministeri Mattila, 1 minuutti.

17.05 Sosiaali- ja terveysministeri Pirkko Mattila (vastauspuheenvuoro): Arvoisa her-
ra puhemies! Arvoisa SDP, te kysyitte, mitä perussuomalaisten piirikuntamallille kuuluu.
Oikein hyvää kuuluu, kiitoksia, niin kuin puolueen politiikkaohjelmille kuuluu.

Tässä on hallituksen esitys — eikö niin? — mutta te ette saaneet viime kaudella omaa
esitystänne hallituksessa läpi. En tiedä, saatteko te sieltä oppositiostakaan tällä kaudella,
vai joko te olette päättäneet, kumman mallin te olette valitsemassa? Mutta tämä on halli-
tuksen esitys, ja tätä nyt viedään määrätietoisesti eteenpäin. Ja kuten totesin, ei tässä var-
masti kovin montaa mallia ole enää koeponnistettavana ja testattavana. Tälläkin hallituk-
sella on edellisen kauden perintö ja myöskin perustuslakivaliokunnan lausunnot, joita me
kunnioitamme.

Arvoisa SDP, en oikeastaan teidän puheenvuoroistanne kuullut sitä asiaa, mikä tuli aika
hyvin myöskin täältä hallituksen riveistä ja kaikkien eduskuntapuolueitten suusta tosin:
kannatteko te huolta esimerkiksi henkilöstön asemasta. En oikeastaan teidän puheenvuo-
roistanne kovin monesti sitä kuullut, mutta tästä on hyvä keskustella.

Ensimmäinen varapuhemies Mauri Pekkarinen: Vielä puheenvuoro, ministeri Vehvi-
läinen, 1 minuutti.

17.06 Kunta-  ja  uudistusministeri  Anu Vehviläinen (vastauspuheenvuoro): Arvoisa
puhemies! Edustaja Marinille totean sen, että väestöpohja ei muuten ratkaise aina. Tässä
uudistuksessa on käytetty pohjana hyvin pitkälle sitä, mitkä ovat nykyiset sairaanhoitopii-
rit, on menty lähes sen mukaisesti. Jos haluaa saada todistusta, miksi väestöpohjat eivät yk-
sin ratkaise, niin voi kaivaa tilaston vuodelta 2015, jossa on vertailtu sairaanhoitopiirien
tuottavuutta. Täytyy sanoa, että siellä ne pienet sairaanhoitopiirit sijoittuvat erittäin hyvin.
46



Pöytäkirjan asiakohta PTK 34/2017 vp
Sitten täällä on monta kertaa tullut esille Siun sote, jonka tunnen myös hyvin. Ei tieten-
kään voi Siun sote sellaisenaan jatkaa, kun se on nyt kuntayhtymä — jokainen tietää sen.
Siitä tulee Meijän maakunta, kuten he sanovat sen itse, ja siinä tulevat olemaan samaa maa-
kuntakonsernia niin itse maakunta, liikelaitos kuin nämä yhtiöt.

Lopuksi haluan todeta erityisesti Merja Mäkisalo-Ropposelle ja myös edustaja Krista
Mikkoselle tästä yhtiöittämismöröstä. Ihmettelen, että sitä myös teiltä tulee, koska Siun so-
tessa esimerkiksi on käytetty yhtiöittämistä tukipalvelujen osalta, [Puhemies koputtaa] ja
käsittääkseni olitte mukana tekemässä päätöstä.

17.07 Kari Kulmala ps (vastauspuheenvuoro): Arvoisa puhemies! Yksi suurimmista
epävarmuutta ja jopa pelkoa herättäneistä asioista on tänään ollut se, että suuret kansain-
väliset yhtiöt tulisivat valtaamaan markkinat. Tätä ainakin oppositio tällä hetkellä pelkää.
Kokonaisvastuu, asteittainen eteneminen valinnanvapaudessa ja pk-yritysten aseman var-
mistaminen ovat kuitenkin tämän ehkäisemässä.

Moni muistaa vielä, että jo 1990-luvun lopulla Lipposen hallituksen päätös avasi Kela-
korvaukset yksityisille tuottajille. Olisikohan tämä ollut niitä SDP:n suurimpia linjauksia?
Tällä hetkellä ylikansalliset yhtiöt tekevät bisnestä ja vievät voitot lähes verovapaasti ul-
komaille. Tälle ei edellinen hallitus tehnyt mitään, pelkästään puhui lämpimikseen. Pitäisi
oikeastaan kysyä edustaja Urpilaiselta ja Rinteeltä, miksi näin on saanut tapahtua jo minis-
teri Lipposen ajoista lähtien. Jätän kuitenkin kysymyksen tekemättä, koska he eivät ole täs-
sä salissa enkä halua aiheuttaa kenellekään tarpeetonta mielipahaa.

Ensimmäinen varapuhemies Mauri Pekkarinen: Arvoisat edustajat! Edustaja Kulma-
lan ohella tässä debatissa toinen henkilö, joka on pyytänyt mutta ei ole saanut vielä lain-
kaan puheenvuoroa, on edustaja Hoskonen. — Edustaja Hoskonen, nyt on vastauspuheen-
vuoro teillä.

17.09 Hannu Hoskonen kesk (vastauspuheenvuoro): Arvoisa herra puhemies! Vuosi-
kymmenten aikana suomalainen terveydenhuolto on muuttunut rajusti, se on pakko mei-
dän myöntää. Elikkä se on selvä asia, että me tarvitsemme uudistuksia, vanhalla mallilla ei
voi mennä. Onhan aivan kummallinen tilanne Suomessa, että meillä on enemmän lääkärei-
tä kuin koskaan Suomen historian aikana. Siitä huolimatta yhä enemmän on ihmisiä, jotka
eivät pääse lääkäriin. Eli kyllä tähän jotain tarvitsee tehdä. Ja on aivan välttämätöntä, että
kun nyt eduskunta tekee uuden päätöksen tässä asiassa, hallitus tuo lakiesityksen eduskun-
taan, että me kontrolloimme sen, että todellakin jokainen ihminen pääsee lääkäriin ja ni-
menomaan niin, että kohtuullisella kustannusrasituksella sen teemme ja kukaan ei jää sitä
paitsi terveydenhuollon ulkopuolelle, koska on aivan kohtalokasta, jos ihminen ei pääse
lääkäriin: hänen tautinsahan voi kehittyä niin pahaksi, että hänestä tulee jopa vuodepotilas
lopuksi ikää sen takia, ettei pääse lääkäriin. Eli tämä meidän pitää laittaa kuntoon.

Sitten toinen asia: kermankuorinta tulee estää ja pitää huoli siitä, että myös syrjäseudul-
la palvelut toimivat. Siitähän tämä lähtee, ja sitä rakennetaan. Emme varmaan kumipyörää
keksi heti kerralla, mutta tästä hyvä tulee, kun olemme sitkeitä. 

Ensimmäinen varapuhemies Mauri Pekkarinen: Ja vielä kello 15.25 jälkeen vastauspu-
heenvuoron oli pyytänyt myöskin edustaja Meri. — Edustaja Meri, teillä vastauspuheen-
vuoro. 
47



Pöytäkirjan asiakohta PTK 34/2017 vp
17.10 Leena Meri ps (vastauspuheenvuoro): Kiitos, arvoisa puhemies! Ihmettelen tätä ti-
lannetta siinä mielessä, että tämä hallituksen esityshän tuli tosiaan vuodenvaihteen jäl-
keen, ja kuten ministeri Risikko sanoi, tätä on koko ajan kehitelty. Katsoin tuossa Aamu-
lehdestä, että marraskuussa 13. päivä Rinne on todennut, että on todennäköisempää, ettei
hallitus kykene viemään sote-mallia läpi. Hän on näin jo silloin toivonut ja ajatellut, ja hän
on todennut, että SDP tulee muuttamaan tätä soten valinnanvapautta. Jotenkin mietin näin,
että kun ei edes odotettu mallia loppuun, joka on vieläkin kesken, kun on ilmoitettu jo mar-
raskuussa, että tämä on huono ja tämä tullaan kaatamaan, niin siinä mielessä tukisin kyllä
sitä ajatusta, että tässä on politikoinnista kysymys, että ei oikeastaan halutakaan kuulla sitä
asiaa. 

Sitten olisin vielä kysynyt: onko pohdittu sieltä lausuntojen pohjalta tätä Uudenmaan ti-
lannetta näistä vaalipiireistä Helsingin ja Uudenmaan välillä? Siitähän ovat kuntajohtajat
[Puhemies koputtaa] hyvin vahvasti lausuneet.

17.11 Sanna Marin sd (vastauspuheenvuoro): Arvoisa puhemies! Haluaisin vielä kuulla
hallituksen ministeriaitiosta vastauksen kysymykseeni siitä — näin, kun ministeri Risikko
puisteli päätänsä, mutta haluan selvällä suomen kielellä nyt vastauksen siihen — voivatko
isot kaupungit vastaisuudessa olla palveluntuottajia vai ei. Toivon vastausta selvällä suo-
men kielellä. Tätä myös Tampereella pohditaan, ja tiedän, että monissa muissa isoissa kau-
pungeissa pohditaan, ja tällaista viime viikolla väläytettiin uutisten kautta, ja sen takia sii-
hen haluan vastauksen. 

Toinen asia, mihin haluaisin vastauksen, on tämä siirtymäaika. Täällä hallituksen minis-
teriaitiosta on tänään todettu, että puoli vuotta ennen tai puoli vuotta jälkeen, mutta täällä
vielä äsken tuleva ministeri Saarikko oli läsnä, ja hän viittasi siihen, että tämä siirtymäaika
voisi olla jopa kaksi vuotta. Pitääkö tämä paikkansa, [Eduskunnasta: Pitää!] että se siirty-
mäaika voisi olla jopa kaksi vuotta tämän valinnanvapauden osalta? 

Näihin kahteen kysymykseen haluan vastauksen saada nyt selvällä suomen kielellä.
Voivatko kaupungit tuottaa, ja [Puhemies koputtaa] mikä tämä siirtymäaika todellisuudes-
sa on? 

17.12 Katri Kulmuni kesk (vastauspuheenvuoro): Arvoisa puhemies! Aina kun tehdään
suuria, isoja ja historiallisiakin uudistuksia, alkaa sitten myös se keskustelu siitä, että oike-
astaan aika moni asiahan on aika hyvin. Itse asiassa meidän sosiaali- ja terveyspalvelum-
me ovat perustasoltaan rapautumassa, ovat rapautuneet jo pitkään, koska tätä uudistusta ei
ole saatu tehtyä. Niinpä se on aivan välttämätöntä saada nyt aikaan, ja hallitus on pisim-
mällä koskaan.

On aivan selvää, että monilla alueilla, joilla valmistelutyötä on tehty jo pitkään, varmas-
ti päästään myös valinnanvapaudessa nopeammin liikkeelle, mutta on äärimmäisen tär-
keää, että hallitus on tätä toimeenpanoa pystynyt muuttamaan siten, että myös hitaammat
voivat valmistella sitä pidempään.

Keskustelu oli myös tärkeää: neuvolat säilyvät vahvasti julkisella puolella, ja maakun-
nat saavat niistä päättää. Minusta on ihmeellistä, että kun oppositio täällä kyselee, niin vä-
lillä maakunnilla on liian vähän valtaa ja toisaalta maakunnilla on taas liikaa valtaa. Nyt
maakunnat päättävät neuvoloista — koettakaa päättää, mitä mieltä [Puhemies koputtaa] te
olette maakunnista.
48



Pöytäkirjan asiakohta PTK 34/2017 vp
17.13 Veronica Rehn-Kivi r (vastauspuheenvuoro): Arvoisa puhemies! Tässä edustaja
Sarkomaa omassa puheenvuorossaan ihmetteli, että oppositio ei ole antanut mitään konk-
reettisia vaihtoehtoja tai ratkaisuja potilasjonojen lyhentämiseen. Voin sanoa, että RKP on
useaan otteeseen kyllä kertonut oman vastauksensa eli sen, että ruuhka-aikana voisi ter-
veyskeskukseen lisätä lääkäreitä ja hoitajia muun muassa antamalla asiakkaille näitä pal-
veluseteleitä.

Sitten tässä valinnanvapautta on kehuttu sillä, että se antaa kaikille samanlaiset mahdol-
lisuudet nopeaan palveluun. Mutta onko yksityinen tuottaja sitten lähtökohdiltaan myös-
kin laadultaan aina parempi kuin julkinen palvelu? Sitä kysyisin. Ja pystyvätkö kaikki, hei-
kot ja vanhukset, oikeasti hyötymään tästä valinnanvapausmallista?

17.14 Hanna Sarkkinen vas (vastauspuheenvuoro): Arvoisa puhemies! On ohut sisältö
valinnanvapaudeksi, että kerran vuodessa voi listautua sote-keskukseen, varsinkin jos sen
kustannuksena ovat kasvavat asiakasmaksut ja palveluiden karsinta. Todellisen valinnan-
vapauden kannalta on olennaista vahvistaa potilaiden itsemääräämisoikeutta ja osallisuut-
ta heitä koskevassa päätöksenteossa ja valinnoissa, ja tätä voitaisiin edistää myös ilman yh-
tiöittämistä ja tätä laajaa yksityistämistä. 

Arvoisa puhemies! Vaikka kermankuorinta ja asiakasvalinta kielletään, niin yksittäiset
yhtiöt voivat kiertää kermankuorintakieltoa monella tavalla: sijoittautumispäätöksillä,
markkinoinnilla ja siirtämällä kuluja maakunnan liikelaitokselle. Merkittävä kermankuo-
rintaongelma syntyy niin sanotusta passiivisesta valinnasta, eli jos ihminen ei aktiivisesti
valitse terveyskeskusta, hänet listataan lähimmän sote-keskuksen asiakkaaksi, vaikka se
olisi yksityinen, ja se saa siitä rahaa, vaikka hän ei käyttäisi yhtään kertaan sitä palvelua
vuoden aikana. [Puhemies koputtaa] Lisäksi markkinoinnilla pystytään myös valikoimaan
asiakkaita. Eli miten tämä estetään tosiasiassa?

17.15 Olavi Ala-Nissilä kesk (vastauspuheenvuoro): Arvoisa herra puhemies! On ollut
mielenkiintoista kuunnella tätä tärkeääkin keskustelua, mitä tässä on käyty.

Todellakin on kysymys poikkeuksellisen suuresta palvelujen uudistamisesta. Keskusta-
han lähtee ihmisten palveluista liikkeelle, totta kai. Mutta onhan tässä kysymys myöskin
hyvästä hallinnosta, palvelujen johtamisesta, joka tulee olemaan erittäin vaativaa siellä
maakunnissa. Itse kannan huolta siitä, että maakunnat ymmärtäisivät sen, että palvelut
ulottuvat myöskin sinne maakunnan laidoille seutukuntiin, seutukeskuksiin. Se on totta kai
mahdollista mutta vaatii maakunnan päättäjiltä selkeitä linjauksia tämän suhteen.

Edustaja Kääriäinen täällä totesi, että tämä on poikkeuksellisen iso uudistus Suomen
100-vuotisvuonna. Siksi jään vähän kummastelemaan, että SDP noin suurena puolueena ei
pysty linjaamaan selkeästi, mitä se todella tästä haluaa. [Puhemies koputtaa] Sitä vähän
kummastelen, mutta saahan täällä kummastella ja olla hämmästynyt.

17.17 Anneli Kiljunen sd (vastauspuheenvuoro): Arvoisa puhemies! Arvoisa hallitus,
olette nyt linjanneet uuden aikarajan tälle valinnanvapaudelle, olette antaneet sille puoli
vuotta lisäaikaa. Se ei kuitenkaan poista sitä huolta, jota asiantuntijoilta on tullut nimen-
omaan tämän valinnanvapauden ja potilasturvallisuuden ja tietojärjestelmien toimivuuden
kannalta. Tässä on noussut ehkä esimerkkinä se, että jos on monisairas vanhus, joka menee
uuteen, yksityiseen sote-keskukseen lääkärin vastaanotolle, niin jotta turvallinen, hyvä
hoito, oikea hoito, voidaan potilaalle mahdollistaa, sote-keskus tarvitsee potilaan aikai-
49



Pöytäkirjan asiakohta PTK 34/2017 vp
semmat tiedot sekä se tarvitsee tiedot olemassa olevista sairauksista, lääkityksestä, lääkeal-
lergioista, monista muista asioista. Tässä kompastuskivi on monella tapaa nimenomaan
tämä toimiva tietojärjestelmä. Nyt ministeri Risikko äsken totesi, että jos ei tämä toimi,
niin sitten hoidetaan se jotenkin muuten. Nyt kysyisin teiltä, arvoisat ministerit: miten te
tulette turvaamaan potilasturvallisuuden tässä tietojärjestelmäproblematiikassa, [Puhe-
mies koputtaa] että potilasturvallisuus ei kärsi... [Puhemies koputtaa]

Ensimmäinen varapuhemies Mauri Pekkarinen:  Anteeksi, mutta...

...tässä uudistuksessa?

Ensimmäinen varapuhemies Mauri Pekkarinen: ...minä joudun tulemaan päälle sil-
loin, kun monta sekuntia ylittyy aika nuijan jälkeen, sitten tulen myös äänellä valitettavasti
päälle.

17.18 Sanna Lauslahti kok (vastauspuheenvuoro): Arvoisa puhemies! Täytyy sanoa, että
meillä on muuten vissi ero sen teidän vasemman laidan ja meidän oikean laidan välillä ja
kysymyksessä on ero siinä, miten me suhtaudumme ihmisiin ja ihmisten kykyyn tehdä
omia ratkaisuja. Teidän näkemyksenne on se, että ihmiset ovat hallintoalamaisia, ja me
näemme taas, että jokaisella ihmisellä on itsemääräämisoikeus, on sitten vammainen tai ta-
vallinen ihminen. Tämä on se perimmäinen ero siinä. Tänä päivänäkin, kun meillä on jul-
kisen sektorin sisällä valinnanvapaus, yhä enemmän on tärkeää viestiä, että ihmiselle sa-
notaan, että sinulla on mahdollisuus valita, vaikka tämä ei sitten käyttäisikään sitä mahdol-
lisuutta.

Yksi asia, jonka nostan tähän loppuun: Olen samaa mieltä, että järjestöjen osalta tulee
varmistaa, että maakuntalaissa on järjestöillä asema, jotka tarjoavat vapaaehtoistyötä,
muun muassa vertaistukea. Niiden asema tulee ehdottomasti varmistaa ja kirjata lainsää-
däntöön.

17.19 Sirpa Paatero sd (vastauspuheenvuoro): Arvoisa herra puhemies! Tässä on todel-
lakin ideologista eroa siinä, että me haluamme, että meillä tulevaisuudessakin kaikille ih-
misille on palvelut olemassa. Nyt tässä ovat nämä riskit, jotka asiantuntijat ovat tuoneet
esille, ja ne eivät ole meidän keksimiämme riskejä, vaan ne asiantuntijoiden sadat lausun-
not ovat tästä samaa mieltä. 93 prosenttia sote-johtajista pelkää, että tämä ei toteuta niitä, ja
he ovat niitä ihmisiä, jotka tällä hetkellä vastaavat lähes maailman parhaasta sosiaali- ja
terveydenhuollon järjestelmästä. He ovat huolissaan. Minä en ymmärrä, mistä löytyvät ne
asiantuntijat, joita te kuuntelette. Me haluamme sosiaalidemokraatteina, että kaikille ihmi-
sille on tulevaisuudessa palvelut. Sen takia minä en ymmärrä — vielä kerran — kun kou-
luterveydenhuolto pystyttiin turvaamaan julkisen palvelun tuotantona, miksi neuvoloita ei
pystytä turvaamaan julkisen palvelun tuotantona.

17.20 Hannakaisa Heikkinen  kesk  (vastauspuheenvuoro): Arvoisa herra puhemies!
Sama homma jatkuu täällä. Oppositio, erityisesti demarit, jatkaa valinnanvapauden lain-
säädännön lausuntokierroksella tulleita huolia, joihinka tässä on monen ministerin puheen-
vuorossa kerrottu ne aiotut korjaukset. Tämä keskustelu ei vie tätä hommaa eteenpäin.
50



Pöytäkirjan asiakohta PTK 34/2017 vp
Mutta, puhemies, vielä toiseen asiaan. Tässä on keskusteltu paljon tästä yhtiöittämises-
tä. Ministeri Rehula sanoi — suora lainaus — näin: "Yhtiö on käyttökelpoinen organisaa-
tiomuoto. Yhtiöittämällä voidaan selkeimmin varmistaa vaikuttavuuden ja kulujen vertail-
tavuus ja läpinäkyvyys." Olen täysin samaa mieltä. Mielestämme tätä meidän veronmak-
sajina täytyy vaatia myös julkisella sektorilla. Se, tekeekö terveyskeskus oikeita asioita,
tuotetaanko terveyttä ja palveluja maksimaalisesti, on todella tärkeää ja myös tärkeä moti-
vaattoritekijä meidän yli 200 000:lle sote-sektorin työntekijällemme. He haluavat tehdä
parhaan ammattitaitonsa mukaan. 

17.21 Thomas Blomqvist r (vastauspuheenvuoro): Värderade herr talman! Valfrihet i sig
är bra och bolagiseringen behöver inte heller vara ett problem, men den här modellen som
regeringen har gått in för är nog synnerligen krånglig och byråkratisk. Framför allt är jag
orolig för hur integrationen ska kunna lyckas i den här.

  Arvoisa puhemies! Mietin vielä, miten integraatio tämän kautta pystytään toteuttamaan.
Tässä ovat kyllä ministerit vastanneet, että määräämällä tai ohjaamalla tämä toteutuu, mut-
ta olen kyllä samaa mieltä kuin esimerkiksi Espoo, joka toteaa lausunnossaan, että "esitet-
ty valinnanvapausmalli on haaste palvelujen integraatiolle ja sitä kautta palvelujen vaikut-
tavuudelle ja saatavuudelle" ja myös: "Julkiset sosiaali- ja terveyspalvelut eriytyvät useak-
si järjestelmäksi. Perusterveydenhuolto ja erikoissairaanhoito ovat erillään rahoituksen,
johtamisen ja potilasohjauksen näkökulmasta." Miten käytännössä pystytään valvomaan ja
ohjaamaan, että tämä integraatio toteutuu?

Ensimmäinen varapuhemies Mauri Pekkarinen:  Myönnän debatin tässä vaiheessa vie-
lä vastauspuheenvuorot edustajille Mikkonen, Huovinen ja Hakanen, ja sen jälkeen minis-
tereille tai ministerille — kaikesta päättäen ministerille — 3 minuutin puheenvuoro.

17.22 Krista Mikkonen vihr (vastauspuheenvuoro): Arvoisa puhemies! Olisin kysynyt:
Kuka määrittää sen, millaista palvelua ihminen saa, ja mikä on se palvelulupaus, joka suo-
malaisille nyt annetaan tämän sote-uudistuksen myötä? On esitetty suuria huolia laajan va-
linnanvapauden suhteen sen osalta, että kustannukset voivat karata, ja jos näin käy, niin
mistä sitten saadaan lisärahoitusta? Toki on sanottu, että asiakasmaksut ovat yksi, mikä
joustaa, ja sieltä voidaan kerätä lisää rahaa. Toisena vaihtoehtona on tietysti sitten palve-
lujen tason leikkaus. Mutta tehdäänkö nämä maakunnissa, onko jatkossa sitten eri maakun-
nissa eri palveluja tarjolla ihmisille eritasoisesti, vai tehdäänkö tästä joku valtakunnallinen
linjaus, jossa annetaan se palvelulupaus, mihin jokainen suomalainen on oikeutettu ja mikä
on se minimi?

17.23 Susanna Huovinen sd (vastauspuheenvuoro): Arvoisa herra puhemies! Ideologi-
sia eroja meillä todellakin on, ja ne ovat näkyneet tässäkin keskustelussa. Minusta on hy-
vin erikoista ja vähän valitettavaa, että monesti tuntuu siltä, että julkinen palvelutuotanto
olisi aina kovin tehotonta — ja näinhän ei myöskään monilla ihan kansainvälisillä mitta-
reilla mitattuna Suomessa asianlaita ole. Haluan myös todeta ihan selvyyden vuoksi, että
totta kai me allekirjoitamme sen, että meillä on perusterveydenhuollossa lääkärillepääsys-
sä varmasti kiistatta ongelmia, ja me kaikki tiedämme ja tunnustamme tämän. Mutta juuri
tämän vuoksihan me olimme vielä viime kaudella yhteisesti sitä mieltä, että sote-integraa-
51



Pöytäkirjan asiakohta PTK 34/2017 vp
tion varmistamalla me pystymme pistämään kuntoon ennaltaehkäisyn. Nyt kun integraa-
tiota ei tässä mallissa tule tai se on hyvin vaikeasti toteutettava, on hyvin epäselvää, mihin
nämä meidän paukkumme tässä uudistuksessa nyt sitten laitetaan. Uskon, että tästä perus-
lähtökohdasta olemme vähän erimielisiä, [Puhemies koputtaa] koska meidän mielestäm-
me tässä rikotaan myös jotain sellaista, mikä on tällä hetkellä aivan kunnossa.

17.24 Pertti Hakanen kesk (vastauspuheenvuoro): Arvoisa herra puhemies! Tätä keskus-
telua olen seurannut pitkään tässä, ja tulee vain väistämättä ajatus, että täällä oppositio ha-
luaa tahallisesti väärinymmärtää asioita ja kyseenalaistaa samoja asioita moneen kertaan.
Totta kai se on opposition oikeus, mutta todella kun ajattelee sitä, että halutaan oikeasti teh-
dä iso uudistus, jossa hallitus nyt on onnistunut ja saadaan oikeasti vaikuttavuutta sinne
palvelujen tuottamiseen, niin olkaa myöskin sitten — te puhutte koko ajan valinnanvapau-
desta, halutaan ehkäistä sitä valinnanvapautta — mukana valitsemassa nyt hyvää uudistus-
ta Suomeen ja olkaa mukana siinä sillä tavalla, että voidaan oikeasti tätä viedä eteenpäin.

Sitten pitää muistaa se, ettei tämä valinnanvapaus ole mikään sellainen asia, jota täytyy
pelätä, koska täytyy miettiä, että nyt hallitus esittää siihen myöskin siirtymäaikaa. Kun
kaikki maakunnat eivät ole samassa asennossa, elikkä siellä on erilaisia asentoja ja val-
miuksia tällä hetkellä, niin siihen annetaan oiva mahdollisuus. Sitten täytyy muistaa yksi
asia: sitä asiakasta ei voi valita, vaan asiakas valitsee. Muistakaa se nyt, hyvät ihmiset, joka
kerta

Ensimmäinen varapuhemies Mauri Pekkarinen:  Nyt ministerille puheenvuoro. Sen
jälkeen täällä listalla ovat edustajat Haatainen, Saarakkala, Laitinen-Pesola ja Taavitsai-
nen. — Nyt ministeri, 3 minuuttia.

17.26 Perhe- ja peruspalveluministeri Juha Rehula: Arvoisa herra puhemies! Täällä
on oltu huolissaan integraatiosta, ja viimeisin kysymys tähän liittyen oli, kuka sitä valvoo,
että se toteutuu. Jos tässä lakipaketissa jotakin on, niin tässä on kyllä valvontaa ja on val-
vonnan valvontaa, eli näiltä osin valvonnan puutteeseen se integraation toteutuminen ei
jää. Toisekseen rahoitusratkaisu on sen kaltainen, että se kannustaa.

Puhuin edellisessä puheenvuorossani, että tässä lakipaketissa on monta sellaista asiaa,
että jos on A, niin siitä seuraa B. Sama henkilö, joka on tänään käyttänyt tässä salissa pu-
heenvuoron, jossa hän oli huolissaan henkilöstön asemasta, käytti puheenvuoron, jossa hän
totesi, että kun tähän tulee tämä vuoden aika, minkä ajan ihmisen pitää sitoutua siihen pal-
velutuottajaan, niin kyllä tässä valinnanvapaus aika ohueksi jää. Kannattaisi nyt päättää,
mitä haluaa. Jos haluaa turvata henkilöstön aseman, niin esimerkiksi tätä kautta, että ihmi-
sen pitää sitoutua, edesautetaan, että sitä epävarmuuden ja hämmennyksen tilaa, jota tässä-
kin keskustelussa on tahallisesti yritetty levittää, voidaan vähentää.

Ict:n osalta: Hallitus vastauksessaan totesi, että jatkotyön osalta — niin resurssien osalta
kuin osaamisen osalta — tullaan huolehtimaan siitä, että ict-ratkaisuissa päästään niin pal-
jon eteenpäin, että meillä tieto kulkee sinä päivänä, kun sen pitää kulkea.

Sitten järjestöjen asemasta: Tällä hetkellä ollaan tilanteessa, jossa järjestön pitää ihan
itse päättää, tukeutuuko se jatkossa kuntaan vai maakuntaan. Minulta kun on asiaa kysytty,
niin minä olen neuvonut joka ainoaa järjestöjohtajaa ottamaan yhteyttä maakunnan sote-
muutosjohtajaan ja pitämään ääntä siitä, että järjestöt ovat tässä mukana. 
52



Pöytäkirjan asiakohta PTK 34/2017 vp
Täällä nousi esiin tämä yhtiöittäminen. Meillähän on historiassa tilanne, jossa laki oli
ennallaan, mutta kun verottajan tulkinta muuttui, niin vanhusten asumispalvelut piti yhti-
öittää muutamassa viikossa. Tämmöistä tilannettahan ei saisi syntyä, vaan sen pitäisi ta-
pahtua tietoisesti. Se asia, josta itsekin olen huolissani — olen muutamasta muustakin
asiasta — on se, että tämä vertaistuen ja sen talkootyön osuus ei häviäisi tässä kokonaisuu-
dessa, että se ei tippuisi organisaatioitten rattaisiin. Tähän ei ole muuta neuvoa kuin olla
yhteydessä valtakunnan tasolla ja maakuntatasolla niihin toimijoihin, jotka sitä muutosta
eteenpäin vievät.

No, mitä sitten tulee Eksoteen: Ei Eksotea tarvitse hajottaa. Aika omituinen organisaa-
tio on se, joka tänä päivänä pystyy tietämään, minkä pitää olla hallinnollinen malli tai toi-
mintatapa 3:n tai 5:n tai 20 vuoden päästä. Jatkossakin meillä on Eksote, johdetaan koko-
naisuutena ja toiminnallisesti ollaan tilanteessa, että ei Eksotea tarvitse hajottaa. Onhan
siellä tänäkin päivänä tulosyksiköitä, jotka ovat hyvinkin itsenäisiä. Toimintamallina, toi-
minnallisesti, Eksote, [Puhemies koputtaa] Siun sote ja nämä pysyvät ihan ennallaan. [San-
na Marin: Entä kaupungit ja aikataulu?]

Ensimmäinen varapuhemies Mauri Pekkarinen:  Ja vielä toistan nämä vastauspuheen-
vuorot, jotka olen merkinnyt tänne, elikkä edustajille Haatainen, Saarakkala, Laitinen-Pe-
sola, Taavitsainen ja Sarkomaa. — Edustaja Haatainen.

17.29 Tuula Haatainen sd (vastauspuheenvuoro): Arvoisa herra puhemies! Vielä ker-
ran: me sosiaalidemokraatit ja koko oppositio haluamme, että sote-uudistus tehdään, mutta
me haluaisimme hallittua ratkaisua. Kysynkin: mistä syystä hallitus jääräpäisesti pitää
kiinni nyt tästä yhtiöittämismallista ja vie sitä eteenpäin tällaisella aikataululla, josta kaik-
ki asiantuntijat varoittavat, että siitä tulee kaaos?

Kelasta varoitetaan nimenomaan näitten tietojärjestelmien yhteentoimivuudesta. He to-
teavat lausunnossaan tästä toimeentulotukiuudistuksesta, joka on nyt aika lailla ollut on-
gelmissa, että pelkästään sen yhden toimijan sisällä, Kelan sisällä, kesti 2,5 vuotta, että ne
ict-järjestelmät saatiin toimimaan, ja he varoittavat, että hallituksen yhtiömalli valinnanva-
paudesta on esitetyllä tavalla mahdoton, jos on tarkoitus, että valinnanvapauden palveluita
[Sari Sarkomaa: Väärä väite, ei se ollut niin!] ovat alusta asti tukemassa kattavat ja asia-
kasystävälliset ict-ratkaisut. Tästä puhuvat kaikki tahot. Myös maakuntien taholta tulee
viestiä, että tämä tehdään kertarysäyksellä, [Puhemies koputtaa] niin nopeasti ja väärällä
tavalla, että tässä potilasturvallisuus vaarantuu.

17.30 Vesa-Matti Saarakkala ps (vastauspuheenvuoro): Arvoisa herra puhemies! Edus-
taja Marin kysyi täällä, mikä tämä aikataulu tämän uudistuksen ja valinnanvapauteen siir-
tymisen osalta on. [Sanna Marin: Kaupunkien asemasta!] Ainakin sen tiedon mukaan,
mikä minulla ja perussuomalaisten eduskuntaryhmällä on, perustellusta syystä, [Sanna
Marin pyytää vastauspuheenvuoroa] perusoikeuksiin ja peruspalveluiden toimeenpanoon
liittyviin välttämättömiin syihin perustuen, tämä valinnanvapaus on mahdollista lykätä
maakunnan toiveesta vuoden 2020 loppuun asti, eli tämä on ikään kuin se takaraja. 

Ja mitä yhtiöittämiseen tulee, niin siitä toki on eri käsityksiä, onko se pakollista vai ei,
mutta tässä sitä nyt tehdään ja sillähän tähdätään siihen, että voidaan siellä valinnanvapaus-
markkinoilla sitten toimia. Olisihan se aika erikoista, että meillä olisi valinnanvapausmark-
53



Pöytäkirjan asiakohta PTK 34/2017 vp
kinoilla sellainen toimija, [Puhemies koputtaa] jolla olisi loputtomat rahalliset resurssit ve-
rojen myötä. 

17.32 Jaana Laitinen-Pesola kok (vastauspuheenvuoro): Arvoisa puhemies! Täällä kes-
kustelussakin on moneen otteeseen sanottu, että meidän suurin ongelmamme on tällä het-
kellä perusterveydenhuollossa se, että ei pääse lääkäriin. Minä toivoisin, että me nyt laa-
jentaisimme hieman tätä keskustelua. On sitten valinnanvapaus tai ei ole valinnanvapaut-
ta, niin kysymyshän on siitä, että meillä olisi toimivat työnjaot ja että nimenomaan silloin,
kun tarvitsee, pääsee sen ammattilaisen vastaanotolle, jota tarvitsee. Se voi olla fysiotera-
peutti, se voi olla diabeteshoitaja, se voi olla astmahoitaja. Eli kysymys ei ole pelkästään
siitä, onko se lääkäri, vaan se voi olla joku muu ammattilainen.

Toinen on se, kun tässä kannettiin huolta siitä, että kun valinnanvapaus tulee, niin miten
ihmiset osaavat valita. Valinnanvapaus ei mitenkään ruineeraa sitä koulutetun ammattilai-
sen velvollisuutta ohjata ja neuvoa potilaita jatkossakin.

17.33 Satu Taavitsainen sd (vastauspuheenvuoro): Arvoisa puhemies! Toivoisin, että
ministerit voisivat kertoa vielä enemmän tästä sote-asiakasmaksulaista, joka kuuluu tähän
uudistukseen ja on käsittääkseni tulossa voimaan 1.1.2019. On aika huono juttu, ettei se ole
meillä tässä kokonaisuudessa käsittelyssä. Sote-asiakasmaksut ovat Suomessa kansainvä-
lisesti todella korkeat, ja niitä pitäisi alentaa. Tätä tilannettahan pahensi se, että hallitus vii-
me vuonna antoi kunnille luvan ja mahdollisuuden korottaa näitä maksuja 30 prosentilla, ja
tätähän käytettiin hyväksi monissa kunnissa. Nykyään sitten terveyskeskusmaksu on 20,90
ja sairaalan poliklinikkamaksu on 41,70 monissakin paikoissa. Esimerkiksi Mikkelissä
tämä tarkoittaa sitä, että useampi kuin joka kymmenes mikkeliläinen on jättänyt käymättä
lääkärissä rahan puutteen vuoksi. Tämä tieto on peräisin eilen kaupunginhallituksessa kä-
sitellystä tilinpäätöksestä. [Puhemies koputtaa] Aiotteko alentaa näitä maksuja?

Ensimmäinen varapuhemies Mauri Pekkarinen:  Vielä vastauspuheenvuoro edustaja
Sarkomaalle.

17.34 Sari Sarkomaa kok (vastauspuheenvuoro): Arvoisa puhemies! Sote-uudistus teh-
dään siksi, että julkisen vastuulla oleva sosiaali- ja terveydenhuolto olisi parhaimmillaan.
Valinnanvapaus on osa sitä. Pidän erittäin hyvänä, kun nyt kuulin, että hallitus ei hosu täs-
sä valinnanvapauslainsäädännön valmistelussa. Se lainsäädäntöpalaute, kun sen lukee, on
kuin koko Dostojevskin tuotanto, ja se on huolella käytävä läpi. 

Itse pidän kolmea asiaa tärkeänä. Erittäin tärkeää on, että katsotaan, että julkiset palve-
luntuottajat ehtivät mukaan. Me emme halua monopoleja, me emme halua oligopoleja. Jot-
ta monituottajamalli toimii, siellä pitää olla julkisen tuottajan vahvasti mukana, pk-yritys-
ten, yksinyrittäjien ja järjestöjen. Toisena: on tärkeää, että vaikutukset henkilöstöön läpi-
valaistaan, ihmiset tekevät ne palvelut. Kolmanneksi: kyllä näin helsinkiläisenä sanon, että
aikataulujen on oltava sellaiset, että Uusimaa on mukana. Nämä ovat tärkeitä, ja niitä erit-
täin tarkkaan katson.

Oppositiolle sanon: Teidän sote-mallissanne on sellainen kilpailutusmalli, joka suosii
isoja yrityksiä, eli siinä, millä tavalla kunnat kilpailuttavat, isot pärjäävät. Valinnanvapau-
dessa voidaan [Puhemies koputtaa] asettaa kriteerit niin, että pk-yritykset, ammatinharjoit-
54



Pöytäkirjan asiakohta PTK 34/2017 vp
tajat, järjestöt voivat tulla mukaan ja ihminen valitsee... [Puhemies keskeyttää puheenvuo-
ron puheajan ylityttyä]

Ensimmäinen varapuhemies Mauri Pekkarinen:  Arvoisa edustaja, aika reippaasti ylit-
tyi sovittu aika. — Nyt siirrytään puhujalistaan, kuitenkin niin, että jos ministerillä vielä
nyt tässä kuullun perusteella on aihetta esimerkiksi minuutin puheenvuoroon... Näköjään
ei ole. Eli siirrymme ... [Sanna Marin: Olen kaksi kertaa kysynyt, vielä ei ole tullut vastaus-
ta yksinkertaiseen kysymykseen!] — Anteeksi edustaja, minä olen, ainakin toistaiseksi,
puhemiehenä tässä. Minä myönnän teille vastauspuheenvuoron, kun te sitä pyydätte. Äs-
ken kun pyysitte, juuri teitä ennen oli pyytänyt edustaja Taavitsainen, joka edustaa samaa
puoluetta ja on sosiaali- ja terveysvaliokunnan jäsen. Siitä syystä myönsin hänelle sen pu-
heenvuoron, kun hän tässä minun johtamassani keskustelun osassa ei ollut yhtään puheen-
vuoroa saanut. Mutta, edustaja Marin, jos teillä vielä on jotain, niin olkaa hyvä, nyt on vas-
tauspuheenvuoro teillä.

17.36 Sanna Marin sd (vastauspuheenvuoro): Kiitos, arvoisa puhemies! Olen täällä nyt
kaksi kertaa kysynyt vallan yksinkertaista kysymystä. En ole pitänyt ideologista puheen-
vuoroa vaan kysynyt yksinkertaista kysymystä, koska haluan siihen vastauksen. 

Voivatko vai eivätkö voi kaupungit vastaisuudessa toimia palveluntuottajina? Tällainen
uutinen viime viikolla lehdistä luettiin, ja nyt haluan tähän vastauksen. Toivon, että minis-
teri vastaa. Tämä ei ole ideologinen puheenvuoro, tämä on aito kysymys.

Toinen asia, mitä kysyin, on tämä aikataulu. Voiko se siirtymäaika olla, ei suinkaan
tämä puoli vuotta suuntaan tai toiseen, vaan jopa kaksi vuotta? 

Näihin kahteen asiaan haluan vastauksen. Te olette ministeri. Älkää pitäkö meitä kan-
sanedustajia pilkkananne vaan vastatkaa. 

Ensimmäinen varapuhemies Mauri Pekkarinen:  Siirrymme puhujalistaan.

17.37 Hannakaisa Heikkinen kesk: Arvoisa herra puhemies! Sote on puhuttanut paljon
myös kuntavaalikentillä. Eräs keskustelu jäi minulle erityisesti mieleen. Noin seitsemän-
kymppinen eläkeläispariskunta tuli luokseni ja sanoi, että hallitus tekee todella typerästi,
kun toteuttaa sote-uudistuksen. He kokivat, että kaikki on hyvin: heillä on hyvät työeläk-
keet, he ovat suhteellisen terveitä, he pääsevät terveyskeskukseen viiveettä, ja heiltä on ly-
hyt matka yliopistosairaalaan, jos he tarvitsevat erikoislääkärin palveluita. Ja heillä oli va-
raa käydä myös yksityislääkärillä, jos he niin haluavat. Kelahan korvaa myös tuosta käyn-
nistä osan. Niinpä, mihinkä he sote-uudistusta tarvitsevat?

Moni pienen maakunnan laitamilla olevan kunnan asukas on puolestaan tullut kerto-
maan huolensa sote-uudistuksesta: Viedäänkö ne vähäisetkin sosiaali- ja terveyspalvelut
pois kuntakeskuksista? Entä jos valinnanvapauden myötä ei tule yrityksiä tarjoamaan sote-
palveluita, eikö silloin palveluita saa ollenkaan? Entä jos eläke ei riitä terveyspalveluiden
hankkimiseen? Vaikka Kela korvaa taksimatkoista 25 euron yli menevän osan, maksaa
edestakainen taksikyyti keskussairaalaan 50 euroa. Tarvitsevatko nämä ihmiset sote-uudis-
tusta, jonka moni oppositiopuolue on valjastanut vaaliasiaksi? He pelottelevat uudistuksel-
la, ja liikkeelle lasketaan perättömiä tietoja.

Moni kuntapäättäjä on vuosien varrella myös tuskaillut sitä, että yhdenkin pitkäaikaista
erikoissairaanhoitoa vaativaa potilaan, esimerkiksi onnettomuuden jälkeen hengityskonee-
55



Pöytäkirjan asiakohta PTK 34/2017 vp
seen joutuneen potilaan, hoito on saattanut tehdä satojentuhansien loven kunnan vuosibud-
jettiin. Tarvitsevatko nämä kuntapäättäjät sote-uudistusta?

Arvoisa puhemies! Sote-uudistusta on yritetty eri hallituskokoonpanoilla jo toistakym-
mentä vuotta. Se on Suomen itsenäisyyden historian ajan suurin uudistus, ja sen aikaansaa-
minen on välttämätöntä. Nykyisillä sosiaali- ja terveydenhuollon rakenteilla kymmenissä
miljardeissa olevat vuotuiset menot yhä voimakkaammin pakkautuvat erikoistason palve-
lujen kustantamiseen. Samalla peruspalvelut ja terveyden ja toimintakyvyn tukeminen eli
ennaltaehkäisy jäävät koko ajan pienemmälle huomiolle ja rahoitukselle. Tämä kehitys on
pysäytettävä, ja siitä sote-uudistuksessa on kyse. 

Ihmiselle näkyvänä muutos, minkä sote-uudistus tuo, on se, että hoitoketju tulee ole-
maan katkeamaton. Asiakkaan ja potilaan hoito ei enää ole sattumanvaraista ja epävarmaa
eri ammattilaisten konsultointia, tietojen riittämättömyyttä lääkäriltä toiselle ja jatkuvaa
soittelua omien asioiden perään. Niin, sote-uudistuksen perusajatus on, että sosiaali- ja ter-
veydenhuollon ammattilaiset omaksuvat uudenlaisen tavan tehdä yhteistyötä potilaan par-
haaksi ja niin, että myös potilas saadaan motivoitua ottamaan vastuuta omasta terveydes-
tään tai leikkauksen jälkeisestä kuntoutuksestaan, ja että ne sähköiset tietojärjestelmät,
joissa potilaiden sairauskertomusten, lääkitysten, röntgenvastausten ja laboratoriokoetu-
losten pitäisi kulkea, saadaan kulkemaan. Esteettömästi toimivat tietojärjestelmät ovat
koko sote-uudistuksen edellytys.

Arvoisa puhemies! Keskusta halusi sote-uudistuksen toteuttamisen hallitusohjelmaan
siksi, että meille on aivan perusajatus se, että me haluamme turvata riittävät sosiaali- ja ter-
veyspalvelut myös pienten kuntien kasvukeskuksista kauempana oleville kansalaisille,
myös niille kansalaisille, joita ei ole siunattu täydellisellä terveydellä, niille kansalaisille,
joilla ei ole ulottuvillaan työterveyshuoltoa, ja niille kansalaisille, joilla ei ole iso palkka tai
eläke turvanaan. Keskusta haluaa sote-uudistuksen, jotta kunnat ja kuntapäättäjät voivat
keskittyä paremmin kunnan elinvoiman, koulutuksen, kulttuurin, rakentamisen, infran ja
kuntalaisten hyvinvoinnin ja terveyden edistämiseen.

Arvoisa puhemies! Mitä minä vastasin sille hyvinvoivalle eläkeläispariskunnalle, mi-
hinkä he tarvitsevat sote-uudistusta? Minä tein vastakysymyksen, onko heillä lapsia. He
vastasivat, että on kolme ja on yhteensä seitsemän lastenlasta. Sanoin, että teillä on kym-
menen hyvää syytä toivoa, että sote-uudistus saadaan vihdoin maaliin. Meillä on yksi maa-
ilman laadukkaimmista erikoissairaanhoidoista, mutta me olemme hieman sokaistuneet
siitä ja unohtaneet, että kustannustehokkainta ja inhimillisesti kestävintä on huolehtia pe-
rustason palveluista. Me muistamme ihannoida sitä lääkäriä, joka onnistuneesti leikkaa
keuhkosyövän, mutta kuka nostaa kunniaan sen terveyskeskuslääkärin, joka motivoi sadat
asiakkaat lopettamaan tupakoinnin? Peruspalvelut kunniaan, ne ovat sote-uudistuksen sie-
lu.

17.42 Vesa-Matti Saarakkala ps: Arvoisa herra puhemies! Hallituksen historiallinen re-
formi sote- ja maakuntauudistus on siihen liittyvän valinnanvapauslainsäädännön osalta
saanut juuri päättyneellä lausuntokierroksella odotetusti paljon kritiikkiä. Hallituspuolueet
ovat katsoneet totuutta silmiin ja tänä aamuna pihtisynnyttäneet tarvittavat muutokset va-
linnanvapauteen. Me teimme sen. Valta valinnanvapauden tulevaisuudesta on maakunnil-
la. Kuten lausunnoista kävi ilmi, valinnanvapaus aiemmin esitetyssä muodossa koettiin ris-
kialttiiksi kustannusten, julkisen palvelutuotannon ja käytännön toteuttamisen osalta. Mo-
nen mielestä oltiin haukkaamassa liian suurta palaa kerrallaan. Pitäisi edetä vaiheittain,
56



Pöytäkirjan asiakohta PTK 34/2017 vp
maltillisemmin ja huolellisemmin valinnanvapauden osalta. Tänään uudelleen luotu valin-
nanvapaus on kuitenkin hyvä. Se, mikä aiemmasta esityksestä säilytetään, on, että kartano-
Volvolla ei enää pääse kiilaamaan Esla-kuskin ohi lääkärille, vaan jonotusaika on tulevai-
suudessa molemmille sama.

Arvoisa puhemies! 18 alueen maakuntamalli sinänsä on kerännyt laajasti kiitosta. Ja jos
ajatellaan puhdasta maakuntamallia soten kannalta ilman valinnanvapautta, siinäkin jo to-
teutuisi kaikki oleellinen, se täytyy tunnustaa.

Ensiksikin, kuilu perusterveydenhuollon ja erikoissairaanhoidon väliltä saataisiin kurot-
tua umpeen, kun molemmille olisi sama järjestäjä ja käytännössä myös sama tuottajamaa-
kunta. Palveluiden integraatio toteutuisi paljon nykyistä paremmin, kun tieto kulkisi ja osa-
optimointi jäisi pois. [Susanna Huovinen: Näin se on!]

Toiseksi, monin paikoin riivaava lääkäripula saataisiin kuriin, kun maakunta olisi työn-
antajana ja rekrytoijana myös maakuntien reuna-alueilla pienten kuntien ja Paras-puitelain
pakottamien yhteistoiminta-alueiden sijaan. Terveyskeskukset eivät olisi enää lääkärifir-
mojen armoilla ja niiden renkejä, vaan lääkärifirmat terveyskeskusten renkejä. Marssijär-
jestys olisi oikea. Lääkärille pääsy, joka on kansainvälisestikin vertaillen Suomessa hanka-
laa, helpottuisi huomattavasti.

Kolmanneksi, haastavasta ikärakenteesta tai esimerkiksi muuttotappiosta kärsivät kun-
nat saisivat keskittyä oman alueensa elinvoimaisuuden kasvattamiseen ja realistiseen pit-
kän tähtäimen politiikkaan turhien ja kliseisten toiveiden tynnyri -strategioiden sijaan, kun
sote-menot olisivat maakunnan ja valtion vastuulla. Maakunta-sote tuo ne paljon puhutut
leveät hartiat ja kantokyvyn koko maahan. Luonnottomilla kuntaliitoksilla ei saada yleen-
sä aikaan muuta kuin pahaa mieltä. Niissä on kyse nollasummapeleistä, joista ei pääsään-
töisesti ole mitään lisäarvoa liitosten kaikille osapuolille. Jatkossa kuntaliitoksia ei tehtäisi
enää hokkuspokkustemppujen tavoin — toisin kuin tähän asti — vaan ne olisivat aidosti
harkittuja ja niitä olisi paljon vähemmän.

Vielä viimeisimpänä muttei suinkaan vähäisimpänä huomiona: Maakunnallisella sote-
uudistuksella on hyvinkin mahdollista saavuttaa tavoiteltu 3 miljardin euron kustannuske-
hityssäästö vuoteen 2029 mennessä, kun saamme jo ennestään tehokkaan sote-järjestel-
mämme päivitettyä 2000-luvulle niin, että myös toimenpiteiden vaikuttavuus lisääntyy,
kun palvelut saadaan saumattomasti ja oikea-aikaisesti. Tällöin on myös vastaavasti varaa
säästää jostakin sote-puolella, sillä terveempi väestö tarvitsee vähemmän kalliita lääkkei-
tä, leikkauksia, laitoshoitoa ja niin edelleen. Kaikki voittavat.

Arvoisa puhemies! Eduskunnan on nyt tuettava hallitusta pyrkimyksissä valmistaa tä-
hän uudistukseen sellainen valinnanvapausmalli, joka lisää kilpailua, edistää ja monistaa
hyviä käytäntöjä ja on aidosti uudistava mutta samalla realistinen. Hallitus ratkaisuhakui-
suudessaan tarjoaa nyt kättään oppositiolle. Tarttukaa käteemme, tulkaa mukaan tuke-
maan niitä voimia, jotka haluavat saada tämän uudistuksen maaliin. Tulkaa joukkoomme.
Tehdään tästä uudistuksesta yhdessä sellainen, että se sopii syntymäpäivälahjaksi 100-
vuotiaalle Suomi-neidolle. Vastuullinen oppositio, tukekaa perussuomalaisia, antakaa voi-
maa. Kyllä tästä vielä hyvä saadaan. Lopussa kiitos seisoo.

17.47 Sanna Lauslahti kok: Arvoisa puhemies! Täällä oppositiosta nousi esille, että on
kuin päivä murmelina, mutta eiköhän tässä voisi sanoa, että kyllä oppositiokin on oman
osuutensa tehnyt tässä, tehnyt tänne meidän eduskuntaan tämmöisiä uusintaohjelmia, jois-
ta saadaan aina uudestaan puhua. Toisaalta voi sanoa, että kyllä se sosiaali- ja terveyden-
57



Pöytäkirjan asiakohta PTK 34/2017 vp
huollon uudistus kaipaakin tätä puhetta ja pohdintaa, jossa löydetään ehkäpä yhteisiä lin-
joja.

Ensinnäkin siitä, onko valinnanvapaus se kaikista vaativin osuus tästä muutoksesta:
Väittäisin, ettei ole. Väitän enemmänkin, että maakuntauudistus itsessään on vieläkin vaa-
tivampi kuin valinnanvapaus johtuen siitä, että me puhumme yli 200 000 ihmisen uudel-
leenorganisoinnista uusiin maakuntiin. Otan esimerkin, joka on noussut täällä jo aikaisem-
minkin: Uudenmaan maakunnassa on 55 000 työntekijää ja 30 000 ammattilaista ja osaa-
jaa järjestöissä ja yrityksissä eli lähes 100 000 ihmistä, mikä on enemmän kuin meidän pie-
nimmässä maakunnassa väkeä. Väittäisinpä jopa, että meillä tullaan vaatimaan kyllä todel-
lisia muutosjohtajia ja myöskin toiminnan johtamisen osaajia.

Valinnanvapaudesta muutamia ajatuksia: 
Ensinnäkin sanoisin, että tämä malli, joka on nyt hallituksen käsistä tullut meille ehdo-

tuksena, on parasta, mitä olen pitkiin aikoihin nähnyt. Perustan sen siihen, että ensimmäis-
tä kertaa olen nähnyt, kuinka asiakkaat, meidän kansalaiset, on jaettu neljään erilliseen
osaan sen mukaan, minkälaiset heidän elämäntilanteensa ovat ja minkälaisia erilaisia toi-
mintamalleja näissä elämäntilanteissa tarvitaan.

Ensimmäinen osa on — jokainen meidän kansalaisista on osa sitä — että väestön ter-
veyttä ja hyvinvointia tuetaan. Tässä kohdin tietenkin kunnilla tulee olemaan ensiarvoinen
rooli, ja sitten tuleekin kysymys, minkälaisia bonuksia meillä annetaan kunnille siitä hy-
vinvointitehtävästä, jolla sitten myöskin säästetään niitä sosiaali- ja terveydenhuollon pal-
veluita. Tällä hetkellä rahoitusmalli palkitsee maakuntia enemmänkin siitä, että on sairaut-
ta enemmän, eikä niinkään siitä, että vähennetään vaikka diabetes kakkosta sairastavien
määrää, jonka tiedetään suoraan aiheuttavan monisairautta pitkällä aikajänteellä ja myös-
kin, voi sanoa, kustannuksia.

Sitten jos katsotaan yhtä osuutta, jossa meillä on, voi sanoa, se suurin määrä, puhutaan
integraation määrän tarpeesta, niin 10 prosenttia meidän kansalaisista on sellaisia, jotka
käyttävät noin 80 prosenttia sosiaali- ja terveydenhuollon palveluista. Oppositio on täällä
huutanut integraation perään. Integraatio ei synny ainoastaan siitä, että pistetään organisaa-
tiossa toimintoja yhteen, se syntyy ennen kaikkea siitä, että me teemme sen asiakas-, ih-
mislähtöisellä tasolla. Tässä kohdin tämä 10 prosentin joukko tulee olemaan maakunnan
vastuulla: siellä on asiakasvastuullinen henkilö, joka tekee asiakaspalvelusuunnitelman eli
integroi näiden meidän vaikkapa päihde-, mielenterveys- tai vammaishenkilöiden palve-
lut, minkä jälkeen heillä on mahdollisuus käyttää valinnanvapautta, vaikka kuntoutuspai-
kan valinnan suhteen. Sanoisin, että tämä on sitä todellista integraatiota, johon on yhdistet-
ty hallittu valinnanvapaus.

Toisaalta, jos ajatellaan satunnaisesti palveluita tarvitsevia henkilöitä — otetaan vaikka
rouva Pikku Huopalahdesta: Rouva Pikku Huopalahdesta käy Laakson terveysasemalla,
kun hänellä ei ole muita vaihtoehtoja, kun ei ole kuitenkaan kovin suuria tuloja. Valinnan-
vapaus tuo rouvalle mahdollisuuden myöskin valita Dextran, joka on siellä lähellä. Olete-
taan, että Laakson terveysasemalle on pidempi jono ja Dextraan on lyhyempi jono. Rou-
valle tulee ensimmäistä kertaa elämässään mahdollisuus valita paikka, mihin hän pääsee
nopeammin hoitoon. En ymmärrä, miksi oppositio vastustaa sitä, että jokaiselle tulee mah-
dollisuus valita.

17.52 Merja Mäkisalo-Ropponen sd: Arvoisa puhemies! Hallituksen lainvalmistelun
taso on tällä hallituskaudella saanut monien karvat pystyyn. Huonoa lainvalmistelua on
58



Pöytäkirjan asiakohta PTK 34/2017 vp
esimerkiksi se, että hallitus on suhtautunut ylimielisesti asiantuntijoiden arvioihin ja lau-
suntoihin. Se ei siis koske ainoastaan tätä lakiesitystä vaan monia muita jo tätä ennen. Mut-
ta jos tästä lakiesityksestä puhutaan, niin ei taida löytyä kovin montaa asiantuntijaa, jotka
kannattaisivat esimerkiksi tätä hallituksen esittämää valinnanvapausmallia. Hallitus ei ole
mielestäni pystynyt tänään vastaamaan riittävästi asiantuntijoiden ja lausunnonantajien
kritiikkiin. Hallitus on syyttänyt oppositiota pelottelusta, mutta kun kaikki täällä esitetty
kritiikki on tullut asiantuntijoilta ja annetuista lausunnoista, ei suinkaan siis yksinomaan
meiltä, huoli on siis suuri monella taholla, mitä tästä oikein tulee. Hallituksen tapa viedä
huonosti valmisteltua mallia jääräpäisesti eteenpäin herättää suurta ihmetystä monilla ta-
hoilla.

Sote-uudistusta siis tarvitaan, ja SDP hyväksyy hallituksen alkuperäiset tavoitteet sote-
uudistukselle ja myös sille, että järjestämisvastuu siirretään laajempiin kokonaisuuksiin.
Sote-uudistuksen tärkein tavoite on yhdenvertaisten palvelujen saatavuus eri puolilla Suo-
mea sekä eheät hoitoketjut. Ihmisten on päästävä hoitoon, ja pallottelua luukulta toiselle on
vähennettävä, tai se on oikeastaan lopetettava. Valitettavasti hallitus on itse unohtanut
nämä alkuperäiset tavoitteet. Hallituksen mallissa eivät toteudu palvelujen integraatio,
eheät hoitoketjut, tasa-arvo, byrokratian purkaminen eikä edes kustannusten kuriinsaami-
nen. Hallitus on rakentanut mallin, joka johtaa pakkoyhtiöittämiseen ja palveluketjujen ha-
joamiseen, mikä vaikeuttaa myös kustannusten hillintää. Verovarat eivät jatkossa yksise-
litteisesti kohdistu ihmisten palvelujen tuottamiseen, vaan niitä ohjautuu yksityisten voi-
tontavoittelijoiden pussiin. Tämä kertoo aika paljon hallituksen todellisista intresseistä.

Arvoisa puhemies! Valinnanvapaus on minusta hyvä asia. Jo nyt kansalaiset voivat va-
lita terveysaseman, ja erikoissairaanhoidossa lääkäri asiakkaan kanssa yhdessä miettii,
missä sairaalassa esimerkiksi joku toimenpide olisi järkevää tehdä. Tämänkaltainen valin-
nanvapaus on erittäin kannatettavaa, ja sitä on syytä edistää. Valinnanvapaus voitaisiin siis
toteuttaa nykylainsäädännönkin pohjalta siten, että jokaisella olisi oikeus valita oma sote-
keskus. Järjestäjä eli maakunta voisi jopa halutessaan ulkoistaakin näitä keskuksia. Lisäksi
voidaan lisätä palveluseteleiden käyttöä ja ottaa käyttöön henkilökohtainen budjetointi.
Näille ideoille monet asiantuntijatkin ovat näyttäneet vihreää valoa. Erittäin tärkeää olisi,
että maakunnat voisivat itse päättää toimintatavoistaan ja mahdollistaa myös sen, että kun-
nat voisivat olla maakunnan niin päättäessä jopa palveluntuottajina.

Arvoisa puhemies! Sekä asiantuntijat että lausunnonantajat ovat siis suhtautuneet kiel-
teisesti hallituksen malliin. Pakko onkin ihmetellä, aikooko hallitus todellakin jyrätä esi-
merkiksi tämän pakkoyhtiöittämisen läpi. Meillä Pohjois-Karjalassa on kehitetty erinomai-
sesti Siun soten toimintatapaa, ja hyvin harva on meillä sitä mieltä, että hallituksen etene-
mistapa tai -malli olisi hyvä. Eivät edes hallituspuolueiden edustajat valtuustoissa kannata
tätä pakkoyhtiöittämistä. Siun sotea ei haluta yhtiöittää kahden vuoden kuluttua vaan jat-
kaa toiminnan kehittämistä omalla mallilla. Sekä Siun soten valtuusto että suurin osa Poh-
jois-Karjalan kunnista ovat vastustaneet lausunnoissaan pakkoyhtiöittämistä. On pakko
kysyä: Miksi maakunnat eivät saa valita omaa, itselleen sopivaa toimintatapaa? Miksi ei
mahdollisteta tällaisten pilottien käynnistymistä tai jatkamista? Hallituksen malli uhkaa ro-
muttaa sen kehitystyön, jonka olemme Pohjois-Karjalassa saaneet yhteistyössä ja yhdessä
tehden aikaiseksi. Valitettavasti täällä on tänään tullut hyvin ristiriitaista tietoa ministereil-
tä siitä, pitääkö Siun sote uhkaavan pakkoyhtiöittämisen myötä hajottaa. Siis minä en edel-
leenkään tiedä, en saanut vastauksia, sillä ministeri Rehula ja ministeri Vehviläinen vasta-
sivat minun ja edustaja Mikkosen kysymyksiin aivan eri tavoin. Me emme tiedä edustaja
59



Pöytäkirjan asiakohta PTK 34/2017 vp
Mikkosen kanssa, mitä me aiomme Pohjois-Karjalassa sanoa tänään tai huomenna, koska
aivan erilaisia vastauksia saimme.

Lopuksi, arvoisa puhemies: Esitetty aikataulu on täysin mahdoton ja voi johtaa jopa kaa-
okseen. Paremmat palvelut ja kustannusten hillintä jäävät tätä menoa vain haaveiksi. Kes-
kiössä pitäisi olla ihminen, mutta nyt tämä on unohtunut kokonaan.

17.57 Krista Mikkonen vihr: Arvoisa puhemies! Sote-uudistuksen piti kaventaa ihmis-
ten välisiä terveyseroja, sen piti helpottaa hoitoonpääsyä, sen piti tulla nykyjärjestelmää
halvemmaksi. Sanalla sanoen sen piti varmistaa hyvä apu ja hoito kaikille sitä tarvitseville
ihmisille. Näistä tavoitteista kaikki puolueet ovat yhtä mieltä. Mutta sitten tuli keskustan
maakuntauudistus ja kokoomuksen valinnanvapaus. Koko uudistuksen sisältö meni uusik-
si. Keinoista tuli tavoitteita, ja samalla alkuperäiset tavoitteet jäivät unholaan. Hoidon tar-
peessa oleva ihminen jäi järjestelmän jalkoihin. Nyt on otettava takapakkia: on palattava
takaisin uudistuksen alkuperäisiin tavoitteisiin, siihen, että voimme varmistaa kaikille hy-
vän hoivan.

Arvoisa puhemies! Asiantuntija toisensa perään on varoittanut meitä, että hallituksen
esittämällä tavalla tavoite hyvästä hoidosta ei tule toteutumaan. Nämä ovat vakavia varoi-
tuksia, leikimme ihmisten terveydellä. Sote-uudistusta ei ole turhaan kutsuttu vuosisadan
uudistukseksi, se vaikuttaa meidän jokaisen elämään. Jos epäonnistumme, seuraukset voi-
vat olla hyvin vakavat.

Hallituksen lakiesitys sysää vastuun onnistumisesta maakuntavaltuustoille. Valtuuston
vastuulla on varmistaa, että hoitoketjut toimivat. Valtuuston on saatava palveluita tuotta-
vat yritykset, järjestöt ja maakunnan omat liikelaitokset toimimaan yhteistyössä. Valtuus-
ton pitää huolehtia, että maakunta järjestää palvelut, jos muita tuottajia ei ole. Mutta miten,
siihen ei lakiesitys vastaa. Maakunnilla ja valtuutetuilla ei ole sote-taikasauvaa, jota hei-
lauttamalla kaikki saataisiin sujumaan kuin tanssi. Maakuntavaltuustojen työkalut ovat
strategia ja sopimukset palveluntuottajien kanssa. Riittävätkö ne? Monen asiantuntijan ja
lausunnonantajan mielestä eivät. Hallituksen esitys lisää huimasti palveluiden tuottajia.
Maakunnan omien yhtiöiden lisäksi nyrjähtäneitä nilkkoja ja sitkeitä flunssia voivat hoitaa
myös yksityiset terveystalot ja järjestöjen toimipisteet. Maakunnan pitäisi jotenkin varmis-
taa, että hoitoketju toimii ja tieto kulkee, vaikka samaa ihmistä hoitaisi kourallinen eri toi-
mijoita. Entä jos ei toimikaan? Maakunnan on paha mennä sanomaan yksityiselle yrityk-
selle, miten hoito pitää järjestää. Maakuntavaltuustojen piti lisätä demokratiaa, mutta nyt
luodaan järjestelmä, jossa valtuutetut jätetään puun ja kuoren väliin selviytymään mahdot-
tomasta tehtävästä, ja sitä kutsutaan kansanvallaksi. Aito demokratia ei toteudu, jos pää-
töksentekijöille ei anneta sellaista valtaa, jolla vastuun pystyy kantamaan. Maakunnille tar-
vitaan verotusoikeus.

Arvoisa puhemies! Parasta hoitoa on oikea-aikainen hoito. Mahdollisimman varhainen
hoitoonpääsy säästää sekä inhimillistä kärsimystä että rahaa. Sote-uudistuksen tavoitteena
oli, että hoitoon pääsee nykyistä helpommin ja nopeammin. Perustason palveluita piti olla
yllin kyllin saatavilla, jotta vaivat saadaan hoidettua ennen kuin tarvitaan kalliita erikois-
palveluita. Nyt on käymässä päinvastoin. Sote-keskukset saavat rahaa jokaisesta asiak-
kaasta, eivät jokaisesta hoidosta. Se tarkoittaa, että mitä vähemmän hoitoa yhtiö antaa, sitä
enemmän voittoa se voi saada. Silloin peruspalveluita kannattaa tarjota mahdollisimman
vähän, jotta hoito tulee mahdollisimman halvaksi. Se ei haittaa, jos potilaan tilanne pahe-
nee ja hän tarvitsee erikoispalveluita, sillä ne järjestää eri taho. Silloin laskukin menee eri
60



Pöytäkirjan asiakohta PTK 34/2017 vp
osoitteeseen, siis ojasta allikkoon. Sote-järjestelmään tarvitaan sellainen rahoitusmalli,
joka varmistaa peruspalveluiden saatavuuden ja vähentää erikoispalveluiden tarvetta. Hal-
lituksen esittämä malli ei näitä kriteereitä täytä.

Arvoisa puhemies! Ihmisten hyvää hoivaa ei saa uhrata voiton tavoittelulle. Tarvitsem-
me sote-uudistuksen, mutta se on toteutettava ihmisen, ei sote-firmojen, tarpeista lähtien.
Vihreiden mielestä sote-uudistuksessa ei ole tarvetta palata lähtöruutuun. Riittää, että pa-
lataan hallituksen omassa ohjelmassa kirjattuun marssijärjestykseen. [Susanna Huovinen:
Juuri näin!] Taataan ensin saumattomat hoitoketjut ja palveluiden integroituminen niin so-
siaali- ja terveyspalveluiden kesken kuin perus- ja erikoissairaanhoidonkin kesken. Sitten
yhdistetään palveluiden rahoitus. Sen jälkeen lisätään hallitusti valinnanvapautta. Näillä
askelmerkeillä pääsemme kohti yhteisesti määriteltyjä tavoitteita.

18.02 Hanna Sarkkinen vas: Arvoisa puhemies! Koska vaikuttaa siltä, että hallitus ei
kuuntele oppositiota, niin toivottavasti kuuntelette lausunnonantajia. Siltä ei valitettavasti
vaikuta tämän päivän keskustelun pohjalta. Luen tässä nyt joitain otteita oman alueeni eli
Oulun vaalipiirin lausunnonantajien lausunnoista.

Pudasjärven kaupunki toteaa seuraavaa:
"Maakunta- ja sote-uudistus ovat sinällään tarpeellisia, ja niitä kannattaa viedä pääosin

nyt esitetyssä muodossa eteenpäin. Sen sijaan valinnanvapauden toteuttaminen nyt laki-
luonnoksessa esitetyllä tavalla käytännössä tekisi tavoitteeksi asetettujen hyötyjen saavut-
tamisen mahdottomaksi. Valinnanvapaus tällä tavalla toteutettuna lisäisi terveys- ja hyvin-
vointieroja sekä heikentäisi palveluiden yhdenvertaista saatavuutta.

Ehdotettu tapa toteuttaa perustason ja eräiden erityistason palveluiden valinnanvapaus
yhtiöittämisvelvollisuuden ja markkinamekanismien kautta on ristiriidassa sote- ja maa-
kuntauudistukselle alun perin asetettujen tavoitteiden kanssa, jotka koskevat yhdenvertai-
suutta, palveluiden integraatiota ja kustannusten hillintää. Malli rajoittaa palvelujen järjes-
tämisvastuuseen ja itsehallintoon lähtökohtaisesti kuuluvaa oikeutta päättää palveluiden
tuottamistavasta ja ohjata palveluita kokonaisuutena. Järjestämisvastuun kantaminen ja
palveluiden integraatio on käytännössä mahdotonta, kun perustason palvelut siirtyvät yri-
tysten vastuulle ja markkinaperusteiseen ohjaukseen. Palvelutuotanto pirstoutuu maakun-
tien tosiasiallisen ohjausvallan ulkopuolelle, ja eri palveluihin syntyy asiakkaan näkökul-
masta nykyisiin verrattuna uusia rajapintoja.

Lakiluonnoksessa ehdotetusta ohjausjärjestelmästä on käytännössä mahdotonta saada
aikaan kokonaisuutta, jonka avulla saavutettaisiin uudistuksen tavoitteet ja pystyttäisiin
hallitsemaan malliin sisältyvät rakenteelliset riskit." — Se oli siis Pudasjärvi.

Kainuun maakuntauudistus toteaa seuraavaa:
"Valinnanvapauslain toteuttaminen ja toteutuminen on erittäin haasteellista Kainuun

maakunnassa asukkaiden ja asiakkaiden ja alueen yhdenvertaisuuden näkökulmasta. Pitki-
en etäisyyksien ja heikon väestörakenteen takia suuressa osassa Kainuuta valinnanvapau-
den edellyttämä vaihtoehtoinen palvelutarjonta ei kohtuullisella saavutettavuudella toden-
näköisesti toteudu.

Valinnanvapaus voi johtaa sosiaali- ja terveyspalveluiden nykyisten palveluketjujen ha-
jaantumiseen ja sen seurauksena kustannusten nousuun ja palveluiden heikentymiseen.

Yhtiöittäminen ja suoran valinnanvapauden palvelut voivat osaltaan lisätä myös kilpai-
lua sosiaali- ja terveydenhuollon ammattihenkilöstöstä, millä voi olla kuntien ja kuntayh-
tymien henkilöstön palkkauskustannusten korotuspaineita. Edelleen ammattihenkilöiden
61



Pöytäkirjan asiakohta PTK 34/2017 vp
saatavuuden heikentyminen voi vaarantaa sosiaali- ja terveyspalveluiden järjestämisen
asianmukaiseksi, vaikka maakunta kantaa viimesijaisena vastuun palveluiden järjestämi-
sestä. Ammattihenkilöiden saatavuuden heikentyminen voi vaarantaa sosiaali- ja terveys-
palveluiden järjestämisen asianmukaiseksi esimerkiksi päivystystoiminnan osalta." — Se
oli siis Kainuun maakuntauudistus.

Oulun kaupunki toteaa seuraavaa:
"Pelkkä palveluiden saatavuus ei ratkaise väestön terveys- ja hyvinvointieroja. Saata-

vuuden parantuessa on riskinä, että lisääntyvä tarjonta ja kilpailu asiakkaista luovat lisäky-
syntää niissä palveluissa, joissa vaikuttavuuden ja tuotetun terveys- ja hyvinvointihyödyn
näkökulmasta se ei ole tarkoituksenmukaista. On vaarana, että eniten palveluita tarvitsevat
ja heikoimmassa asemassa olevat kansalaiset jäävät vaille hyvää ja vaikuttavaa palvelua
tuottajien pyrkiessä ohjaamaan heidät jonkin toisen tahon vastuulle. Tämä voi jopa lisätä
sekä kustannuksia että terveys- ja hyvinvointieroja entisestään. Esitys ei takaa maakunnal-
le riittäviä ohjauskeinoja niin palveluiden laadun, saatavuuden kuin talouden osalta." — Se
oli siis Oulun kaupunki.

Iin kunta: "Ehdotettu tapa on osin ristiriidassa sote- ja maakuntauudistukselle alun perin
asetettujen tavoitteiden kanssa, jotka koskevat yhdenvertaisuutta, palveluiden integraatio-
ta ja kustannusten hillintää. Järjestämisvastuun kantaminen ja palveluiden integraatio on
haasteellista, kun perustason palvelut siirtyvät yritysten vastuulle ja markkinaperusteiseen
ohjaukseen."

Pohjois-Pohjanmaan liitto: "Rakenteellisena riskinä on, että hyväkuntoiset ja toiminta-
kykyiset asiakkaat käyttävät valinnanvapautta ja hakeutuvat vastaanotolle yhä useammin,
kun taas palvelujen tarpeessa olevat asiakkaat eivät tätä mahdollisuutta käytä, jolloin jär-
jestelmä itse asiassa lisäisi terveys- ja hyvinvointieroja."

Arvoisa puheenjohtaja! Voisin jatkaa näiden lausuntojen lainaamista pitkään. Tarkoi-
tuksenani oli osoittaa se, että erittäin monet lausunnonantajat, niin asiantuntijat kuin alu-
eelliset ja kunnalliset toimijat, ovat nyt erittäin huolissaan siitä, mitä tämä valinnanvapaus-
lainsäädäntö tekee palveluiden integraation, väestön terveyserojen ja kustannusten kannal-
ta. Toivon todella, että hallitus lukee nämä lausunnot ja kuulee niitä.

18.07 Jaana Laitinen-Pesola kok: Arvoisa puhemies! Olin eilen Porissa Satasoten oh-
jausryhmän kokouksessa, ja se oli sellainen sote-kokous, jossa ei puhuttu hallintoraken-
teista vaan keskiössä olivat asiakkaat ja palveluiden tasavertainen saavutettavuus Satakun-
nassa. Täytyy sanoa, että siellä oli kaikilla Satakunnan kunnilla hyvä henki mennä eteen-
päin, ja sen takia olinkin hieman hämmentynyt siitä puheenvuorosta, jonka edustaja Krista
Kiuru täällä piti aikaisemmin liittyen maakunnan sote-valmisteluun. Tuntui kuin eläisim-
me eri maakunnassa.

Tässä uudistuksessa on puhuttu ja puhutaan mielestäni aivan liikaa näistä erilaisista ra-
kenteista, ja silloin helposti paitsioon jäävät asiakkaat, potilaat sekä alan henkilöstö. Kui-
tenkin koko tämä uudistus tehdään asiakkaita varten, ja henkilöstö puolestaan toteuttaa uu-
distuksen käytännössä. Uudistuksen lopputuloksena pitäisi olla hyvin toimiva, laadukkaita
palveluita tuottava palvelujärjestelmän kokonaisuus, jolla tuotetaan terveys- ja hyvinvoin-
tihyötyä kansalaisille.

Koska tuossa hieman moitin sitä, että henkilöstöstä on puhuttu suhteellisen vähän, niin
ajattelin tässä omassa puheenvuorossani nostaa muutamia seikkoja esille.
62



Pöytäkirjan asiakohta PTK 34/2017 vp
Henkilöstö on siis avainasemassa muutoksen onnistumisessa, ja henkilöstön aseman
sekä vaikutusmahdollisuuksien turvaaminen on ensisijaisen tärkeää. Näin pystytään hen-
kilöstö aidosti sitouttamaan muutosprosessin läpivientiin.

Kilpailun lisääntyminen herättää huolta ammattilaisten keskuudessa. Tämä näkyy muun
muassa keskeisten ammattijärjestöjen lausunnoissa. Huoli luonnollisesti kohdistuu sekä
työpaikkojen säilymiseen että työsuhteen ehtoihin tulevaisuudessa. Tätä epävarmuutta voi-
daan ja pitää hälventää pitämällä henkilöstö koko ajan mukana. Tosiasia kuitenkin varmas-
ti on, että jatkossakin ammattitaitoista sosiaali- ja terveydenhuoltohenkilöstöä tarvitaan eri
työpaikoissa itse asiassa enemmän kuin heitä ehkä vapailla markkinoilla on olemassa.

Uudistuksen onnistuminen käytännössä tarvitsee ennakointia, riittävää resursointia ja
hyvää muutosjohtamista. Haluankin korostaa sitä, että henkilöstö tarvitsee hyvää johtamis-
ta. Erityisesti lähiesimiehet ovat avainasemassa tällaisessa pitkässä muutosprosessissa: toi-
saalta heidän pitää osata tukea henkilöstöä ja toisaalta heitä pitää osata tukea tämän muu-
toksen läpiviemisessä. Tämä tuleva muutos haastaa meitä, aiheuttaa epävarmuutta mutta
on aina myös mahdollisuus, vaikka julkisessa keskustelussa, niin kuin täälläkin tänään,
tuntuu siltä, että nämä uhat korostuvat.

Kuten varmasti jokainen meistä, olen minäkin viime viikkojen aikana tavannut paljon
sekä sote-alan ammattilaisia että potentiaalisia potilaita, jotka ovat olleet aika hämillään
siitä, mitä tuleman pitää. Kuitenkin sellainen yksi selkeä johtoajatus näissä keskusteluissa
on ollut, että nyt on se momentum, että jotain pitää tapahtua. Ihmiset todellakin odottavat
sitä, että asioita muutetaan parempaan suuntaan. Näillä henkilöillä on myös ymmärrys sii-
tä, että voi olla, että ihan heti ei tule sitä parasta mahdollista, vaan asioita joudutaan ehkä
myös korjaamaan.

Ajattelinkin, että tähän loppuun on hyvä lainata Tehyn edellisen kunniapuheenjohtajan,
arvostetun terveydenhuoltoalan ammattilaisen Toini Nousiaisen sanontaa. Hän usein sa-
noi, että kannattaa muistaa, että paras on hyvän pahin vihollinen. Eli jospa tehtäisiin nyt ai-
nakin hyvä, ellei ihan sitä parasta aikaansaada.

18.12 Eeva-Johanna Eloranta sd: Arvoisa puhemies! Sote-uudistus on välttämätön. Sitä
tarvitaan ensinnäkin hyvinvointi- ja terveyserojen kaventamiseksi, jotka ovat paisuneet
meillä suuriksi. Rikkaan ja köyhän miehen elinajanodotteen ero on paisunut meillä Suo-
messa pitkälti yli kymmeneen vuoteen, ja tähän tarvitaan korjaus. Aika usein me olemme
Suomessa ottaneet mallia naapurimaasta Ruotsista. Ruotsin vastaavanlaisen terveysuudis-
tuksen tuloksena palvelujen käytön tasa-arvoisuus on kuitenkin heikentynyt. Vähän apua
tarvitsevien lääkärikäynnit ovat lisääntyneet ja paljon tarvitsevien vähentyneet. Siellä on
todettu, että kun keskitytään käyntien lisäämiseen, niin laatu ja sisältö kärsivät ja samoin
hyvin sairaat potilaat. Olemmeko nyt tekemässä uudistuksen, jossa terveyserot kasvavat
edelleen? Hallituksen pikakorjausliikkeet tässä suhteessa eivät oikein vakuuta.

Toiseksi sote-uudistusta tarvitaan palveluiden yhdenvertaisen saatavuuden parantami-
seksi. Nämä 18 maakuntaa, joiden harteille sote-palveluiden uudistaminen nyt kootaan,
ovat kuitenkin keskenään hyvin erikokoisia. Tuskin näissä pienimmissä maakunnissa tu-
lee olemaan samalla tavoin valinnanvapautta tarjolla kuin suurilla kaupunkiseuduilla. Sa-
moin suuremmissa maakunnissa tulee todennäköisesti olemaan paljonkin valinnanvapaut-
ta maakunnan keskuksissa mutta ei niinkään keskusten ulkopuolella. Palveluiden yhden-
vertainen saatavuus tuskin hallituksen mallilla paranee. Voi käydä niin kuin naapurissa,
siellähän vastaavanlaisen terveysuudistuksen tuloksena palveluiden käytön tasa-arvoisuus
63



Pöytäkirjan asiakohta PTK 34/2017 vp
heikentyi. Uudet terveyskeskukset keskittyvät tiheästi asutuille ja hyvin pärjäävien alueil-
le, joilla hoidon tarve on vähäinen.

Kolmanneksi tavoitellaan kustannusten kasvun hillintää 3 miljardilla eurolla. Valinnan-
vapausjärjestelmän toteuttamiseen liittyy kuitenkin paljon epävarmuutta, kun sote-palve-
lumarkkinat avataan kertaheitolla koko maassa. Suoran valinnan palvelujen laajuus, tuot-
tajien kanssa tehdyt sopimukset sekä korvauskäytännöt määrittävät, miten merkittäviksi
kustannussäästöt muodostuvat ja tuleeko niitä ylipäätään. Huolta herättää myös se, onko
kaikissa maakunnissa riittävästi osaamista näiden sopimusten tekoon. Tämäkin voi johtaa
kustannusten paisumiseen.

Säästöjen aikaansaamisen ja hyvän hoidon edellytyksenä on toimiva integraatio sekä so-
siaali- ja terveyspalveluiden välillä että perusterveydenhuollon ja erikoissairaanhoidon vä-
lillä. Kun nyt hallituksen sote-mallissa perusterveydenhuolto pilkotaan lukemattomiin
osiin ensin vaihtoehtoisten sote-keskusten valinnalla ja sitten vielä maksusetelillä hankit-
tavien palveluiden mukana, niin miten tämä monien eri toimijoiden välinen malli saadaan
toimimaan yhtenäisenä palveluketjuna? Kun tähän vielä lisätään erikoissairaanhoidon osit-
tainen pilkkominen asiakasseteleillä hankittaviin palveluihin, niin miten ihmeessä tämä
kokonaisuus toimii integroidusti? Huolta herättää myös se, että samalla hyvin toimiva eri-
koissairaanhoitomme saattaa pilkkoutua osiin ja samalla jäljelle jäävästä kaikkein vaati-
vimmasta erikoissairaanhoidosta saattaa tulla kalliimpaa kuin nykyisin. Kerran markki-
noille vietyä palveluiden osaa ei myöskään saada enää julkiseksi palautettua.

Arvoisa puhemies! Suuri uhkakuva on, että tavoiteltuihin säästöihin päästään vain nos-
tamalla asiakasmaksuja tai määrittelemällä palvelulupaus uudelleen, toisin sanoen palve-
luita saisikin julkisesti rahoitettuna vähemmän kuin aikaisemmin ja kalliimpaan hintaan.
Tämä puolestaan saattaa johtaa yksityisten terveysvakuutusten lisääntymiseen ja pikkuhil-
jaa vakuutuspohjaiseen sosiaaliturvaan. Vaarana on joutua yhä kauemmas hyvästä ja koh-
tuuhintaisesta pohjoismaisesta yhteisvastuuseen perustuvasta sosiaaliturvamallista. Sa-
maan aikaan hallitus on kieltämässä kunnilta kokonaan oikeuden palvelujen tuottamiseen.
Kaikki kuntien sosiaali- ja terveyspalvelut siirretään kunnilta kertaheitolla maakunnille,
joiden pitäisi luoda toimivat järjestelmät vajaassa kahdessa vuodessa. Lisäaikaa hallitus on
antamassa riittämättömät kuusi kuukautta, kun asiantuntijoiden mukaan tarvitaan kaksi
vuotta lisää. 

Järjestämistä ja tuottamista ei SDP:n mielestä pidä erottaa, sillä se on monissa paikoissa
jo nyt todettu toimimattomaksi. Meidänkin mielestämme tarvitaan leveämmät hartiat sosi-
aali- ja terveyspalveluiden tuottamiseen, mutta eikö olisi hyvä säästää se hyvä, mitä meillä
on, ja rakentaa sen pohjalle eikä rikkoa koko sosiaali- ja terveyspalvelujärjestelmäämme ja
rakentaa sitä ihan alusta asti uudestaan? Maakunta tai aluekunta voisi vastata alueellaan
olevien sosiaali- ja terveyspalveluista eli järjestäisi ne. Meidän mielestämme ne voisivat
myös pääosin tuottaa nuo palvelut käyttämällä harkinnan mukaan apuna kuntia, yksityistä
sektoria ja kolmatta sektoria. Tällä tavoin voitaisiin turvata integraatio ja yhteistyö muiden
julkispohjaisesti tuotettujen palveluiden välillä.

Arvoisa puhemies! Viime viikolla taloustieteen nobelisti Bengt Holmströmin mukaan
olisi ollut hyvä kokeilla erilaisia sote-malleja eri maakunnissa. Hänen mukaansa on selvää,
että tästä hallituksen uudistuksesta tulee odottamattomia ikäviä seurauksia ja sitä joudu-
taan korjaamaan moneen kertaan. Nobelisti Holmströmin mukaan vaarana myös on, että
palvelujen tuottaja ottaa terveemmät potilaat, joista saa rahallisen korvauksen mutta menot
ovat pieniä. Tietyissä asioissa voi tulla myös ylihoitoa ja toisissa alihoitoa. Mallissa pitäi-
64



Pöytäkirjan asiakohta PTK 34/2017 vp
sikin siirtyä hänen mukaansa enemmän kulupohjaiseen korvaukseen palveluntuottajille.
Toivon, että hallitus kuuntelee edes taloustieteen suomalaista nobelistia, vaikkei oppositio-
ta haluakaan kuunnella. [Sari Sarkomaa: Koko ajan kuunnellaan!]

18.17 Jyrki Kasvi vihr: Arvoisa puhemies! Suomen sosiaali- ja terveyspalvelut ovat il-
meisen huonoja ja kalliita — mihinkään muuhun johtopäätökseen ei voi tulla siitä tarmos-
ta, jolla hallitus haluaa purkaa nykyisen sote-järjestelmän. Siihen nähden pari kuukautta
sitten julkaistu Euro Health Consumer Index 2016 antaa yllättävän arvosanan terveyspal-
veluiden tilasta Suomessa. [Sari Sarkomaa: Jonot tulee kalliiksi!] Vertailun mukaan suo-
malaisen terveydenhoidon hinta—laatu-suhde oli vuonna 2016 Euroopan paras, siis Eu-
roopan paras. Eli ei hallitukselta ainakaan kunnanhimoa puutu, jos se aikoo parantaa ter-
veyspalveluiden laatua tai laskea kustannuksia, saati sekä—että, kuten sote-uudistusta esi-
teltäessä on saatu kuulla.

EHCI:n tilastoista käy ilmi, että Suomi tuottaa terveyttä varsin pienellä lääkärimäärällä
ja, mikä mielenkiintoisinta, suomalaiset käyvät lääkärin vastaanotolla harvemmin kuin
juuri missään muualla Euroopan maassa käydään. [Sari Sarkomaa: Hoitajavastaanotot toi-
mivat!] Silti meidän suomalaisten saama hoito on eurooppalaisessa vertailussa sekä vai-
kuttavaa että laadukasta. Esimerkiksi syövästä selviää hengissä Suomea todennäköisem-
min vain Sveitsissä, Norjassa ja Islannissa. Joko me suomalaiset olemme luontaisesti ter-
veempiä kuin muut eurooppalaiset tai suomalainen ruoka- ja juomavalio on erityisen ter-
veellistä tai sitten terveyspalvelut on Suomessa organisoitu poikkeuksellisen tehokkaasti.
Ehkä meillä ei Suomessa ole rakenteita, jotka kannustavat maksimoimaan lääkärikäyntien
määrän, jotta laskutettavia hoitotapahtumia olisi mahdollisimman paljon.

Toki ongelmiakin meiltä löytyy, eikä meillä ole varaa jäädä odottamaan, että muut maat
menevät meistä ohi. Esimerkiksi hoitoonpääsy kestää Suomessa pidempään kuin useim-
missa muissa Euroopan maissa. Monessa maassa hoitoon pääsee pääsääntöisesti jo sama-
na päivänä. Potilaat eivät myöskään pysty Suomessa vertailemaan eri sairaaloissa saadun
hoidon laatua, toisin kuin esimerkiksi Norjassa, Hollannissa, Saksassa ja Sveitsissä. Pu-
heet valinnanvapaudesta olisikin syytä unohtaa ainakin siihen asti, kunnes sote-palvelui-
den tuottajista on olemassa vertailukelpoista tietoa — tietoa, johon suomalaiset voisivat
perustaa sen vapaan valintansa.

Vertailukelpoinen tieto edellyttää yhtenäisiä tiedonhallinnan käytäntöjä ja määritelmiä,
muuten jokainen sairaala määrittelee hoitotoimenpiteensä omalla tavallaan ja jokainen so-
siaalitoimisto kirjaa huostaanottonsa omalla tavallaan, aivan kuten nykyään. Heikko tie-
donhallinta on tosiaan vanha ongelma, ongelma, joka käytännössä estää sosiaali- ja ter-
veyspalveluiden tiedolla kehittämisen, ongelma, joka on ratkaistava ihan siitä riippumatta,
järjestääkö palvelut kunta vai maakunta, yhtiö vai julkinen sektori. Niin, ja sitten tarvitaan
myös se kuuluisa sote-tietojärjestelmä, mutta se on vain tekninen alusta, tiedonhallinnan
työkalu.

Arvoisa puhemies! Lopuksi haluaisin nostaa esiin kuntien sosiaali- ja terveyspalvelui-
den henkilöstön tilanteen. Kuntien sosiaali- ja terveyspalveluissa työskentelee noin
250 000 henkilöä. He ovat jo pitkään eläneet epävarmuudessa ilman tietoa siitä, missä he
ovat töissä vuonna 2019 tai onko heillä työpaikkaa ylipäätään, siirtyvätkö he uusiin sote-
organisaatioihin vanhoina työntekijöinä vai joutuvatko he hakemaan omaa työtään uudel-
leen. Kyselytunnilla kuullun vastauksen mukaan maakuntien henkilöstöpolitiikasta päättä-
vät maakuntien perustamisvaiheen tilapäishallinnot. Joka maakuntaan tulee siis omat käy-
65



Pöytäkirjan asiakohta PTK 34/2017 vp
täntönsä — sepä näitä 250 000:ta sote-ammattilaista rauhoittaa. Moni sote-ammattilainen
on jo vaihtanut alaa, ja loput seuraavat työpaikkailmoituksia ja harkitsevat paluuta koulun-
penkille.

Sote-uudistuksen hapuilun kylvämä epävarmuus vaarantaa sosiaali- ja terveyspalvelui-
den saatavuuden ja laadun jo nyt, ennen kuin yhtäkään maakuntaa tai sote-keskusta on edes
perustettu. Meillä on tosiaan — toistaiseksi — Euroopan kustannustehokkaimmat terveys-
palvelut, ja se saavutus perustuu suomalaisten sote-ammattilaisten ammattitaitoon. Meillä
ei ole varaa menettää näiden ihmisten osaamista, ihan siitä riippumatta, miten sosiaali- ja
terveyspalveluiden hallintohimmelit jatkossa organisoidaan.

18.22 Antero Laukkanen kd: Arvoisa herra puhemies! Suomi tarvitsee sote-uudistuksen
mutta ei maakuntauudistusta. Ja jos vielä tarkennan: Suomi tarvitsee terveyspalveluiden
uudistuksen mutta ei välttämättä sosiaalipalveluiden uudistusta. Sosiaalipalveluiden saata-
vuus on varsin hyvä, ja tälle uudistukselle ei tällaisessa laajuudessa olisi tarvetta — ainoas-
taan joidenkin käytäntöjen parantaminen, muun muassa yhden luukun periaate ja tällaisten
selkeiden yhdessä tunnistettujen epäkohtien poistaminen, olisi hyvä saada aikaan. Ja se kä-
visi paljon, paljon edullisemmin kuin nyt tässä mallissa, jota tässä kaavaillaan. Maakunta-
uudistus lisää hallintoa, kustannuksia ja loukkaa kunnallista itsehallintoa. Siinä on paljon
kysymyksiä, joita kaikki miettivät. Myös hallituksen sisällä kansanedustajat pohtivat, eri-
tyisesti maakuntapuolella, mitä tällä lopulta saavutetaan.

Kun sosiaali- ja terveyspalveluiden uudistusta alettiin suunnitella kymmenisen vuotta
sitten, oli tavoitteena sujuvat ja kustannustehokkaat palvelut, erityissairaanhoidon turvaa-
minen kaikille, terveyserojen kaventaminen ja byrokratian vähentäminen. Ja yhtenä mer-
kittävimmistä tavoitteista oli kustannusten kasvun pysäyttäminen tietyllä aikaviiveellä.
Kuitenkin saamiemme asiantuntijalausuntojen mukaan lähes kaikki tavoitteet jäävät tässä
uudistuksessa saavuttamatta. Tämä on hälyttävä viesti, ja minusta ainakin olisi järkevää
käydä läpi nämä palautteet ja ihan oikeasti pohtia, miten tämä käytännössä toimii. Ja jos
näin valtava määrä asiantuntijoita, jonkun arvion mukaan lähes 80 prosenttia, pitää tätä uu-
distusta mahdottomana toteuttaa tällä tavalla kuin on ajateltu, niin sen pitäisi herättää kyllä
kaikissa asianosaisissa vakavaa keskustelua ja asiaan puuttumista. 

Arvoisa puhemies! Koko Suomen kansalla, ei ainoastaan oppositiolla, on käsitys siitä,
ettei nyt aiottua uudistusta voida toteuttaa hallituksen esittämässä aikataulussa. Jälleen ker-
ran monet asiantuntijat ovat lausuneet julkisuudessa ajatuksen, että koko uudistus olisi
syytä toteuttaa vaiheittain. Edelleenkin se on mahdollista, ja sen takia tässäkin keskuste-
lussa monet ovat toivoneet ja puhuneet ja pyytäneet sitä, että tässä nyt järki voittaisi eikä
pakkomielle.

On suorastaan henkistä väkivaltaa pakottaa esimerkiksi pääkaupunkiseutu ja Uusimaa
muuttamaan hyvin toimivat käytännöt uuden maakuntamallin toteuttamiseksi. Olen ollut
16 vuotta Espoon valtuustossa ja pääkaupunkiseudun erilaissa yhteistyöelimissä. Täällä on
jo 12 vuoden ajan yhdistetty terveyspalvelujen toteutusta, keskitetty osaamista eri sairaa-
loihin, saatu merkittäviä hyötyjä, kokeiltu terveyskeskuksien yksityistämistä — hyötyjä on
saavutettu ja asukkaiden tyytyväisyys palveluihin on varsin korkealla tasolla. Kaikki hal-
lituksen asettamat tavoitteet voitaisiin toteuttaa nykyisten terveyspalveluiden kehittämisel-
lä yksityisen sektorin kanssa yhteistyössä ilman massiivista valtakunnallista pakkoa. 

Arvoisa puhemies! On kuitenkin käynyt selväksi, että hallitus toteuttaa uudistuksensa
niin kuin se on ajatellut. Mitä meillä siis on edessä? Aika paljon tietämättömyyttä, kysy-
66



Pöytäkirjan asiakohta PTK 34/2017 vp
myksiä — ihmiset eivät tiedä, mitä oikeasti tapahtuu 1.1.2019 — epävarmuutta, jotkut jopa
sanovat, että edessä on totaalinen kaaos. Mutta ehkä kaikkein isoin asia — tämän luulisi
olevan kaikista merkittävin toteamus — on kustannusten nousun odotus, se että lopulta
nämä tavoitellut kustannussäästöt tällä mallilla eivät toteudu. Jo tämän pitäisi herättää mei-
dät sellaiseen yhteiseen keskusteluun, että kansalaiset tuolla ruudun ääressä voisivat tode-
ta, että nyt siellä on tekemisen meininki, nyt eduskunnassa on järki voittanut vihdoinkin,
kansanedustajat ja hallitus yhdessä [Puhemies koputtaa] miettivät, miten tämä viedään
maaliin saakka.

18.28 Annika Saarikko kesk: Arvoisa puhemies! Ihan ensimmäiseksi en malta olla kom-
mentoimatta, kollega, edustaja Laukkanen, muutamaa huomiota puheenvuorostanne. Us-
kon, että meillä on myös yhteisiä ajatuksia sosiaali- ja terveyspalveluiden kehittämisestä,
mutta rohkenen silti todeta, että kahdesta aivan perusfundamentista olen totaalisen eri
mieltä kanssanne.

Ensinnäkin totesitte Suomen tarvitsevan sosiaali- ja terveyspalvelujen uudistusta mutta
ei maakuntauudistusta. Minä itse koen taas niin, että muistaakseni juuri viime vaalikaudel-
la me päädyimme loppumetreillä ongelmiin juuri siitä syystä, että me emme pystyneet ra-
kentamaan mallia, jossa valta ja vastuu olisi ollut avoimesti ja läpinäkyvästi kansalaisten
tiedossa heidän sosiaali- ja terveyspalveluidensa päätöksenteon osalta. Sen vuoksi tarvit-
tiin ratkaisumalli, jossa vaaleilla valitaan päättäjät päättämään myös sosiaali- ja terveyspal-
veluiden asioista. Olemmehan olleet yhteistuumin sitä mieltä, että tarvitaan leveämmät
hartiat näiden asioiden vastuun kantamiselle. [Susanna Huovinen: Näin on, näin on!] Olen
myös ollut hyvilläni siitä, että näkemykseni mukaan hyvin laajalla yhteisymmärryksellä
tuemme ajatusta siitä, että maakunta voisi olla hyvä järjestämisen pohja. Ymmärtääkseni
opposition kritiikki on enemmän kohdistunut valinnanvapausmalliin, johon siihenkin saa-
tiin tänään selvyys.

Miten ajattelette, edustaja Laukkanen ja muut maakuntamallia kritisoivat, eikö ole aika
hienoa, että esimerkiksi palo- ja pelastustoimi ja sitä kautta ensihoidon vastuut luontevassa
yhteistyössä linkittyvät nyt sosiaali- ja terveyspalveluihin, samalle vallan ja vastuun kes-
kittymälle, tai mitä ajattelette siitä, että monien niiden ihmisten ongelmakohta elämässä,
jotka ovat syrjäytymisen kierteessä ja vaarassa, linkittyy juuri siihen, että työvoimapalve-
lut ja sosiaalitoimen palvelut eivät kohtaa riittävän selvästi? Eikö kannattaisi tehdä itse
asiassa tästä so-te-ty-tyyppinen uudistus, jossa myös työelämään kynnyksen madaltami-
nen pitkäaikaistyöttömien osalta vahvistuisi nimenomaan osana sosiaalipalveluiden todel-
lisuutta? [Susanna Huovinen: Hoitakaa ensin tämä!]

Toisaalta vastustan myös ja koen syvää erimielisyyttä edustaja Laukkasen kanssa siitä,
että Suomi ei ehkä tarvitsisikaan sosiaalityön uudistusta. Olen itse ollut päinvastoin erityi-
sen huolissani siitä, että meidän poliittisten puheidemme esimerkeissä ja julkisessa keskus-
telussa asiantuntijaääntä on haettu nimenomaan terveydenhuollon esimerkeistä. [Susanna
Huovinen: Juuri näin!] Nimenomaan siihen kohdistuu suuri huoli, että me nostaisimme
riittävään valoon sosiaalityön ja sen roolin tunnistaen myös sen, että valtaosa järjestel-
mämme kustannuksista kohdistuu juuri näiden ihmisten palvelujentarpeeseen, jotka tarvit-
sevat sekä sosiaali- että terveyspalveluja ja joiden elämään on kietoutunut hyvin monimuo-
toisia ongelmia. Siksi on ensiarvoisen tärkeää, että sosiaali- ja terveyspalvelut kulkevat täs-
sä uudistuksessa käsi kädessä. 
67



Pöytäkirjan asiakohta PTK 34/2017 vp
Tässä onnistuessamme muuten, edustaja Laukkanen ja hyvät muut kollegat, tulemme te-
kemään myös kansainvälisesti katsoen hyvin ainutlaatuisen ratkaisun. Naapurimaa Ruotsi,
josta paljon haetaan vertailupintaa, ei ole päätynyt tämäntyyppiseen ratkaisuun, jossa ih-
minen olisi asetettu aidosti palveluiden keskiöön molempien tarpeiden osalta, sekä sosiaa-
lisen että terveydellisen ulottuvuuden näkökulmasta. Siksi pidän hyvänä tämän uudistuk-
sen perusratkaisua, maakuntapohjaisuutta vaaleilla valituilla päättäjillä, 18 vahvan järjes-
täjän pohjaa ja sitä, että me olemme vaalineet kaikissa näissä käänteissä sosiaali- ja ter-
veyspalveluiden vahvaa integraatiota tässä uudistuksessa. Samalla on hyvä huomioida, että
näiden kahden perusfundamentin lisäksi kunnan rooli on hyvä huomata jatkossakin sosi-
aali- ja terveystoimijana, ei enää järjestäjänä, ei palveluiden tuottajana, ei tahona, jonka
kautta kiertää raha, vaan tahona, jolla on lakiin kirjattu vastuu hyvinvoinnin edistämisen
tehtävästä sen kaiken muun tekemisen ohella, josta kunta kantaa jatkossakin lakisääteisen
vastuun. Tässä ytimessä on myös sekä kunnan osalta että ennen kaikkea maakunnan osalta
vahvana järjestäjänä ja sen jokaisen palveluntuottajan osalta palveluohjauksen merkitys ja
ennaltaehkäisyn merkitys. On meistä kiinni, muodostuvatko sillat kunnan palveluiden,
vaikkapa varhaiskasvatuksen ja koulutuksen, ja maakunnan järjestämisvastuulle jäävän,
kouluterveydenhuollon ja neuvolan, väliin.

Arvoisa puhemies! Neuvoloista vielä lyhyesti sananen: Pidän perusteltuna tätä maakun-
nan itsehallinnon korostamista tässä hallituksen hyvässä ratkaisussa, jossa muutoinkin
pääsemme nyt hallitulla ja hyvällä tavalla vahvistamaan ihmisten oman äänen kuulumista
valinnanvapauden kautta niin henkilökohtaisella budjetilla, asiakasseteleillä kuin myös pe-
rusratkaisulla sote-keskusten synnyttämisestä. Neuvoloiden osalta oleellista on tunnistaa,
että hallitus on käyttänyt merkittävän euromääräisen summan kehittämistyöhön sen kun-
nissa jo aloitetun hyvän perhekeskustoiminnan pohjalta, jossa neuvolat muodostavat pal-
veluille ytimen, jonka ympärille tulevat esimerkiksi kotiapu, eroauttaminen, erilaiset tera-
piapalvelut [Puhemies koputtaa] niin, että kaikki ovat saatavissa samassa paikassa. Tästä
muodostui hyvä analogia päätökselle, joka jo tehtiin kouluterveydenhuoltoon, ja se vahvis-
taa nyt maakuntien valinnanvapautta neuvoloiden sijoittumisen osalta.

Toinen varapuhemies Arto Satonen:  En aio avata laajempaa debattia, mutta lienee koh-
tuullista antaa edustaja Laukkaselle vastauspuheenvuoro.

18.33 Antero Laukkanen kd (vastauspuheenvuoro): Arvoisa herra puhemies! Edustaja
Saarikko ihan hyvin nosti esiin vasta-argumentteja tässä, ja mielelläni niihin vastaan. 

Ensinnäkin, kun tätä uudistusta ihan alun perin alettiin tekemään, keskeisenä ongelma-
na, mitä varten sitä tehtiin, oli tämä valtava eriarvoisuus erikoissairaanhoidon toteutumi-
sessa, sinne pääsemisessä ja itse sen toimenpiteen kustannuksissa. Tämä oli se keskeinen
tavoite, mitä lähdettiin etsimään: olisi tärkeää, että joka kunnassa valtio ottaisi vastuun täs-
tä erikoissairaanhoidosta. Se oli yksi keskeinen keskustelunaihe, ja pidän edelleen tärkeä-
nä, että se voisi toteutua.

Toinen: sosiaalipalveluissa on tietysti paljon kehittämistä, mutta ei tässä laajuudessa
kuin nyt esitetään, ja varmasti myös uudistamisen tarvetta, mutta ei tässä laajuudessa ja
hintaluokassa, missä nyt mennään.

Toinen varapuhemies Arto Satonen:  Palaamme puhujalistaan.
68



Pöytäkirjan asiakohta PTK 34/2017 vp
18.34 Kari Kulmala ps: Arvoisa puhemies! Sote-uudistus puhuttaa, eikä syyttä. Se on iso
uudistus — niin suuri, että edelliset hallitukset eivät sitä saaneet aikaiseksi. Puhetta kyllä
riitti.

Uudistuksen kipein kohta näyttäisi olevan valinnanvapaus. Oppositio ja sitä tukevat ta-
hot pelottelevat valinnanvapaudella ihan tarkoituksella, koska se on nykyhallituksen teke-
mä päätös. Minusta pelottelu on liioittelua. Kritisoimisen lisäksi olisi löydyttävä myös rat-
kaisuvaihtoehtoja — myös sellainen vaihtoehto, joka ei ole perustuslain vastainen tai uto-
pistinen.

Luin jokin aika sitten SDP:n Inhimillinen sote -esitteen. Se oli varsin mielenkiintoista
luettavaa. Se sisältää valinnanvapauden eli yksityiset palvelut kuten hallituksenkin malli.
Kuitenkin SDP:n malli on selvästi perustuslain vastainen. Se on keskeisesti samansisältöi-
nen kuin talvella 2015 perustuslainvastaisuuteen kaatunut kuntapohjainen malli. Lienee
hyvä kysyä, miksi SDP tarjoaa mallia, jonka toteuttaminen on jo todettu perustuslain vas-
taiseksi ja joka on täysin mahdotonta toteuttaa. Eikös SDP:n ministeri ollut vastuussa kaa-
tuneen mallin luomisesta?

Valinnanvapaus on kohta arkea jokaiselle vähävaraisellekin, ja se on ihan oikein. Tähän
asti yksityiselle lääkärille on päässyt, mikäli on ollut riittävästi rahaa tilillä. Valinnanva-
paus tarjoaa oikeuden vaihtaa sote-palvelun tuottajaa laissa määritellyin ehdoin. Palvelun-
tuottaja ei tee päätöstä puolestasi. Päätösvalta on meillä jokaisella veronmaksajalla. Jatkos-
sa kannattaa äänestää jaloillaan, mikäli edellinen palveluntuottaja on ollut huono.

Sote-alalla toimivien yhtiöiden toiminnan ja talouden julkisuus otetaan uudistettavaksi.
Se ei ole helppoa nykyisen osakeyhtiö- ja julkisuuslain perusteella, mutta siihen on etsittä-
vä malli. Pidän hyvänä, että uudessa järjestelmässä kaikki sote-palveluja tuottavat yhtiöt
joutuvat julkistamaan vero- ja taloustietonsa. Toiminnan tulee olla aina läpinäkyvää ja
avointa. Meistä jokainen veronmaksajana voi jatkossa valita myös sellaisen palveluntuot-
tajan, joka maksaa veronsa Suomeen ja kantaa yhteiskuntavastuunsa työntekijöitään koh-
taan. Se on meidän jokaisen etu. [Juha Rehula: Täsmälleen noin!] 

Tällä hetkellä kunnilla ja valtiolla on jo nyt satoja erilaisia yhtiöitä. Sote-uudistuksen
myötä yhtiöitä perustetaan varmuudella lisää, ja kilpailutilanteessa kaikkien toimijoiden
on oltava samalla lähtöviivalla. Me asiakkaat voimme valita oman maakunnan omistaman
yhtiön palvelut. Tämä on sitä valinnanvapautta. Meistä jokainen on siinä päätöksentekijä.
Julkinen sote-palveluja tuottava yhtiö, joka toimii yksityisen kanssa samoilla pelisäännöil-
lä, on meidän kaikkien etu. Mikäli tuottajien välinen kilpailu on tervettä, se myös parantaa
ja tehostaa osaltaan palveluja. Meidän ei ole mitään syytä pelätä meille kaikille avautuvaa
valinnanvapautta tai yhtiötä. Äänestäjä päättää aikanaan myös maakuntavaltuuston ko-
koonpanon. Se johtaa ja valvoo kaikkien sote-palveluiden saatavuutta oman maakunnan
alueella. Saamme samalla selkeän vastuunkantajan sote-uudistukselle, koska ei kai ku-
kaan ajattele, että se olisi vielä täysin valmis vuonna 2019. Tarvitsemme jatkoaikaa mo-
nessa asiassa. 

Tällä hetkellä suuret kansainväliset sote-yhtiöt keräävät isoja voittoja ja vievät raham-
me veroparatiiseihin. Tätä eivät ole edelliset hallitukset pystyneet estämään. Tällaista toi-
mintaa meidän ei kuitenkaan enää tulevaisuudessa tarvitse hyväksyä. Yksittäiset kunnat
ovat heikkoja ylikansallisten suuryhtiöiden edessä. Tulevaisuudessa 18 maakuntaa ovat
kuitenkin heille vahvoja vastapuolia. Emme saa kiellettyä olemassa olevia yhtiöitä toimi-
masta Suomessa, mutta meidän tulee edellyttää veronmaksua Suomeen. Ymmärtääkseni
demarit eivät sitä ole halunneet tehdä, tai se ei enää edes puheissa näy. Maakunnilla on nyt
69



Pöytäkirjan asiakohta PTK 34/2017 vp
mahdollisuus järjestää palvelut niin, että tällainen rahastus estetään. Maakunnan oma voit-
toa tavoittelematon yhtiö kilpailee yksityisen yhtiön kanssa. Se estää nykymallisen rahas-
tuksen, ja se on erittäin hyvä asia. Toisaalta yksityinen yhtiö panee julkisen yhtiön tehok-
kuuden koetukselle. Tässä kokonaisuudessa asiakkaat ja veronmaksajat voittavat.

Hallitus sai asettamansa aikataulun mukaisesti maakunta- ja sote-uudistuksen sisällön
osalta valmiiksi ennen joulua 2016. Keskiviikko 21.12.2016 jää siten Suomen historiaan
suuren uudistuksen päivänä. Se on niin suuri päivä, että jokainen puolue olisi halunnut olla
siinä mukana.

18.40 Katja Taimela sd: Arvoisa herra puhemies! Hyvät kollegat! Tarve saada sosiaali-
ja terveyspalveluiden uudistus vihdoin toteutukseen on suuri. Hallitus on sitonut sote-mal-
liinsa paljon arvovaltaa, eikä sen ole helppo liikkua kannastaan. Oppositio on suljettu uu-
distuksen valmistelusta tällä kaudella ulos heti alkuun, joten ei ole suuri yllätys, ettei op-
positiopuolueiden kritiikkiä tahdota kuunnella. Nyt tähän kritiikkiin ovat yhtyneet kuiten-
kin myös maan parhaat asiantuntijat laidasta laitaan. Alkaisi olla aika kuunnella, pääminis-
teri Sipilä ja hallitus.

Arvoisa puhemies! Hallituksen esitys sote-uudistuksesta on palasteltu moneen osaan,
eikä kokonaisuutta ole kovinkaan helppo hahmottaa. Asiakokonaisuus on niin valtava ja
sen vaikutukset ihmisten arkeen niin suuret, että meidän vastuullisina päätöksentekijöinä
pitäisi kyetä paremmin tietämään, millainen malli on lopulta tulossa.

Suurimmat epäilykset kohdistuvat valinnanvapausesitykseen. On lähtökohtaisesti väärä
menettelytapa laittaa lausunnoille keskeneräinen ja sekava malli, josta pääministerikin on
todennut, ettei se sellaisenaan tule koskaan voimaan. Nyt yli 600 lausuntoa antaa täystyr-
mäyksen valinnanvapausmallille.

Esitetty valinnanvapausmalli vie meidät kauas uudistuksen alkuperäisistä tavoitteista.
Se ei kavenna terveys- ja hyvinvointieroja, se ei hillitse kustannusten kasvua, se ei anna
maakunnille riittäviä edellytyksiä ohjata palvelutuotantoa tai palveluverkkoa, ja se sisältää
useita vakavia uhkia palveluiden saatavuudelle. Hallituksen valinnanvapausmalli uhkaa
pirstoa palveluita, mikä asettaa suuria haasteita tiedonkululle ja hoitoketjuille. Valinnan-
vapaus lisääntyy palveluja vähän käyttäville kaupungeissa asuville ihmisille. Maaseudulle
valinnanmahdollisuuksia ei välttämättä synny. Merkittävä kysymysmerkki ylipäätään on,
miten voidaan varmistaa, että ihmisillä on riittävät ja oikeat tiedot valinnanvapauden käyt-
tämiseen. Paljon ja monia eri palveluja käyttäville valintojen tekeminen on haasteellista,
ellei jopa mahdotonta.

Kustannusten hallinnan ja terveys- ja hyvinvointierojen kannalta uudistuksessa tulisi
lähteä palvelujen oikea-aikaisesta saamisesta ja perusterveydenhuoltoon, toimiviin hoito-
ketjuihin sekä ennaltaehkäisyyn satsaamisesta. Merkittävimmän uudistuksen sataan vuo-
teen tulisi lähteä ihmisen eli palvelujen käyttäjän tarpeista. Nyt mennään ideologisesti
markkinoiden ehdoilla ja synnytetään valtapoliittisista lähtökohdista epäsuhtainen maa-
kuntakenttä, joka ei ole palvelujen järjestämisen kannalta tarkoituksenmukainen. Tällä me-
nolla palvelut uhkaavat ajautua kaaokseen.

Arvoisa herra puhemies! Meillä kaikilla on huoli sosiaali- ja terveyspalveluiden saata-
vuudesta ja laadusta. Varmasti kaikki haluamme parantaa lääkärille pääsyä. Siihen voi-
daan panostaa muutenkin kuin hallituksen esittämällä mallilla. [Sari Sarkomaa: Kertokaa
vaihtoehto!] — On tulossa ja on tullut jo monta kertaa täällä salissa. — [Sari Sarkomaa:
Vielä ei ole tullut!] Kannatamme myös valinnanmahdollisuuksien lisäämistä. Tunnustam-
70



Pöytäkirjan asiakohta PTK 34/2017 vp
me, että sosiaali- ja terveyspalveluiden uudistus tarvitaan. On siis väärin väittää, että ha-
luamme sen kokonaisuutena romukoppaan.

Rakennuspuut kestävän sote-uudistuksen tekemiseen ovat olemassa. Nyt olisi paikal-
laan ottaa pari askelta taaksepäin ja palata toteuttamaan uudistus parlamentaariselta poh-
jalta. Lähtökohtana voivat hyvin toimia hallitusohjelmassa uudistukselle esitetyt tavoit-
teet. Nyt tarvitaan siis lisää aikaa ja laajapohjainen koonti kaikesta tähän asti valmistellus-
ta. Sen pohjalta pystymme rakentamaan kestävän sosiaali- ja terveyspalveluiden uudistuk-
sen.

Arvoisa puhemies! Sosiaali- ja terveyspalveluiden uudistuksen peruslähtökohdan piti
olla parempia palveluita kansalaisille, palveluiden integroiminen, terveys- ja hyvinvointi-
erojen kaventaminen, kustannusten hillitseminen. Nyt tästä tärkeästä uudistuksesta on tul-
lut hallituksen toimesta yhtiöittämisharjoitus, maakuntamalliharjoitus ja valinnanvapaus-
harjoitus. On jo lähtökohtaisesti väärä menettelytapa laittaa lausunnolle keskeneräinen ja
sekava malli, josta pääministerikin on jo todennut, ettei se sellaisena tule koskaan voimaan.

Arvoisa hallitus, arvoisat hallituspuolueiden kansanedustajat! Herää kysymys: onko
sote sitten loppujen lopuksi niin vähäpätöinen asia teille, että ylitiukka aikataulu ja valta-
poliittinen peli menevät tämän kaiken edelle?

18.45 Veronica Rehn-Kivi r: Arvoisa puhemies, värderade talman! Social- och hälso-
vårdsreformen har inte beretts som sig bör, och nu pressas den igenom trots flera experters
varningar. Speciellt oroliga är vi över den planerade valfriheten, dess innehåll och alldeles
för snäva tidtabell. Många kommuner sköter nu sin social- och hälsovård kostnadseffek-
tivt, nära medborgaren och med tyngdpunkten på rådgivande verksamhet och den förebyg-
gande vården. Nu blir kommunerna med Svarte Petter på handen. De kommuner som hit-
tills skött sin hälsovård kostnadseffektivt och haft pengar över för annan viktig verksamhet
blir efter reformen beroende av statlig finansiering och statsandelar. 

På vilket sätt motiverar det kommunerna att satsa på det hälsofrämjande arbetet som en-
ligt vård- och landskapslagen blir kvar på kommunens ansvar? Det behövs en social- och
hälsovårdsreform för att trygga alla medborgares jämlika rättigheter till vård. Men en trygg
vård kan inte vara föremål för en ideologisk kamp.

  Arvoisa puhemies! Sosiaali- ja terveydenhuollon uudistus huolestuttaa ja erityisesti suun-
niteltu palveluiden valinnanvapaus ja sen aikataulu. Valinnanvapauden piiriin on lakival-
mistelun aikana koko ajan lisätty palveluita ja nyt viimeisenä ja mielestäni todella harkit-
semattomasti äitiys- ja lapsineuvolapalvelut. Vetoan teihin vastuussa oleviin ministereihin
ja hallitukseen: ajatelkaa asiaa uudelleen. Suomen ehkä parasta ennalta ehkäisevää palve-
lua, neuvolatoimintaa, ei saa ajaa alas. Kansainvälisestikin katsottuna on Suomen neuvo-
lajärjestelmä uniikki, ja voimme olla ylpeitä sen merkittävästä vaikutuksesta lastemme ja
perheidemme hyvinvointiin. Lasten tai perheiden mahdolliset ongelmat on huomattu ajois-
sa ennen vaikeuksien kasaantumista.

Lasten terveyden ja kehityksen seuranta neuvoloissa jatkuu katkeamattomana prosessi-
na koulujen oppilas- ja terveydenhuollossa, ja nämä palvelut ovat toisiinsa tukeutuvia.
Kouluterveydenhuolto on jäämässä valinnanvapauden ulkopuolelle, ja niin tulisi olla myös
neuvoloiden osalta. Se, että neuvoloissa joskus käy myös lääkäri, ei ole syy sen yksityistä-
miseksi, onhan kouluterveydenhuollossakin lääkäripalvelut. Myös rokotusohjelmien to-
teutuminen vaarantuu, mikäli nämä hoitoketjut ja palvelut pilkotaan ja jaetaan eri toimi-
71



Pöytäkirjan asiakohta PTK 34/2017 vp
joille. Nyt lapset ja nuoret uhkaavat pudota järjestelmien välistä. Toistan siis vetoomukse-
ni: älkää yksityistäkö neuvoloita tai edes antako siihen mahdollisuutta.

  Värderade talman! Den här reformen kunde vara mycket bra om bara regeringen tar sin tid
och noggrant lyssnar på de sakkunniga och reflekterar över konsekvenserna för alla. Tänk
efter före. 

18.48 Niilo Keränen kesk: Herra puhemies! Sote-uudistuksen tärkeimmät tavoitteet ovat
tässä keskustelussa tulleet esille jo moneen kertaan, niistä ei nyt sen enempää, mutta yksi
tavoite koko sote-uudistuksen historian ajan on ollut leveämpien hartioitten löytäminen
palvelujen järjestämiseen. Nyt ne hartiat ovat löytyneet, eli maakunnat järjestävät. Yli 200
järjestäjän tilalle on tulossa 18 maakuntaa. Välikysymyksessä vaaditaan laajaa julkista vas-
tuuta palveluista. Sehän on tulossa. Julkiset maakunnat järjestävät ja vastaavat alueidensa
sosiaali- ja terveydenhuollosta. Niillä on peukaloruuvi eli rahoitus, niillä on mahdollisuus
antaa ohjeita, niillä on mahdollisuus hyväksyä tuottaja tai hylätä joku toinen tuottaja, ellei
sen toiminta vastaa järjestäjien ja asiakkaiden tarpeita.

Arvoisa puhemies! Jo tähän saakka meillä on ollut voimassa asiakkaan valinnanvapaus
julkisen terveydenhuollon valinnassa. On voinut valita terveyskeskuksen, sen yksikön ja
jopa erikoissairaanhoidon sairaalan. Sehän on hyvä juttu asiakkaalle. Kun menossa oleva
uudistus mahdollistaa nyt myös yksityisten, säätiöitten, järjestöjen toimijoitten valinnan,
tämä on minun käsittääkseni asiakkaan kannalta entistä parempi juttu. Asiakkaan kannalta
valinta on myöskin suhteellisen yksinkertaista: valitse perus-sote-keskus. Neljälle viidestä
asiakkaasta tämä valinta riittää. Se yksi viidestä tarvitsee enemmän. Hänelle julkinen tuot-
taja eli maakunnan liikelaitos tekee hoito- tai palvelusuunnitelman, hoitaa itse suunnitel-
man mukaisesti, mutta tässäkin asiakkaalla on vielä mahdollisuus valita tuottaja asiakasse-
telin tai henkilökohtaisen budjetin avulla.

Arvoisa puhemies! Vaikka tämä valinnanvapaussysteemi onkin asiakasystävällinen, tä-
hän uudistukseen liittyy toki kiperiä kohtia: julkisten tuottajien yhtiöittäminen, laadulla
kilpaileminen, tuottajien tehokas kontrollointi, eri tuottajien rahoituksen oikeellisuus, tuon
kermankuorinnan poissulkeminen, pienten yritysten todellinen mahdollisuus päästä mark-
kinoille ja isojen yhtiöitten verorahojen pysyttäminen kotimaassa. Ne ovat kyllä sellaisia
seikkoja, joista varmaan vielä keskustellaan. Kaikkein eniten kritiikkiä on ehkä tullut tästä
aikataulun kireydestä. Itse maakuntauudistukseen aika kyllä riittää, mutta valinnanvapau-
den toteuttamiseen liittyy erittäin paljon hallinnon ja tietotekniikan ja byrokratian järjeste-
lyjä, ja siinä aikataulu olisi todella kortilla. On erittäin hieno juttu, kun laki nyt mahdollis-
taa maakunnille joko nopeutetun tai viivästetyn valinnanvapauteen siirtymisen.

Arvoisa puhemies! Lopuksi haluaisin esittää kysymyksen, mikä on asiantuntemuksen ja
politiikan ero. Asiantuntija tuntee perin juurin nykytilan omalta erikoisalaltaan, tuntee
mahdollisesti tieteelliset perusteet sille, miten hänen oma alansa mahdollisesti kehittyy.
Asiantuntija muodostaa oman mielipiteensä näitten seikkojen perusteella. Mutta politiikas-
sa on pakko ajatella kaikkien kansalaisten etua, on pakko ajatella kansalaisten yhteiskun-
nan kestävyyttä ja pärjäämistä pitkäjänteisesti, on pakko tehdä valintoja, on pakko uskal-
taa uudistaa ja on pakko visioida, koska mikään asiantuntemuskaan ei pysty ennustamaan.
72



Pöytäkirjan asiakohta PTK 34/2017 vp
18.53 Susanna Huovinen sd: Arvoisa herra puhemies! [Eduskunnasta: Nyt tulee vaihto-
ehtoja!] Totean heti alkuun, että sanottavaa tästä asiasta on niin paljon, että en edes yritä
pysyä 5 minuutissa vaan tulen vielä pönttöön uudemman kerran tänä iltana.

Aivan alkuun, puhemies, totean jälleen kerran sen, mikä debatissakin oli pääviestini, eli
sen, että me todellakin tarvitsemme soten mutta emme tarvitse mitä tahansa sotea. Allekir-
joitan myös sen huomion, joka tässä keskustelussa on useampien toimesta sanottu, että
muutos on aina hankalaa. Tämän me kaikki varmasti allekirjoitamme, mutta haluan huo-
mauttaa, että kaikkea sitä asiantuntijoiden lausuntokierroksella esittämää erittäin perustel-
tua kritiikkiä, erityisesti nyt tätä valinnanvapauslainsäädäntöä kohtaan, ei voi aivan pelkän
muutosvastarinnan piikkiin kyllä laittaa vaan siinä on aika paljon muutakin sisältöä. [An-
tero Laukkanen: Hyvin sanottu!]

Toivoisin myös, että hallituspuolueilla olisi tässä salissa kanttia kuunnella tätä esitettyä
kritiikkiä ja vastata täällä ihan aidosti esitettyihin kysymyksiin. Se, että sanotaan meidän
puheenvuorojemme olevan pelottelua, ei kyllä mielestäni myöskään vie tätä asiaa eteen-
päin. Nähdäkseni tässä on joka tapauksessa ainakin maakuntatasolla edessä kaikkien puo-
lueiden yhteinen savotta, ja toivoisin, että ainakin ministeriaitiosta pidättäydyttäisiin kritii-
kin leimaamisesta pelotteluksi.

Arvoisa puhemies! Tästä keskustelusta on voinut myös saada sellaisen kuvan — on voi-
nut saada, korostan — että tämän uudistuksen ratkaiseminen kiireellä on muodostunut hal-
litukselle jollakin lailla arvovaltakysymykseksi ja jopa niin tärkeäksi asiaksi, että on pakko
ikään kuin tehdä ratkaisuja, jotka eivät välttämättä kaikkien asiantuntevien ministereiden-
kään mielestä olisi niitä kaikkein perustelluimpia ratkaisuja. Täällä todettiin muun muas-
sa, että nyt on pakko viedä tämä uudistus eteenpäin, koska kansalaiset pettyvät valtavasti,
mikäli nyt ei saada valmista tämän kaiken vatkaamisen jälkeen. Meistä moni, voin teille
vakuuttaa, toivoisi todellakin, että vatkaaminen saataisiin päätökseen, mutta varoitan kyllä
siitä, että mikäli tehdään hallitsemattomasti tämä iso muutos, niin voi olla, että edessä on
vielä suurempi epäluottamus kansalaisten toimesta poliittista järjestelmää kohtaan, mikäli
tämä käytäntö vuonna 2019 näyttäytyy kansalaisille täydellisenä sekametelisoppana.

Arvoisa puhemies! Uudistuksen tavoitteista täällä on puhuttu jo runsaasti, niihin ei ole
tarvetta palata. Haluan kuitenkin vielä korostaa sitä, että viime kaudella tehty vakava yh-
teinen parlamentaarinen yritys ratkaista tämä asia tehtiin vuosi ennen eduskuntavaaleja eli
vuosi oli aikaa, itse asiassa vajaa vuosi, tuolle työlle. Jo tuolloin tiedettiin, että aikataulu on
varsin haasteellinen. Samoin tiedettiin jo siinäkin harjoituksessa, että myös sisältöön liit-
tyy erittäin paljon monia erilaisia näkemyksiä ja erilaisia tulkintoja tästä ehdotetusta rat-
kaisusta. Mutta tästäkin huolimatta saimme aikaiseksi yhteisen esityksen eduskunnalle, ja
pidän sitä hieman erikoisena, että tässä tämänpäiväisessä keskustelussa olen kokenut, että
joidenkin puolueiden taholta on ollut tavattoman tärkeää ikään kuin irtautua tuosta viime
kaudella tehdystä yhteisestä prosessista. [Sari Sarkomaa: Se kaatui perustuslakivaliokun-
nassa!] En pidä sitä hyvänä parlamentarismin kannalta, koska siinä saavutettiin myös erit-
täin paljon sellaista sisältöä, joka itse asiassa on jo siinä lakiesityksessä järjestämislain
osalta, joka on jo eduskunnan käsittelyssä, mukana.

Puhemies! Vielä tähän ensimmäisen puheenvuoroni loppuun haluan sanoa, että kun
tuolloin tilanne meni siihen, että aikataulu muodostui ongelmalliseksi ja perustuslakivalio-
kunnan tulkinta oli se, minkä nyt tiedämme, varoittaisin nykyistä hallitusta tekemästä ke-
vyitä tulkintoja [Puhemies koputtaa] perustuslain tulkitsemisesta. Tämä koskee nähdäkse-
73



Pöytäkirjan asiakohta PTK 34/2017 vp
ni myös pääministeriä. Perustuslakia tässä maassa tulkitsee Suomen eduskunnan perustus-
lakivaliokunta, jolle on näissä asioissa myös annettava työrauha.

18.58 Joakim Strand r: Arvoisa puhemies! Värderade talman! Tästä voisi puhua paljon,
mutta ehkä ihan lyhyesti:

Itseäni harmittaa eniten se, kun huomaa, että sanotaan yhtä mutta sitten selkeästi teh-
dään toisin. Puhutaan kauniisti esimerkiksi potilasturvallisuudesta ja terveyserojen kaven-
tamisesta. Kuitenkin osana tätä isoa pakettia halutaan erityisesti potilasturvallisuudessa
monessa selvityksessä kärjessä olevaa Pohjanmaan vientirannikon keskussairaalaa heiken-
tää. En voi ymmärtää, kenenkä potilasturvallisuus tässä maassa paranee sillä, että heiken-
netään potilasturvallisuudeltaan parasta keskussairaalaa. Mitä terveyseroihin tulee, eikö ta-
voitteena tulisi olla kaikkien suomalaisten terveydentilan parantaminen sen sijaan, että pu-
hutaan vain kaventamisesta? Vai tyydytäänkö myös siihen, että erot kapenevat joidenkin
ryhmien terveydenhoitopalveluiden heikennyksen seurauksena? En tiedä.

Välillä puhutaan kauniisti myös normienpurusta. Nyt saatiin kuulla, että tämä paketti si-
sältää valvonnankin valvontaa. En tiedä, miten se siihen liittyy.

Välillä puhutaan hienosti myös vapaudesta yrittää, mutta samalla halutaan kieltää esi-
merkiksi hallituksen oman työllisyystavoitteen ajat sitten saavuttanutta Pohjanmaan vien-
tirannikkoa ylläpitämästä itse luomillaan rahoilla sellaista erikoissairaanhoidon järjestel-
mää, joka globaaleilla markkinoilla kilpailevien yritysten ekosysteemiin ehdottomasti kuu-
luu. Tämmöinen tietyntyyppinen kansallisen tason poliittinen Excel-taulukkojohtaminen
sopii äärimmäisen huonosti tämän päivän globaaliin talouteen, jossa seudut ja yritysklus-
terit kilpailevat maailmanlaajuisesti. Siis nämä seudut kilpailevat maailmanlaajuisesti —
ei kannata kansallisesti kaikkea tarkastella.

Olen myös monta kertaa ääneen ihmetellyt, miksei näitä hallituksen isoja esityksiä edes
pyritä arvioimaan yksityisten yritysten, muitten kuin sote-firmojen, erityisesti siis vientite-
ollisuuden, tulevaisuuden toimintaedellytyksiä silmällä pitäen. En tiedä, millä hallitus ku-
vittelee meidän tulevaisuudessa rahoittavan näitä palveluita, oli malli mikä tahansa, jos ei-
vät vaikutukset yritysten toimintaympäristöön kiinnosta.

19.01 Martti Talja kesk: Arvoisa puhemies! Miksi sosiaali- ja terveydenhuollon uudis-
tus? Äskeinen edustaja Strandin kommentti siitä, että maakunnilla on omat rahat, vaikuttaa
varsin omituiselta — tässä kun pyrimme yhtenäiseen palvelujen saatavuuteen koko maas-
sa. 

Useat kansainväliset asiantuntijat ovat korostaneet Suomen hyvin järjestettyä kokonai-
suutta. Eurooppalaisen kuluttajatutkimuksen Euro Health 2015:n mukaan Suomessa saa
terveydenhuollossa rahalle parhaan vastineen.

Ongelmamme on huonosti toimiva perusterveydenhuolto, omalle lääkärille ei pääse sa-
mana päivänä. Peruspalveluiden saatavuudessa on alueellinen ja sosioekonominen epäta-
sa-arvoisuus. Syynä on keskeisesti voimavarojen epätarkoituksenmukainen kohdentumi-
nen. Tämän vuosituhannen ensimmäisellä vuosikymmenellä yksityislääkärit ja työterveys-
huolto lisäsivät kumpikin lääkärimääräänsä 50—60 prosenttia, erikoissairaanhoito noin 20
prosenttia mutta perusterveyshuolto ei ollenkaan. Lääkärit ja muut ammattilaiset ohjautui-
vat siis työnantaja- ja työntekijäjärjestöjen myötävaikutuksella hoitamaan yhteiskunnan
päätöksin terveitä, työssä käyviä ihmisiä, joiden elämänhallinta oli kunnossa. Kokemansa
74



Pöytäkirjan asiakohta PTK 34/2017 vp
lääkäripulan takia kunnat joutuivat reppufirmojen ansaan, ja etenkin niiden päivystyspal-
veluja koskeva ylisuuri hinnoittelu koski kuntia kipeästi. Jotain on siis tehtävä. 

Sote-uudistuksen keskeiset tavoitteet hallitusohjelmassa ovat kansalaisen tarvitsemien
palveluiden saatavuuden parantaminen ja vahva yhteensovittaminen, ja sen saavuttamisen
keinoja ovat palveluiden integraatio, yksikanavaiseen rahoitukseen siirtyminen ja kansa-
laisen valinnanvapauden lisääminen palveluissa.

Arvoisa puhemies! Suomen sote-uudistusta arvioineet eurooppalaiset asiantuntijat tote-
sivat, että valinnanvapaus on tavoiteltava asia mutta edellyttää yhteensopivia tietojärjestel-
miä, jotta ainakin maakuntatasolla potilastieto on kaikkien, niin pienten kuin suurtenkin,
terveys- ja sosiaalipalveluiden tuottajien käytettävissä. Nyt olemme hyvin kaukana tästä
tavoitteesta. Yhdyn ministeri Rehulan kantaan, että valinnanvapauden käyttöönoton tulee
tapahtua vasta, kun terveydenhuollon tietojärjestelmät on integroitu. Haasteet sosiaaliker-
tomusjärjestelmän integraation osalta ovat monin verroin suuremmat.

Toinen huolenaihe on valtakunnan ja maakunnan tasolla tapahtuva palvelutuotannon,
sen perusteiden ja kustannusten laadun ja vaikuttavuuden mittaaminen ja raportointi. Meil-
lä ei ole tähän järjestelmää. Maakunnan tulee tietää ajantasaisesti, että palvelutuottajat toi-
mivat yhtenäisin ja sovituin tavoin tuottaessaan palveluja. Alihoito on suurin vaara: tar-
peelliset diagnoosit jäävät tekemättä ja sosiaalipalvelut toteuttamatta.

Arvoisa puhemies! Meillä on siis tietojärjestelmien uudistukseen liittyviä ongelmia. On-
gelmista huolimatta on edettävä, ja ongelmat on ratkaistava yhteisesti.

Keskeisenä keskustelunaiheena on ollut uudistuksen aikataulu. Kuten ministeri Rehu-
lan puheenvuorosta kuulimme, maakuntien välillä tapahtuva aloituksen porrastus toteutuu
ja toteutuksen aikajänne pitenee. Ensin aloittavat maakunnat toimivat pilotteina, ja niiden
toimintaa on seurattava tarkasti ja analysoitava, havaittuihin ei-toivottuihin vaikutuksiin
on puututtava heti, lainsäädännössä on tehtävä välittömät korjaavat toimenpiteet tavoitel-
tavan, kansalaisen ympärille rakentuvan integroidun palvelukokonaisuuden saavuttami-
seksi. Toteutuksessa oppimista suositti myös nobelistimme Holmström eduskunnassa pi-
tämässään puheessa viime viikolla.

Vahvatoiminen integraatio on kansalaislähtöisen ja taloudellisesti kustannustehokkaan
toiminnan ydin. Hyvinvoinnin ja terveyden edistämisellä ja omahoidolla on tässä vahva
rooli. Tästä syystä kunnan ja maakunnan yhteistyö on aivan välttämätön sote-palveluiden
painopisteen siirtämiseksi sairauksien ja kriisien hoidosta ennakoivaan ja ennalta ehkäise-
viin toimenpiteisiin.

Vakuutuspohjaisissa järjestelmissä, kuten Keski-Euroopassa, rahoittaja pitää ohjat tiu-
kalla. Suomi on käytännössä vakuutuspohjainen järjestelmä: valtio ja tulevaisuudessa
maakunnat ovat vakuuttajia. Jos maakunnalla ei ole tuottajien seurantakeinoja, karkaavat
kustannukset käsistä. Palvelut tulee tuottaa yhtenäisin terveyshyötyä tuottavin perustein,
koska kansalaisten terveyspalvelujen kysyntä on loputon.

Kertaan vielä: järjestämisvastuussa olevalla maakunnalla on oltava yhtenäinen kerto-
musjärjestelmä palveluiden tuotantoon ja seurantajärjestelmä, kun hoidon ja palvelujen va-
linnanvapaus otetaan käyttöön — näillä ehdoilla siis kohden toteutusta.

19.06 Joona Räsänen sd: Arvoisa puhemies! Keskustelussa sosiaali- ja terveydenhuol-
lon palveluiden uudistamisesta on ollut liikuttavan yksimielistä, että kaikki täällä jakavat
tämän uudistuksen keskeiset tavoitteet, siis sen, että haluamme kaventaa suomalaisten so-
siaali- ja terveyseroja, että haluamme saada aikaan myös kustannussäästöjä, ja myös, että
75



Pöytäkirjan asiakohta PTK 34/2017 vp
tähän keskeisenä keinona on palveluiden integraatio. On hienoa, että olemme näistä tavoit-
teista yksimielisiä. Sitten se keskeinen kysymys kuuluukin, toteuttaako tämä hallituksen
malli nyt niitä tavoitteita, joista täällä olemme samaa mieltä. Jottei tätä, toteuttaako tämä
malli näitä haluttuja tavoitteita, arvioitaisi ainoastaan poliittisesti, niin voin todeta, että kun
mielipidettä kysyy asiantuntijoilta, vastaus on aika yksiselitteinen. Nyt nämä useat sadat
lausunnonantajat, jotka lausuntoa tähän hallituksen esitykseen valinnanvapauslaista ovat
antaneet, ovat hyvin yksioikoisesti käyneet läpi ne sudenkuopat ja duubiot, joita tähän hal-
lituksen esitykseen liittyy, ja tämä asiantuntijoiden mielipide on todella paljonpuhuva. On-
kin nyt kummallista, että kun täällä hallituspuolueet ovat syyttäneet oppositiopuolueita pe-
lottelusta, niin ainoa pelottelu, mikä tähän käsittääkseni liittyy, on se, että eivätkö hallitus-
puolueet uskalla uskoa näiden asiantuntijoiden mielipidettä. Täällähän oppositio on toista-
nut yksi yhteen nämä asiantuntijoiden mielipiteet, ja sen sijaan, että hallitus suhtautuu nii-
hin ylimielisesti, kannattaisi ottaa niistä neuvoista vaarin.

Täällä hallituspuolueet ovat syyttäneet oppositiota myös virheellisistä väittämistä. On
aika kummallista syyttää oppositiota virheellisistä väittämistä, kun ne väittämät otetaan
suoraan sieltä hallituksen omasta esityksestä. On sekin aika nyt nähty, että hallituksen esi-
tyksessä itsessään jo perustellaan, minkä takia kyseistä lainsäädäntöä ei kannattaisi säätää.
En tiedä, onko täällä aikaisemmin sellaiseen asiaan törmätty.

Sitten täällä on viitattu paljon myös tähän poliittiseen uskottavuuteen, että kärsiikö po-
liittinen uskottavuus, jos sote-uudistusta ei saada toteutettua nyt siinä aikataulussa kuin
hallitus on sen halunnut tehdä. Mutta jos sen kysyykin toisinpäin: kuinka paljon poliittinen
uskottavuus kärsii siitä, että nyt tehdään sitten sutta ja sekundaa eikä olla varmoja, mitä tu-
lee tapahtumaan? Ei tarvitse varmaan muistuttaa, mitä tapahtui, kun vuoden alusta toi-
meentulotuen perusosan maksattaminen siirrettiin Kelaan. Silloinkin vakuuteltiin, että kyl-
lä tämä aikataulu onnistuu ja kaikki toimii vallan mainiosti. Sitten toisin kävi, joten olisin
aika varovainen siinä, että ei tehdä huonoa uudistusta, joka näkyy sitten kansalaisille.

Kun tämän keskustelun perusteella on kuullut nyt sitten, minkälaisia muutoksia hallitus
tähän alkuperäiseen esitykseensä on tehnyt, niin täytyy silti todeta, että kaikki ongelmat ei-
vät ole suinkaan poistuneet. Edelleenkin on vaikea nähdä mitään hyötyä siinä, että meidän
julkinen tuotanto pakkoyhtiöitetään, mikä tuo vain entistä enemmän kitkakustannuksia,
mikä johtuu siitä, että toimijoiden määrä radikaalisti lisääntyy. En edelleenkään ole löytä-
nyt vastausta edes siihen, miten voidaan käsi sydämellä vakuuttaa, että aikataulu näiden
muutostenkin jälkeen pitää — kun vertailee näitä alueiden lausuntoja liittyen ihan vaikka-
pa siihen, että näitä valmistelutöitä on joissain maakunnissa hyvin vähäisesti vielä tehty —
ja kaiken kaikkiaan myös, että tämä malli nyt sitten vastaa niihin alkuperäisiin tavoitteisiin
elikkä terveys- ja hyvinvointierojen kaventamiseen ja myös kustannussäästöihin. Senpä ta-
kia nyt olisi suurta viisautta ottaa vastaan sekä lausunnonantajien kritiikki ja neuvot että
myös ne parannusehdotukset, joita täällä opposition edustajien puheenvuoroissa on tarjot-
tu.

19.11 Katri Kulmuni kesk: Arvoisa puhemies! Sosiaali- ja terveyspalveluiden uudista-
mista on tehty toistakymmentä vuotta. Aina tämä uudistus on törmännyt johonkin, yleensä
siihen, että ei ole huolehdittu perustuslain vaatimuksesta toteuttaa demokratiaa sillä taval-
la, että paitsi vastuu myös velvollisuus on vaaleilla valittavilla edustajilla. Ja itse asiassa
viime eduskuntakauden lopulla perustuslakivaliokuntahan antoi varsin selkeän mietinnön
76



Pöytäkirjan asiakohta PTK 34/2017 vp
siitä, että on kolme keinoa toteuttaa tämä uudistus: kuntapohjaisesti tai maakuntapohjaises-
ti tai siten, että valtio ottaa hoitaakseen koko erikoissairaanhoidon.

Minusta on järkevää, että Suomikin siirtyy nyt tähän eurooppalaiseen malliin, missä
melkein koko muu Eurooppa on: aluetason tai maakunnallisen, vaaleilla valittavan tason
malliin. Nimittäin se turvaa sen, että meidän ei tarvitse tehdä historian suurinta kuntauu-
distusta, mihin edellinen hallitus oli valmis Suomen viemään, 70 kuntaan ja pyyhkimään
aika monta kuntaa pois kartalta. [Sari Sarkomaa: Se tulee perässä!] Tässä ei ole tarvetta sel-
laisiin ajatuksiin, koska ihmisten lähipalvelut pystytään säilyttämään sillä tavalla, että ne
kalliit hoidot laitetaan suuremman toimijan harteille. Tätä on itse asiassa kokeiltu jo varsin
pitkään Kainuussa, meillä on hyviä tuloksia Eksoten osalta, ja monet maakunnat ovat läh-
teneet aktiivisesti liikkeelle.

Tämä välikysymyskeskustelu keskittyy kuitenkin tähän sosiaali- ja terveyspalveluiden
uudistamisen viimeisimpään osaan: kysymykseen valinnanvapaudesta. Valinnanvapaus ei
ole keskustalle päämäärä, meille tärkeää on ihmisten yhdenvertaiset, tasa-arvoiset palve-
lut. Mutta kyllä me haluamme, että ihmisillä on myös vapautta valita. On tärkeää, että mei-
dän julkista toimijaamme on kirittämässä myös kotimaisia yrityksiä, monenlaisia toimijoi-
ta, säätiöitä ja muita, jotka pystyvät tarjoamaan varsin kustannustehokkaasti palveluita.

On tärkeää, että nyt on vastattu niihin huoliin, mitä lausuntokierroksella on tullut valin-
nanvapauden aikataulun suhteen, on tullut porrastusta. Osassa maakunnista tätä on tehty jo
pitkään, kuten keskustelussakin tuli esille. Voi olla, että Kainuu on valmis lähtemään sii-
hen jo aikaisemmin, mutta on erittäin tärkeää, että ne alueet, jotka tarvitsevat vielä lisäai-
kaa, sitä tulevat saamaan.

Viime viikolla liittyen keskusteluun valinnanvapaudesta nousi esiin myös kysymys neu-
voloista. Meille keskustassa on kyllä ollut erittäin tärkeää, että se hieno työ, mitä neuvoloi-
den osalta on tehty, pystyy entisestään kehittymään. Olemme esittäneet muun maussa, että
myös ikäihmisten palveluita pitäisi saada neuvolatoiminnan piiriin ja kehittää siitä koko-
naisvaltaista elämän mittaista palvelua. Sen takia meistä on hyvä, että maakunnat nyt itse
päättävät sitten, kuuluvatko neuvolat valinnanvapauden piiriin vai eivät. Meidän mieles-
tämme olisi hyvä, että ne ovat julkisten toimijoiden käsissä tulevaisuudessakin.

Keskustelussa on puhuttu myös siitä, kuinka sitten pystytään puuttumaan kysymykseen
veronkierrosta, kun markkinoille tulee kuitenkin varsin paljon myös sosiaali- ja terveyspal-
veluita tuottavia yhtiöitä. Tähän lakiesitykseen on tulossa erittäin tiukat yhteiskuntavas-
tuun kriteerit, ja on myös tärkeää, että Suomi ottaa Euroopan unionista ja OECD:stä tule-
vat varsin mittavat lakikokonaisuudet Suomessa käyttöön ja saamme veronkiertoa kitket-
tyä. Tämä on suuri harmaan talouden kysymys, miten pääsemme laajemminkin kansainvä-
liseen veronkiertoon käsiksi. On aivan selvää, että verot täytyy maksaa Suomeen, ja maa-
kohtainen raportointi tulee näidenkin osalta toteutumaan.

On välttämätöntä, että sote-uudistuksessa päästään nyt eteenpäin. Olemme pisimmällä
koskaan. Tällä hetkellähän tilanne on se, että se perusterveydenhuollon pohja on koko ajan
rapautumassa. Pienet kunnat on valitettavasti ajettu sikäli ahtaalle erikoissairaanhoidon
nousevien kustannusten takia, että myös kokonaisulkoistuksia on siellä tehty. Nyt on tar-
koituksena siirtää painopiste nimenomaan sinne perusterveydenhuollon tasolle, sinne, mis-
tä toistaiseksi on valitettavasti [Puhemies koputtaa] koko ajan jouduttu säästämään. — Kii-
toksia.
77



Pöytäkirjan asiakohta PTK 34/2017 vp
19.17 Sanna Marin sd: Arvoisa puhemies! Istuva hallitus pitää eduskuntaa, meitä kan-
sanedustajia, pilkkanaan. Minä olen tässä salissa istunut kuin tatti yli 5 tuntia, kysynyt kol-
me kertaa saman kysymyksen siitä, voivatko kaupungit olla sosiaali- ja terveyspalveluiden
tuottajia vastaisuudessa, tämän uudistuksen jälkeen, vai eivät. En ole tähän kysymykseen
saanut ministereiltä vastauksia siitä huolimatta, että toistuvasti olen tämän saman hyvin
yksinkertaisen kysymyksen kysynyt, johon ministereillä kyllä pitäisi olla kykyä myös vas-
tata. 

Toinen kysymys, jonka olen kysynyt useaan kertaan tässä salissa — enkä ole ainoa —
koskee tätä aikataulua: mikä se aikataulu tämän uudistuksen osalta todellisuudessa on.
Täällä ollaan tänään kerrottu ministeriaitiosta, että tämä aikataululiukuma on puoli vuotta
ennen vuoden 2019 taitetta ja puoli vuotta sen jälkeen mutta perustellusta syystä voi sitten
saada jatkoa tämän uudistuksen toteuttamiseen. Haluankin nyt tietää, mikä tämä todellinen
siirtymäaika on, onko se tämä puoli vuotta, siihen heinäkuuhun 2019, vai onko se peräti
kaksi vuotta, niin kuin tuleva ministeri Saarikko aikaisemmin tuolta salin puolelta huusi,
että jopa kaksi vuotta maakunnat voivat saada siirtymäaikaa tähän uuteen malliin siirtymi-
seen. 

Näihin kahteen asiaan haluan saada vastaukset, joita olen kysynyt. Tätä ensimmäistäkin
kysymystä nostin sen takia esiin, että ministeri Risikko viime viikolla väläytti ja esitti sitä,
että suuret kaupungit edelleen voisivat olla palveluntuottajia. Tämä esitys tuli siis hallituk-
sen omista riveistä, ja me suurissa kaupungeissa, muun muassa Tampereella, olemme tällä
hetkellä hämmennyksen vallassa siitä, mikä tämän uudistuksen todellinen kulma nyt on,
voivatko kunnat olla palveluntuottajia tulevaisuudessa vai eivätkö voi. Hyvin yksinkertai-
nen kysymys, johon odotan kyllä hallitukselta vastauksia.

Toivon todella, että ministeri Rehula, joka täällä nyt onneksi vielä on paikalla, voi näi-
hin kysymyksiin vastata. Ei hirveän monimutkaista, kaksi kysymystä: aikataulu, onko se
todellisuudessa puoli vuotta, voiko se olla jopa kaksi vuotta, ja sitten kysymys siitä, voi-
vatko kunnat edelleen tulevaisuudessa olla palveluntuottajia. Erityisesti tämä isojen kau-
punkien rooli itseäni pohdituttaa sen takia, että pienempien kuntien osalta tämä uudistus ei
itse asiassa ole niin merkittävä. Yli 200 pienintä kuntaa jo tällä hetkellä hoitaa sosiaali- ja
terveydenhuollon palveluita yhteistoiminnassa muiden kuntien kanssa esimerkiksi vastuu-
kuntamallilla tai kuntayhtymämallilla, mutta isoilla kaupungeilla edelleen on harteita, voi-
maa ja tälläkin hetkellä nämä palvelut kokonaan, niin järjestämisvastuu kuin tuottamisvas-
tuukin, omissa käsissä. Sen takia tämä kysymys on meidän kaupunkien näkökulmasta eri-
tyisen merkittävä. 

Onko tässä nyt kyse vaalitempusta, siitä, että ennen kuntavaaleja väläytellään tällaisia
asioita mutta sitten todellisuudessa, kun niitä täällä eduskunnassa kysytään, niihin ei ker-
takaikkisesti haluta, pystytä tai osata vastata. Mikä se vastaus on, sen haluan tietää, ja niin
kauan tässä salissa olen, että toivottavasti tämän vastauksen tämän vuorokauden puolella
kuitenkin saan.

Sosiaali- ja terveydenhuollon uudistuksen alkuperäiset tavoitteet olivat yksinkertaiset,
ja ne olivat tämän salin kaikkien puolueiden yhteisesti hyväksymiä. Ne olivat hyvinvointi-
ja terveyserojen kaventaminen, palvelujen yhdenvertaisuuden ja saavutettavuuden paran-
taminen ja kustannuskehityksen hillitseminen. Nämä tavoitteet olivat ne, mitkä vielä yh-
dessä viime kaudella sovimme, ja nyt hallitus on nämä tavoitteet unohtanut. Sen sijaan se
tekee maakuntauudistusta, ei siis enää vain sosiaali- ja terveydenhuollon uudistusta vaan
maakuntauudistusta, laittaa valtion aluehallinnon remonttiin ja kaikkea muuta, aivan kuin
78



Pöytäkirjan asiakohta PTK 34/2017 vp
tässä sosiaali- ja terveydenhuollon kokonaisuudessa ei olisi ollut tarpeeksi työtä. Kyllä sii-
nä olisi, ja sen haluaisimme hyvin toteuttaa, mutta sillä puolella valitettavasti hallitus on
ennemmin valinnut tämän yksityistämismallin, yhtiöittämismallin, markkinaehtoistamis-
mallin. Me saamme näiden tavoitteiden sijaan Mehiläisen, Attendon ja Terveystalon. 

Täällä hallituspuolueiden edustajat aikaisemmin ovat sanoneet, että kyllä siellä asian-
tuntijoiden joukossa on myös positiivista palautetta tästä uudistuksesta. Minua kiinnostaisi
tietää, ovatko nämä positiiviset palautteet kenties tulleet aikaisemmalta erityisavustaja Tu-
ruselta, ovatko ne tulleet kenties entiseltä ministeri Laura Rädyltä vai ovatko ne tulleet ken-
ties entiseltä kokoomuksen kansanedustaja Lasse Männistöltä. Nämä kaikki henkilöt ovat
tällä hetkellä töissä näissä yksityisissä terveysfirmoissa, jotka tulevat tulevaisuudessa jul-
kisin verovaroin tuottamaan entistä isomman osan meidän yhteisistä palveluistamme. Siitä
tässä uudistuksessa on kyse. Näihin asioihin haluaisin saada vastauksen ministeri Rehulal-
ta. 

19.22 Tytti Tuppurainen sd: Arvoisa puhemies! Suomalaista hyvinvointiyhteiskuntaa,
tätä suomalaista yhteiskuntamallia, ollaan muuttamassa perustuksiaan myöten. Järjestel-
määmme on alusta alkaen rakennettu kuntien perustalle. Kuntalaiset ovat valinneet päättä-
jänsä, päättäjät ovat ratkaisseet, millä tavoin lakisääteiset ja itse päätetyt palvelut järjeste-
tään, tuotetaan ja rahoitetaan. Myös hyvinvointiyhteiskuntamme kasvun vaihe toteutettiin
kuntien ja kuntien yhteistyön kautta. Vaikka Suomea joskus kutsutaan hyvinvointivaltiok-
si, hyvinvointi tehdään kuitenkin kunnissa ja kuntayhtymissä. Kunnat ovat olleet vielä tä-
täkin enemmän: ne ovat olleet suomalaisen kansanvallan kivijalka. Kunnallisissa tehtävis-
sä hankittu kokemus ja luottamus ovat olleet tavallisin väylä myös muuhun poliittiseen val-
lankäyttöön. Kun demokratiaa eri puolilla maailmaa nyt haastetaan ja kyseenalaistetaan,
olisi meidän syytä lujittaa oman kansanvaltamme perustaa.

Arvoisa puhemies! Nyt ollaan esittämässä suomalaisen hyvinvointiyhteiskunnan histo-
rian suurinta muutosta. Kuntien tehtävistä puolet siirretään ihmisistä etäämmälle, uudelle
hallinnon tasolle, maakuntiin. Suuret uudistukset olisi syytä tehdä suuren yksimielisyyden
pohjalta. Hallituksen uudistusesityksestä on yksimielisyys kaukana. Oppositio on syrjässä
— nyt käsiteltävä välikysymys on osoitus siitä, että äänemme kuuluu vain vastalauseena.
Edes hallituspuolueilla ei ole uudistuksesta yksimielisyyttä. Sekä keskustalla että kokoo-
muksella on omat tavoitteensa. Keskusta haluaa varmistaa, että hallituksen hajoamisen
uhalla aikaansaatu maakuntahallinto toteutetaan ja maakuntiin keskitetään valtaa mahdol-
lisimman paljon. Kokoomukselle tärkeintä on, että palveluissa voidaan puhua valinnanva-
paudesta. Hyvinvointi, kansanvalta, ne eivät kiinnosta ketään.

Hallituksen valitsema toimintalinja on erityisen harmillinen, koska oppositiolla olisi
valmiudet tukea uudistustyötä. Ei valinnanvapautta vastusteta eikä yrityksiä haluta sulkea
hoito- ja hoivapalveluiden ulkopuolelle. Kysymys on vain siitä, että nyt hahmoteltu malli
ei ole kustannustehokas eikä sillä saavuteta tavoitetta terveyserojen kaventamisesta. Oppo-
sitiossa ymmärretään myös se, että palveluiden järjestäminen edellyttää riittävää väestö-
pohjaa. Sen sijaan on vaikeaa hyväksyä, että uudistuksen nimissä rakennetaan ylimääräi-
nen hallinnon taso. Elinvoimaiset, asioistaan huolehtivat kaupungit, kuten Oulu ja muut
suuret kaupungit, joutuvat luovuttamaan järjestämänsä palvelut muualle. Niille jää vain
velkoja ja vastuita. Uuden hallintoportaan rahoituspohjassa puolestaan joudutaan valitse-
maan joko kokonaisveroastetta nostava oma verotusoikeus tai päätöksenteon ja taloudelli-
sen vastuun toisistaan erottava valtion rahoitusjärjestelmä.
79



Pöytäkirjan asiakohta PTK 34/2017 vp
Arvoisa puhemies! Tavallisten ihmisten keskuudessa huoli sosiaali- ja terveyspalvelui-
den tulevaisuudesta on kasvussa. Ihmisten huoli on ymmärrettävä. Hallituksen päätös siir-
tää toimeentulotuen perusosa kunnilta Kelaan epäonnistui pahan kerran. Ihmiset eivät ole
saaneet päätöksiä toimeentulotuesta, vuokrat ovat rästissä, lääkkeet ostamatta ja ruoka lo-
pussa. Entä jos sote-uudistus ajautuu samalla tavoin kaaokseen? Entä jos talouslaskelmat
eivät pidä? Entä jos muutakin tärkeää on unohtunut, kun painopiste on ollut maakuntahal-
lintoportaan rakentamisessa?

Tässä maassa ollaan kyllä yksimielisiä siitä, että uudistus on tehtävä. On jo aika saattaa
eteenpäin asiaa, jota on valmisteltu jo kolmen neljän hallituksen aikana. Ei ole tarpeen vii-
vytellä päätöksiä, vaan täytyy panna asiat tärkeysjärjestykseen, palvelut ensin.

19.27 Satu Taavitsainen sd: Arvoisa puhemies! Olisin tänään toivonut sitä, että ministe-
rit olisivat voineet kertoa enemmän sote-uudistukseen liittyvän asiakasmaksulain sisällös-
tä, koska se on tulossa voimaan 1.1.2019. On mielestäni huono juttu, ettei se ole meillä täs-
sä soten muussa lakikokonaisuudessa käsittelyssä. Ilmeisesti se, tai joitakin luonnoksia
tuosta laista, on tulossa vasta kesällä.

Asiakasmaksut ovat aivan olennainen osa sitä korjattavaa, mitä meillä sotessa tällä het-
kellä on. Soten asiakasmaksut ovat Suomessa kansainvälisesti korkeat. Ihmisten tilannetta
pahensi hallitus itse antamalla viime vuonna kunnille luvan korottaa näitä asiakasmaksuja
30 prosentilla. Tilaisuutta käytettiin hyväkseen, ja useissa kunnissa hallituspuolueiden ää-
nestyspäätöksillä nostettiin noita maksuja. Omassa kotikaupungissani Mikkelissä tämä tar-
koittaa sitä, että yli joka kymmenes mikkeliläinen on jättänyt käymättä lääkärissä rahan-
puutteen vuoksi. Tieto on peräisin eilen meillä kaupunginhallituksessa käsitellystä kau-
pungin tilinpäätöksestä.

Tahtoisin tietää, aikooko hallitus alentaa sote-asiakasmaksuja, mikä on aivan ehdoton
edellytys ihmisten palveluihin pääsylle. Ei voi puhua mistään valinnanvapaudesta, jos vain
hyvätuloisilla on varaa käyttää palveluja. Kun nyt hallitus puhuu yksityisen ja julkisen sa-
malle viivalle menosta, niin aiotaanko myös maksut laittaa samalle viivalle ja mikä viiva
otetaan lähtötasoksi? Noin 50—100 euroa on lääkärikäynti yksityisellä nykyään, eli siihen
pitäisi tulla siis reipas alennus.

Arvoisa puhemies! Alennetaanko siis myös tulevien yksityisten sote-keskusten maksu-
ja ja kuinka tämä aiotaan rahoittaa? Vai onko tarkoituksena ottaa lähtöviivaksi nykyiset yk-
sityisten maksut eli nostaa meidän nykyisiä julkisia maksuja todella reippaasti?

Helsingissä ei ole terveyskeskusmaksuja lainkaan. Voi olla muitakin kuntia, jotka eivät
sitä peri. Eli miten käy ihmisille täällä? Saavatko he jatkossakin maksutta käydä sote-kes-
kuksissa, myös niissä, joita pyörittävät yksityiset palveluntuottajat? Tämän ihmiset ansait-
sevat tietää.

Asiakasmaksut ovat ratkaiseva asia palveluihin pääsyssä ja valinnanvapaudessa. Ny-
kyisten korkeiden maksujen takia monet, monet, monet ihmiset kipuilevat lääkäriin me-
non ja ruoan ostamisen välillä ja useat joutuvat asumaan palvelutaloissa ilman palveluja
niiden kalleuden vuoksi. Hyvä esimerkki on meillä käsillä tämän vuoden alusta siitä, mitä
tapahtuu, kun maksuilla estetään ihmisten terveydenhoito. Diabeteslääkkeiden kallistumi-
sen myötä ihmiset ovat jättäneet lääkkeitä ostamatta. Tilanne vaarantaa tällä hetkellä poti-
lasturvallisuutta, on epäinhimillinen diabetesta sairastavia kohtaan sekä kasvattaa tervey-
denhuollon kokonaiskustannuksia tulevaisuudessa lisäsairauksille altistumisen vuoksi.
Diabeetikkojen sairaanhoidon kustannukset ovat vuodessa noin 1,3 miljardia euroa, joista
80



Pöytäkirjan asiakohta PTK 34/2017 vp
883 miljoonaa euroa syntyy diabeteksen aiheuttamien lisäsairauksien hoidosta, ja noiden
kustannusten ennaltaehkäisy on keskeistä diabeteksen kustannusten kasvun hillitsemises-
sä. Kymmenen vuoden päästä tulemme näkemään Sipilän hallituksen kylmien linjausten
vaikutukset ihmisten terveyteen.

Arvoisa puhemies! Vielä tähän loppuun se, että myös palveluseteli on hyvä esimerkki
siitä, kuinka vain teoriassa sen myötä kaikilla on mahdollisuus valita. Käytännön elämässä
palveluseteliin liittyvä omavastuu on asetettu usein niin korkealle tasolle, etteivät pieni- ja
keskituloiset kykene seteleitä hyödyntämään. Näihin kaivataan muutosta.

19.32 Sinuhe Wallinheimo kok: Arvoisa puhemies! Pari viikkoa sitten, kun kiersin maa-
kuntaa kuntavaalien merkeissä, pääsin juttelemaan Pekaksi esittäytyneen miehen kanssa
tänään meillä käsittelyssä olevasta aiheesta eli valinnanvapaudesta. Yrittäjänä kirvesmie-
hen töitä tekevä Pekka on yksi niistä, jotka pääsivät mukaan kotikaupungissani Jyväsky-
lässä järjestettävään valinnanvapauskokeiluun, ja hän halusi antaa kannustavaa palautetta
kokemuksistaan. Kokeilun myötä selkäkivuista ajoittain kärsivä mies oli saanut avun jo-
nottamatta, palvelun laatu oli ollut ensiluokkaista, yksinyrittäjälle kriittiset sairauspoissa-
olot olivat vähentyneet — kaikki juuri niitä tavoitteita, joita jokaisen puolueen ainakin jos-
sain vaiheessa kannattamassa sote-uudistuksessa on haluttu saavutettavan. Pekan isoin
huoli oli siinä, että punavihreän opposition toive valinnanvapauden romuttamisesta toteu-
tuisi. Hän piti ihmeellisenä juuri sitä, miksi juuri pienten ihmisten asioiden ajajina esiinty-
vät puolueet eivät halua antaa köyhille suomalaisille samaa palvelua kuin nykyisillä rik-
kailla tai työterveyshuoltoa käyttävillä on tarjolla.

Arvoisa puhemies! Ikävä kyllä vastausta tähän kysymykseen ei ole tämänpäiväisessä
keskustelussa kuultu. Sen sijaan ilma on ollut sakeana tuttua pelon lietsontaa pakosta vali-
ta, pakkoyhtiöittämisestä, heitteille jätettävistä vanhuksista ja niin edespäin. Ei ole esitetty
valinnanvapauslainsäädännön tätä puolta. Otetaan esimerkki tätä niin sanottua pakkoyh-
tiöittämispelkoa vastaan: Mitä merkitystä palveluja tarvitsevalle ihmiselle on siinä, minkä
yhtiömuodon sote-keskuksessa hän saa hoitoa? Jo nyt me hyväosaiset 800 000 ihmistä
nautimme attendojen ja pihlajalinnojen tuottamasta työterveyshuollosta, eikä kukaan ole
siihen vaatimassa muutosta. Yhtiöittäminen on hallinnollinen toimenpide, joka takaa, että
tuottajat ovat samalla viivalla ja tarvittavat tiedot julkisia asiakkaalle. Eivätkö läpinäkyvät
sote-palvelut myös talouden puolelta ole meidän kaikkien etu? Eikö se ole juuri yksi kes-
keinen väline täällä usein esiintyvän kermankuorintauhan poistamiseksi?

Toinen ja vielä keskeisempi väline kermankuorinnan estämiseksi on valinnanvapausjär-
jestelmään sisältyvän kapitaatiojärjestelmän hienosäätö. Tällä tarkoitetaan reunaehtojen
asettamista sille, miten sote-tuottajat kilpailisivat potilaista. Tämä työ on parasta aikaa
käynnissä, ja sen lähtökohta on selkeä: erilainen summa rahaa seuraa perustervettä potilas-
ta kuin pitkäaikaissairasta vanhusta. Se takaa sen, että hoito ei keskity vain yhdelle ryhmäl-
le vaan kaikille ja että mitään ryhmää ei yli- tai alihoideta.

Arvoisa puhemies! Viimeksi pitää ottaa esille vielä se opposition poskettomin väite, että
uudessa järjestelmässä on pakko valita ja että sen seuraus esimerkiksi monille vanhuksille
tai erityishoivaa tarvitseville ryhmille olisi se, että heidät jätettäisiin heitteille. Toivottavas-
ti te vihervasemmistossakaan ette tähän usko. Uudessa järjestelmässä valinnanvapautta on
myös se, että ei valitse. Jos pitäytyminen nykyisessä riittää, kukaan ei siihen vaadi muutos-
ta. Jatkuvaa hoitoa tarvitsevien vanhusten hoito itse asiassa helpottuu henkilökohtaisen
budjetoinnin kautta.
81



Pöytäkirjan asiakohta PTK 34/2017 vp
Yhdestä asiasta, arvoisa puhemies, olen kuitenkin myös tässä valinnanvapaudessa huo-
lissani, sen myönnän. Olen nimittäin huolissani siitä, kuinka hyvin me saamme potilaiden
ja sote-tuottajien tuottaman tiedon liikkumaan sote-järjestelmässä. Vapaasti liikkuva ja
ajantasainen tieto on kriittisen tärkeää siinä, että me palveluiden käyttäjinä voimme tehdä
järkeviä valintoja. Vastaavasti sote-palveluita tuottaville yrityksille uusista maakuntara-
joista ei saa tulla esteitä tiedon liikkumiselle. Nämä ovat kysymyksiä, joissa hallituksen on
syytä olla äärimmäisen tarkkana.

19.37 Maarit Feldt-Ranta sd: Arvoisa puhemies, herr talman! Sote-uudistuksen alkupe-
räinen tavoitehan oli korjata se, mikä ei toimi, ja samalla yrittää olla rikkomatta sitä, mikä
meidän terveydenhuoltojärjestelmässämme on kunnossa, ja nyt on valitettavasti käymässä
täysin päinvastoin. On myös surullista, että silti täälläkin tänään aika moni on käyttänyt
sellaisen puheenvuoron, että tärkeintä on, että tulee valmista. Se on pelottavaa puhetta,
koska tässä ollaan aika paljon vartijana.

Puhemies! Myönteisesti tähän hallituksen esittämään malliin tuntuvat suhtautuvan vain
yksityiset terveyspalveluyritykset. On helppo ymmärtää, minkä takia he suhtautuvat tähän
niin myönteisesti. Tässä on kyse 8—12 miljardin euron vuosittaisesta bisneksestä — erit-
täin iso tili on tulossa näille yksityisille terveyspalveluyrityksille, ja on täysin ymmärrettä-
vää, että he ovat tästä erittäin kiinnostuneita. 

Kriittisesti tai suorastaan kielteisesti suhtautuu kovin moni taho, ja heidät voisi oikeas-
taan kategorisoida viiteen eri kategoriaan: 

Ensimmäinen kategoria on hallitus itse. Hallituksen oma lakiesitys perustelee laajasti
monin kohdin sitä, mitä kaikkia ongelmia tämän lain säätämisestä voi syntyä. Ylen toimit-
taja Tiina Merikanto uutisoi ja kiteytti asian erittäin hyvin: hän kirjoitti, että kyseessä on la-
kiluonnos, jossa kerrotaan, miksi lakia ei pitäisi säätää.

Toisen kategorian kriittisesti suhtautuvista muodostavat kunnat ja Kuntaliitto eli ne ta-
hot, jotka nyt tällä hetkellä hoitavat näitä palveluita ja tietävät tämän haasteen ja kaikki ne
pulmat, mitä näiden palveluiden järjestämiseen liittyy.

Kolmannen kategorian kriittisesti suhtautuvista muodostaa 93 prosenttia sosiaali- ja ter-
veysjohtajista. 93 prosenttia sosiaali- ja terveysjohtajista suhtautuu hallituksen malliin
kriittisesti.

Neljänneksi, yli 80 prosenttia sairaanhoitajista — siis heistä, joiden pitäisi toteuttaa
koko tämä uudistus — suhtautuu epäilevästi tai kriittisesti hallituksen esittämään malliin.

Ja viidennen kategorian muodostavat, ei sen vähempää kuin professorit, asiantuntijat,
ministeriöt, korkein hallinto-oikeus ja niin edelleen ja niin edelleen. 

Tätä taustaa vasten ei voi päätyä kuin yhteen johtopäätökseen: kyseessä ei ole asiantun-
tijoiden tukema tietoon, analyysiin ja terveyserojen kaventamiseen tai hyviin terveyspal-
veluihin pohjautuva malli, vaan kyseessä on poliittinen sopimus, niin kuin tänään on mo-
nesti tullut esille.

Arvoisa puhemies! Moni täällä tänäänkin on viitannut Ruotsin esimerkkeihin. Moni näi-
hin esimerkkeihin ja kokemuksiin viittaa, hyvin harva ne tuntee. Olen kymmenen vuotta
seurannut erittäin tarkkaan, mitä Ruotsissa on tapahtunut, ja sen voisi kiteyttää siihen, että
terveyskeskusten sosiaalinen epätasapaino on vahvistunut. Katsotaan faktaa: Vuosina
2010—2011 Ruotsiin on perustettu 190 yksityisomisteista mutta julkisrahoitteista terveys-
keskusta. No, mihin nämä terveyskeskukset ovat syntyneet? 88 prosenttia näistä terveys-
keskuksista on syntynyt alueille, joilla hoidon ja palveluiden taso on valmiiksi hyvä tai erit-
82



Pöytäkirjan asiakohta PTK 34/2017 vp
täin hyvä. 58 prosenttia näistä on syntynyt kolmeen suurimpaan kaupunkiin: Tukholmaan,
Göteborgiin ja Malmöhön. Ei yhtäkään — siis kollegat, ei yhtäkään — yksityisomisteista
julkisrahoitteista terveyskeskusta ole syntynyt alueelle, jolla hoidon taso on alhainen tai
hyvin alhainen, ei yhtäkään terveyskeskusta niille alueille, joilla sitä olisi tarvittu. [Susan-
na Huovinen: Pitäisi olla varoittava esimerkki!] Myös muita merkittäviä ongelmia liittyy
tähän Ruotsissa kokeilussa olevaan malliin, ja on aivan selvää, että se malli on johtanut so-
siaalisesti ja alueellisesti vinoutuneeseen terveyspalveluiden verkostoon. Ja nyt tätä samaa
ollaan tuomassa Suomeen vielä isommalla mittakaavalla.

Arvoisa puhemies, herr talman! Summa summarun: Tähän hallituksen malliin sisältyy
ei vain meidän vaan lähes kaikkien merkittävien asiantuntijoiden mielestä merkittäviä ris-
kejä. Se on suuri hyppy tuntemattomaan. Tähän liittyy paljon toiveita: täällä edustaja Kul-
muni esimerkiksi toivoi, että neuvolajärjestelmä säilyy julkisessa, hän toivoi, että verot
maksettaisiin Suomeen. Mutta mitään takeita hallitus ei tästä voi antaa. Toivottavasti ette
riko perustavaa laatua olevalla tavalla suomalaista hyvinvointiyhteiskuntaa.

19.42 Esko Kiviranta kesk: Arvoisa puhemies! Valinnanvapaus tuo julkisin varoin ta-
pahtuvaan terveydenhoitoon vaihtoehtoja. Tämä merkitsee hoitoonpääsyn merkittävää no-
peutumista kaikkialla Suomessa. Selvää on, että muutos on mittava ja merkitsee suurta
haastetta johtamiselle ja tiedonhallinnalle. Ilman näiden kummankin määrätietoista tehos-
tamista ei ole mahdollista samanaikaisesti nopeuttaa terveyspalveluiden saantia ja hillitä
kustannusten kasvua. Esitys luo nykyistä paremmat rahoitukselliset puitteet yhdenvertai-
siin palveluihin pääsyyn.

Uudistuksen toteuduttua tieto kulkee toimijalta toiselle. Tieto seuraa ihmistä -periaate
helpottaa hoitoa. Maakunta on rekisterinpitäjä, joka saa kaikki tiedot. Tietojärjestelmiin
tehdään merkittävät investoinnit.

Keskeistä uudistuksessa on perusterveydenhuollon ja sosiaalitoimen nivominen yhteen
sujuvaksi palveluketjuksi. Vaikutusarviointien mukaan tämä on olennaista hyvinvointi- ja
terveyserojen kaventamisessa. Perusterveydenhuollon ja sosiaalitoimen integraatio luo hy-
vät mahdollisuudet pienentää tehokkaasti hyvinvoinnin ja terveyden eroja nykytilaan ver-
rattuna.

Arvoisa puhemies! Hallituspuolueilla on yhteinen tahto viedä sote-uudistus maaliin. On
hyvä, että uudistuksen voimaantuloa porrastetaan ja näin otetaan huomioon kunkin maa-
kunnan valmius uudistukseen.

19.44 Eero Lehti kok: Arvoisa herra puhemies! Ne, jotka ovat asuneet Uudellamaalla pit-
kään, tietävät, että siinä mielessä Uuttamaata ei ole, että se muodostaisi yhtenäisen maa-
kunnan, kuten moni muu maakunta Suomessa on: Häme, Savo, Karjala ja niin edespäin.
Uusimaa muodostuu itse asiassa neljästä alueesta: pääkaupunkiseudusta, johon kuuluu nel-
jä kuntaa, Itä-Uudestamaasta, jossa on osittain ruotsinkielistä väestöä, Länsi-Uudesta-
maasta, jossa on samoin osittain ruotsinkielistä väestöä, ja radanvarresta Vantaasta ylös-
päin aina Hyvinkäälle saakka. Se, että näillä alueilla kaikkialla ilmestyy seitsenpäiväinen
lehti — edes yhtenäistä maakuntalehteä ei ole — kuvastaa sitä, että alue on eriytynyt. Ih-
miset tuntevat pääkaupunkiseudulla toisensa ja niin noilla alueilla, mutta alueen yli tunte-
minen on vaikeata.

Tässä 18 maakunnan järjestelmässä kuitenkin on katsottu, että kaksi maan suurinta
eduskuntavaalipiiriä, Helsinki ja Uusimaa, voidaan yhdistää siten, että siitä tulee 1,5 mil-
83



Pöytäkirjan asiakohta PTK 34/2017 vp
joonan ihmisen alue. Jos maakuntavaalit järjestetään samaan aikaan kuin kunnallisvaalit,
on ilmiselvää, että helsinkiläinen ehdokas valtuustoon ja maakuntavaltuustoon pystyy sa-
malla käynnillä mahdollisten äänestäjien luona kadulla, toreilla tai turuilla tai lehti-ilmoi-
tuksien välityksellä hoitamaan samat asiat yhdellä kertaa. Mutta se, joka lähtee liikentee-
seen Mäntsälästä, lähtee kyllä aikamoisella takamatkalla — jos ylipäätänsä Mäntsälästä
lähtee kukaan muu ehdokkaaksi kuin mahdollisesti Antti Rinne. Äänimääräkynnys, jolla
tulee valituksi, nousee tuntuvasti kansanedustajavaalien määrästä, joka lienee noin
3 000—4 000 äänen luokkaa, 6 000—8 000:een. Yksikään Uudenmaan kehyskunnissa
oleva puolueen ehdokas ei tule saamaan omalta alueeltaan sitä määrää, vaan samaan ai-
kaan, kun hän käy kampanjaa kunnallisvaaleissa, hän joutuisi kiertämään lopun Uuttamaa-
ta kerätäkseen ääniä. Riittävätkö rahat kovin monella? En usko, että riittävät. Riittääkö ha-
lua? En siihenkään oikein usko.

Uusimaa, jos se nyt yhdistetään yhdeksi vaalipiiriksi, tulisi jakaa neljään osaan, joista jo-
kaisella olisi oma kiintiö, jotta alueellinen demokratia tulisi hyväksyttyä. Tässä kokonais-
luokassa Helsinki—Espoo—Vantaan päättäjät pystyvät päättämään noin 3 miljardin suu-
ruisesta potista siten, että muualla maakunnan asukkailla ei käytännössä ole mitään mah-
dollisuutta vaikuttaa siihen päätöksentekoon. Asia tuntuu vähäpätöiseltä, kunnes ryhdy-
tään miettimään, mitkä kiinteistöt lopetetaan ja mitkä kiinteistöt jätetään kolmen plus yh-
den vuoden jälkeen kuntien vastuulle ratkaistavaksi tavalla tai toisella. Saa nähdä, kuinka
maakunnan pienimmät maalaiskunnat tulevat tästä tilanteesta selviämään. Epäilen, että ei-
vät tule, minkä johdosta tätä vaalipiirijakoa olisi vakavasti harkittava demokraattisen toi-
minnan edellytysten turvaamiseksi.

Täällä on puhuttu valinnanvapaudesta, joka on itse asiassa osa kilpailua. Kyllä tässä nyt
voisi ottaa esimerkiksi Itä-Saksan automarkkinat verrattuna Länsi-Saksan automarkkinoi-
hin. Itä-Saksassa oli Trabant ja Wartburgkin parasta, mitä kaupasta sai kymmenen vuoden
jonotuksen jälkeen, [Kimmo Kivelä: Viidentoista!] kun naapurimaan kaupasta löytyi Be-
maria ja Audia ja vaikka mitä muuta. Se, että kilpailu luo painetta kehittää palveluja ja sitä
kautta myös asiakkaalle etuja, on keskeinen elementti länsimaisessa markkinataloudessa.
[Susanna Huovinen: Autokauppaa ja sote-palveluja ei oikein voi verrata!] Ihmettelen sitä,
että valinnanvapaus ei tunnu kelpaavan tässä yhteydessä.

Kaiken kaikkiaan olen erittäin ilahtunut siitä, että tähän toimeenpanoon on tässä annettu
vähän ohjaksia siten, että alueellisesti, maakunnallisesti, voidaan asiassa jollain lailla jär-
kevästi toimia siten, että kaikkia ei tehdä kerralla. Peruskoulu-uudistus 30—40 vuotta sit-
ten eteni samalla periaatteella alkaen Lapista ja onnistui hyvin. Toivon, että tässäkin tilan-
teessa ymmärrettäisiin, että kaikkia jauhoja ei kannata panna samaan taikinaan yhdellä ker-
ralla vaan katsotaan, kuinka vaikkapa nyt siellä Etelä-Karjalassa asia saataisiin toimimaan
siten, että siitä olisi esimerkiksi muille, ja ministeriö ja ministerit korjaisivat mahdolliset
puutteet lainsäädännön tai asetusten kautta.

19.50 Kimmo Kivelä ps: Puhemies! Jotenkin tuntuu, että oppositio on harmissaan siitä,
että tämä hallitus sitten lopulta vie soten päätökseen. Totta on, että malli ei ole täydellinen,
mutta se ei silti saa olla oikeuttamassa koko hankkeen kaatamista. Tämä välikysymyskes-
kustelu paljastaa, kun tämä keskustelu on ollut hyvin intohimoista, että tämä on ikään kuin
rutiininomaista työtä, mitä vaalien aluspäivinä opposition täytyy tehdä. On totta, että malli
ei ole täydellinen, monet asiat huolestuttavat ja monet asiat voisivat olla vielä paremmin.
Ei edustaja Lehti varmaan ole yksin tuon ajatuksen kanssa, kun vertasi tätä peruskoulu-uu-
84



Pöytäkirjan asiakohta PTK 34/2017 vp
distukseen, jossa lähdettiin pohjoisesta — muistaakseni uusimmassa Kanava-lehdessä on
ihan samanlainen artikkeli tästä asiasta. Monia muitakin asioita on, mitkä voisivat olla toi-
sin. Mutta hyvä, että edes näin.

Prosessin aikana on monesti puhuttu kermankuorinnasta. Toivon, että hallitus eräällä ta-
valla tekee kermankuorintaa, yhdistää erilaisia hyviä asioita, jotta ne voivat toteutua. Va-
linnanvapauteen liittyy kiistatta hyviä elementtejä, vaikka uhkiakaan ei voida sivuuttaa
olankohauksella. Kuitenkin tähän valinnanvapauteen liittyvät uhkat on yritetty myös eli-
minoida, esimerkiksi estää verokikkailu, samoin asiakasvalinta. Koko ajan on myös muis-
tettava, että valinnanvapauden piirissä ei ole koko soten volyymi, päinvastoin, vaikka toi-
sin annetaan ymmärtää. Tärkeintä on, että ihminen saa palvelua aina, lompakon paksuu-
desta tai asuinpaikasta riippumatta.

Puhemies! On tultu pitkä matka tähän, ja tämän matkan aikana on saavutettu paljon.
Meidän terveydenhuoltojärjestelmämme on kansainvälisesti upea, eräänlainen malliesi-
merkki koko maailmalle. Se on oikeudenmukainen ja tehokas, mutta siinä on paljon sellai-
sia elementtejä, että se on myös paikoin aikansa elänyt. On ollut upeita asioita, jotka eivät
tänä päivänä vastaa nykytodellisuuden haasteisiin. On uskallettava rohkeasti katsoa eteen-
päin ja luoda sellainen järjestelmä, joka koko ajan on avoin korjauksille mutta jossa kui-
tenkin on pitkä linja, jotta meillä myös tulevaisuudessa on oikeudenmukainen sosiaali- ja
terveysjärjestelmä.

Toinen varapuhemies Arto Satonen: No niin, ja seuraavaksi ministeri Rehula, 5 minuut-
tia.

19.54 Perhe-  ja  peruspalveluministeri  Juha  Rehula: Arvoisa herra puhemies! Sana
"kaaos" on ollut aika monessa puheenvuorossa täällä mukana, ja yhdessäkin puheenvuo-
rossa todettiin, että yhtiöittäminen aiheuttaa kaaoksen. Yhtiöittäminen on aika yksinkertai-
nen asia, yhtiön perustaminen ja siihen liittyvät kysymykset. Se, missä meillä on ratkaista-
via asioita, joilla on aivan olennainen vaikutus toimeenpanon onnistumiseen, on se, että ict
on kunnossa, tiedot kulkevat, ja siihen on hallituksella omat nuottinsa, joilla edetään.

Toisekseen, neuvoloiden osalta on tehty perusratkaisu, että neuvola voi olla sote-kes-
kuksessa, joka on yksityisen, tai sote-keskuksessa, joka on julkisen. Maakunta ratkaisee
sen, niin että perhepalvelujen kokonaisuus voi olla ehyt. Meillä on terveydenhuoltolaissa
muistaakseni 15 §, joka määrittelee neuvolapalvelujen sisällön.

Tästä jatkumona moneen moneen puheenvuoroon ja huoleen siitä, miten palvelut jat-
kossa: Palvelujen sisältöhän tulee substanssilainsäädännöstä. Meillä on jatkossakin van-
huspalvelulaki, terveydenhuoltolaki, sosiaalihuoltolaki, laki omaishoidosta, lastensuojelu-
laki, lait potilaan ja asiakkaan asemasta ja oikeuksista ja niin edelleen. Sieltähän se tulee, ja
jatkossakin meillä on sellainen lainsäädäntö. 

Sitten markkinoihin ja yrityksiin. Miten käy pk-yrittäjien? Aivan varmuudella setelien
käyttö, henkilökohtaisen budjetin käyttöönotto ovat pk-yrityksille sitä parasta mahdollista.
Me olemme kirjoittaneet lausuntokierroksella olleeseen lakiluonnokseen tekstin, joka
mahdollistaa sen, että myös pk-yrittäjät ovat tässä sote-keskuspalvelujen tuotannossa mu-
kana. Niin on yritetty kirjoittaa, sikäli kuin lakiin ja pykäliin on luottamista. 

Rahoituksen muutokset: Täällä edustaja Kiuru kysyi noin kolmisen tuntia sitten maa-
kuntarahoituksesta. Yksi olennainen muutos siihen nykytilaan, josta ollaan vaihtamassa tu-
levaan, on se, että meillä on tällä hetkellä sote-menojen osalta menopohjainen malli. Me-
85



Pöytäkirjan asiakohta PTK 34/2017 vp
not syntyvät veroeuroilla, ja osaltaan asiakasmaksuilla maksetaan. Me olemme jatkossa
menossa rahoitusmalliin, joka perustuu tarvepohjaisuuteen. Joillain alueilla tuossa halli-
tuksen esityksessä, joka eduskunnalla jo on, on miinusmerkki, ja voidaan mietiskellä, mis-
tä se miinus mahdollisesti johtuu, kun tuleva rahoitusmalli on muun muassa ikään ja sai-
rastavuuteen liittyvä.

Asiakasmaksut: Yksi osa sotea on jatkossa se, että julkisen toimijan ja yksityisen toimi-
jan tulevaisuus on olla samalla viivalla. Se tarkoittaa sitä, että myös asiakasmaksut ovat sa-
mansuuruiset. Se tarkoittaa sitä, että — on se lähtötaso sitten kymmeniä euroja tai satoja
euroja — lähtötaso on se, että jokainen suomalainen voi yhdenvertaisesti jatkossakin olla
palvelujen piirissä asiakasmaksujen olematta este. Me olemme jollakin aikataululla pois-
tamassa sv-korvaukset. Meillä tulee puhtaasti julkisin varoin rahoitetut sote-palvelut, joi-
hin liittyy asiakasmaksut, meillä on puhtaasti yksityisin rahoin maksetut sote-palvelut.
Työryhmätyö on alkanut näiltä osin helmikuun puolivälissä. Työryhmällä on aikaa tämän
vuoden loppuun. Lakiesitystä on syytä odottaa eduskuntaan keväällä 18.

Vastauksena huoleen henkilöstön osalta: Muutoksen tuki on aivan keskeinen asia. En-
sinnäkin niissä maakunnissa, jotka ovat jo hyvässä vauhdissa, on kyetty ja kyetään otta-
maan henkilöstö mukaan aivan siihen perustason valmisteluun. Niissä, joilla on hieman
enemmän vielä työtä jäljellä matkalla kohti tätä tulevaa mallia, voi vain toivoa, että henki-
löstö otetaan mukaan. Pohjois-Karjala on esimerkki maakunnasta, jossa kolmen vuoden ai-
kana henkilöstö oli aktiivisesti mukana. 

Jos jossain on ollut yhteinen tavoite puolueiden välillä, se tavoite on ollut siinä, että me
rakennamme sotea — so-te-integraatiota.

Sitten täällä on esitetty väittämä, että onko hallituksella kanttia vastata kritiikkiin. En-
sinnäkin aikataulun osalta on tänään todettu jo useamman kerran se, että valinnanvapaus-
lainsäädäntö tulee voimaan 1.1.2019 — piste. Valinnanvapauslainsäädäntö tulee tuona
päivänä voimaan. Toisekseen, meillä tulee olemaan maakuntia, jotka aloittavat jo aikai-
semmin, meillä tulee olemaan maakuntia, jotka aloittavat myöhemmin, ja sitten perustel-
luista syistä — jos perustelluista syistä mahdollisesti vaarantuu se, että yhdenvertaisuus
voi toteutua — voi saada hakemuksesta poikkeustilanteessa mahdollisuuden saada toi-
meenpanoon enemmän aikaa.

Sitten kysymys siitä, voivatko kunnat olla tuottajina: Aivan kuten esimerkiksi Demo-
kraatti-lehdessä pääministeri on tässä menneen viikon aikana todennut, kunnat eivät ole
tuotannossa mukana. Siitä on moneen kertaan valmistelun yhteydessä puhuttu, tehty arvi-
oita, riskiarvioita. Meidän valmistelumme on edennyt sitä polkua, että kunnat eivät ole täs-
sä tuotannossa jatkossa mukana.

20.00 Antero Laukkanen kd: Arvoisa herra puhemies! Tässä keskustelussa on kyllä hy-
vin monesta suunnasta pyöritelty tätä kokonaisuutta, ja kun tämä keskustelu hallituksen si-
sälläkin alkoi, niin aika pitkälle keskusteltiin näistä viidestä erityisvastuualueesta: sairaan-
hoitopiireistä, joissa oli yliopistosairaala. Ajatuksena — ainakin käsitykseni mukaan —
kokoomuksella oli hyvin vahvasti se, että koko tämä uudistus perustuisi näihin, mutta sit-
ten poliittisen keskustelun myötä ollaan tässä tilanteessa.

Neuvolapalveluista toteaisin sen verran, että kun kunnissa nämä ketjut neuvolapalve-
luista varhaiskasvatukseen ovat niin vahvat, niin nyt, jos ne sitten tulevat eri toimijoiden
alaisuuteen sillä tavalla, että on eri työnantajat siellä, syntyy kyllä tätä katkoa todella pal-
jon. Ja sen näen tässä isona riskinä, miten niiden neuvolapalveluiden tuottaminen voi on-
86



Pöytäkirjan asiakohta PTK 34/2017 vp
nistua sillä tavalla, että ne olisivat niin hyvin integroituja, että ne todella toimisivat, mutta
se jää sitten kyllä nähtäväksi.

Osassa kuntia palvelut tulevat heikkenemään. Monessa paikassa ne tällä hetkellä järjes-
tetään todella hyvin. Nyt se järjestämisvastuu siirtyy sinne maakunnalle, ja siellä ei oikein
tiedetä, mikä se lopputulema on. Eilen aamulla Aamu-tv:ssä Uudenmaan muutosjohtaja to-
tesi, että tämä ei mitenkään voi onnistua tässä aikataulussa. Hän on siis hyvin keskeinen
vaikuttaja, joka johtaa koko tätä prosessia Uudenmaan alueella. Hän sanoi, että tämä ei voi
millään onnistua.

No sitten, puhemies, muutama asia erilaisista vajeista, joita tämä esitys sisältää.
Ensinnäkin tässä syntyy demokratiavaje. Uudenmaan alueella vain muutamat isot kau-

pungit saavat tähän uuteen vaaleilla valittavaan hallintoon edustajansa. Kaikki muut jäävät
nuolemaan näppejään: ei ole mitään mahdollisuutta vaikuttaa niiden vaalien jälkeen.

Sitten syntyy talousvaje. Tämä ei saavuta niitä tavoitteita pitkään, pitkään aikaan, ei
ehkä koskaan, niin kuin monet asiantuntijat ovat todenneet.

Joillakin alueilla syntyy palveluvaje, koska ei ole vain mahdollista toimittaa niitä palve-
luja maakunnan kautta sillä tavalla kuin ne nyt ovat.

Sitten syntyy aikavaje. Tämä aika ei millään riitä.
Ehkä keskeisin on tämä tietoväylävaje. Tietokannat eivät ole millään valmiina toteutta-

maan tätä koko uudistusta. Tämä yhteensovittaminen on täysin kesken. Tämä on ehkä kai-
kista keskeisin ja kalleinkin osa koko tätä uudistusta.

Ja sitten todella merkittävä on tämä omaisuudenjakovaje, jossa syntyy varmasti valta-
vaa vääntöä erityisesti isojen kaupunkien kohdalla, jotka ovat rakentaneet todella paljon
sairaaloita, terveyskeskuksia. Ne ovat uusia ja hyvässä kunnossa, ja nyt esitetyn mallin mu-
kaan vain kolme vuotta maksetaan näitä korvauksia. Sen kolmen vuoden jälkeen ei tiedetä,
miten tämä omaisuudenjako tapahtuu. Voin kuvitella, että nämä isot kaupungit eivät kyllä
ihan herkällä lähde mukaan tällaiseen sopimukseen, jossa ei ole selkeätä tietoa. Jos ajatte-
lee vaikka Espoon sairaalan 150 miljoonan investointia: kuka sen lopulta maksaa Espoon
kaupungille?

Eli monenlaista vajetta on. Silti minä vilpittömästi toivoisin, että tämä onnistuisi, mutta
nämä tosiasiat puhuvat jotain muuta.

20.05 Susanna Huovinen sd: Arvoisa herra puhemies! Kuten edellisessä puheenvuoros-
sani totesin, tästä asiasta on sen verran sanottavaa, että jatkan tässä ja ehkä vielä seuraavas-
sakin puheenvuorossa näiden asioiden läpikäyntiä. Kommentoin siis jo edellä täällä tänään
käytyä keskustelua ja tuota viime kauden prosessia ja nyt sitten ehkä enemmän tätä tämän
hetken uudistuksen tilannetta ja sen haasteita.

Täällä on, puhemies, tänään useita kertoja siteerattu monia eri asiantuntijoita, jotka ovat
korostaneet varsinkin ehkä sen keskeisimmän tavoitteen osalta vaikeuksia päästä tähän ta-
voitteeseen, ja tämä on tuo paljon puhuttu integraatio. Asiantuntijoidenkin mukaan tässä
mallissa tulee olemaan varsin haastavaa toteuttaa tätä integraatiota ja päästä näihin halli-
tuksen asettamiin tavoitteisiin tällä uudistuksella. Näyttää nimittäin siltä, että luukut tule-
vat lisääntymään ja todellakin tuota hallituksen mainitsemaa palveluohjausta tullaan tarvit-
semaan, jotta ihmiset pystyvät tässä moninaisessa seteleitten ja erilaisten palveluntarjo-
ajien viidakossa sitten jollakin tavalla pääsemään perille. Tämä on erittäin iso haaste tälle
sote-integraation toteutumiselle, ja uskon, että tämän haasteen kyllä sote-asiantuntijat tääl-
läkin tunnistavat ja tunnustavat.
87



Pöytäkirjan asiakohta PTK 34/2017 vp
Paljon olemme puhuneet tästä valinnasta. Mahdollisuus valita on tietenkin tärkeä tavoi-
te, mutta se ei kyllä ole näiden vuosien kuluessa ollut tämän uudistuksen tärkein tavoite,
eikä se ole itse asiassa hallituksenkaan kirjaamana, jos hallitusohjelmaa katsoo, tärkein ta-
voite, vaan muut tavoitteet ovat kyllä asettuneet tämän valinnanmahdollisuuden edelle.
Mutta nyt tässä matkan varrella asia on sitten kääntynyt toisin, ja niin kuin tiedämme ja jo
täällä keskustelussa mainitsin, meillä on ihan kiistatta olemassa olevia haasteita esimerkik-
si perusterveydenhuollossa hoidon saatavuuden osalta. Juuri tämän vuoksi me ainakin vie-
lä viime kaudella valitsimme yhdessä ja teimme mallia, jossa nimenomaan tuo sote-inte-
graation tavoite kyettäisiin turvaamaan paremmin kuin nyt tässä esillä olevassa mallissa. Ja
miksi sote-integraatio? Siksi, että se on tapa saada myöskin ennaltaehkäisy kuntoon. Tääl-
lä tänään mainittiin jo tämä tilanne, jossa olemme tällä hetkellä, monissa tutkimuksissakin
esitetyllä kaavalla, eli noin 20 prosenttia meidän kansalaisista käyttää noin 80 prosenttia
resursseista. Tällä on siis myöskin merkittävää kustannusvaikutusta, jos saamme asiat en-
naltaehkäisevästi hoidettua. Siksi on ihan aiheellinen pelko se, että perusterveydenhuollon
ongelmien vuoksi me päädymme nyt tekemään totaalisen myllerryksen koko tähän sote-
kenttään.

Puhemies! Haluan puhua myös aiheesta, joka on ollut vähemmän tänään täällä esillä, ja
se on osaamisen hapertuminen tai osaamisen sirpaloituminen. Me olemme vuosikymme-
niä rakentaneet tätä hyvinvointiyhteiskuntaamme ja varsinkin sosiaali- ja terveydenhuol-
lon palveluita yhdessä. Olemme synnyttäneet osaamista, ja tämä osaaminen monella mit-
tarilla mitaten on näyttäytynyt kansainvälisissä tutkimuksissa mutta myös meille kansalai-
sille erittäin laadukkaana ja tehokkaana järjestelmänä, esimerkiksi erikoissairaanhoidossa
korkeatasoisena henkilöstön osaamisena, tutkimustiedon hyödyntämisenä ja niin edelleen.
Ja nyt pelkoni on kyllä se, että myös tätä kauan koottua osaamista aletaan tämän uudistuk-
sen myötä hajottaa. Tämä yhtiöittämispakkohan tulee lisäämään eri toimijoiden välistä ko-
vaakin kilpailua osaajista, erityisesti huippuosaajista. Tähän osaamisen hajoamiseen liit-
tyy mielestäni erityisen suuria riskejä. Tämä liittyy myöskin sosiaali- ja terveydenhuollon
koulutukseen, erityisesti yliopistotasoisen koulutuksen järjestämiseen, ja tämäkin huoli on
[Puhemies koputtaa] monien asiantuntijoiden taholta esitetty. — Puhemies, jatkan seuraa-
vassa.

20.10 Sanna Marin sd: Arvoisa puhemies! Yli 6 tuntia se vei, neljä kertaa saman kysy-
myksen esittämisen se vaati, mutta saimmehan me täällä lopulla vastauksen kysymykseen,
voivatko kaupungit vastaisuudessa olla palveluntuottajia vai eivät. Ministeri Rehula kertoi
äsken tuolla pöntössä, että kunnat eivät voi olla palveluntuottajia. Eli tämä viimeviikkoi-
nen esitys, jonka ministeri Risikko teki ja josta lehdissä paljon puhuttiin, tämä kokoomuk-
sen ulostulo näin viime metreillä ennen tätä välikysymyskeskustelua, oli pelkkää ilmaa. Ei
ollut ikinä mitään tällaista tilannetta, että isot kaupungit olisivat ikään kuin saaneet tuotta-
mismahdollisuuden palveluissa. Tämä on isoille kaupungeille iso kysymys. Tämä oli siis
ihan ilmaa. Täällä jouduttiin neljä kertaa tätä yksinkertaista kysymystä kysymään, ennen
kuin saatiin vastaus. Isot kaupungit eivät voi olla palveluntuottajia tässä hallituksen mal-
lissa tulevaisuudessa, näin ministeri Rehula meille tässä salissa reilun 6 tunnin keskustelun
jälkeen sitten vihdoin ja viimein suostui kertomaan.

Vielä hieman epäselväksi jäi tämä aikataulu. Se oli se toinen kysymys, minkä olen use-
aan otteeseen täällä jo esittänyt, enkä ole ollut ainoa. Eli kun hallitus on nyt tänään esitellyt
mallin, että puoli vuotta ennen 1.1.2019 ja puoli vuotta jälkeen 1.1.2019 voi olla tämä liu-
88



Pöytäkirjan asiakohta PTK 34/2017 vp
kuma tässä siirtymässä, niin kysyin sitä, voiko tämä liukuma olla todellisuudessa jopa niin
pitkä kuin kaksi vuotta, mikäli, aivan kuten ministeri Rehula täällä kertoi, perustellusta
syystä maakunnat tätä jatkoa hakevat. Tähän haluaisin nyt vielä saada vastauksen, voiko se
liukuma-aika olla todella jopa kaksi vuotta. Tampereen kaupunginvaltuuston puheenjohta-
jana minua ihan oikeasti kiinnostaa tämä isojen kaupunkien rooli palveluiden tuottamises-
sa. Jos tähän saisin vielä vastauksen, olisin erittäin kiitollinen.

Hienoa, että ministerit ovat kuitenkin vielä paikalla täällä salissa ja vihdoin saatiin vas-
tauksiakin. 

Toinen varapuhemies Arto Satonen: Ja sitten otetaan ministeri Risikko, 3 minuuttia. 

20.12 Sisäministeri Paula Risikko: Arvoisa puhemies! Kiitoksia tästä illasta. Täällä on
ollut oikein hyvää keskustelua ja paljon nostettu esille kysymyksiä, ja on saatu myöskin
vastata niihin.

Itse pidän tätä valinnanvapautta erittäin tärkeänä osana tätä sote-uudistusta. On erittäin
hienoa, että me olemme saaneet nyt tämän sosiaali- ja terveydenhuollon laajemmille har-
teille, sitä siinä on tavoiteltu ja nimenomaan sitä, että siihen tulisi nyt tämä, että palvelujen
saatavuutta pysyttäisiin varmistamaan tällä, että tulee valinnanvapaus, toimijoita lisää.
Tällä valinnanvapausmallilla me olemme saamassa aidosti valinnanvapautta, mutta me
olemme saamassa myöskin nimenomaan sitä vahvistusta niihin peruspalveluihin. Ja siitä
minä olen todella iloinen, koska vaikka tämä maksaa varmasti alkuvaiheessa, kun toimi-
joita tulee lisää, se sitten pitkällä juoksulla tulee rahaa säästämään, hillitsemään kustannuk-
sia, kun vahvistetaan sillä erityistasolla tätä perustasoa. Siihen pyrimme viimekin kaudel-
la, mutta niin kuin tässä olemme kuulleet, se ei ihan maaliin mennyt. Mutta tässä on nyt sit-
ten uusi yritys. Pidän valinnanvapausmallia tärkeänä myöskin siitä syystä, että me saamme
oikeasti nyt varmistettua lähipalveluja, koska aina on vaarana se, että palvelut keskittyvät,
kun ruvetaan miettimään niitä tarkemmin, ja myöskin kun hallintoa keskitetään, niin on
vaara, että myös palvelut keskittyvät. Mutta tällä me varmistamme myöskin niitä lähipal-
veluja, mikä on hyvä asia.

Täällä edustaja toi kysymyksen tästä kuntien roolista. Täällä on ministeri Rehula siihen
jo vastannutkin, mutta koska siinä mainittiin minun nimeni, niin haluan nyt tulla tähän kai-
kille sanomaan, mistä siinä viime viikolla oli kysymys. Kun me pohdimme tuolla ministe-
riryhmässä, miten me pystyisimme varmistamaan — kun meille tuli sitä tietoa ovista ja ik-
kunoista — että tämä siirto saadaan jouhevasti tilanteessa, jossa maakunta ei vielä ole val-
mistunut sillä tavalla, että siellä ovat kaikki valmiina ottamaan vastaan tämä sote, [Susan-
na Huovinen: Se onkin iso kysymys!] niin sisäisissä keskusteluissa ministeriryhmässä kä-
vin läpi, että yksi vaihtoehto olisi se, että kunnat toimisivat tässä siirtymävaiheessa tuotta-
jina — totta kai yhtiöitettynä, koska järjestäminenhän sitten siirtyy sinne maakunnalle
1.1.2019, mutta kunnat toimisivat tuottajana. Tämä oli yksi niistä vaihtoehdoista. Meillä
oli pöydässä ainakin viisi, kuusi tai seitsemän vaihtoehtoa, mikä se tapa voisi olla. Jostain
syystä tämä tulkittiin sitten niin, että olisin esittänyt tätä kuudelle isolle kaupungille. Ei
pidä paikkaansa. Minä yksinkertaisesti yritin etsiä ratkaisuja, niin kuin kaikki meistä yrit-
tivät, siihen, että me voisimme varmistaa soten jouhevan siirtymisen kunnilta maakunnil-
le. Se on ehdoton varmistamisen paikkakin — aivan niin kuin täällä on tullut esille.

Nyt ollaan päädytty siihen sitten, että meillä on kyllä näitä pilotteja, jotka nyt lähtevät
liikkeelle, ja nehän lähtevät kuntapohjaisina. Järjestäminen ei siirry vielä tuolle maakun-
89



Pöytäkirjan asiakohta PTK 34/2017 vp
nalle, vaan edelleen järjestämisvastuu on kunnilla, ja kunnat voivat käynnistää sitten —
mutta maakunnassa tietysti — integroituja palveluja, ja niitä pilotteja voidaan lähteä teke-
mään. Ei tietenkään mitä sattuu pilotteja, vaan sen mukaisia pilotteja, mitä tämä laki tulee
sitten edellyttämään sote-keskuksilta.

Kiitoksia hyvistä kommenteistanne.

20.16 Satu Taavitsainen sd: Arvoisa puhemies! Sote-uudistuksesta puhuttaessa on an-
nettu mielikuva, että Suomessa kaikki olisi rempallaan. Näinhän ei ole, vaan meillä on mo-
nia erinomaisesti toimivia palveluja, ja eräs näistä on äitiys- ja lastenneuvolatoiminta.

Me kaikki olemme käyneet elämämme aikana neuvolassa. Neuvolat ovat kuuluneet suo-
malaisten lasten ja perheiden arkeen jo 1920-luvulta alkaen kunnianarvoisan arkkiatri
Arvo Ylpön perustamina. Neuvolapalvelut ovat juuri niitä matalan kynnyksen palveluita,
joita yleisesti arvostetaan ja joista ei haluta luopua. Neuvolat ovat erittäin hyvin saavutet-
tavia, myös kotikäyntejä tekeviä, haluttuja lapsiperheiden lähipalveluita. Monta nimienke-
räysadressia on kunnissa tehty neuvoloiden säilyttämisen puolesta, silloin kun kunnat ovat
niitä meinanneet lakkauttaa. Neuvolat onnistuvat tavoittamaan käytännössä kaikki lapsi-
perheet, millä on suuri merkitys myös kansanterveydellisesti. Ne tarjoavat varhaista tukea,
neuvontaa ja ennalta ehkäiseviä palveluja. Vaikuttavan toimintansa ja palveluidensa an-
siosta neuvolat ovatkin avainasemassa lapsiperheiden arjen suunnitelmallisessa hyvin-
voinnin edistämisessä. Luottamus perheiden ja neuvoloiden terveydenhoitajien välille syn-
tyy toistuvilla käynneillä tutussa paikassa, jolloin kipeistäkin huolenaiheista voidaan pu-
hua ja saada apua. Pitkäaikainen suhde omaan lähineuvolaan on perheitä kannatteleva voi-
ma, kun vanhemmat voivat luottaa saavansa keskustelu- ja muuta tarvitsemaansa apua tur-
valliselta alan ammattilaiselta, joka tuntee perheen.

Arvoisa puhemies! Perheet ovat voineet luottaa myös siihen, että heidän tietonsa siirty-
vät luotettavasti niin äitiysneuvolasta lastenneuvolaan kuin myöhemmin kouluterveyden-
huoltoonkin. Kun neuvolat eivät jatkossa enää olisikaan julkisen palvelun käsissä vaan
vuoden välein vapaasti valittava palvelu, niin on vaara, että perheitä putoaisi ja jäisi suun-
nitelmallisen neuvolatoiminnan ulkopuolelle. Äitiys- ja lastenneuvolan terveydenhoitaja
on ainoa henkilö, joka pääsee synnytyksen jälkeen ihmisten koteihin lähes automaattisesti.
Tekisikö yksityisen terveysaseman terveydenhoitaja enää kotikäyntejä, koska niihin kuluu
enemmän aikaa ja myös välimatkat voivat olla pitkiä? Tämä turmelisi terveydenhoitajien
mahdollisuuden nähdä ja tunnistaa herkästi piiloon jääviä varhaisen tuen tarpeita ja panos-
taa ajoissa riittävään ja oikeanlaiseen apuun. Lapsiperheiden yhdenvertaisuus ei lisääntyi-
si, vaan kävisi päinvastoin: eriarvoisuus laajenisi ja syrjäytymisen uhka kasvaisi. Neu-
voloiden sysääminen vapaasti valittavaksi sote-keskuksien palveluksi herättää myös ko-
van huolen siitä, miten käy terveys- ja sosiaalialan henkilöstön ja valinnanvapauden ulko-
puolelle jäävän oppilashuollon ammattilaisten välisen yhteistyön. Kulkevatko perheiden
tiedot katkeamatta, vai syntyykö pirstaleinen malli, jossa ei tiedetä sen enempää äideistä
kuin lapsistakaan, saati että tavoitettaisiin erityistä tukea tarvitsevat perheet? On siis aivan
mahdotonta ymmärtää, miten hallituksen suunnittelema äitiys- ja lastenneuvolamalli voisi
kaventaa perheiden terveys- ja hyvinvointieroja.

Arvoisa ministeri, aiotteko tosissanne tässä yksityistämishuumassa romuttaa erinomai-
set, ulkomaillakin arvostetut neuvolamme ja myös niiden perustalle suunnitellun perhekes-
kusmallin ja siirtää hyvin toimivat neuvoloiden palvelut ties missä sijaitseviin yksityisiin
sote-keskuksiin?
90



Pöytäkirjan asiakohta PTK 34/2017 vp
20.21 Sirpa Paatero sd: Arvoisa puhemies! Täällä on useamman kerran tänään selitetty
osin mutta kysytty senkin jälkeen, mikä on SDP:n versio. Yhä edelleen toistan sen, että
edellisen kauden lopulla meillä oli kahdeksan puolueen yhteinen työskentely, jossa seitse-
män puoluetta oli samaa mieltä, ja SDP:n versio lähtee siitä samasta lähtökohdasta, koska
silloin oltiin tekemässä sote-uudistusta, ei valtion aluehallintouudistusta. Silloin oltiin te-
kemässä sitä yhdessä.

Mutta siis se on malli, joka Ruotsissa on toiminut kohta 150 vuotta niin, että se on kun-
talakipohjainen. Meidän antamamme nimi siinä on aluekunta, jolloinka tässä samassa mal-
lissa ei olisi tarvinnut tehdä erillistä maakuntalakia vaan olisi muokattu nykyistä kuntala-
kia. Mutta se olisi siis suuri kunta -pohjainen, ja siinä on siis useampi kunta mukana. Tässä
ei tarvitsisi, meidän mallissamme, erotella järjestäjää ja tuottajaa vaan aluekunta voi olla
sekä järjestäjä että tuottaja. Tällöin meillä, kuten nykyisinkin, tämä järjestäjä voisi ostaa tai
käyttää hyväkseen palveluita, joita järjestävät yksityiset yritykset, kolmas sektori tai joil-
takin osin sovitusti kunta, elikkä järjestäjä, aluekunta, vastaa siitä, ja tuottajana voivat toi-
mia sitten esimerkiksi nämä kolme erilaista tahoa.

Tässä kohtaa me emme tietenkään yhtiöittäisi julkisia palveluita, sillä jos näin tehdään,
joudutaan tilanteeseen, että ne laitetaan EU:n kilpailuoikeuden pariin, koska tähän men-
nessä Suomella on etuoikeus pitää julkiset palvelut ilman tätä kilpailuriskiä. Mutta nyt siis
hallitus haluaa ne sinne. Meidän mielestämme tämä malli voisi toteutua ilman liikelaitosta.
En ymmärrä yhä edelleenkään, miksi ei voisi olla sama malli kuin kunnissa, että meillä on
valtuusto, meillä on lautakunta ja virasto. Kyllä tämä varmaan toimisi myöskin maakunta-
tasolla.

Meidän mallissamme olisi vaalit, ja lähtökohta voisi olla vaikka se sama aluejako kuin
hallituksella elikkä kahdeksantoista aluetta. Tällöin päätösvalta aidosti sekä tuottamisesta
että rahoituksesta olisi näillä vaaleilla valituilla ja rahoitus tulisi niin, että valtionosuudet
tulisivat soteen ja sitten sillä alueella olisi oma verotusoikeus, ja se vero kerättäisiin samal-
la mallilla kuin Ruotsissa, yhdessä kuntaveron kanssa, joten sitä riskiä tuskin olisi niihin
korotuksiin. 

Meidän mielestämme valtakunnallisia yhtiöitä tässä esitetyssä muodossa ei tarvita. Nii-
tähän oli siis alun perin neljä, nyt niitä on kolme. Meidän mielestämme ihan hyvin maa-
kunta osaa päättää itse, minkälaiset kiinteistöt sillä tulevaisuudessa tulee olla käytössä, ja
voi ne myöskin omistaa, koska silloin sillä on myöskin mahdollisuus rahoittaa niitä ja niit-
ten korjauksia sekä uusia rakennuksia, kun sillä on myöskin verotusoikeus. On mahdollis-
ta perustaa vaikka kuntien kanssa yhteinen kiinteistöyhtiö, jonka kautta niitä hoidetaan. 

Me emme haluaisi myöskään näitä tukipalveluita, palkanlaskentaa ja muuta, mihinkään
yhteiseen valtakunnalliseen yhtiöön, koska tässäkin meillä on pelko, että romuttuu järjes-
telmä, jossa on nyt vaikkapa sairaanhoitopiirien ja kuntien yhteiset tukipalvelut, joita jär-
jestetään, ja kunnat ehkä joutuvat perustamaan sitten uudelleen omat, vaikkapa palkanlas-
kentaan tai rekrytointiin tai ruokahuoltoon tai muuhun olevat palvelut. En ymmärrä, minkä
takia pitää perustaa valtakunnallinen yhtiö tähän. Ict:n osalta ymmärrän, että tarvitaan val-
takunnallista ohjausta, mutta siihenkään ei tarvita yhtä yhtiötä, jonka kautta tämä asia hoi-
detaan.

Valinnanvapaus on ollut monta kertaa kysymyksessä. Me haluamme valinnanvapauden
sosiaalidemokraatteina. Me haluamme kehittää sitä sillä systeemillä, mikä meillä on nyt,
palvelusetelijärjestelmällä, jossa julkinen puoli toimii kontrolloijana ja sen jälkeen meillä
on ihmisillä mahdollisuus valita siitä valikosta, mikä on hyväksi katsottu. Näin kontrolli
91



Pöytäkirjan asiakohta PTK 34/2017 vp
pysyisi myöskin siellä. Toinen asia, mitä voidaan kehittää hyvin, mistä ei ole vielä paljon
tietoa, olisi tämä henkilökohtainen budjetointi, mutta se vaatisi sitten siihen samaan sen
toisen lainsäädännön, joka nyt nähtävästi myöskin on tulossa, elikkä sen tuetun päätöksen-
teon.

Tässä lyhyesti yhdelle lappuselle saman yritin puristaa, mistä hallituksen esityksessä on
reilut tuhat sivua. — Kiitos. 

20.26 Tuula Haatainen sd: Arvoisa herra puhemies! Haluan vielä kerran sanoa, että me
oppositiossa haluamme sote-esityksen ja sote-ratkaisun mutta emme millä tahansa ehdoil-
la. Haluamme, että siinä kaikki ovat todellakin mukana ja että se palvelee niitä tavoitteita,
joita tälle uudistukselle on asetettu. Me hyväksymme sosiaali- ja terveyspalvelujen järjes-
tämisvastuun siirtämisen näihin laajempiin kokonaisuuksiin. Yhdymme näihin uudistuk-
sen alkuperäisiin tavoitteisiin ja haluamme tehdä sellaisen sote-ratkaisun, joka kestää, joka
on kaikille yhteinen. Mutta tässä hallituksen sote-esityksessä on ongelmia, ja nämä ongel-
mat johtavat siihen, että uudistuksen alkuperäiset tavoitteet eivät enää täyty. Ja tämä on mi-
nusta se olennainen ja keskeinen asia, josta pitää pitää huolta: tehdään uudistus, jolla on
vaikuttavuutta juuri siihen, mihin pyrittiin pääsemään.

Tässä uudistuksessa suurimmat ongelmat ovat siinä, että tässä on liian suuria muutoksia
tulossa liikaa samaan aikaan, yhtä aikaa, ja tämän ovat monet asiantuntijat todenneet. Osa
puhuu jopa siitä, että joudutaan kaaokseen — sekään ei ole opposition eikä sosiaalidemo-
kraattien keksimä termi, vaan tästä varoitetaan ihan aidosti. Vastaavaa mallia nimittäin ei
ole missään muualla toteutettu. Täällä on puhuttu Ruotsin mallista, mutta Ruotsissa ei maa-
kuntia ole pakotettu yhtiöittämään omia palveluitaan ja laittamaan niitä markkinoille kil-
pailemaan asiakkaista. 

Tämän mallin ongelmana on siis se, että nämä julkiset palvelut pitää jatkossa tuottaa yh-
tiöissä näiden peruspalveluiden osalta. Eli tuossa hallituksen esityksessä puhutaan käytän-
nössä terveyskeskuspalveluista, eli julkiset terveyskeskukset yhtiöitetään ja laitetaan sit-
ten kilpailemaan markkinoille muiden — suurien yhtiöiden, yksityisten yhtiöiden — kans-
sa. Tällöin eivät myös verovarat välttämättä kohdistu yksiselitteisesti ihmisten palveluiden
tuottamiseen vaan niitä ohjautuu myös yksityisten yritysten ja näiden maakunnan yhtiöit-
ten voitontavoitteluun. Ja pahimmassa tapauksessa tämä johtaa myös siihen, että tehdään
veronkiertojärjestelyä, tai — kauniimmalla sanalla — verosuunnittelua, ja kaikkia veroja
ei meille makseta. 

Mutta joka tapauksessa meidän sosiaalidemokraattien lähtökohta on se, että sen sijaan
että voittoa tuotetaan, ne resurssit käytetään kansalaisten palveluihin: siihen, että neuvola-
palvelut ovat kunnossa, että sinne lääkäriin pääsee, että konsultaatioon pääsee nopeasti ja
tutkimuksiin ja hoitoon hyvin ja että myös sosiaalipalveluista kannetaan huolta ja meidän
lastensuojelu vihdoinkin pistetään kuntoon. Sinne me haluamme tätä rahoitusta suunnata,
jota mahdollisesti saadaan myös säästöinä sitä kautta, että tässä uudessa järjestelmässä pal-
veluketjut olisivat toimivampia.

Kustannusten nousu on asia, josta ollaan monissa asiantuntijalausunnoissa povattu, että
näin tulee käymään — eikä se ole povaamista, vaan ne ovat ihan asiantuntija-arvioita. Mo-
net talousoppineet ja talousviisaat professorit sanovat, että kustannukset tulevat kasva-
maan. Ja kun kustannukset kasvavat ja se valtiolta tuleva raha on tietynsuuruinen eikä maa-
kunnalla ole verotusoikeutta, niin siinä tilanteessa ei mitään muita keinoja voi olla kuin
nostaa asiakasmaksuja, joista edustaja Taavitsainen täällä puhui hyvin, tai sitten aletaan
92



Pöytäkirjan asiakohta PTK 34/2017 vp
karsia palveluvalikoimaa eli tehdään sitten sellainen suppea palveluvalikoima, suppea pal-
velulupaus, joka ei riitäkään ihan kaikkeen. Voi olla, että ajatuksena onkin, että sitten sitä
ihminen joutuu täydentämään yksityisillä vakuutuksilla. Ja kun tämä sairausvakuutusjär-
jestelmä, joka on kaikille, poistuu, niin tilalle astuu sitten yksityinen vakuutusjärjestelmä,
jossa kukin ottaa vakuutuksia sitten sen mukaan kuin haluaa. Tällaista tietä en haluaisi näh-
dä. 

Eli pitkäjänteisesti pitäisi pystyä katsomaan tätä uudistusta eteenpäin ja nähdä myös ne
vaarat, jotka tällä tiellä on. Tavoitteena on sosiaali- ja terveyserojen kaventaminen, ja se pi-
tää pitää mielessä. Asiantuntijat sanovat, että tällä mallilla se ei tule onnistumaan. Ja siitä
syystä tämä yhtiöittämisvimma, markkinoille pistäminen ja tämän kaiken liittäminen tä-
hän isoon maakuntauudistukseen voi todella ja varmasti johtaa 2019 siihen, että maa on
varsin sekavassa tilassa.

20.31 Susanna Huovinen sd: Arvoisa puhemies! Tekisi mieli sanoa, että kolmas kerta to-
den sanoo, ja toivon, että voisin nyt käyttää tämän puheenvuoroni vedoten kansanedusta-
jan rajoittamattomaan puheoikeuteen ilman, että sitä joutuu pätkimään 5 minuuttiin tässä
vaiheessa keskustelua. Säästettäisiin varmaan kaikkien aikaa. Ja haluan kiittää ministerei-
tä, että olette vielä täällä kuuntelemassa antamaamme palautetta.

Puhemies! Jatkan siitä, mihin edellisessä puheenvuorossani jäin, eli tästä yksityisten ja
julkisten toimijoiden samalle viivalle laittamisesta, joka siis näytti olevan perusteluna ai-
nakin joissakin hallituksen kannanotoissa ja tämän nyt tehdyn esityksen perusteluissa. Täs-
sä on vain se ongelma, että nythän meillä tämä julkinen tuotantojärjestelmä ei vielä ole
ikään kuin tässä moodissa, että se voisi olla tekemässä sitä markkinointia, jota esimerkiksi
meidän monikansallisesti omistetut terveysfirmat Suomessa jo tekevät. Olen käyttänyt sel-
laista esimerkkiä omakohtaisesti, että kun minä olin lapsi, niin minun joululahjatoiveenani
oli saada käytetyt luistimet ja olin tosi onnellinen käytetyistä luistimista, mutta kun minun
lapseni tekevät joululahjalistaa, niin he tekevät sen joululahjalistansa viidentoista leluleh-
den avulla, jotka nimittäin meille tulevat luukkuun ennen aattoa, ja he rastittavat sieltä nii-
tä tavaroita ja tulevat esittelemään ne viisitoista lelulehteä ja sanovat, että nämä ja nämä ja
nämä minä tarvitsisin ja sitten vielä nämä. Minä vain haluan kertoa tällä esimerkillä, että on
hyvin mahdollista, todennäköistä jopa, että meille aletaan synnyttämään tällä markkinoin-
nilla uusia tarpeita, joiden olemassaolosta me emme ole tähän mennessä vielä ymmärtä-
neet mitään. Sanon äitinä, että olen hyvin huolissani lasteni turvallisuudesta jatkuvasti. Jos
minulle joku erehtyy sanomaan, että oletko muuten jo havainnut sellaisen piilevän sairau-
den mahdollisuuden, oletko varma, ettei lapsellasi tätä ole, kyllä Huovinen juoksee. Mi-
nusta tämäkin näkökulma on jäänyt liian vähälle tässä pohdinnassa, ja haluan sen tässä vain
nostaa vielä esille.

Puhemies! Alueellinen tasa-arvo on täällä mainittu useamman kerran. Muistini mukaan
Ruotsissa kävi niin, että eräs toimija päätti vähän ykskaks yllättäen, että synnytystoiminta
onkin toimintaa, joka vie liikaa rahaa eikä synnytäkään riittävää tulosta tietyllä maakäräjä-
alueella, ja pisti pillit pussiin, jolloin maakäräjien vastuulle jäi hoitaa tämä toiminta hyvin
nopealla tahdilla. Tämmöisistä tilanteista tietenkin toivon, että hallitus varmistuu, ettei
Suomessa päädytä samaan.

Monessa maakunnassa, myös omassani, pienemmissä kunnissa minulta on kysytty —
enkä ole oikein osannut vastata — että mikä ampiainen tai pörriäinen tänne suuntaan tulee
näitä sote-markkinoita meille tekemään, kun on kyse paikkakunnista, joilla on muutama
93



Pöytäkirjan asiakohta PTK 34/2017 vp
tuhat asukasta ja jotka ovat hyvin kaukana keskuksista. Minusta tämä on vakavasti otetta-
va huoli, ja toivon, että hallitus tähänkin vastaa.

EU-sääntely ei vaadi meiltä pakkoyhtiöittämistä, vaan tosiasiallisesti pakkoyhtiöittämi-
nen tuli ikään kuin kaupan päälle, kun päätettiin tästä hyvin laajasta valinnanvapausmallis-
ta. Eli se oli se faktinen päätös, jossa tehtiin tämä pakkoyhtiöittämisen pakko, kun piti saa-
da tämmöinen valinnanvapaus. — Tämä on minun tulkintaani, ja ministerihän voi täällä
aina korjata edustajan vääriä tulkintoja, mikäli näin pääsee käymään.

Haluan vielä nostaa järjestötoimijat. Oli hyvä, että ministeri totesi, että vapaaehtoistoi-
minnan osalta meillä on riski, että se tipahtaa näiden toimijoiden väliin. Siitä pitää pitää eri-
tyistä huolta, koska se on kansalaisyhteiskunnan peruskauraa ja sitä kautta me saamme
myös uusia ideoita sosiaali- ja terveyspalvelujärjestelmään, ajatellaan nyt vaikkapa ensi- ja
turvakotien toimintaa, järjestölähtöistä erittäin tärkeätä työtä — josta pääsenkin tähän neu-
vola-asiaan. Haluan nyt vielä kysyä: kun kouluterveydenhuolto voitiin rajata valinnanva-
pauden ulkopuolelle, miksi oli niin vaikeaa tehdä sama neuvolan osalta?

Puhemies! Lopetan ihan kohta. Sanon kolme asiaa, jos sopii.
Haluan vielä kysyä maakunnan todellisesta ohjausvallasta. Jos maakunnan yhtiöt on sit-

ten pakko yhtiöittää, niin mikä on näiden kansanvaltainen rooli sen jälkeen, kun veikkaan,
että meidän on pakko siellä jonkin verran myös ammattilaisia käyttää hallitustyöskentelys-
sä, jotta se toiminta pystytään pitämään sellaisena, että se täyttää nämä vaatimukset? Eli
mikä on kansanvallan rooli ja millä tavalla se maakunnan valtuusto tosiasiallisesti — siis
poliittiset päätöksentekijät — voi tätä ohjata? Tässä on nähdäkseni monimutkaisuuden ja
vaikeasti hallittavuuden riski.

Henkilöstöstä: Epävarmuus on valitettavasti tämän vatkaamisen myötä tietenkin kasva-
nut, mutta on myös niin, että ihan viime aikoinakin työehtokysymyksissä monet yksityiset
yritykset eivät ole näyttäneet kovin hyvää esimerkkiä ja erilaiset nimikekikkailut ovat
näyttäneet siltä, että on tarkoitus vain päästä halvemmalla ja sälyttää samat työt pienem-
mällä palkalla valmiiksi uupuneille ihmisille. Tämäkin on asia, johon pitää kiinnittää huo-
miota.

Ict täällä mainittiin. Kela ja valtiovarainministeriö ovat siitä hyvin mielestäni lausuneet.
Puhemies! Aivan lopuksi tästä kustannusten säästöstä. Minä en ymmärrä, millä logiikal-

la me pystymme kustannuksia hillitsemään 3 miljardilla eurolla tämän esityksen myötä.
Pääministerihän tänään toisti täällä tämän. Siis jos raami tulee kaulaan ja jos raami ei riitä,
niin nostammeko asiakasmaksuja, rajaammeko palveluita vai pistämmekö lisää rahaa ko-
neeseen? Mielestäni siinä on käytännössä ne kolme vaihtoehtoa. Rahaa koneeseen lisää
-vaihtoehto ei taida onnistua näillä talouslukemilla, ja silloin pitemmässä juoksussa — pit-
kästä juoksusta täällä muuten ei ole kovin paljon tänään puhuttu — on riski kyllä siihen,
että emme pysty sitä integraatiota toteuttamaan. Silloin saamme valitettavasti lisää makset-
tavaa: kun ihmisten vaivat ovat pitkittyviä, niin ne yleensä menevät myös hankalammiksi
ja kalliimmiksi. — Kiitän kärsivällisyydestänne.

Toinen varapuhemies Arto Satonen:  Nyt ovat vielä varattuina Marinin ja Haataisen pu-
heenvuorot, otamme ne tässä vaiheessa, ja sitten ministerin vastauspuheenvuoro, ja sitten
katsomme, onko vielä tarvetta. — Edustaja Marin.

20.39 Sanna Marin sd: Arvoisa puhemies! Toivon todella, että ministeri Rehula erityi-
sesti kuunteli entisen ministerin Huovisen erittäin painavia ja osuvia sanoja tämän uudis-
94



Pöytäkirjan asiakohta PTK 34/2017 vp
tuksen riskeihin ja vaaroihin liittyen. Tässä lopuksi kiteytyivät juuri nämä isoimmat kysy-
mykset: Mitä vastaisuudessa käy? Heikkeneekö palveluiden laatu ja saavutettavuus, nou-
sevatko asiakasmaksut? Tällä hallituksen mallilla näitä säästöjä ei kertakaikkisesti pystytä
toteuttamaan rakenteiden kautta. Muun muassa meillä Tampereella on ei-niin-hyvää koke-
musta tästä tilaaja—tuottaja-mallista, josta juuri tämän vuoden alussa pääsimme eroon, jo-
ten olen aika varma, että näiden hallinnollisten rakenteiden kautta, mitä tämän soten ym-
pärille ollaan rakentamassa, näitä säästöjä ja järkevää toimintaa ei saavuteta vaan nämä
säästöt pitää sitten hakea muualta.

Mutta pyysin puheenvuoroa kiittääkseni ministeri Risikkoa tästä selvennyksestä äsken.
Se avasi paljon. Olisin itse tietenkin toivonut, että isot kaupungit olisivat voineet edelleen
säilyä palveluiden tuottajina. Minusta se olisi ollut järkevää ja täysin perusteltua. Me olem-
me nyt siis siirtymässä malliin, jossa jopa yli 600 000 asukkaan Helsinki tai 230 000 asuk-
kaan Tampere tai muut iso kaupungit, esimerkiksi Espoo, Vantaa, Oulu, Turku, Jyväskylä
ja monet muut, eivät saa toimia palveluntuottajina vastaisuudessa, mutta näitä hyvin pal-
jon pienemmät maakunnat saavat ja yksityiset yritykset Attendo, Mehiläinen, Terveystalo
ja muut saavat. Tämä on minun mielestäni väärin, ja sen takia SDP onkin esittänyt, että
kunnat ja erityisesti nämä isot kaupungit, joilla on leveät harteet, pystyisivät edelleen vas-
taisuudessa näitä palveluita tuottamaan. 

Kiitos näistä selvityksistä. Hienoa, että ministerit ovat täällä läsnä vastaamassa edelleen
kysymyksiin. Kaikkien välikysymysten osalta tai kaikkien näin painavien keskusteluiden
osalta näin ei ole ollut, joten siitä kiitos molemmille ministereille, että olette vielä täällä.

20.41 Tuula Haatainen sd: Arvoisa herra puhemies! Tämä on niin laaja asia, että tästä on
pakko näitä lyhyitä puheenvuoroja useampia ottaa.

Vielä haluan pari asiaa nostaa esille ja tavallaan hallitukselle viestinä harkinnan paikak-
si sen, että nyt kun tässä uudistuksessa ollaan tämän valinnanvapausjärjestelmän myötä
viemässä siis markkinoille meidän julkisia palveluita, terveyskeskuspalveluita, näitä pe-
ruspalveluita, kun ne yhtiöitetään ja viedään markkinoille kilpailemaan yksityisten yritys-
ten kanssa, sen avaamisen markkinoille voi tehdä vain kerran. Sieltä ei enää palaamismah-
dollisuutta ole. Täällä salissa jotkut hallituksen edustajat sanoivat, että tehdään nyt tämä
uudistus, kun kansalaiset odottavat, ja tehdään nopeasti ja että sitten korjataan, jos siinä on
jotain korjattavaa. Mutta tämä perustavanlaatuinen kysymys on sen sorttinen, että sen
kanssa ei voi leikitellä montaa kertaa, eli kun markkinat avataan, niin ne ovat ja pysyvät.
Tällainen on meidän EU-kilpailulainsäädäntömme, ja sitä meidän on vain noudatettava.
Siitä syystä tämän kanssa pitäisi nyt ottaa sitä harkintaa, ja tästähän myös nämä talousop-
pineet meitä varoittavat.

No, sitten myös on sanottu näistä neuvoloista, nyt kun olemme nostaneet sen esille, että
kouluterveydenhuolto rajattiin ulkopuolelle, että miksi siinä yhteydessä ei neuvoloita ra-
jattu, ja epäilimme, että nämä ovat menossa yhtiöihin. No, ministeri Risikko julkisuudessa
sanoi, että ne voidaan yhtiöittää, että ne voivat olla siellä yksityisissä yhtiöissä, ja nyt hal-
litus tuli sitten tänään pääministerin suulla ilmoittamaan, että maakunta päättää, menevät-
kö ne yhtiöihin eli näihin sote-palvelukeskuksiin vaiko eivät. Mutta nyt kysymykseni kuu-
luu: Onko nyt varmistettu varmasti, että maakunnat voivat laatia erilaisia palvelukokonai-
suuksia, jotka menevät näihin sote-keskuksiin? Mitkä palvelut ovat sitten vapailla markki-
noilla? Mitä sanoo tähän perustuslaki ja yhdenvertaisuus? Voiko todella olla näin? Minä
olen saanut semmoisen käsityksen, että maassa pitäisi olla sitten yhdenmukainen systeemi
95



Pöytäkirjan asiakohta PTK 34/2017 vp
siinä, mitkä ovat näissä yhtiöissä näitä palveluita eli siellä markkinoilla, se sama systeemi
olisi sitten koko maassa. Ja jos nyt terveyskeskukset ovat kerran kuitenkin menossa yhti-
öihin, niin tottahan sinne sitten varmasti maakunnissa menevät myös neuvolat, koska neu-
volat toimivat siellä terveyskeskuksissa. Eli tässä ollaan yhtiöittämässä neuvolat, eli Oy
Neuvola Ab ei ole ollenkaan kaukaa haettu asia. Mutta pyydän ja toivon, että hallitus vielä
harkitsee näitä jatkossa, kun ei ole vielä sitä valinnanvapauslakia tuonut, jotta emme me-
nisi sellaiseen, jota kadumme sitten syvästi emmekä pysty korjaamaan millään tavalla.

No, tämä kuntien rooli, minkä täällä edustaja Marin otti hyvin esille: Siitä on ihan aito
huoli, ja tämä uudistus kaiken kaikkiaan voisi olla sujuvampi, jos kunnilla olisi mahdolli-
suus tuottaa palveluita siinä tapauksessa, että tämä maakunta tai suuri sote-alue niin kat-
soisi, ja se harkitsisi sen, millä kunnalla on mahdollisuus myös tuottaa järkevästi palvelui-
ta. Esimerkiksi Uudellamaalla on sen verran suuria väestökeskittymiä, että voi olla aika
hurjaa se, että kertaheitolla mennään tällaiseen malliin. Ja kun siihen vielä päälle ollaan
lykkäämässä tämä yhtiöittäminen, niin täällä varmasti sekaannus on suunnaton — varsin-
kin, kun Uudellamaalla eivät ole vielä nämä valmistelut sellaisessa vaiheessa kuin monis-
sa muissa maakunnissa. Siun soteakin on tehty kymmenen vuotta, ja nyt se on siinä kuo-
sissa, että heillä on tämä maakuntarakenne kunnossa. Eksotea on pystytetty toinen moko-
ma, kaksi kertaa pidempään, ja nyt se alkaa pelittää. Eli täällä jos missä nämä pelkokertoi-
met varmasti ovat entistä suuremmat.

Mutta kiitos ministereille vastauksista ja läsnäolosta ja siitä, että olette käyttäneet illan
myöhäisiin tunteihin saakka aikaanne täällä. Arvostan sitä suunnattomasti. Kiitän myös
hyvistä ja pohtivista vastauksista tämän asian äärellä. Varmasti meille vielä jää monta asiaa
selvitettäväksi ja vastausta odottamaan. — Kiitos.

Toinen varapuhemies Arto Satonen: Ja ministeri Rehula, 5 minuuttia.

20.46 Perhe- ja peruspalveluministeri Juha Rehula: Arvoisa puhemies! Yksi keskei-
nen peruste sosiaali- ja terveydenhuollon muutoksen rakentamiselle on se, että meillä osaa-
jat riittävät. Vaikka tulisi minkälainen digitalisaatio ja vaikka minkälaiset härpäkkeet, ol-
laan tilanteessa, jossa meidän pitää tehdä muutos nykytilanteeseen, perustavaa laatua ole-
va muutos, siksi, että osaajia riittäisi. Tämä tulee olemaan yksi iso asia koko kokonaisuu-
den onnistumisen kannalta, että me saamme esimerkiksi meidän koulutusjärjestelmämme
semmoiseen malliin, että se on sote-maailmassa. Se ei ole ihan päivän eikä kahden eikä
muutaman vuodenkaan asia. Sinä päivänä tulee sote, kun ne ihmiset, ne naiset ja miehet,
jotka työskentelevät palvelujen tarjoajina... Siinä tilanteessa, jossa kohdataan toinen ihmi-
nen, pitäisi olla sote-ihmisiä, joille potilas ja asiakas on sama ihminen. Tämä oli hyvä asia,
että se nousi tässä keskustelussa edes kerran esille.

Toisekseen, ei tästä tule täydellistä. 1.1. on päivä, johon tähdätään: valinnanvapauslain-
säädäntö tulee voimaan, sosiaali- ja terveydenhuollon järjestämislaki, voimaanpanolaki,
sote-palvelujen rahoituslaki tulevat voimaan. Me tarvitsemme sen päivän, johon tähtääm-
me, mutta hyväksytään se jo lähtökohtaisesti, että valmista ei ole vielä 2. päivä tammikuu-
ta. Tämä on vuosien työ. Se, miten tässä vuosien työssä onnistutaan: tämän hetken tilanne
koko maata katsoen on se, että meillä on maakuntia, jotka ovat hyvässä vauhdissa, ja sitten
meillä on maakuntia, joilla on pikkuisen kirittävää. Aivan keskeistä tukea muutokselle on
se, että me hallituksessa pystyisimme, ja toki osaltaan myös opposition edustajat pystyisi-
vät, viestittämään eteenpäin sitä, että tämä muutos etenee. Jos me menisimme nyt lähtöruu-
96



Pöytäkirjan asiakohta PTK 34/2017 vp
tuun, [Susanna Huovinen: No sinne kukaan ei halua!] — jonne kukaan ei halua — palai-
simme johonkin tilanteeseen, jossa tämän valmistelun keskeisiä ankkureita lähdettäisiin
muuttamaan, niin mikä viesti se olisi niille ihmisille, jotka ovat tällä hetkellä kentällä val-
mistelemassa eteenpäinmenoa? Laki antaa raamin niin valinnanvapaudessa kuin sote-jär-
jestämislaissa. On paljon puhutut maakuntien erityispiirteet ja — asia, josta täälläkin on
huolehdittu, se, miten se valinnanvapaus missäkin päin toteutuu — sillä on iso merkitys,
miten maakunnan valmistelu voi edetä. 

Sitten case neuvolat — anteeksi, ehkä huono sana, mutta: neuvolat. Aivan kuten edelli-
sessä puheenvuorossa mainitsin, meillä on jatkossakin terveydenhuoltolaki, sosiaalihuol-
tolaki, lastensuojelulaki, substanssilainsäädäntö, joka ohjaa. Meillä on vammaispalvelula-
ki, jossa on vammaisille henkilöille esimerkiksi subjektiiviset oikeudet jatkossakin. Ei
tämä ole mihinkään häviämässä, lainsäädäntö potilaan, asiakkaan oikeuksista, ei se ole mi-
hinkään häviämässä. Jos nyt oikein muistan — tarkistamatta tässä välissä — se on tervey-
denhuoltolain 15 §, jossa määritellään ne asiat, jotka neuvoloille kuuluvat. Ne ovat jatkos-
sakin. Riippumatta siitä, mikä on palveluntuottajan tausta, pitää noudattaa kyseistä voi-
massa olevaa lakia, riippumatta taustasta. Ja nyt tänään on kerrottu eduskunnalle, että maa-
kunta päättää, huolehtii palveluintegraatiosta, huolehtii integraatiosta, joka liittyy perhe-
keskusten rakentamiseen — työ, jota on aloitettu jo ministeri Risikon aikana, se työ voi
mennä eteenpäin — ja palvelutoimijana siinä kohtaamistilanteessa, jossa lapsi neuvolapal-
veluja tarvitsee, perhe neuvolapalveluja tarvitsee, on joko sote-keskus, jonka taustalla on
yksityinen toimija, tai julkinen toimija, ja tämän ratkaisun, millä tavalla se rakennetaan, te-
kee maakunta.

Arvoisa edustaja Huovinen, tämä lelulehtiesimerkki oli erinomainen. Meillä kotona
tuosta ajasta on jo himpun verran aikaa, mutta muistan sen ajan. Se, miten meillä asiaa rat-
kottiin, oli se, että asetettiin rajat, asetettiin ehdot. Rasteja oli ruudussa aika monta — ja sit-
ten fiksumpi rupesi leikkaamaan saksilla ja liimasi niitä tauluun [Susanna Huovinen: Ahaa,
innovatiivinen lapsi!] — mutta meillä asetettiin rajat, asetettiin puitteet sille, mikä kaikki
on mahdollista. Meillä tehtiin niin. Niin ollaan valinnanvapauslainkin kohdalla tekemässä:
ollaan asettamassa puitteet ja rajat. 

Hallinnosta muutama sana: Hallinnollinen sekamelska, mitä termejä onkaan käytetty —
meillä on tällä hetkellä vajaa 200 järjestämisvastuussa olevaa toimijaa, jatkossa 18. Meillä
on tänä päivänä kuntia, kuntayhtymiä. Voi kysyä, mikä on yksittäisen kunnan ohjausvai-
kutus kuntayhtymiin. Mutta nämä ovat nyt näitä perusasioita, joista on puhuttu niin kauan
kuin tätä sotea on eteenpäin viety.

Arvoisa herra puhemies! Tämänkin keskustelun aikana olen ollut kuulevinani, että kii-
toksiakin tuli. Kiitos kiitoksista! Näiltä osin keskustelu jatkuu.

Keskustelu päättyi ja asian käsittely keskeytettiin.
97


