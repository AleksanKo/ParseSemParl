















































DEMD571.tmp.xml


Pöytäkirjan asiakohta PTK 15/2019 vp
Pöytäkirjan asiakohta 

PTK 15/2019 vp

Täysistunto

Tiistai 11.6.2019 klo 12.00—21.58

3. Valtioneuvoston tiedonanto: Pääministeri Antti Rinteen hallituksen ohjelma 6.6.2019 
Osallistava ja osaava Suomi –sosiaalisesti, taloudellisesti ja ekologisesti kestävä yhteiskunta

Valtioneuvoston tiedonanto VNT 1/2019 vp

Ainoa käsittely

Puhemies Matti Vanhanen: Ainoaan käsittelyyn esitellään päiväjärjestyksen 3. asia val-
tioneuvoston tiedonanto 6.6.2019 nimitetyn pääministeri Antti Rinteen hallituksen ohjel-
masta.

Pääministeri Antti Rinteen 15 minuutin esittelypuheenvuoron jälkeen keskustelu käy-
dään nopeatahtisena siten, että ryhmäpuheenvuorojen pituus on enintään 10 minuuttia.
Muut ennakolta varatut puheenvuorot käytetään ryhmäpuheenvuorojärjestyksessä, ja nii-
den pituus on enintään 5 minuuttia. Puhemiesneuvosto suosittaa, että nopeatahtisen kes-
kusteluosuuden jälkeenkin pidettävät puheenvuorot kestävät enintään 5 minuuttia.

Tiedonannon käsittelyn päätteeksi toimitetaan äänestys valtioneuvoston tai ministerin
nauttimasta luottamuksesta, jos keskustelun aikana on tehty ehdotus epäluottamuslauseen
antamisesta valtioneuvostolle tai ministerille. Eduskunta voi päättää lähettää asian valio-
kuntaan, jonka tulee tehdä ehdotus eduskunnan päätökseksi.

Keskustelu

12.02 Pääministeri Antti Rinne (esittelypuheenvuoro): Arvoisa puhemies, värderade tal-
man! On kunnia tuoda uuden vuosikymmenen ensimmäinen hallituksen ohjelma tiedonan-
tona eduskunnalle. Hallitusohjelmassa olemme kertoneet yhteisestä tulevaisuusvisiosta —
siitä, miten hallituksen viisi puoluetta sopivat uudistavansa ja kehittävänsä Suomea.

Uudistamista ja kehittämistä Suomi ja suomalaiset kaipaavat. Pohjoismainen hyvin-
vointimalli eli toimeentulon turva, toimivat sosiaali- ja terveyspalvelut sekä laadukas kou-
lutus, osaaminen ja vahva ympäristö yrittämiselle luovat hyvän pohjan uudistustyölle, sillä
nyt Suomi on tilanteessa, jossa uudistamatta ei voi jättää.

Maailma ympärillämme muuttuu nopeammin kuin ehkä koskaan aiemmin. Ilmaston-
muutos, globalisaatio, kaupungistuminen, väestön ikääntyminen ja teknologinen kehitys
muuttavat Suomea ja koko maapalloa ennennäkemättömällä tavalla. Siksi olisi aivan vas-
tuutonta jättää tekemättä merkittäviä satsauksia osaamiseen, koulutukseen, hyvinvointiin
ja tasa-arvoon. Vain rohkea, päättäväinen ja uudistuksiin sitoutunut Suomi pärjää 2020- ja
2030-luvuilla. Tarvitsemme siis tulevaisuustekoja, sosiaalisia investointeja, joilla tur-
vaamme pohjoismaisen hyvinvointivaltiomme menestyksen tulevilla vuosikymmenillä.
Tavoitteenamme on osaava ja osallistava Suomi, sosiaalisesti, taloudellisesti ja ekologises-
ti kestävä yhteiskunta.
 Tarkistettu
4.0



Pöytäkirjan asiakohta PTK 15/2019 vp
Maailman muutos vaatii uutta strategista ajattelua, ketteryyttä ja kykyä reagoida muu-
tokseen. Laadimme hallitusohjelman uudella tavalla, sillä vanhoihin kaavoihin kangistu-
malla on harvemmin saatu uudenlaista aikaan. Ilmiöpohjainen valmistelu osoittautui aivan
erinomaiseksi tavaksi rakentaa hallitusohjelmaa. Aikamme suuret haasteet eivät nimittäin
rajoitu ministeriöiden hallintoalojen sisälle. Tarvitaan yhteistyötä ja poikkihallinnollista
strategista työtä.

Valtioneuvoston tiedonantona eduskunnan käsittelyyn tuotavassa hallitusohjelmassam-
me olemme kuvanneet yhteisesti tilannekuvan, tavoitteet sekä keinot, joilla tavoitteisiin
päästään.

Regeringens varje mål och metod syftar till att morgondagen är bättre än i dag. Att finlän-
darnas framtid är ljusare och bättre. Att ingen äldre person behöver vara rädd för att åldras.
Att alla unga har hoppfulla utsikter. Att Finland är ett bra land att arbeta och vara företa-
gare i och skapa ny tillväxt för att lösa problemen i världen.

Jokainen tavoite ja keino tähtäävät siihen, että huomenna olisi paremmin kuin tänään —
että suomalaisten tulevaisuus olisi valoisampi ja parempi, että kenenkään ikäihmisen ei tar-
vitsisi olla huolissaan vanhenemisesta, että jokaisella nuorella on toivon näköaloja ja että
koko Suomen olisi hyvä tehdä työtä ja yrittää, luoda uutta kasvua maailman ongelmien rat-
kaisemisesta.

Hallitusohjelmassa ja uuden vuosikymmenen ensimmäisen hallituksen politiikassa tule-
vaisuuden haasteita ei juosta karkuun eikä niitä pelätä. Päinvastoin, valmistaudumme koh-
taamaan haasteet ja tartumme niihin rohkeasti ja määrätietoisesti ja pidämme huolta oikeu-
denmukaisuudesta ja toivosta, siitä, että jokainen ihminen voi luottaa tulevaisuuteen ja sitä
kautta uskaltaa rakentaa itselleen ja läheisilleen parempaa elämää koko maassa.

Arvoisa puhemies! Tämä hallitus toimii vastuullisesti ja luottamusta vahvistaen. Ei re-
pien, vaan rakentaen. Ei vastakkainasetteluun perustuen, vaan yhtenäisyyttä vaalien. [Ti-
mo Heinonen: Mutta velkarahalla!] Ei pelkoa lietsoen, vaan mahdollisuuksia luoden. Ei
eriarvoisuutta luoden, vaan hyvinvointia ja tasa-arvoa lisäten.

Arvoisa puhemies! Hallitusohjelman ensimmäinen kokonaisuus keskittyy asiaan, jossa
meillä päättäjillä ei ole varaa epäonnistua. Hetkeäkään ei ole enää hukattavaksi ilmaston-
muutoksen ratkaisemisessa. Tekosyiden aika on nyt ohi. Olemme varmoja siitä, että poh-
joismainen hyvinvointivaltio yhdistettynä luonnonvarojen vastuulliseen ja kestävään käyt-
töön on yhteiskuntamalli, joka takaa maamme tulevaisuuden kilpailukyvyn. Piirrämme tie-
kartan kohti päästötöntä Suomea, ja koska maapallo on meillä lainassa tulevilta sukupol-
vilta, takaamme tuleville sukupolville oikeuden elinkelpoiseen ympäristöön ja kestävään
talouteen.

2020-luvun maailma tarvitsee edelläkävijöitä. Ekologisesti kestävä Suomi näyttää tietä
ilmastonmuutoksen hillitsemisessä ja luonnon monimuotoisuuden turvaamisessa. Edellä-
kävijänä Suomi on kokoaan suurempi ihmiskunnan yhteisen haasteen ratkaisemisessa.
Suomalaiselle tutkimukselle, osaamiselle, innovaatioille ja yrityksille tämä avaa aivan uu-
sia mahdollisuuksia.

Luonnonvarojen käyttö on suhteutettava kestävän kehityksen tavoitteisiin. Ratkaisum-
me teollisuudessa sekä metsä- ja maataloudessa toimivat esimerkkeinä muille. Suomen
metsät ja niiden kestävä käyttö sekä ruoantuotantomme ovat tärkeä osa ilmastonmuutok-
sen vastaista työtä, eivät ongelmien lähde.
2



Pöytäkirjan asiakohta PTK 15/2019 vp
Hallitus on sitoutunut toimimaan tavalla, jonka seurauksena Suomi on hiilineutraali
vuonna 2035. Suomi pyrkii maailman ensimmäiseksi fossiilivapaaksi hyvinvointiyhteis-
kunnaksi. Panostamme merkittävästi lisää luonnonsuojeluun, panostamme kiertotalou-
teen, parannamme kaivosten ympäristönsuojelua ja parannamme eläinten hyvinvointia.
Huolehdimme ilmastonmuutoksen torjunnasta kansalaisten kannalta sosiaalisesti oikeu-
denmukaisesti.

Arvoisa puhemies! Hallituksen tavoite kestävästä talouskasvusta nojaa paitsi työllisyys-
asteen nostamiseen myös työn tuottavuuden vahvistamiseen. Menestymisemme riippuu
kyvystä hyödyntää muutoksen tarjoamia mahdollisuuksia ja kehittää olemassa olevia vah-
vuuksia. Siksi Suomen on oltava maailman kärjessä koulutuksessa. Hallitus on sitoutunut
vastuulliseen talouspolitiikkaan, jolla julkisesta taloudesta ja sen kestävyydestä pidetään
huolta. [Ben Zyskowicz: Ihan tosi?] Pohjoismaisessa hyvinvointivaltiossa taloutta hoide-
taan ihmistä varten, ei päinvastoin.

Regeringen har förbundit sig till en ansvarsfull ekonomisk politik där man tar väl hand om
de offentliga finanserna och ser till att de är hållbara. I en nordisk välfärdsstat ska ekono-
min tjäna människan, inte tvärtom.

Vastuullinen talouspolitiikka tarkoittaa sitä, että julkinen talous on tasapainossa vaalikau-
den lopussa ja että samaan aikaan huolehditaan myös välttämättömistä uudistuksista ja in-
vestoinneista, joiden avulla talouden kestävyys ja tuottavuus vahvistuvat myös pitkällä ai-
kavälillä. Suomeksi sanottuna: tarvitaan merkittäviä tulevaisuusinvestointeja osaamiseen,
koulutukseen ja tutkimukseen.

Tämä hallitus panostaa osaamiseen, tämä hallitus panostaa koulutukseen ja tämä halli-
tus panostaa tulevaisuuteen.

1960- ja 1970-luvuilla toteutettu peruskoulu-uudistus oli hyvinvointivaltiomme ehkä
tärkein yksittäinen uudistus, vaikka sitäkin aikanaan moni vastusti. Samaa arvostelua on
nyt esitetty hallituksen päätöksestä esimerkiksi nostaa oppivelvollisuusikä 18 vuoteen.
Pelkän peruskoulun varassa ei kuitenkaan enää työllisty, opi niitä valmiuksia, joita tulevai-
suuden työelämässä tarvitaan: vahvoja perustaitoja, oppimaan oppimista ja uuden omak-
sumista. Siksi oppivelvollisuusiän nostaminen ja maksuton toinen aste ovat niin tärkeitä
asioita.

Kriitikoille haluankin nyt sanoa: tulkaa viimein pois historian väärältä puolelta. [Edus-
kunnasta: Ohhoh! — Naurua oikealta] Vain koulutuksen ja osaamisen avulla [Jukka Gus-
tafsson: Peruskoulullekin naurettiin, oliko näin? — Eduskunnasta: Kyllä näin oli, samasta
suunnasta!] pärjäämme maailman kilpailussa myös tulevaisuudessa. Vain sillä, että jokai-
nen saa tasa-arvoiset lähtökohdat ja mahdollisuudet unelmiensa tavoitteluun, täyden po-
tentiaalinsa saavuttamiseen, voimme kansakuntana kukoistaa.

Oppivelvollisuuden laajentamisen yhteydessä vahvistetaan koko aiempaa koulutuspol-
kua aina varhaiskasvatuksesta lähtien ja varhaiskasvatuksen osallistumisastetta nostaen.
Jokaiselle nuorelle räätälöidään oma polku eri koulutusvaihtoehtoja hyödyntäen. Yliopis-
tojen ja ammattikorkeakoulujen kehittämiseen tuodaan vakautta ja työrauhaa ja myös pe-
rusrahoitusta vahvistetaan.

Arvoisa puhemies! Hallituskauden keskeiset talous- ja työllisyyspolitiikan tavoitteet
ovat työllisyysasteen nostaminen 75 prosenttiin ja siten työllisten määrän vahvistuminen
vähintään 60 000 henkilöllä vuoden 2023 loppuun mennessä. Normaalin kansainvälisen
3



Pöytäkirjan asiakohta PTK 15/2019 vp
talouden tilanteessa julkinen talous on tasapainossa vuonna 2023. Hallitusohjelman pää-
töksillä eriarvoisuus vähenee ja tuloerot pienenevät.

Haluamme, että Suomessa on maailman paras työelämä. Teemme uudistuksia, joilla
vahvistamme luottamusta ja tasa-arvoisia työmarkkinoita. Helpotamme erityisesti pienten
yritysten kasvuedellytyksiä ja vahvistamme työntekijöiden ja työnantajien vuoropuhelua
työpaikoilla. Teemme infrainvestointeja, joilla vastaamme ilmastonmuutokseen ja tur-
vaamme koko maan kasvun edellytyksiä.

Arvoisa puhemies! Sosiaalinen kestävyys on sitä, että pidämme huolta niistä, jotka eni-
ten apua elämässään tarvitsevat. Erityistä huomiota kiinnitämme lapsiperheköyhyyteen ja
asunnottomien asemaan. Parannamme ikäihmisten toimeentuloa korottamalla kaikkein
pienimpiä eläkkeitä 50 eurolla kuukaudessa nettomääräisesti [Timo Heinonen: Vappusata-
nen petettiin!] ja etsimme kolmikantaisesti keinoja, joilla voitaisiin korottaa alle 1 400 eu-
ron eläkkeitä yhteensä 100 eurolla nettona työeläkemaksuja nostamatta. Nopeutamme hoi-
totakuuta niin, että kiireettömään hoitoon pääsee jatkossa viikossa. [Ben Zyskowicz: Hy-
vä!] Vanhustenhoivaan asetamme 0,7:n vähimmäismitoituksen ympärivuorokautisessa
hoivassa.

Turvaamme laadukkaat sosiaali- ja terveyspalvelut kaikille suomalaisille koko maassa.
[Oikealta: Koska?] Hallituksen sote-mallissa julkinen sektori maakuntien kautta kantaa
päävastuun ihmisten elintärkeiden palveluiden järjestämisestä ja tuottamisesta. Markkina-
mallille sanomme selkeästi ”ei”. Sosiaaliturvauudistus käynnistetään parlamentaarisesti.
Maailman muutos edellyttää, että hyvinvointivaltion toimeentulon turva määräytyy yksin-
kertaisesti ja ihmisten tarpeet huomioon ottaen.

Uudistamme verotusta niin, että se tukee tavoitetta sosiaalisesti, taloudellisesti ja ekolo-
gisesti kestävästä yhteiskunnasta. Ympäristölle ja terveydelle haitallisia asioita verotetaan
silloin enemmän kuin aiemmin. Tiivistämme veropohjaa, mikä mahdollistaa pieni- ja kes-
kituloisten verotuksen keventämisen. Tartumme tosissamme veronkierron ja aggressiivi-
sen verovälttelyn vastaiseen työhön Suomessa ja kansainvälisesti.

Uskomme, että vastuullisen ja reilun talouspolitiikan kautta ihmisten luottamus tulevai-
suuteen vahvistuu. Uskomme, että kestävän kehityksen ajattelutapaan perustuva uudista-
minen lisää ihmisten luottamusta politiikkaan. Uskomme, että yhdenvertaisuuden vahvis-
taminen, tasa-arvon lisääminen naisten ja miesten välillä, työ- ja perhe-elämän yhdistämi-
sen helpottaminen ja sosiaali- ja terveyspalvelujen parantaminen lisäävät koko yhteiskun-
nan hyvinvointia ja ihmisten osallisuuden tunnetta.

Meille on tärkeää, että oikeusvaltioperiaatetta ylläpidetään ja vahvistetaan ja että viran-
omaisten toimintaedellytykset turvataan eri sektoreilla. Tavoitteenamme on mahdollistaa
ja tukea. Siitähän politiikassa on kyse.

Arvoisa puhemies! Suomen ulko- ja turvallisuuspolitiikan arvopohjassa keskeistä on ih-
misoikeuksien, oikeusvaltioperiaatteen, demokratian, rauhan ja vakauden, suvaitsevaisuu-
den ja tasa-arvon edistäminen kaikessa kansainvälisessä toiminnassa. Suomi on sotilasliit-
toon kuulumaton maa. Suomi pitää huolen uskottavasta kansallisesta puolustuksestaan ja
sen riittävästä resursoinnista. Suomen puolustuskyky perustuu jatkossakin yleiseen asevel-
vollisuuteen, koulutettuun reserviin, koko maan puolustamiseen ja korkeaan maanpuolus-
tustahtoon. Suomi on osa Pohjoismaita ja tekee tiivistä yhteistyötä tässä viitekehyksessä.

Euroopan unioni on Suomen ulkosuhteiden tärkein viitekehys ja vaikutuskanava sekä
turvallisuusyhteisö. Suomen turvallisuus- ja puolustuspolitiikan perustaan kuuluu kansal-
lisen liikkumavaran ja valinnanmahdollisuuksien ylläpitäminen. Tämä säilyttää mahdolli-
4



Pöytäkirjan asiakohta PTK 15/2019 vp
suuden hakea Nato-jäsenyyttä. Suomi jatkaa kumppanuuteen perustuvaa laaja-alaista
Nato-yhteistyötään.

Arvoisa puhemies! Suomen paikka on EU:n eturivissä, ei vain alkavan puheenjohtajuus-
kauden aikana vaan myös sen jälkeen. Vain aktiivinen rooli EU:ssa takaa Suomelle par-
haat mahdolliset tulokset. Suomen aktiivisuus on myös Euroopan etu.

Suomi sitoutuu vahvasti EU:n jäsenyyteen ja unionin kehittämiseen sekä sen perusarvo-
jen mukaiseen politiikkaan. Painotamme, että yksi EU:n perustehtävistä on luoda hyvin-
vointia kansalaisille. Siksi myös EU:n oikeutus lunastetaan luomalla sosiaalisesti, talou-
dellisesti ja ekologisesti kestävää hyvinvointia.

Arvoisa puhemies, värderade talman! Uuden vuosikymmenen ensimmäinen hallitus vä-
hentää eriarvoisuutta ja parantaa pienituloisten suomalaisten asemaa. Teemme taloutta ja
työllisyyttä vahvistavia tulevaisuusinvestointeja ja -uudistuksia. Torjumme ilmastonmuu-
tosta aktiivisella ilmastopolitiikalla.

Kutsumme kaikki suomalaiset — kansalaiset, järjestöt, elinkeinoelämän ja poliittiset
toimijat — tekemään Suomesta sosiaalisesti, taloudellisesti ja ekologisesti kestävän kehi-
tyksen yhteiskuntaa.Viedään yhdessä Suomi ei vain 2020-luvulle vaan pidemmälle, kohti
2030-lukua. Kohti tulevaisuuden pohjoismaista hyvinvointivaltiota, jossa jokainen kokee
olevansa mukana varallisuudestaan ja asuinpaikastaan riippumatta ja jossa jokainen voi
luottaa tulevaisuuteen.

Puhemies Matti Vanhanen: Siirrytään ryhmäpuheenvuoroihin.

12.17 Antti Lindtman sd (ryhmäpuheenvuoro): Arvoisa puhemies! Vaaleissa kansalai-
set antoivat vahvan muutosviestin, [Ben Zyskowicz: Tuliko keskustalle? — Naurua] ja tä-
hän viestiin pääministeri Antti Rinteen hallitus ja hallitusohjelma vastaavat. Hallituksen
merkittävin päätös on se, että Suomi viedään nyt uudistus- ja kehittämislinjalle. Hallitus ra-
kentaa Suomea, jossa koulutus nähdään investointina, jossa eriarvoisuutta kitketään ja jos-
sa sopimusyhteiskunta nähdään voimavarana ja jossa ilmastonmuutoksen pysäyttäminen
otetaan tosissaan. Se on se muutos, jonka puolesta yli 1,7 miljoonaa suomalaista näissä
eduskuntavaaleissa äänesti. Suomi viedään nyt tielle, jossa jokainen voi nähdä valon tule-
vassa, jossa jokainen voi luottaa siihen, että huomenna on paremmin, jossa seuraava suku-
polvi tulevaisuudessa voi katsoa meitä tämän päivän päättäjiä ja nähdä meidät rohkeina,
vastuullisina ja kaukokatseisina.

Regeringens viktigaste beslut är att Finland efter flera år av nederlag nu tas från nedskär-
ningslinjen till framtidsinvesteringslinjen. Regeringen bygger ett Finland där utbildning
ses som en investering, där ojämlikhet utrotas, där avtalssamhället ses som en resurs och
där klimatförändringen tas på allvar. Det finns ett bättre Finland här.

Arvoisa puhemies! Yksi yhteiskunnan sivistyksen mitta on se, miten huolehdimme heistä,
jotka tämän maan meille ovat rakentaneet. Jos pitäisi sanoa yksi viesti, jonka kansalaiset
yli sukupolvirajojen meille vaaleissa antoivat, se on se, että laittakaa vanhustenhoivan epä-
kohdat kuntoon. [Sari Sarkomaa: Aivan!] Vanhustenhoivan epäkohtia ryhdytään nyt kor-
jaamaan määrätietoisesti. Arvoisa puhemies, yli vuosikymmenen jatkuneen keskustelun ja
päättämättömyyden jälkeen sitova vähimmäismitoitus kirjataan nyt vihdoin ja viimein la-
kiin. [Ben Zyskowicz: Mistä alkaen?] Hoivahenkilöstön alimitoitukselle tulee nollatole-
5



Pöytäkirjan asiakohta PTK 15/2019 vp
ranssi, ja myös kotihoitoon panostetaan. [Ben Zyskowicz: Mistä alkaen?] Pienituloisten
eläkkeensaajien toimeentuloa parannetaan 50 euron nettomääräisellä korotuksella heti
vaalikauden alussa. Rinteen hallitus rakentaa Suomeen inhimillisempää ikääntymistä. Pa-
rempi Suomi on ikäystävällinen Suomi.

Puhemies! Koulutusleikkauksista siirrytään vuosien jälkeen nyt panostuksiin ja uudis-
tuksiin. Myös opettajajärjestö OAJ:n puheenjohtaja Olli Luukkainen on tämän huomannut
ja todennut: ”Suunta on nyt selvästi käännetty.” [Jukka Gustafsson: Vihdoinkin!] Maail-
man murroksessa Suomi elää ja hengittää yhä enemmän osaamisesta. Siksi tarvitaan pa-
nostuksia kaikille koulutustasoille, ja niitä tämä hallitus nyt tekee. Meidän on oltava myös
rohkeita. Vastustuksesta huolimatta hallituksen on laajennettava oppivelvollisuutta. Se
tehdään ja samalla toinen aste muutetaan aidosti maksuttomaksi. Pelkän peruskoulun va-
rassa ei nykyisillä ja tulevaisuuden työmarkkinoilla pärjää. Tämä tulevaisuushallitus ha-
luaa pitää kiinni jokaisesta nuoresta.

Jokainen lapsi on, arvoisat kollegat, yhtä arvokas. Siksi jokaisen lapsen oikeus laaduk-
kaaseen ja kokopäiväiseen varhaiskasvatukseen palautetaan. Varhaiskasvatuksen ryhmä-
kokoja pienennetään, nimittäin panostukset varhaiskasvatukseen ovat tutkimusten valossa
parhaimpia ja tehokkaimpia tulevaisuusinvestointeja. Parempi Suomi, arvoisat kollegat, on
lapsiystävällisempi Suomi.

Puhemies! Tämä hallitus vie sote-uudistuksen määrätietoisesti maaliin. Uudistuksen al-
kuperäiset tavoitteet pidetään nyt tiukasti soten keskiössä. Nyt ihminen asetetaan markki-
noiden edelle. Korjataan se, mikä ei toimi, ja pidetään kiinni siitä, mikä toimii. Haluamme,
että kiireettömään hoitoon pääsee nopeasti, ja siksi säädämme seitsemän päivän hoitota-
kuun. Perustasolle palkataan lisää lääkäreitä ja hoitajia. [Timo Heinonen: Mistä lähtien?]

Arvoisa puhemies! Hallitus rakentaa parempaa ja reilumpaa työelämää. Nyt vihdoin
puututaan tarpeettomiin nollasopimuksiin, ja niihin liittyvät epäkohdat tullaan nyt korjaa-
maan niin, että työelämä on reilu kaikille. Epäoikeudenmukainen työttömyysturvan aktii-
vimallin leikkuri ja velvoitteet puretaan. [Pia Viitanen: Kivi pois pullasta!] Paikallista so-
pimista edistetään ja samalla palkansaajien tiedonsaantioikeuksia ja vaikutusmahdolli-
suuksia parannetaan. Parempaa työelämää rakennetaan sopimalla, ei repimällä. Parempi
Suomi on reilujen pelisääntöjen Suomi.

Suomalaiset ovat ahkeraa kansaa, ja työn merkitys on suuri. Työllisyyttä parannetaan te-
hokkailla ja oikeudenmukaisilla keinoilla. Työllisyystoimet kohdistetaan vaikeimmin työl-
listettäviin ryhmiin, koska juuri siellä on paras mahdollisuus nostaa työllisyysastetta. Hal-
litus lisää palkkatuen käyttöä, purkaa sen byrokratiaa, ottaa käyttöön työllistämissetelin.
Jokaisella suomalaisella on oikeus kokea itsensä hyödylliseksi ja hankkia toimeentulonsa
työstä. Yrittämiseen kannustetaan arvonlisäveron alarajaa nostamalla ja tukemalla ensim-
mäisen työntekijän palkkaamista. Merkittävät infrapanostukset parantavat Suomen kilpai-
lukykyä ja yritysten toimintaedellytyksiä sekä houkuttelevuutta investointikohteena. Hal-
litus pitää kiinni työn ja yrittämisen edellytyksistä koko maassa.

Hyvät kollegat, tämä maapallo on lainassa lapsiltamme. Siksi ilmastonmuutos on pysäy-
tettävä, ja kyllä meidän tässä työssä on tehtävä oma osamme. Hallituksen tavoitteena on
hiilineutraali Suomi vuoteen 2035 mennessä. Tämä muutos on toteutettava oikeudenmu-
kaisesti niin, että kaikki pidetään mukana. Luonto on suomalaisille rakas ja tärkeä. Siksi
luonnonsuojeluun satsataan jopa 100 miljoonaa lisäeuroa vuodessa. Metso-ohjelmaa jatke-
taan, uudistetaan ja rahoitusta korotetaan, kansallispuistoverkostoa laajennetaan.
6



Pöytäkirjan asiakohta PTK 15/2019 vp
Arvoisa puhemies! Pääministeri Antti Rinteen hallituksen verotuksen kantavana ajatuk-
sena on oikeudenmukaisuus. Hallitus keventää pieni- ja keskituloisten verotusta, samalla
tiivistetään veropohjaa. Hallitus tarttuu määrätietoisesti veronkierron ja aggressiivisen ve-
rovälttelyn vastaiseen työhön Suomessa ja ulkomailla. [Eduskunnasta: Hakaniemessä!]
Heikoimmista huolehditaan, ja se tarkoittaa myös sitä, että perusturvaa tullaan vihdoin ko-
rottamaan. Pieni- ja keskituloisille suunnatut veronkevennykset yhdessä perusturvan koro-
tuksen kanssa vähentävät suomalaisten tuloeroja. Tässä näkyy muutos oikeudenmukai-
sempaan politiikkaan. Samaan aikaan taloutta hoidetaan vastuullisesti. Hallitus on sitoutu-
nut siihen, että julkinen talous on tasapainossa vuonna 2023 ja työllisyysaste nostetaan
kunnianhimoiseen tavoitteeseen, 75 prosenttiin. [Ben Zyskowicz: Erinomaista!]

Arvoisa puhemies! Hallitus tunnistaa, että turvallisuus on laaja käsite. Hallitus panostaa
niin turvallisuuden ylläpitämiseen perinteisin keinoin kuin ennaltaehkäisyyn ja turvatto-
muuden juurisyihin puuttumiseen. Poliisien määrää lisätään 300:lla, poliisin alueellisen
saatavuuden ja ennalta ehkäisevän työn lisäksi erityisiä painopisteitä poliisin vahvistuvas-
sa toiminnassa ovat esimerkiksi harmaan talouden sekä verkkorikollisuuden torjunta. Sa-
malla kun hallitus panostaa viranomaisten toimintakykyyn, vahvistetaan myös syrjäytymi-
sen ehkäisyä ja haavoittuvassa asemassa olevien ohjaamista palveluiden ja tuen piiriin. Eri-
tyisenä sisäisen turvallisuuden kysymyksenä tulevalla hallituskaudella huomioidaan
kyberturvallisuus, jonka merkitys kasvaa koko ajan yhteiskuntamme nojautuessa yhä suu-
remmilta ja kriittisemmiltä osin sähköisiin palveluihin ja infrastruktuuriin.

Arvoisa puhemies! Hyvät kollegat! Avoin keskustelu, kritiikki ja eri vaihtoehtojen esit-
täminen kuuluvat parlamentaariseen demokratiaan. Mutta eri vaihtoehtojen lisäksi kansa-
laiset toivovat meiltä kaikilta tänne valituilta myös kykyä yhteistyöhön. Siksi ehdotankin,
tai oikeastaan kysyn, voisimmeko me täällä eduskunnassa yli puoluerajojen, yli hallitus- ja
oppositiorajojen, sopia, että otamme yhdessä asiaksemme kolme tärkeää asiaa, jotka yh-
distävät myös suomalaisia yli rajojen: Ensimmäinen on nuorten koulutusmahdollisuuksien
parantaminen — investoidaan koulutukseen ja osaamiseen. Toinen on vanhustenhoivan
epäkohtien korjaaminen — tästä kansalaiset ovat yli sukupolvirajojen olleet yhtä mieltä. Ja
kolmanneksi, teemme oman osamme ilmastonmuutoksen pysäyttämisessä. [Ben Zysko-
wicz: Kiinni veti!] Uskon, että suomalaiset myös arvostaisivat koko eduskunnan laajaa tu-
kea ja yhteisymmärrystä näissä asioissa. Arvoisat kollegat, yli hallitus—oppositio-rajojen
tartutaan toimeen ja viedään nämä kaikki meille tärkeät asiat päätökseen yhdessä.

Arvoisa puhemies! Meillä kaikilla on paljon työtä edessä, eivätkä Suomen ja maailman
haasteet tule loppumaan tähän vaalikauteen. Pääministeri Antti Rinteen hallitusohjelma on
kuitenkin erinomainen alku paremman huomisen rakentamisessa. SDP:n eduskuntaryhmä
toivoo, että hallitus paitsi toteuttaa tämän ohjelman kautensa aikana myös pyrkii pidem-
mälle paremman huomisen rakentamisessa ja pohjoismaisen hyvinvointivaltion vahvista-
misessa.

Sosiaalidemokraattinen eduskuntaryhmä on sitoutunut pääministeri Rinteen hallituksen
ohjelman toteuttamiseen. Me tunnemme vastuumme pysäyttää eriarvoisuus tässä ja nyt
mutta samalla käännämme katseen riittävän kauas tulevaisuuteen. Jo nyt kylvetään huomi-
sen siemenet, ja tämä huominen — parempi huominen — on koko Suomen ja kaikkien
suomalaisten yhteinen asia.

12.28 Ville Tavio ps (ryhmäpuheenvuoro): Arvoisa puhemies! Rinteen vihervasemmisto-
hallituksen ohjelma on karua luettavaa: kaikille toivotaan ja lupaillaan kaikkea hyvää, mut-
7



Pöytäkirjan asiakohta PTK 15/2019 vp
ta mistä rahat? [Mika Niikko: Toiveiden tynnyri!] Kuka tämän toiveiden tynnyrin maksaa?
Hallituksella näyttää olevan tarkoitus vain elää velaksi ja myydä valtion omaisuutta. Vi-
hervasemmiston talouspolitiikka on kerrassaan kestämätöntä.

Perussuomalaiset ovat tarkan taloudenpidon kannalla ja vaalimme Suomen valtion
omaisuutta. Emme ymmärrä tällaista haihattelua ja tuhlailua. On kestämätöntä, että halli-
tus käyttää kaveriensa keskuudesta esikuntaansa valitsemiinsa uusiin virkamiehiin rahaa
nyt noin 40 miljoonaa euroa. Hallitus käyttää näihin palkkiovirkoihinsa yhtä paljon kuin se
panostaa tuohon hehkutettuun kotihoitoon ja omaishoitajiin. [Oikealta: Ohhoh!]

On kestämätöntä, että hallitus aikoo myydä valtion omaisuutta ja lähettää myynnistä
saadut rahat Afrikkaan. [Mika Niikko: Hölmön hommaa!] On kestämätöntä, että hallitus-
ohjelman tavoitteet perustuvat suhdanteisiin ja vaativat lähes 2 prosentin vuotuisen talous-
kasvun sekä selvän työllisyysasteen nousun. Me kaikki toki toivomme hyvää Suomen ta-
loudelle ja työllisyydelle, mutta pelkästään näiden toiveiden varaan ei voi rakentaa.

Hallitusohjelmasta puuttuu täysin ne konkreettiset keinot, millä tavoin työllisyysaste
nousee ja talous kasvaa. Valtiovarainministeriön oman kevätkatsauksen mukaan Suomen
talouskasvu hidastuu alle 1,5 prosenttiin tulevina vuosina ja pidemmällä aikavälillä jo alle
1 prosenttiin. Samalla kun tavoitellaan työllisyysasteen nostoa 75 prosenttiin, tulisi ottaa
huomioon, että työllisyysaste ei kerro koko totuutta, vaan mukana on osittaista tilastokik-
kailua. Suomessa on työnhakijoina yhä yli puoli miljoonaa ihmistä. Puoli miljoonaa suo-
malaista etsii tällä hetkellä töitä. Hallituksen tavoittelema 60 000 työpaikan lisäys on hyvä
tavoite, mutta sille ei ole esitetty ohjelmassa mitään keinoja.

Hallitusohjelma on ylipäänsä epämääräinen. Suurin osa ohjelmasta on vain selvittämis-
tä ja tarkastelua. Te, hyvä hallitus, olette viemässä Suomea turmioon ja vielä vastoin kan-
san tahtoa, sillä kansa ei äänestänyt tällaista hallitusta, minkä pääministeri Antti Rinne
muodosti. [Timo Heinonen: Eikä ansaitse tällaista!] Te jätitte toiseksi suurimman puolu-
een, perusuomalaiset, ulos, mutta myös kolmanneksi suurimman puolueen, kokoomuksen,
ulos. [Paavo Arhinmäki: Enemmistöhallitus, vahva enemmistö!] Sen sijaan hyödynsitte
keskustalaisten vallanhimoa.

Pääministeri Rinteelle vasemmistolaisuus on osoittautunut ideologisesti tärkeämmäksi
arvoksi kuin demokratia, sillä nyt kansan usko demokratiaan on koetuksella. Vaaleissa rö-
käletappion kärsinyt keskusta toimii hallituksen toiseksi suurimpana- ja apupuolueena.

Arvoisa puhemies! Vihervasemmistohallitus tahtoo paikata tuhlailuaan korottamalla ve-
roja. Erityisesti asumisen, autoilun ja ruuan kustannukset tulevat suomalaisilla uuden hal-
lituksen politiikalla nousemaan. Suomen keskiluokkaiset kotitaloudet tuskastelevat jo ny-
kyisin verotaakkansa kanssa. Hallitusohjelmaan kirjattu tuloveron alennus on silmänkään-
tötemppu, sillä todellisuudessa pieni- ja keskituloisten verotaakka kasvaa.

Suomi onkin saanut oikean verotushallituksen. Hallituksen, joka on ottanut tähtäimeen-
sä jopa suomalaisen teollisuuden. Hallituspuolueet toimivat ideologisesti vasemmistoaat-
teen mukaan pyrkien verottamaan yrityksiä aina vain lisää, ja samalla hallitus rypee vihe-
raatteen ilmastovouhotuksessa.

Hallitus kiusaa öljylämmitteisissä taloissa asuvia. Hallitus nostaa lämmityspolttoainei-
den veroja, mikä merkitsee myös kaukolämmön hinnan nousua. [Pia Viitasen välihuuto]
Hallitus poistaa asuntovelan korkovähennyksen ja lisää samalla asuntosijoittajien veroja,
joka enteilee muuten vuokrien nousua. Hallitus uhkaa nostaa kiinteistöveroa tarkistamalla
verotusarvoja. Hallitus aikoo leikata kotitalousvähennystä. Polttoaineveron korotus koh-
distuu autoilevaan keskiluokkaan, ja se syö suomalaisten ostovoimaa. [Timo Heinonen:
8



Pöytäkirjan asiakohta PTK 15/2019 vp
Tälläkö keskustan kannatus nousee?] Hallitus siis tuhlailee kehitysapuun ja maahanmuut-
toon ja laittaa autoilijat maksumiehiksi. Korkeat polttoainehinnat ovat erityisesti myrkkyä
ammattiautoilijoille ja kuljetusalalle ja sitä myötä [Perussuomalaisten ryhmästä: Maaseu-
dulle!] useiden yritysten logistiikkakustannuksille. Tällaiset kasvavat kustannukset sekä
pienentävät yritysten katteita että siirtävät hintoja kuluttajien maksettavaksi — siirtävät
siis hinnannousuja kuluttajien maksettavaksi.

Perussuomalaiset vastustavat jyrkästi asumisen ja autoilun verojen nostamista sekä yri-
tysten ja teollisuuden kilpailukykyä laskevia toimia. Suomalaisia ei tule kurittaa suuruu-
denhulluilla ilmastotoimilla. Suomi on jo tehnyt oman osuutensa ja laskenut päästöjä no-
peammin kuin muut EU-maat. Muiden maiden osuutta ilmastotalkoista ei tule siirtää suo-
malaisten maksettavaksi.

Hallitusohjelman EU-osuudesta näkee, että Rinteen hallitus nöyristelee ja kumartelee
Brysseliin. Suomen EU-politiikkaa muutetaan yhä liittovaltiomielisemmäksi. [Olli Immo-
nen: Kuin Neuvostoliittoa aikanaan!] Me perussuomalaiset sen sijaan ajamme kansallista
etua. Suomessa tarvitaan rohkeutta vastustaa EU-liittovaltion valtapyrkimyksiä, yhteisvas-
tuita, tulonsiirtoja ja EU:n yhteistä budjetointia.

Arvoisa puhemies! Rinteen hallitus on ottanut tavoitteekseen Suomen maahanmuutto-
politiikan löysentämisen. Hallitusohjelman mukaan kielteisen turvapaikan saaneet on tar-
koitus jatkossa laittaa töihin ja työoleskeluluvalle. Suomen maahanmuuttopolitiikka on ol-
lut aiemminkin löysää, mutta ainakin laittomasti maassa olevat on pyritty ensisijaisesti
poistamaan maasta. On täysin kestämätöntä, että surkeaa turvapaikkajärjestelmää huonon-
netaan entisestään. [Olli Immonen: Suomalainen duunari kiittää!] Laittomasti maahan tul-
leet saavat ilmeisesti jatkaa maassa oleskeluaan, kuten tähänkin asti, mutta nyt hallitus yrit-
tää lisäksi saada laittomasti maassa olevat töihin. [Olli Immonen: Panta jalassa töissä! —
Ben Zyskowicz: Onneksi kuitenkin jalkapanta!] Laittomasta maahanmuutosta halutaan
näin tehdä laillista.

Perussuomalaisten mielestä Suomen ei pidä pyrkiä olemaan koko maailman sosiaalitoi-
misto, vaan Suomen tulee olla suomalaisten kansallisvaltio. Suomen valtion tehtävä on
suojella suomalaisten hyvinvointia. Mikäli Suomen hyvinvointia jaetaan pois pala palalta
globalisaation nimessä, niin lopulta ollaan tilanteessa, jossa hyvinvointia ei riitä enää jaet-
tavaksi edes oman maan kansalaisille. [Anne Kalmari: Ette olisi jakaneet muutenkaan!]

Arvoisa puhemies! Teen seuraavan epäluottamusehdotuksen: ”Eduskunta toteaa, että
hallituksen esittämä hallitusohjelma jyrkentää kansan kahtiajakoa, lisää entisestään maa-
hanmuuttajien etuisuuksia kantaväestön kustannuksella sekä jatkaa Suomen itsenäisyyden
ja itsemääräämisoikeuden kaventamista harjoittamallaan ilmasto- ja EU-politiikalla, min-
kä vuoksi hallitus ei nauti eduskunnan luottamusta.”

12.37 Petteri Orpo kok (ryhmäpuheenvuoro): Arvoisa herra puhemies! Minä saan valta-
van määrän viestejä huolestuneilta suomalaisilta. He ovat huolissaan maailman menosta:
toiset ilmastonmuutoksesta, toiset kiristyneestä suurvaltapolitiikasta. Heitä huolettaa mo-
net arjen asiat — se, pärjäävätkö he ja heidän lapsensa myös tulevaisuudessa. Suomalaiset
ovat viisasta väkeä ja he ymmärtävät sen, että edessä on vaikeuksia — erityisen vaikeita,
jos niihin ei varauduta. Tarvitaan viisas, kestävä polku tulevaan.

Luin ja luimme huolella pääministeri Rinteen hallituksen ohjelman. Ja sieltähän löytyy
paljon hyvää: osaaminen ja koulutus, ilmastonmuutoksen hillintä, luonnon ja vesien suo-
jelu, poliisien määrän lisääminen, kestävän kehityksen budjetoinnin jatkaminen, alvin ala-
9



Pöytäkirjan asiakohta PTK 15/2019 vp
rajan nostaminen, ja vaikkapa ilmastohuippukokous Suomen EU-puheenjohtajuuskauden
päätteeksi. Ohjelmassa on siis paljon hyviä asioita, joita kokoomuskin on ollut valmis kan-
nattamaan ja olisi ollut valmis kirjaamaan hallitusohjelmaan, jopa vahvemminkin. [Va-
semmalta: Hyvä! — Antti Lindtman: Ja käyttämään rahaa myös!]

Ongelma on kuitenkin se, että ohjelmassa on 200 sivua hyviä asioita, mutta strateginen
ote puuttuu. Hallitus tekee pieniä panostuksia sekä tulonsiirtoihin että palveluihin. [Antti
Lindtman: Onko liian paljon?] Monet näistä ovat suoraan sanoen niin nimellisiä, että to-
dellista muutosta ei tapahdu. "Kaikkea kivaa kaikille" ei ole kestävän politiikanteon lähtö-
kohta. Valtavalla rahanjaolla olisi mahdollista saada aikaan suuri muutos, mutta mitä tekee
hallitus? Ripottelee rahat yli sataan eri kohteeseen. Hallitus ei ole tehnyt valintoja. Valta-
vasta rahanjaosta huolimatta luvattua koulutusmiljardia tai hoitajamitoitusta ei taida tulla.

Hallitus lisää pysyviä menoja 1,2 miljardia käytännössä velkarahalla. Sen lisäksi halli-
tus yksityistää valtion omaisuutta 3 miljardilla eurolla. Sen sijaan, että te investoisitte nämä
rahat täysimääräisesti esimerkiksi osaamiseen kuten korkeakoulujen pääomittamiseen tai
vaikkapa uuteen liikenneinfraan kuten nopeisiin raideyhteyksiin pääkaupungista itään,
pohjoiseen ja länteen, te laitatte rahat kulutukseen. Sitä paitsi valtionvarainministerin mu-
kaan hallitus leikkaa nämä panostukset kolmen vuoden päästä saavuttaakseen valtiontalo-
uden tasapainon. Tämä ei yksinkertaisesti ole kestävää talouspolitiikkaa eikä myöskään
työnantajuutta esimerkiksi niiden tuhannen ammatillisen koulutuksen opettajan osalta, joi-
den työt loppuvat, kun myyntitulot on käytetty.

Arvoisa puhemies! Johtopäätös alkaa olla aika selvä. Rinne on hankkinut hallitussovun
ja pääministerin tehtävän rahalla, jota ei ole. Valtaan on pitänyt päästä hinnalla millä hy-
vänsä. Raha pitää tätä porukkaa kasassa. [Timo Heinonen: Ostettu hallitus!] Kun käy ilmi,
että rahoja ei olekaan, kun työllisyysaste ei nouse, hallitusyhteistyökin vaikeutuu. Kokoo-
mus ei tähän sakkiin sopinut, koska emme suostuneet tähän suureen bluffiin.

Arvoisa puhemies! Hallitusohjelman suurin riski sisältyy työllisyyden lisäämiseen. Suo-
messa pitää päästä 80 prosentin työllisyystavoitteeseen. Jos Rinteen hallitus ei onnistu ta-
voitteessaan, se on katastrofi. Tänään Suomen Pankki kertoi meille heikkenevästä suhdan-
netilanteesta, [Paavo Arhinmäki: Kiitos edellisen valtiovarainministerin!] ja mitä tekee
Rinteen hallitus. Mitä tekee Rinteen hallitus? Vaikuttavat työllisyystoimet loistavat pois-
saolollaan. Hallitus ulkoistaa työllisyystoimien keksimisen työmarkkinajärjestöille, pois
demokraattisesti valittujen kansanedustajien käsistä. Jos työllisyystoimiin ollaan valmiita,
niin miksi niitä ei tehty jo Säätytalolla? Työllisyysaste oli huhtikuussa 72,4 prosenttia, ja
2 520 000 suomalaista oli töissä, 2 520 000. Toivon totisesti, että hallitus onnistuu tavoit-
teessaan saada tämän päälle vielä noin 100 000 työllistä. Me tulemme seuraamaan tarkasti,
miten työllisten määrä kehittyy, ja kokoomus on valmis tukemaan hallitusta, kun teette vai-
kuttavia todellisia esityksiä työllisyyden parantamiseksi.

Arvoisa puhemies! Hallitus lisää entisestään ahkerien suomalaisten verotaakkaa kiristä-
mällä veroja yli 700 miljoonalla. Meille tämä ei käy. Kokoomus ei vastusta ympäristö- ja
haittaverojen korotusta, mutta niiden vastapainoksi työn ja eläkkeiden verotusta pitää ke-
ventää. [Paavo Arhinmäki: Niinhän tehdään!] Meidän tulisi verottaa vähemmän sitä, mitä
haluamme enemmän, eli työtä, ja enemmän sitä, mitä haluamme vähemmän, eli haittoja ja
päästöjä. Miksi siis työtä verotetaan kuin haittaa? Miksi kiristätte tavallisen kotitalouden
veroja? Kokoomuksen mielestä poliisille, sairaanhoitajalle, insinöörille tai tutkijalle pitää
jäädä palkastaan, ja eläkkeensaajalle eläkkeestään, nykyistä enemmän rahaa käteen. Siis
heidän omista rahoistaan. Hallituksen pitäisi ottaa niistä mahdollisimman vähän.
10



Pöytäkirjan asiakohta PTK 15/2019 vp
Arvoisa puhemies! Ulko- ja turvallisuuspolitiikassa hallitus jatkaa lähes samalla linjalla
kuin edeltäjä. Mutta puolustusyhteistyön kehittämisessä hallitus on kuitenkin rajaamassa
Suomen liikkumatilaa. Aikooko hallitus vähentää Suomen osallistumista kansainväliseen
harjoitustoimintaan? [Markus Mustajärvi: Aihetta olisi!] Kaikki, mikä tiivistää yhteistyö-
tämme läntisten avoimien demokratioiden kanssa, on hyvästä. Kaikki, mikä vie meitä
kauemmas kumppaneistamme, on isänmaan edun vastaista. Harjoittelu kehittää Suomen
omaa puolustuskykyä, eikä sitä pidä vähentää eikä rajoittaa.

Maahanmuutto erityisesti Afrikasta Eurooppaan tulee jatkumaan. Siksi hallituksen on
ponnisteltava Euroopan unionissa, jotta vuoden 2015 maahanmuuttokriisi ei enää koskaan
toistu. Siihen tarvitaan eurooppalainen järkiratkaisu: [Mika Niikko: Rajat kiinni!] vahvat
ulkorajat, tehokas turvapaikka- ja palautusjärjestelmä sekä voimakas pakolaisuuden juuri-
syihin puuttuminen. Hädässä olevia pitää auttaa kiintiöpakolaisjärjestelmän kautta. Ne,
jotka eivät ole suojelun tarpeessa, on palautettava lähtömaihinsa. [Perussuomalaisten ryh-
mä: Kuka ne tänne otti?] 

Arvoisa puhemies! Hallituksen pitää kuunnella kaikkia suomalaisia, ei vain omia äänes-
täjiään. Siksi opposition rooli yli miljoonan suomalaisen äänenä on tärkeä. Suomalaiset
odottavat poliitikoilta rakentavaa ja järkevää käytöstä, yhteisten asioiden hoitamista. Op-
positiossa ei voi vain sokeasti vastustaa kaikkea, mitä hallitus tekee. Se ei ole vastuullista.
Siksi olemme valmiita tukemaan hallituksen esityksiä silloin, kun ne ovat järkeviä. Mutta
opposition tärkein tehtävä on tarjota vaihtoehtoja. Vaihtoehtoja niille opiskelijoille, pal-
kansaajille, yrittäjille ja eläkeläisille, joiden ääni ei tässä hallitusratkaisussa ole kuulunut.
Vaihtoehtoja Suomen kehittämiseen.

Rinteen vasemmistohallitus uskoo siihen, että kaikki suomalaisen yhteiskunnan haas-
teet ratkaistaan lisäämällä veroja, tulonsiirtoja ja pakkoa, säätämällä uusia lakeja. Tämä on
hyvin tyypillistä vasemmistolaista ajattelua. Kokoomuksella on vaihtoehto hallitusohjel-
malle ja tälle suunnalle. [Paavo Arhinmäki: Mikä se on?] Me luotamme ihmisiin. Kehite-
tään Suomea yksilön, ei järjestelmän näkökulmasta. Tämä on suuri ero kokoomuksen ja
täällä istuvan hallituksen ja sen puolueiden välillä. [Paavo Arhinmäki: Ihmiset eivät luota
kokoomukseen!] Yhteiskunnan tärkeimpiä tehtäviä on taata mahdollisuuksien tasa-arvo,
annetaan kaikille samat lähtökohdat. Ja hyvä koulutus on tämän perusta. Varhaiskasvatuk-
seen osallistuminen parantaisi merkittävästi lapsen mahdollisuuksia pärjätä myöhemmin
elämässä. Miksei hallitus siis panosta varhaisiin vuosiin enemmän? 

Syrjäytymistä sen sijaan torjutaan liian myöhään, pakolla ja oppivelvollisuusiän nostol-
la. [Sosiaalidemokraattinen ryhmä: Leikkasitte vähän liikaa!] Suomessa ahkeruus on yh-
teiskunnan kantava voima. Ahkerat opiskelijat, työntekijät ja yrittäjät ansaitsevat palkkion
ponnisteluistaan. Se tarkoittaa kevyempää työn ja yrittämisen verotusta, ei kireämpää, ku-
ten teette. Me haluamme vähentää turhia normeja ja byrokratiaa. Me haluamme, että suo-
malaiset saavat itse valita palvelunsa. Me haluamme, että työpaikoilla voi mahdollisim-
man laajasti sopia työehdoista. Ja me olemme pettyneitä siihen, ettei paikallinen sopimi-
nen laajene koskemaan kaikkia yrityksiä ja työntekijöitä. Eli siis asioita pitää, hyvä halli-
tus, ajatella yksilön, suomalaisen näkökulmasta, ei järjestelmän näkökulmasta.

Arvoisa puhemies! Näistä syistä ehdotan eduskunnan hyväksyttäväksi seuraavan epä-
luottamuslause-ehdotuksen: ”Eduskunta toteaa, että hallituksen esittämä hallitusohjelma ei
turvaa suomalaisen hyvinvointiyhteiskunnan rahoitusta 2020-luvulla eikä kannusta suo-
malaisia ahkeruuteen ja itsensä kehittämiseen, minkä vuoksi hallitus ei nauti eduskunnan
luottamusta.”
11



Pöytäkirjan asiakohta PTK 15/2019 vp
12.48 Antti Kurvinen kesk (ryhmäpuheenvuoro): Arvoisa herra puhemies! Demokra-
tiassa puolueiden tärkein tehtävä on vaikuttaa ihmisten arkeen ja yhteiskunnan kehityk-
seen. Jokainen suomalainen haluaa, että hänen antamansa ääni vaikuttaa mahdollisimman
vahvasti. [Perussuomalaisten ryhmästä: Nyt ei vaikuta!] Parhaiten tulevaisuuteen vaikute-
taan olemalla niissä pöydissä, joissa päätöksiä tehdään. [Oikealta: Lehmänkauppoja!] De-
mokratiassa vaikuttamiseen tarvitaan luottamuksen ohella kykyä yhteistyöhön. Perussuo-
malaisilta ja kokoomukselta ei kumpaakaan näistä kuitenkaan vaalien jälkeen löytynyt.
[Naurua — Välihuutoja]

Perussuomalaiset aitasivat itsensä jo vaalikeskusteluissa sellaiseen karsinaan, että sieltä
ulos pääsemiseen olisi tarvittu suorastaan Ihmemies MacGyveria. [Naurua — Perussuo-
malaisten ryhmästä: Arsenaali suurempi kuin teillä!] Kokoomuksessa puolestaan otti val-
lan yksipuolinen ehdottomuus. Meillä Etelä-Pohjanmaalla sellaista ehdottomuutta on ta-
vattu kutsua ”kolloudeksi". Tärkein ero ylimielisen kollouden ja rohkean peräänantamat-
tomuuden välillä on se, että pitää pystyä neuvottelemaan ja sopimaan. Kokoomuksessa sen
sijaan uhottiin, että porvari vie ja muut vikisevät.

Herra puhemies! Nämä ovat päällimmäiset syyt siihen, että keskusta ja vasemmisto ovat
nyt tässä hallituksessa ja oikeisto kokonaisuudessaan oppositiossa. [Timo Heinosen väli-
huuto] Nämä ovat päällimmäiset syyt siihen, että joudumme nyt kuuntelemaan — kaikella
ystävyydellä sinne oikealle — melkoisen puolijauhoisia puheita siitä, että kaikki on nyt
Suomessa menossa päin prinkkalaa, vaikka uuden hallituksen ohjelmasta on hädin tuskin
muste ehtinyt kuivua. [Ben Zyskowicz: Kuka niin on väittänyt?] Joutuu vakavasti kysy-
mään, uskovatko perussuomalaiset ja kokoomus itsekään näitä teidän "heinäsirkat nyt tu-
levat" -puheitanne. [Naurua — Ben Zyskowicz: Edustaja Kurvinen, vanhentunut puhe!]

Arvoisa puhemies! Totta on, että vaalit olivat keskustalle kova isku. [Naurua — Väli-
huutoja] Juuri siksi totesimme heti vaalien jälkeen, että suuntamme on oppositioon. Emme
ole tähän hallitukseen mitenkään riemumielin hönkineet tai tunkeneet. Kun tie SDP:n, ko-
koomuksen ja perussuomalaisten yhteistyölle nousi pystyyn, päätimme silloisen hallitus-
tunnustelijan ja nykyisen pääministerin julkisen vetoomuksen jälkeen lähteä neuvottelui-
hin. Keskusta sai vaaleissa yli 420 000 suomalaisen luottamuksen. [Timo Heinonen: Pal-
jonko se oli prosentteina?] Meillä on velvollisuus käyttää tätä saamaamme luottamusta vai-
kuttavimmalla mahdollisella tavalla. Asetimme Säätytalon neuvotteluille kymmenen kyn-
nyskysymystä. [Perussuomalaisten ryhmästä: Pakkoruotsi!] Nyt voi perustellusti todeta,
että kaikki kynnyskysymyksemme täyttyvät. Joissain arvioissa on puhuttu jopa "Sipilän
täyskädestä". [Arto Satonen: Täyskäännös paremminkin!] Itse sanoisin, keskustan ja en-
nen kaikkea meitä äänestäneiden ihmisten näkökulmasta: Säätytalolla Mörkö löi sisään.
[Naurua]

Herra puhemies! Tulevina vuosina parannetaan edelleen pienituloisimpien lapsiperhei-
den ja eläkeläisten perusturvaa ja autetaan vaikeuksiin joutuneita perheitä ajoissa nykyistä
paremmin. Kotihoidon tukea ei leikata. Perhevapaat uudistetaan perheiden etu edellä. Ih-
misten erilaiset elämäntilanteet huomioidaan edelleen, ja vanhemmille turvataan myös tu-
levaisuudessa valinnanvapaus lastenhoidossa.

Lasten ja nuorten pahoinvointi ja syrjäytyminen ovat vakavimpia ongelmiamme. Niihin
puututaan jo pienestä pitäen toteuttamalla keskustan esittämä pienten lasten koulu. Jokai-
selle nuorelle taataan mahdollisuus maksuttomaan toisen asteen koulutukseen. Maksuton-
ta toisen asteen koulutusta voi yhteiskunnallisen oikeudenmukaisuuden näkökulmasta ver-
rata peruskoulu-uudistukseen. [Sosiaalidemokraattien ryhmästä: Juuri näin!] Myös perus-
12



Pöytäkirjan asiakohta PTK 15/2019 vp
koulu-uudistusta olivat muuten aikanaan toteuttamassa nimenomaan keskusta ja vasem-
misto.

Sosiaali- ja terveyspalveluja uudistetaan kansanvaltaisiin maakuntiin nojautuen. Ihmis-
ten arjessa se tarkoittaa nopeampaa ja tasa-arvoisempaa hoitoon pääsyä. Vanhustenhoidon
epäkohtia korjataan. Ulkomaisten koijareiden omistamien terveys- ja hoivajättien riemu-
marssi palveluihin päättyy, mutta alan kotimaiselle, veronsa Suomeen maksavalle yrittä-
jyydelle on tilaa ja tarvetta myös tulevaisuudessa. [Jukka Gustafsson: Hyvin sanottu! —
Perussuomalaisten ryhmästä: Takki kääntyy, takki kääntyy!]

Puhemies! Keskusta edellyttää, että koko Suomea kehitetään tasapuolisesti. Tästä on
hallitusohjelmassa yhteisesti sovittu. Vahva aluepolitiikka tekee paluun. Koulutusmahdol-
lisuudet on turvattava kaikissa maakunnissa korkeakouluja myöten. Teitä, ratoja ja muita
väyliä laitetaan kuntoon kautta Suomen sorateistä alkaen. Poliisi on paremmin läsnä koko
maassa. Kotimaisen ruoantuotannon kannattavuutta parannetaan, ja mahdollistetaan met-
sien kestävä käyttö — myös tulevaisuudessa.

Säätytalolla keskusta piti huolen siitä, että ilmastonmuutosta hillitään kunnianhimoisel-
la mutta järkivihreällä politiikalla. Se tarkoittaa, että muutokset tehdään myös selkosilla
asuvien ja pienituloisimpien ihmisten kannalta mahdollisimman oikeudenmukaisella ta-
valla. Järjettömyyksiin tai suuruudenhulluuteen ei ilmastopolitiikassa sorruta.

Arvoisa puhemies! Totta kai hallitusohjelmassa toteutuu paljon myös SDP:n, vihreiden,
vasemmistoliiton ja RKP:n tavoitteita. [Ben Zyskowicz: Ei kai?] Niin pitääkin toteutua.
Politiikka on sopimista ja kompromissien tekoa. Pikavoittojen tie on lyhyt. Hallituksessa,
tässä uudessa punamullassa, on viisi erilaista puoluetta. Meillä on kuitenkin myös yhteistä
ja yhdistävää. Se pitävin liima on tasa-arvoisemman, perhemyönteisemmän ja työllistä-
vämmän Suomen rakentaminen. Perheen pienimmistä ja heikompiosaisista pidetään huol-
ta, ja elämisen edellytykset turvataan niin kaupungeissa, taajamissa kuin maaseudulla. [Ti-
mo Heinonen: Polttoainevero!] Suomi ei tulevaisuudessakaan pääty Salpausselkään.

Uuden hallituksen tärkein tehtävä on eheämmän Suomen rakentaminen. Suomen kahti-
ajakautuminen pitää pysäyttää ja saada kaikki suomalaiset samaan veneeseen. [Ben Zys-
kowicz: Sipiläkö sen aiheutti?] — Kuunnelkaa, edustaja Zyskowicz, tämä tulee erityisesti
teille. — Neljä vuotta sitten tässä salissa jouduttiin keskustelemaan leikkauksista. Paran-
nuksiin on nyt mahdollisuus, koska perusta eli Suomen talous laitettiin keskustan johdolla
viime vaalikaudella kuntoon. Työpaikkoja tuli noin 140 000 lisää. Uusi punamulta jakaa
nyt niitä hedelmiä, jotka kylvettiin Sipilän hallituksen hyvällä taloudenpidolla.

Työllistävää politiikkaa on tällä vaalikaudella jatkettava. Sovittujen uudistusten ja kes-
tävän tulevaisuuden rakentaminen edellyttävät työllisyyden nostamista vähintään 75 pro-
senttiin. Se tarkoittaa 60 000 uutta työpaikkaa. Keskusta pitää tästä työllisyystavoitteesta
kiinni, siitä, että tämä tavoite toteutuu ja toteutetaan. Yhdessä on sovittu, että mitään kei-
noja ei suljeta pois. [Sari Sarkomaa: Voitteko kertoa muutaman keinon näin alkajaisiksi?]
Olennaista on helpottaa nuorten, osatyökykyisten ja pitkään työttömänä olleiden työllisty-
mistä, panostaa osaamiseen ja elinikäiseen oppimiseen sekä parantaa edelleen etenkin pk-
yritysten toimintaedellytyksiä.

Säätytalolla keskusta piti huolen, että yrittäjien verotus ei kiristy. Tulevana neljänä vuo-
tena keskusta varmistaa, että yrittäjä voi nukkua yönsä rauhallisesti. [Oikealta: Naurua]
Yrittämisen mahdollisuudet ja edellytykset, esimerkiksi metsäteollisuudessa, turvataan
koko Suomessa.
13



Pöytäkirjan asiakohta PTK 15/2019 vp
Puhemies! Maailma on sellaisessa asennossa, että tulevaisuus voi tuoda eteemme mitä
tahansa. Epävarmoina aikoina pieni maa pärjää vain yhteistyöllä. Rakentavalla yhteistyöl-
lä Suomi myös johtaa EU:ta seuraavat puoli vuotta. Keskusta on yhteistyöhön valmis, niin
hallituksessa kuin täällä eduskunnassa. Kysymys oikeisto-oppositiolle kuuluu nyt: onko
teillä valmiutta tarttua töihin ennen muuta pitkään valmisteltujen isojen uudistusten toteut-
tamiseksi, yhteisen isänmaan ja suomalaisten parhaaksi?

Arvoisa puhemies! Keskusta tukee tätä hallitusohjelmaa. [Perussuomalaisten ryhmästä:
Missä maanviljelys?]

12.57 Emma Kari vihr (ryhmäpuheenvuoro): Arvoisa puhemies! Kun me puhumme
maan puolustamisesta, keskitymme usein Hornet-kaluston suorituskykyyn tai Nato-jäse-
nyyteen. Tämän maan tulevaisuutta puolustetaan kuitenkin joka päivä kodeissa, neuvolois-
sa, päiväkodeissa ja kouluissa, sillä isänmaan puolustamista on se, että me pidämme sen lu-
pauksen, joka tässä maassa on aina annettu lapsille, että me teemme työtä, jotta teillä on pa-
remmin, että tässä maassa jokaisella lapsella on oikeus maailman parhaaseen koulutuk-
seen.

Maan puolustamista on se, että me murramme lasikatot tyttäriemme puolesta, että es-
tämme poikiamme tippumasta, että annamme jokaiselle isälle yhdenvertaisen oikeuden
vanhemmuuteen ja jokaiselle äidille oikeuden uraan. Maan puolustamista on se, ettei las-
temme tarvitse kantaa vastuuta maapallon selviämisestä vaan me aikuiset teemme kaik-
kemme ilmastonmuutoksen pysäyttämiseksi ja varmistamme, että meidän lapsillemme jää
mahdollisuus hengittää kauniiden metsiemme havuntuoksuista ilmaa, uida puhtaissa vesis-
sä ja kulkea soilla narisevia pitkospuita pitkin. [Perussuomalaisten ryhmästä: Tuulimylly-
jen kupeessa!] Maan puolustamista on se, että me nostamme niitä, joiden omat jalat eivät
kanna, että teemme kaikkemme, ettei yksikään perhe elä tässä maassa köyhyydessä eikä
yksikään lapsi jää rahanpuutteen takia ulkopuolelle.

Tätä hallitusohjelmaa ovat kiitelleet niin opettajat kuin lapsijärjestöt, niin luonnonsuo-
jelijat kuin ihmisoikeusjärjestöt. Kaikkien heidän viesti on sama: tämä ohjelma muuttaa
Suomen suunnan. Vihdoin on virinnyt toivo siitä, että Suomi voisi jälleen olla se maa, joka
kulkee koulutuksen, luonnonsuojelun ja tasa-arvon eturintamassa. [Oikealta: Missä perhe-
vapaat?]

Arvoisa puhemies! Hallitusohjelman ensimmäinen sana on ”ilmastonmuutos”. Maail-
ma on herännyt ilmastonmuutoksen pysäyttämisen kiireellisyyteen. Samalla ovat lisäänty-
neet tekosyyt sille, miksi juuri meidän ei juuri täällä ja juuri nyt tarvitse tehdä mitään. Ja
kun aikuiset eivät ryhtyneet toimiin, joutuivat lapsemme astumaan johtoon. Kuukausien
ajan joka ikinen perjantai kansanedustajat ovat tulleet töihin tulevaisuutensa puolesta lak-
koilevien koululaisten ohitse.

Tämä hallitusohjelma vastaa ilmastolakkoilijoille: Me olemme teidän rinnallanne. Tei-
dän täytyy saada käydä koulunne rauhassa. Meidän aikuisten tehtävä on tehdä se, mitä tar-
vitaan, jotta ilmaston lämpeneminen saadaan pysäytettyä 1,5 asteeseen, ja me hoidamme
siirtymän hiilineutraaliin Suomeen oikeudenmukaisesti ja reilusti. Jos oppositiolta saa jo-
tain toivoa, niin kirittäkää meitä parempaan, vaatikaa, että teemme enemmän ja nopeam-
min. [Välihuutoja oikealta]

Myös luonnonsuojelussa on kyse elämänsuojelusta. Suojelemalla luonnon monimuotoi-
suutta suojelemme samalla ihmistä. Kuudennen sukupuuttoaallon torjuminen ei enää jää il-
mastonmuutoksen jalkoihin. Hallituksen sadan miljoonan euron panostus luonnonsuoje-
14



Pöytäkirjan asiakohta PTK 15/2019 vp
luun on historiallisen suuri. Nyt suojellaan enemmän metsiä, soita ja vesiä kuin koskaan ai-
kaisemmin, sillä nyt ymmärretään suomalaisen luonnon arvo.

Arvoisa puhemies! Kuten pääministeri Rinne hyvin totesi, pohjoismaisessa hyvinvoin-
tivaltiossa taloutta hoidetaan ihmistä varten, ei päinvastoin. Tämän hallituksen politiikkaa
ohjaa eriarvoisuuden torjuminen. Hallitusohjelma vähentää köyhyyttä ja kaventaa tuloero-
ja. Perusturvaa korotetaan, sosiaaliturvauudistus aloitetaan, opintoraha sidotaan indeksiin
ja ensimmäistä kertaa koskaan tavoite asunnottomuuden poistamisesta on kirjattu hallitus-
ohjelmaan.

Erityisen tärkeää on lapsiperheköyhyyden vähentäminen. Suomessa noin joka kahdek-
sas lapsi elää köyhyydessä, ja tämä ei ole sattumaa. Tämä on seurausta sekä tehdystä että
tekemättä jätetystä politiikasta. Siksi meidän onnistumisemme mitataan myös siinä, miten
me onnistumme nostamaan niitä kaikkein pienimpiä. Tämä hallitusohjelma rakentaa lapsi-
ja perheystävällistä Suomea. Perheiden tukea ja matalan kynnyksen palveluita paranne-
taan, ja lapsivaikutusten arvioinnista tulee nyt osa kaikkea päätöksentekoa.

Arvoisa puhemies! Tehokkain keino puuttua eriarvoistumiseen on panostaa tasa-arvoi-
seen koulutukseen. Koulutuksen tasa-arvon on Suomessa annettu rapautua jo vuosia. Op-
pimiserot kasvavat, ja osaamistaso laskee. Tyttöjen ja poikien väliset erot lukutaidossa
ovat suurempia kuin missään muussa länsimaassa. Meidän koululaiset ovat edelleen maa-
ilman huippuja, mutta poikamme tippuvat ja liian moni lapsi voi aivan liian huonosti. Silti
koulutuksesta on leikattu vuosi toisensa jälkeen. Nyt koulutusleikkausten tie on tullut lop-
puunsa.

Tämä hallitusohjelma panostaa koulutukseen. Koko oppimisen perusta rakentuu niillä
oppimispolun ensimmäisillä askeleilla. Siksi tämä hallitusohjelma tavoittelee varhaiskas-
vatuksen osallistumisasteen nostamista. Ensin, arvoisa kokoomus, on kuitenkin korjattava
se, mikä aikaisemmin on rikottu. Siksi jokaisen lapsen tasa-arvoinen päivähoito-oikeus nyt
palautetaan ja varhaiskasvatuksen ryhmäkokoja pienennetään. [Kokoomuksen ryhmästä:
Hyvä!] Maksuttoman varhaiskasvatuksen kokeilua laajennetaan, ja kaksivuotisen esiope-
tuksen pilotoiminen käynnistää sen tärkeän uudistuksen, jolla lasten välisiä oppimiseroja
kurotaan umpeen. [Ben Zyskowicz: Hyvä!]

Peruskoulun tasa-arvoa ja laatua parannetaan ja tunnustetaan se, ettei tänä päivänä pel-
källä peruskoululla enää pärjää. Siksi me teemme kaikkemme, jotta jokainen nuori tässä
maassa saa toisen asteen koulutuksen. Oppivelvollisuusiän nosto 18 ikävuoteen on selvä
viesti tämän puolesta. Samalla ryhdytään toimiin toisen asteen keskeyttämisten vähentämi-
seksi, ja toisen asteen koulutuksen maksuttomuus etenee nuorten tekemän kansalaisaloit-
teen viitoittamalla tiellä.

Arvoisa puhemies! Aina kun syrjintään puututaan tai tasa-arvoa edistetään, alkaa inter-
net kohista, että nyt tasa-arvo on mennyt liian pitkälle. Vihreissä on liikaa naiskansanedus-
tajia, hallituksessa on liikaa naisministereitä. Vihreistä kansanedustajista kirjoitetaan
”herkkuina”, vihreästä ministeristä ”prinsessana”. Naisten pätevyyttä vähättelevät ja nais-
ten määrää kauhistelevat kirjoitukset kertovat sen, miksi feminismiä tarvitaan. Keskellä tä-
män mölinän helposti unohtuu, että kansanedustajien enemmistö on edelleen miehiä, ku-
ten se on ollut koko eduskunnan 112-vuotisen historian ajan. Samoin vaaleissa eduskun-
taan nousseiden uusien kansanedustajien enemmistö oli miehiä, joten ei hätää, veljet, te
olette edelleen enemmistö.

Hallitusohjelma ei väitäkään, että tasa-arvo olisi valmis. Vuosien hidastelun jälkeen per-
hevapaat vihdoin uudistetaan. [Sari Sarkomaa: Vai uudistetaanko?] Perusteettomia palk-
15



Pöytäkirjan asiakohta PTK 15/2019 vp
kaeroja ja raskaussyrjintää ehkäistään. Naisiin kohdistuvaan väkivaltaan puututaan, ja tur-
vakotipaikkoja lisätään. Raiskausmääritelmä muutetaan suostumuksen puutteeseen perus-
tuvaksi. Translakia korjataan, ja asevelvollisuuden uudistamista selvitetään. Toisin kuin
viime kaudella, ministerien sukupuolijakauma vastaa nyt tasa-arvolain henkeä. Samalla ih-
miskaupan uhreja autetaan, perheenyhdistämistä helpotetaan ja kiintiöpakolaisten määrää
nostetaan. Ihmisoikeusjärjestö Amnesty onkin todennut, että tämä hallitusohjelma on ih-
misoikeusmyönteisin naismuistiin. [Keskeltä: Nimenomaan!]

Arvoisa puhemies! Tämä hallitusohjelma korjaa sitä, mitä tässä maassa on rikottu. [Ben
Zyskowicz: Tuotteko Isis-terroristit kotiin?] Se nostaa niitä, joita on painettu alas. Se suo-
jelee sitä, mikä on kaikista arvokkainta. Tämä hallitusohjelma ei ole täydellinen, mutta se
on tämän maan historian vihrein ja feministisin. Se torjuu ilmastonmuutosta ja edistää tasa-
arvoa. Se nojaa sivistykseen ja uskoo koulutuksen kantavaan voimaan. Siksi vihreä edus-
kuntaryhmä kannattaa hallitusohjelman hyväksymistä.

13.06 Paavo Arhinmäki vas (ryhmäpuheenvuoro): Arvoisa herra puhemies! "Liike on
tärkeintä, ei päämäärä." Näin Eduard Bernstein on vapaasti lainaten sanonut. Kun arvioi-
daan monen puolueen muodostaman koalitiohallituksen ohjelmaa, on syytä seurata nimen-
omaan liikkeen suuntaa: onko suunta parempaan vai huonompaan? [Arto Satonen: Juuri
näin!] Ennen eduskuntavaaleja vasemmistoliitto asetti avoimesti ja julkisesti tavoitteensa
hallitukseen menolle ja kynnyskysymykset hallitukseen osallistumiselle. Teimme myös
päätöksen, että avaamme kaikille puolueen jäsenille mahdollisuuden sanoa sanansa halli-
tusohjelmasta neuvoa-antavassa jäsenäänestyksessä. Suomalaisen demokratian ja puolue-
järjestelmän näkökulmasta historiallisessa jäsenäänestyksessä peräti 97 prosenttia äänestä-
neistä puolueen jäsenistä kannatti hallitukseen osallistumista. Miksi näin? [Ville Tavion
välihuuto] Hallitusohjelmaa tarkasteltaessa voi todeta, että liike on oikeaan suuntaan. Va-
semmalle. Joissain asioissa otetaan pieniä askelia eteenpäin, [Arja Juvosen välihuuto] toi-
sissa suurempia harppauksia. Taka-askelia ei juurikaan tarvinnut ottaa.

Arvoisa puhemies! Eduskuntavaalit olivat muutosvaalit. Ne olivat myös ilmastovaalit,
ja kansalaiset kaikista ikäluokista ovat kertoneet, että ilmastonmuutos on torjuttava nyt.
Nyt on pakko. Tämä hallitus vastaa kansalaisten perusteltuun huoleen. Suomi on hiilineut-
raali vuonna 2035 ja hiilinegatiivinen nopeasti sen jälkeen. Tämä tehdään sosiaalisesti ja
alueellisesti oikeudenmukaisella tavalla huomioiden ihmisten erilaiset tilanteet. [Antti
Kurvinen: Just näin!] Haluamme olla maailman ensimmäinen fossiilivapaa hyvinvointi-
valtio. Näistä tavoitteista, hyvät edustajat, me kaikki oikealta vasemmalle voimme olla yl-
peitä.

Arvoisa herra puhemies! Viime vuosien epäoikeudenmukaisimpia päätöksiä on ollut
niin sanottu aktiivimalli. Vastustimme aktiivimallia viimeiseen asti. Valitettavasti kaikki
se kritiikki, jota silloin esitimme aktiivimallia kohtaan, on myös toteutunut. Aktiivimalli
on tosiasiassa ollut passiivimalli, jossa ihmiset ovat aktiivisesta työnhausta huolimatta
ajautuneet entistä syvempään köyhyyteen ja toimeentulotukiloukkuun. Yhtään ihmistä ak-
tiivimalli ei ole työllistänyt. Aktiivimallin kumoamiseksi myös kerättiin lähes ennätysajas-
sa kansalaisaloitteen vaatimat allekirjoitukset, mutta sekään ei saanut edellistä eduskuntaa
kumoamaan nöyryyttävää ja epäonnistunutta aktiivimallia. Vasemmistoliiton yksiselittei-
nen kynnyskysymys hallitukseen menolle oli se, että aktiivimalli puretaan. Ja niin myös ta-
pahtuu. Asiasta vastaava sosiaali- ja terveysministeri Aino-Kaisa Pekonen on todennut:
"Aktiivimalli puretaan. Moni on kysynyt, ja haluan vastata selvästi. STM valmistelee jo
16



Pöytäkirjan asiakohta PTK 15/2019 vp
mallin purkamista, ja muutos viedään läpi niin nopeasti kuin on mahdollista huomioon ot-
taen hyvä lainsäädäntötapa ja Kelan järjestelmien muutostarpeet." [Sari Sarkomaan väli-
huuto]

Arvoisa puhemies! Hallitusohjelman myötä ovat ohi myös vuodet, jolloin perusturvan
varassa olevilta pienituloisilta leikattiin. Punavihreän kansanrintaman myötä perusturvaan
ja muihin etuisuuksiin tulee täydet indeksikorotukset. [Arto Satosen välihuuto] Lisäksi pie-
nimpiin eläkkeisiin tehdään tasokorotus ja myös muihin perusturvan etuisuuksiin tehdään
indeksikorotusten lisäksi pienet tasokorotukset. [Keskeltä: Ne ovat oikeudenmukaisia!]

Työntekijöitä ja julkista taloutta rapauttanut niin sanottu kilpailukykysopimus ei jatku
enää tämän vuoden jälkeen. [Arto Satosen välihuuto] Jatkossa julkisen puolen työntekijöil-
le tulee lomarahat taas täysimääräisesti ja työehtosopimusneuvotteluissa ammattiliitot voi-
vat neuvotella kompensaatiot kiky-menetyksistä. [Oikealta: Ei liity vasemmistoon!] Halli-
tus ei hakeudu vastakkain työntekijöiden kanssa vaan haluaa käydä rakentavaa vuoropuhe-
lua ja tehdä kolmikantaista yhteistyötä.

Arvoisa puhemies! Vanhustenhoidon ja -hoivan törkeät laiminlyönnit ovat herättäneet
oikeutettua raivoa ja kritiikkiä. Suorastaan rikollisia laiminlyöntejä on paljastunut pörssi-
yhtiöiden ja pääomasijoittajien omistamien yhtiöiden hoivakodeissa. Vaikka räikeimmät ja
törkeimmät laiminlyönnit on nähty bisnestä tekevien yksityisten firmojen hoitokodeissa,
on ongelmia myös julkisella puolella. [Arto Satonen: Oho! — Sari Sarkomaa: Mitä aiotte
tehdä?] Hallitus vastaa vanhustenhoidon ongelmiin säätämällä lakiin vähintään 0,7:n hen-
kilömitoituksen. [Timo Heinosen välihuuto] Tässä ei ole kysymys lillukanvarsista tai de-
simaaleista vaan siitä, että tuhannet koulutetut hoitajat pitävät huolta inhimillisestä van-
huudesta. Hoitajien määrä tulee kasvamaan asteittain. [Ben Zyskowiczin välihuuto] Suu-
rin osa vanhuksista ei tarvitse kuitenkaan tehostettua laitoshoitoa [Arja Juvosen välihuuto]
mutta parempaa kotihoitoa kyllä. Siksi kotihoidon kehittämiseen ohjataan merkittävästi li-
säresursseja. [Sari Sarkomaa: Edustaja lukee kokoomuksen ohjelmaa!] Palveluita tuotta-
vien ja tilaavien kuntien tilannetta taasen helpottaa se, että kunnille palautetaan val-
tionosuuksien kiky-leikkaukset, mikä merkitsee lähes miljardin euron lisäystä kuntatalou-
teen. [Arja Juvosen välihuuto]

Sote-uudistus saadaan lopulta toteutettua tämän hallituksen aikana. Rohkeasti sanottu,
mutta nyt palaset ovat kasassa, kun kokoomuksen hellimä yksityisiä terveys- ja hoivajätte-
jä suosinut bisnesmalli on heitetty romukoppaan. Yksityisten yritysten voitonmaksimoin-
nin sijaan nyt sote-uudistuksen lähtökohdiksi on palautettu alkuperäiset tavoitteet terveys-
erojen kaventamisesta, perusterveydenhuollon vahvistamisesta ja sosiaali- ja terveyshoi-
don palveluketjujen yhteensovittamisesta. [Timo Heinonen: Ja 18 maakuntaa!]

Arvoisa puhemies! Toissa vaalien alla kaikki eduskuntapuolueet antoivat koulutuslu-
pauksen: koulutuksesta ei enää leikata. Tästä lupauksesta tuli kuitenkin koulutuspetos, kun
kokoomuslaisen opetusministerin johdolla koulutuksesta leikattiin ennätyksellisesti. Nyt
uuden opetusministerin Li Anderssonin johdolla lähdetään tekemään kunnianpalautusta
koulutukseen. [Arja Juvonen: Pakkoruotsi!] Subjektiivinen päivähoito-oikeus palautetaan
kaikille lapsille täysimääräisenä ja ryhmäkokoja pienennetään sekä selvitetään kaksivuo-
tista esiopetusta. [Välihuutoja perussuomalaisten ryhmästä]

Koulutuspolitiikassa myös katsotaan rohkeasti tulevaisuuteen. Oppivelvollisuusikää
nostetaan 18 vuoteen. Ketään ei päästetä putoamaan peruskoulun jälkeen vaan jokaisesta
kannetaan vastuuta. Samalla myös toteutetaan viime kaudella eduskunnan enemmistön
hylkäämä maksuton toinen aste. Oppivelvollisuuden pidentäminen on yksilötasolla mer-
17



Pöytäkirjan asiakohta PTK 15/2019 vp
kittävä uudistus mutta myös yhteiskunnan tasolla. Pelkkä peruskoulu ei riitä enää nykytyö-
elämässä. [Perussuomalaisten ryhmästä: Miksi ei?] Pelkän peruskoulun suorittaneista vain
noin 40 prosenttia on työllistyneitä. Meillä ei ole varaa syrjäyttää yhtään nuorta peruskou-
lun jälkeen. [Välihuutoja perussuomalaisten ryhmästä]

Aikoinaan SKDL, SDP ja keskusta ajoivat läpi peruskoulun, joka on ollut suomalaisen
yhteiskunnan suurin tasa-arvottava tekijä. Kokoomus vastusti silloin kiihkeästi peruskou-
lua. Nyt kokoomus näyttää vastustavan samalla kiihkeydellä oppivelvollisuusiän pidentä-
mistä, [Kokoomuksen ryhmästä: Pikkusen eri asia!] koulutuspoliittista uudistusta, joka
nostaa osaamistasoa Suomessa ja lisää koulutuksen tasa-arvoa. Tasa-arvon parantaminen
on ollut aina kokoomuksen hampaissa. [Timo Heinonen: Höpö höpö!] Myös korkea-as-
teesta pidetään huolta. Indeksitarkistukset palaavat, ja rahoitukseen tehdään myös pieni ta-
sokorotus. [Timo Heinosen välihuuto]

Arvoisa puhemies! Hallituspolitiikan päätöksillä eriarvoisuus vähenee ja tuloerot piene-
nevät. Tämä on aivan keskeistä vasemmistoliitolle. Olisimme toki olleet valmiita teke-
mään vielä kunnianhimoisempaa veropolitiikkaa, erityisesti osinkojen ja varallisuuden
osalta.

Hallitus tekee merkittäviä tulevaisuusinvestointeja raiteisiin ja ilmastokestävämpään
Suomeen. [Arto Satosen välihuuto] Hallitus investoi koulutukseen, tutkimukseen ja tuote-
kehitykseen. Nämä ovat tulevaisuusinvestointeja mutta myös työllisyysinvestointeja.

Arvoisa puhemies! Esitellyn hallitusohjelman myötä Suomi tekee ihmisoikeusperustais-
ta politiikkaa, perusturvaa parannetaan ja aktiivimalli puretaan. Hallitus toteuttaa terveys-
eroja kaventavan ja palveluketjujen yhteensovittamista parantavan sote-uudistuksen. Hal-
litus on asettanut ilmastopolitiikan raamit niin, että se on linjassa 1,5 asteen tavoitteen
kanssa. Hallitusohjelma pitää Suomen sotilasliittojen ulkopuolella ja varmistaa työehtoso-
pimusten yleissitovuuden. Näillä perusteilla vasemmistoliiton eduskuntaryhmä kannattaa
hallitusohjelman hyväksymistä.

13.17 Anders Adlercreutz r (ryhmäpuheenvuoro): Ärade talman, arvoisa puhemies! Pa-
nostukset, jotka nyt teemme tulevaisuuden kilpailukyvyn rakentamiseksi, pohjautuvat 75
prosentin työllisyysasteen saavuttamiseen. Työllisyystavoite on kunnianhimoinen, mutta
myös täyttä todellisuutta monissa osissa maata jo tänään. Sen saavuttaminen vaatii asen-
netta ja määrätietoista politiikkaa. Tavoite on yhteinen useimmille eduskuntapuolueille.
Toivon, että se ei ole pelkästään hallituspuolueiden vaan myös opposition tavoite. Työlli-
syystavoitteen saavuttamisen tulisi olla meidän kaikkien yhteinen haaste.

Tavoitteen saavuttamiseksi vaaditaan monia toimenpiteitä:
Lisäämme työvoiman tarjontaa muun muassa työperäistä maahanmuuttoa helpottamal-

la. Parannamme suomalaisten yritysten mahdollisuuksia työllistää kansainvälisiä osaajia
parantamalla ulkomaalaisten opiskelijoiden mahdollisuuksia jäädä työskentelemään Suo-
meen.

Ilman panostuksia infraan emme saavuta 75 prosentin tavoitetta. Hallitus korottaa sen
takia pysyvästi määrärahoja perusväylien parantamiseksi. On kyse suomalaisten turvalli-
suudesta, on kyse siitä, että luodaan edellytyksiä asua koko maassa, mutta on myös kyse
siitä, että pidetään vientiväylät kunnossa.

Toteutamme myös perhevapaauudistuksen, joka lisää työelämän tasa-arvoa, parantaa
työnantajien asemaa naisvaltaisilla aloilla ja lisää lasten ja perheiden hyvinvointia. Jo kym-
menen vuoden ajan olemme peräänkuuluttaneet perhevapaiden uudistamista. Hallitus ei
18



Pöytäkirjan asiakohta PTK 15/2019 vp
kutsu malliaan 6+6+6-malliksi mutta ottaa merkittäviä askeleita siihen suuntaan. Kyse on
tasa-arvosta ja toimesta, jolla pidemmällä tähtäimellä lisäämme kilpailukykyämme ja työl-
lisyyttä.

Oppositio on analysoinut hallitusohjelmaa laskemalla sanoja ja sivuja. Niin voi toki teh-
dä, mutta se ei ole kovin syvällistä eikä älyllisesti kovin rehellistä. Katsokaa pikemminkin
sitä, mitä nostamme esille ja pidämme tärkeänä.

Edellisen hallituksen ohjelmassa omistettiin tasa-arvolle yksi lause. Yksi lause, arvoisa
puhemies. [Vasemmalta: Oho!] Se ei ole paljon se. Tämä hallitus ei ainoastaan toteuta per-
hevapaauudistusta vaan antaa tasa-arvoasioille oman ministerisalkun, koska tasa-arvoa on
pidettävä esillä. [Ben Zyskowicz: Sekö on syy tähän salkkuun?]

Arvoisa puhemies! Nostaako tämä hallitus tuloveroja? Ei, me laskemme niitä. [Leena
Meri: Muita veroja!] Hankaloittaako hallitus pienyrittäjien tilannetta? [Perussuomalaisten
ryhmästä: Kyllä!] Ei, heidän tilannettaan helpotetaan. Nostaako hallitus omistamisen tai
yrittämisen verotusta? Ei, esimerkiksi kiinteistöveroa tarkistetaan.

Ärade talman! Varje fredag under den gångna vintern och förra hösten samlades ungdo-
mar utanför riksdagshuset för att protestera mot klimatförändringen. Den här regeringen tar
deras oro på allvar. Vi tar dem på allvar för att vi vill och för att det är vårt ansvar. Men ock-
så för att arbetet mot klimatförändring är en stor möjlighet för Finland och för vår industri.
[Oikealta: Är det så?] Vi har som mål att göra Finland till världens första koldioxidneutrala
välfärdsstat. Det åstadkommer vi genom att vi skär ner våra utsläpp, genom att vi stärker
våra kolsänkor och genom att vi genomför en ekologisk återuppbyggnad. 

Det här målet stöds av regeringsprogrammet på många nivåer. Vi främjar en fossilfri en-
ergiproduktion och gör det möjligt att bygga ut lagringslösningar i både värme- och elnä-
tet. Vi sätter fart på energiomställningen. Arbetet mot klimatförändringen ska ske på ett so-
cialt och regionalt rättvist sätt. Vi satsar på naturskydd och stärker den cirkulära ekonomin
och skyddet av Östersjön genom att skapa incitament för att minska på dikningen av torv-
marker, och för att styra gödsel till biogasproduktion i stället för att sprida ut den på våra
åkrar.

Arvoisa puhemies! RKP:n näkökulmasta hallitusohjelma on kokonaisuutena erittäin hyvä.
Olemme käyttäneet neljä oppositiovuottamme hyödyksi. Arvomme näkyvät selkeästi uu-
dessa hallitusohjelmassa. [Oikealta: Ruotsi näkyy!] Monet uudistuksista ovat konkreetti-
sia parannuksia suomalaisten arkeen.

Viime syksynä ruotsalainen eduskuntaryhmä sanoi kesäkokouksessaan, että eduskunta-
vaaleista tulisi koulutusvaalit. Nyt meillä on hallitusohjelma, josta huokuu hyvin tietoinen
ja voimakas panostus varhaiskasvatukseen, koulutukseen ja tutkimukseen. Suunta on
muuttumassa. [Arja Juvonen: Siellä on pakkoruotsi! Ette kysyneet opiskelijoilta!]

Subjektiivinen oikeus päivähoitoon palautetaan, ryhmäkokoja pienennetään ja pilotti-
jakso kaksivuotisesta esikoulusta toteutetaan.

Hallituksella on selkeä tahto panostaa tutkimukseen, kehitykseen ja innovaatioihin.
RKP näkee tärkeänä, että yliopistokaupungeissa luodaan strategiset ohjelmat, jotka ohjaa-
vat julkista ja yksityistä innovaatiorahoitusta niin, että seudut voimistuvat ja työllisyysaste
nousee.

Ja kuten hallitusohjelmassa lukee, oppisopimuskoulutusta kehitetään, jotta yhä useampi
saisi sen kautta ensimmäinen työpaikkansa tai kouluttautuisi uudelleen.
19



Pöytäkirjan asiakohta PTK 15/2019 vp
Ärade talman! Regeringspartierna har enats om att starta en socialskyddsreform. Det är en
omfattande reform som ska beredas av en parlamentarisk kommitté. I framtiden ska det bli
lättare att samordna arbete och social trygghet i livssituationer som snabbt förändras. En
viktig markering är att man också vill förbättra företagarnas social- och pensionsskydd.

SFP har efterlyst att Finland borde bli världens barnvänligaste land. Ensamförsörjarnas
situation förbättras och flera åtgärder för att minska barnfattigdomen kommer att sättas in.
Regeringsprogrammet innehåller också trovärdiga åtgärder som förbättrar äldreomsorgen.
Även en äldreombudsman inrättas.

Arvoisa puhemies! ”Suomi on avoin, kansainvälinen maa. Länsimaisena demokratiana
Suomi edistää oikeusvaltioperiaatetta ja ihmisoikeuksia. Kahden kansalliskielemme, suo-
men ja ruotsin, myötä Suomi on vahva osa Pohjoismaita. Suomi on rakentava ja aloitteel-
linen toimija Euroopan unionissa ja kansainvälisissä yhteisöissä.” Kaikki tämä lukee hal-
litusohjelmassa.

Myös Hornet-kaluston suorituskyky korvataan täysimääräisesti ja Nato-ovi pidetään au-
ki.

Nyt panostetaan oikeusvaltion kehittämiseen, poliiseihin, syyttäjälaitokseen ja tuo-
mioistuimiin. [Juha Mäenpää: Pakkoruotsiin!]

Lähtökohtana on myös se, että Suomi tarjoaa turvapaikanhakijoille toimivan ja oikeu-
denmukaisen järjestelmän, koska vain silloin järjestelmä tuottaa perusteltuja, oikeita pää-
töksiä. Turvapaikanhakija saa oikeuden käyttää avustajaa turvapaikkapuhuttelussa. Olen-
naista on myös perheenyhdistämistä koskevien tulorajojen tarkistaminen. [Oikealta: Tu-
hon tie!]

Ärade talman! Med tanke på landets tvåspråkighet är regeringsprogrammet bra. Det är vik-
tigt att alla vi finländare ska ha samma förutsättningar att klara oss i detta land. Såsom SFP
tidigare efterlyst så kommer nationalspråksstrategin för finskan och svenskan att uppdate-
ras.

Den modell för sote-reformen som den förra regeringen, inklusive samlingspartiet, för-
sökte köra igenom skulle ha ökat trycket på de offentliga utgifterna. Det var en mycket
svårt kontrollerbar ekonomisk modell som av många sakkunniga befarades leda till ske-
nande kostnader inom sjukvården. Vi vet också, att den bara inom Nyland hade lett till ett
underskott på 250 miljoner euro på årsbasis om den gått igenom. 

Nu har vi en modell som går att kontrollera, också ekonomiskt. Den fokuserar på social-
och hälsovården. Den möjliggör också att kommunerna har en transparent, egen ekonomi.
Bara det gagnar den offentliga ekonomin. 

Mutta on selvä, että haasteita on. Suomen kaltainen maa on riippuvainen ympäröivästä
maailmasta. Tämä tarkoittaa myös, että hallitus voi joutua muuttamaan suunnitelmiaan
vaalikauden aikana. Ruotsalainen eduskuntaryhmä on vakuuttunut siitä, että jos on tarve,
tämä hallitus kykenee reagoimaan ja toimimaan niin, että meidän yhteiset päämäärämme
saavutetaan.

Amerikkalaisen tutkijan Peter Sengen tapaan uskon, että voidaksemme kehittää yhteis-
kuntaamme meidän tulee käydä avointa ja vilkasta keskustelua siitä, mitä koemme olevam-
me juuri nyt, mitkä ovat meidän arvomme ja mitä haluamme olla viiden tai kymmenen
20



Pöytäkirjan asiakohta PTK 15/2019 vp
vuoden päästä. [Juha Mäenpää: Hyvä!] Kun tiedämme, mitä haluamme saavuttaa, voimme
suunnitella, miten tavoitteeseen päästään.

Monessa maassa ääriliikkeet nostavat päätään. Isossa osassa Eurooppaa oikeusvaltio on
uhattuna. Liian usein politiikan suunnaksi valitaan peruuttaminen etenemisen sijaan, torju-
minen hyväksymisen sijaan. Liian usein politiikkaa ohjaa erilaisuuden pelko ja uhkakuvi-
en maalaaminen. Nämä ilmiöt ovat todellisia uhkia, joita meidän tulee ymmärtää ja joita
vastaan meidän tulee toimia, askel kerrallaan. [Ville Tavio: Älä pelottele!] Siksi tulevai-
suutta pitää rakentaa.

Ruotsalainen eduskuntaryhmä ja RKP ovat vakuuttuneet, että tämä hallitusohjelma on
askel siihen suuntaan, askel oikeaan suuntaan. Siksi ruotsalainen eduskuntaryhmä kannat-
taa hallitusohjelman hyväksymistä. [Perussuomalaisten ryhmästä: Ette kehdannut puhua
pakkoruotsista!] — Te kehtasitte!

13.27 Sari Essayah kd (ryhmäpuheenvuoro): Arvoisa puhemies! Viimeiset pari vuotta
olemme eläneet nousukauden aikaa: talous on kehittynyt positiiviseen suuntaan, ja työlli-
syysluvut ovat parantuneet. Tästä ei kuitenkaan valitettavasti ole asiantuntijoiden mukaan
muodostumassa mitään uutta normaalia. Talouskasvu ei näytä viimeisimpien, muun muas-
sa juuri tänään tulleitten Suomen Pankin ennusteiden mukaan yltävän 2 prosenttiin, eikä
työllisyyden kasvu ole niin ripeää kuin mitä toivotaan.

Hallitusohjelman oletuksena kuitenkin on viimevuotisen suunnan jatkuminen pitkin
vaalikautta. Ohjelma on kokoelma tavoitteita ja toiveita, mutta monesta niistä puuttuvat us-
kottavat ratkaisut ja hintalappu. Hallitusneuvotteluiden ilmiöpohjainen työskentelytapa
näköjään johti siihen, että pilvilinnoja rakentui oikein urakalla. Valitettavasti myös 3 mil-
jardin tulevaisuusinvestointeihin on kirjattu suuri joukko ihan normaaleja menoja: syömä-
velkaa on turha naamioida investoinneiksi, vaikka se tietenkin paperilla paremmalta näyt-
tää. [Arto Satonen: Näin on!]

Rinteen hallituksen ehdottomasti tärkein, ja valitettavasti samalla heikoin lenkki, on siis
kuva talouden tilanteesta. Valtiontalous on hyvin riippuvainen vientiteollisuudestamme,
joka taas tuotantorakenteeltaan on tunnetun suhdanneherkkä. Työttömyyden kautta huol-
tosuhteen entistäkin suurempi heikentyminen vaikuttaa ikääntyvään Suomeen enemmän
kuin moneen muuhun maahan. Siksi on niin vaarallista, että etukäteen sitoudutaan suuriin
menonlisäyksiin, joiden toivotaan hoituvan ylioptimistisen kasvun ja työllisyyden myötä.
Maailmalta puhaltavat tuulet näyttävät, onko hallitus ja sen ohjelma vielä sortuva korttita-
lo.

Arvoisa puhemies! Julkisen talouden pitkäjänteistä kehittämistä ei tulisi nyt laiminlyö-
dä, sillä kestävyysvajeen korjaaminen, kuten myös suomalaisten ikärakenne ja suhdanne-
muutokset, vaativat pitkän tähtäimen kestäviä ratkaisuja. Suunnitelmat valtion omistusten
myymisestä osin pysyvien menojen kattamiseksi on lyhytkatseista.

KD:n mielestä hallitusohjelman veropolitiikka rankaisee myös kohtuuttoman paljon
työssä käyviä keskituloisia, eikä ohjelma myöskään edistä koko Suomen pitämistä asuttu-
na. Suunnitellut veronkiristykset tulevat rokottamaan muun muassa autoa työmatkoilla tar-
vitsevia haja-asutusseutujen ihmisiä. Entä onko uusien ilmasto- ja kiinteistöverojen mak-
sumiehinä se joukko, joka on jäänyt jumiin vanhojen lämmitysratkaisujen kanssa vaikeasti
kaupaksi meneviin taloihin? [Vasemmalta: Ei! — Oikealta: Aivan!] Valitettavan paljon
siinä joukossa on ikäihmisiä, joiden "vappuviisikymppinen" on nopeasti huvennut kasva-
neisiin kiinteistökuluihin.
21



Pöytäkirjan asiakohta PTK 15/2019 vp
Arvoisa puhemies! Me kristillisdemokraatit kannamme huolta erityisesti lapsiperheiden
tulevaisuudesta. Paljon puhuttu syntyvyyshaaste ja lapsiystävällisen yhteiskunnan raken-
taminen näkyvät hallitusohjelmassa kuitenkin valitettavan vähän. Pidämme sinällään hy-
vänä lapsilisän nostamista monilapsisten perheiden kohdalla sekä yksinhuoltajalisäkoro-
tusta, mutta nämä lisäykset kohdistuvat loppujen lopuksi melko pieneen ryhmään. Entä ne
monet muut 1—3 lapsen perheet, joita määrällisesti on kuitenkin kaikkein eniten? Nyt tar-
vitaan yhteiskunnan läpileikkaavaa lapsiystävällistä politiikkaa.

Vastaavasti hallituksen ehdottama translain muutos, jossa sukupuolen vaihtaminen eriy-
tetään lääketieteellisestä arviosta ja hoidoista henkilön omaan ilmoitukseen ja kokemuk-
seen perustuvaksi, ei myöskään tue lapsen etua. Isyyden ja äitiyden käsitteet halutaan mu-
rentaa: lapsen synnyttävä äiti voi siis olla juridinen mies, tai vastaavasti juridinen nainen
voi olla lapsen biologinen isä. KD katsoo, ettei pienen vähemmistön subjektiivinen koke-
mus omasta sukupuolesta ole peruste muuttaa äitiyteen ja isyyteen liittyvää lainsäädäntöä.
[Perussuomalaisten ryhmästä: Hyvä!]

Arvoisa puhemies! Hallitus on pidentämässä oppivelvollisuutta toisen asteen koulutuk-
seen. Tavoite sinällään vähentää väliinputoajia on tietysti erittäin kannatettava ja välttämä-
tön. Meillä on liian paljon nuoria, jotka jäävät jo peruskoulun jälkeen ulkopuolelle, mistä
me kristillisdemokraatit kannamme isoa huolta. Valitettavasti tämän ratkaisun myötä ra-
haa ohjautuu eniten niille, joiden opinnot sujuvat kyllä muutenkin. Tarkoituksenmukai-
sempaa olisi ollut kohdistaa näinkin merkittävästä resurssoinnista suoraan tukitoimiin, eri-
tyisopetukseen, kuten myös perusopetuksen ryhmäkokojen pienentämiseen. Jo nyt monel-
la toisen asteen opiskelijalla on puutteelliset valmiudet opiskeluun peruskoulusta valmis-
tuttua. [Jukka Gustafsson: Juuri näin on tarkoitus tehdä peruskoulun puolella!]

Arvoisa puhemies! On pakko myöntää, että on ollut myös mielenkiintoista nähdä, kuin-
ka niin monet vaalilupaukset ovat reilun kuukauden sisällä vaaleista unohtuneet. [Timo
Heinonen: Onko näin?] Mitä sanoo opiskelija, jonka opintorahaa Taloussanomien mukaan
vasemmisto lupasi nostaa välittömästi 101 eurolla kuukaudessa, mutta nyt lisäys onkin
vain pienen leipäpussin hinnan verran, noin 1,5 euroa kuukaudessa. Eihän uupumaan jää
kuin vajaa satanen. Toinen satanen, joka on hallitusneuvotteluissa kutistunut, on tietysti se
demareiden kuuluisa "vappusatanen", joka on nopeasti pienentynyt viiteenkymppiin ja
saajien määräkin murto-osaan alkuperäisestä. [Jukka Gustafsson: Sitä ei kerralla luvattu
toteuttaakaan! — Oikealta: Seli seli!]

Politiikka on mielikuvia, joiden kangastuksiin valitettavan moni uskoo. Rinteen hallitus
nostaa työttömyysturvaa 20 eurolla ja väittää sillä korjanneensa eriarvoisuuden. Se on ve-
rottomana 16 euroa eli puoli euroa per päivä. Myllypuron leipäjonossa voi olla eri näke-
mys siitä, korjataanko tällä riittävästi eriarvoisuutta. Sentään vuoden 2011 hallitus, jossa
KD oli mukana, korjasi perusturvaa 100 eurolla.

Arvoisa puhemies! KD löytää hallitusohjelmasta toki myös kannatettavia asioita, kuten
pienituloisille suunnatut veronkevennykset, ja näyttäisi myös siltä, että kristillisdemo-
kraattien sotu-malliin on perehdytty ja uudistusta viedään niillä askelmerkeillä parlamen-
taarisesti eteenpäin. Vastaavasti vanhusasiainvaltuutetun viran perustaminen, jota moni
KD-aktiivikin on ollut kansalaisaloitteella edistämässä, saa meiltä täyden tuen. Hoitajami-
toitus ja kirjaukset koti- ja omaishoidon kehittämisestä ovat myös asioita, joiden toteutu-
mista tarkasti tullaan seuraamaan. Vanhusten huolta ei tule nyt unohtaa, vaan vaalien alla
pidettyjen korulauseiden tulee muuttua käytännön teoiksi.
22



Pöytäkirjan asiakohta PTK 15/2019 vp
Hienoa on myös huomata, että hallitus haluaa panostaa turvallisuuteen. Poliisien mää-
rän lisäämisen ohella uskottavan puolustuksen turvaaminen jatkossakin edustaa suoma-
laisten tahtoa. Siksi on hyvä, että Suomen historian vasemmistolaisin hallitus tulee puolus-
tushankinnoissaan toteuttamaan tarvittavat uudistukset ja näkee, että se on myöskin panos-
tamisen arvoista. 

Arvoisa puhemies! Suomi tarvitsee yrittäjyyttä. Työpaikat, joita hallituskin haluaa lisä-
tä, eivät synny tyhjästä. Muun muassa järkevästi kohdennetuilla yritystuilla mahdolliste-
taan Suomen kannalta keskeisten alojen ja työpaikkojen pysyminen täällä. Vastaavasti jär-
kevällä verotuksella tuetaan yritystoiminnan syntyä ja kasvua.

Hallituksen kunnianhimoinen hiilineutraalisuustavoite voi kääntyä itseään vastaan, jos
laiminlyömme omaa puhdasta teollisuuttamme ja samalla tulemme ulkoistaneeksi pääs-
tömme enemmän saastuttaviin maihin. Esimerkiksi Ruotsissa uudistuksen toteuttamiselle
on annettu 10 vuotta enemmän aikaa. Lisäksi epävarmuus vallitsee päästökauppakompen-
saation jatkosta. Meidän tulee kehittää omaa tutkimusta ja tuotekehitystä. Teknologisten
ratkaisujen avulla voimme parhaalla mahdollisella tavalla olla vastaamassa ilmastonmuu-
tokseen.

Suomi tarvitsee myös omavaraisuutta. Kotimaisen maatalouden jatko tulee turvata, sillä
leipä ei todellakaan kasva kaupan hyllyillä. Kotimainen tuotanto ja lähiruoka ovat myös
ekoteko ilmastolle. Maatalouden ratkaisut ovat EU-puheenjohtajuuskaudellamme kohta-
lon kysymyksiä, ja sillä vakavuudella ne on hoidettava. Täytyy vain toivoa, että EU:n ra-
hoituskehystä kasattaessa hallitusohjelman epäselvät kirjaukset EU:n uusille omille varoil-
le eivät tarkoita päänavausta EU:n verotusoikeudelle. Vai miten lause ”omien varojen ke-
räämiseen sopii laaja-alainen kansainvälinen verotus paremmin kuin kansallinen" pitäisi
oikein tulkita?

Arvoisa puhemies! Nyt siis tarvitaan kestäviä ja tulevaisuutta rakentavia ratkaisuja.
Tuore jääkiekon MM-kulta osoittaa hyvin, että nöyrällä asenteella ja hyvällä yhteistyöllä
vaativissakin paikoissa pärjätään. Menestykseen ei ole oikotietä. Tulevaisuutta on raken-
nettava vastuullisesti, ei pelkkien toiveiden ja epätodennäköisten odotusarvojen varaan.

Arvoisa puhemies! Edellä olevan perusteella esitän seuraavaa epäluottamuslausetta:
”Pääministeri Rinteen hallitusohjelma ei rakennu kestävälle talouspohjalle, vaan se poh-
jautuu epärealistisille odotuksille talouden ja työllisyyden kehityksestä. Julkisten menojen
huonosti kohdennetut pysyvät lisäykset, mittava omaisuuden myynti ja velkaantuminen
vaarantavat julkisen talouden tasapainon ja siten mahdollisuuden pitää huolta heikoimmas-
sa asemassa olevien perusturvasta ja palveluista. Hallitusohjelma ei myöskään paranna
suomalaisen teollisuuden ja yrittämisen toimintaedellytyksiä eikä lisää Suomen houkutte-
levuutta investointikohteena. Tällä perusteella eduskunta toteaa, ettei hallitus nauti edus-
kunnan luottamusta.”

13.38 Harry Harkimo liik (ryhmäpuheenvuoro): Arvoisa puhemies! Epäilin Suomen
jääkiekkomaajoukkueen onnistumismahdollisuuksia, kun se lähti MM-kisojen suorituk-
seen, mutta se teki uskomattoman suorituksen. Nyt epäilen Suomen hallituksen mahdolli-
suuksia. Sen ohjelmaan sisäänrakennetut oletukset ja toiveet eivät tule kestämään, toivot-
tavasti olen jälleen väärässä. Pelataan kuitenkin kisat ensin ja annetaan uudelle hallituksel-
le mahdollisuus.

Kehutaan ensin sen vahvuuksia:
23



Pöytäkirjan asiakohta PTK 15/2019 vp
Oli hienoa todeta, että hallitusneuvottelijoina toimineet puolueet kysyivät omilta jäse-
niltään mielipidettä prosessin aikana ja myös prosessin lopputuloksessa. Näin ollen he
osallistivat enemmän ihmisiä mukaan, minkä myötä saivat vahvemman tuen taakseen. [Sa-
ri Sarkomaan välihuuto]

Politiikka tarvitsee ihmisten ja päätöksenteon välisten uusien vuorovaikutusmenetelmi-
en etsimistä ja kokeilemista. Politiikka on ihmisiä varten eikä toisin. Tähän liittyen hallitus
lupaa uudistaa myös parlamentaarisen komitean työskentelyn. Se vastaa tulevien vaalikau-
sien suurten rakenne- ja muiden uudistusten vaihteluista. Tällainen komiteatyö tukee Liike
Nytin toimintatapaa, sillä yhteiskunnallisesti merkittävien asioiden valmisteluun kootaan
valtiollisten instituutioiden lisäksi puolueet, asiantuntijat, tutkijat, kunnat, yritykset ja yh-
teisöt sekä muut kansalaiset.

Arvoisa puhemies! Hallituksella on paljon hyviä linjauksia lasten ja nuorten aseman pa-
rantamiseksi ja tieteen ja tutkimuksen lisääntymiseksi. Se on iso syy sille, miksi hallitusta
pitää myös tukea. [Jukka Gustafsson: Oikein!] Samoin ilmastonmuutos sai ennen vaaleja
paljon julkisuutta, ja nyt on annettu luvatusti suuria lupauksia. Nyt opposition ja kaikkien
yhteiskunnallisten toimijoiden on pidettävä huoli siitä, että ne toteutuvat.

Haluan myös kiittää keskustaa siitä, että he pitivät neuvotteluissa yrittäjien puolta. Muu-
ten olisi vasemmiston vuoksi syntynyt yrittäjien kannalta liian huonoa jälkeä.

Sitten niitä epäilyjä:
Jos hallitus aikoo päästä yhteiseen tavoitteeseen, on sen päästävä keskenään yhteisym-

märrykseen siitä, mitä se haluaa. Yksi sanoo, että hakkuita ei voida tehdä kaikkiin suunni-
teltuihin sellutehtaisiin, toinen sanoo, että voi. [Arto Satonen: Kuunnelkaa!] Tästä pitää
tulla selkeä viesti, mikä on mahdollista ja mikä ei, jotta yritykset tietävät, mitä on tulossa,
kun he suunnittelevat laajennuksia.

Liikenne- ja viestintäministeri Sanna Marin on sanonut, että jos turvapaikkahakemus
evätään ja kielteisen päätöksen saaneita ei saada Suomesta pois, voi heille tarjota työtä. Mi-
ten on mahdollista, että laittomasti maassa oleskeleville tarjotaan töitä? [Välihuutoja pe-
russuomalaisten ryhmästä] Tämä luo kannustimen hakeutua Suomeen käyttämällä turva-
paikanhakumekanismia väärin ja vain tekosyynä työpaikan saamiseen. [Oikealta: Juuri
näin!]

Pääministeri Rinne sanoi, ettei uusi hallitus leikkaa, ja valtiovarainministeri Lintilä sa-
noo, että kyllä muuten saattaa leikata. Ruotsalaiset sanovat, että ruotsin kieli tulee pakolli-
seksi ylioppilaskirjoituksissa. Keskustan kansanedustaja Markus Lohi sanoo, että se on
ehkä huono juttu, pitää uudelleen harkita. [Naurua oikealta — Jukka Gustafsson: Se on elä-
mää!] Hoitajamitoituksesta sanottiin, että se tullaan panemaan toimeen. Nyt ei ole var-
muutta, koska se pannaan toimeen ja millä tavalla se pannaan toimeen. [Paavo Arhinmäki:
Lainsäädännöllä!] Vappusatanen muuttui viisikymppiseksi.

Arvoisa puhemies! Yhteisen suunnan lisäksi hallitus tarvitsee pienen esimerkin ansain-
talogiikasta. Minulla oli 90-luvulla kaveri, joka teki keittiöremontin ja rahoitti sen myy-
mällä Koneen osakkeita. Siitä tuli maailman kallein keittiö. Ja niin voi tulla myös niistä ka-
lusteista, joita ollaan hankkimassa suurlähetystöihin valtionyhtiöiden omistuksia myymäl-
lä. Valtionyhtiöiden myynti on hyväksyttävää, jos se on tuottavaa. Esimerkiksi 2 miljardin
edestä omistusta Nesteessä tuottaa joka vuosi 150 euroa osinkoa. Onhan se hullua laittaa
omistuksessa kiinni oleva raha sellaiseen, joka ei tuota.

Hallitusohjelman talouslinja on kunnianhimoinen ja toiveikas. Työllisyystavoite on epä-
realistinen ilman merkittävää talouskasvua ja työllisyyttä parantavia uudistuksia. Suhdan-
24



Pöytäkirjan asiakohta PTK 15/2019 vp
teet vaikuttavat enemmän kuin toimenpiteet, ja ne eivät näytä hyviltä. Hallituksen kahden
prosentin vuotuinen talouskasvu on kaukana todellisuudesta. Ja esimerkiksi OP-ryhmä en-
nustaa vain 0,8 prosentin kasvua ensi vuodeksi. Kun tähän lisätään vielä sopimukseton bre-
xit, menee se pahimmillaan lähelle nollaa. Työllisyysasteen nousu riippuu toimistamme,
emmekä voi sälyttää vaikeuksia ulkomaailman syyksi. Meillä on moraalinen velvollisuus
ja vastuu hoitaa meidän vanhenevaa väestöä, joka on ollut mukana rakentamassa tätä maa-
ta. Sitä varten tarvitsemme entistä enemmän ihmisiä töihin.

Arvoisa puhemies! Liike Nyt -eduskuntaryhmä esittää tärkeän huomion: Edellinen hal-
litus on korostanut saaneensa talouden tasapainoon, kun se oli 800 miljoonaa euroa ylijää-
mäinen. Todellisuus ei ole ihan näin, sillä valtio myi 1,7 miljardilla omaisuutta Valtion ke-
hitysyhtiö Vakeen [Vasemmalta: Ohhoh!] sekä Nesteen ja muiden osakkeita siten, että tu-
los parani 2,2 miljardia. Eli normaalina vuotena alijäämä olisi ollut miljardin luokkaa.
Tämä uuden hallituksen pitää huomioida.

En voi ymmärtää, miksi valtio ei tee konsernin tilinpäätöstä. Silloin toiminta olisi läpi-
näkyvämpää. Niinhän kaikki kaupungit ja kunnat ovat tehneet ja tekevät. Esimerkiksi Hel-
singin konsernitilinpäätös näyttää lähes 600 miljoonaa voittoa. Konsernitilinpäätöksen
myötä kansanedustajille mutta myös veronmaksajille syntyy selkeämpi ja avoimempi ko-
konaiskuva valtion taloudellisesta ja todellisesta tilasta sekä sen kehityksestä. Hallitusoh-
jelmasta ei löydy kertaakaan sanaa ”tase”. Liike Nyt -eduskuntaryhmän mielestä tällä hal-
lituskaudella on tehtävä konsernilaskentaa ja laadittava konsernitilinpäätös valtion tilasta
kattavamman kokonaiskuvan muodostamiseksi.

Lopuksi pari kehotusta:
1) Tunnin juna on lanseerattu uutena, mutta vanha hallitus aloitti jo sen valmistelun. Ei

ole kovin tyylikästä viedä kunniaa toisilta.
2) Maakuntamalli on siitä ihmeellinen malli, että melkein kaikki puolueet ovat sitä jos-

sain vaiheessa kannattaneet ja jossain vaiheessa vastustaneet. [Paavo Arhinmäki: Paitsi
keskusta ja vasemmistoliitto!] — Melkein kaikki, minä sanoin. — Oikea ratkaisu on panna
se nyt parlamentaariseen valmisteluun. [Ben Zyskowicz: Ei sitä panna! — Sari Sarkomaa:
Ei mene parlamentaariseen!]

Arvoisa puhemies! Hallitusohjelma on hyvin kunnianhimoinen. Paljon hyviä lupauksia,
nyt odotamme niiden toteutumista. Suomi on hieno maa. Meidän velvollisuutemme on jät-
tää myös tuleville sukupolville yhtä hieno kotimaa. [Sari Sarkomaan välihuuto] Sen teem-
me yhdessä. Liike Nyt uskoo, että ratkaisujen löytäminen edellyttää, että tulemme toisiam-
me vastaan. Sen eteen meidän kaikkien on löydettävä yhteinen tie.

Arvoisa puhemies! Liike Nytin eduskuntaryhmä tukee hallitusta ja hallitusohjelmaa.
Niille molemmille on annettava mahdollisuus. [Ben Zyskowicz: Yksimielisesti! — Antti
Rinne: Kiitoksia!]

Puheenjohtaja Matti Vanhanen: Ryhmäpuheenvuorot on pidetty. Myönnän nyt päämi-
nisterille mahdollisuuden puheenvuoroon. Sen jälkeen siirrytään vastauspuheenvuoroilla
käytävään debattiin, jossa ryhmäpuheenvuoron pitäneet voivat käyttää 2 minuutin puheen-
vuorot, muut tiivistävät asiansa 1 minuutin puheenvuoroiksi. Tämän debatin aikana myös
ministereille harkitusti voidaan myöntää 3 minuutin puheenvuoroja. Debattiin käytetään
kaikkiaan 1,5 tuntia. — Pääministeri.
25



Pöytäkirjan asiakohta PTK 15/2019 vp
13.48 Pääministeri Antti Rinne: Arvoisa puhemies! Kiitoksia tärkeistä puheenvuorois-
ta. Hallitus ja pääministeri kuuntelivat kovin tarkkaan erityisesti oppositiolta tullutta kri-
tiikkiä ja näkemyksiä. Aika laidasta laitaan nuo kritiikin säilät heiluivat tuossa keskuste-
lussa, ja välillä tuntui, että vain heinäsirkat puuttuvat, ja välillä taas tuntui, että se on raken-
tavaa, asiallista kritiikkiä, joka haluaa keskittyä asioitten rakentamiseen oikealla tavalla.

Haluan todeta tähän, että ruuan hinta ei todellakaan nouse hallituksen päätöksillä.
Haluan todeta, että tämä hallitus on selkeästi enemmistöhallitus. Vaaleissa 1,7 miljoo-

naa ihmistä äänesti näitä puolueita, jotka nyt muodostavat hallituksen, ja eduskunnassa on
117 kansanedustajaa, jotka tukevat tämän hallituksen muodostamista ja ohjelmaa. Tämä
käytännössä tarkoittaa sitä, että tällä hallituksella on vahva parlamentaarinen tuki eduskun-
nassa. Olen todella tyytyväinen siitä, että tämä työskentely, joka tehtiin Säätytalolla kol-
men ja puolen viikon aikana, nosti sellaista yhteistä ymmärrystä eri tilannekuvista, jonka
pohjalta sitten voitiin rakentaa semmoinen hallitusohjelma, jossa viisi aika erilaista puolu-
etta kykenee yhteistoimintaan, uskon, että hyvinkin vahvalla yhteisellä arvopohjalla tie-
tyistä lähtökohdista jokaisella puolueella. Me emme ole yhtä puoluetta, me olemme viisi
erilaista puoluetta, jotka yhdessä toimien pyrkivät viemään asioita eteenpäin.

Totean vielä, että koulutukseen tämä hallitus tulee laittamaan vaalikauden aikana pysy-
viä menoja vajaa miljardi euroa. Siis tämän vaalikauden aikana pysyviä menoja lisätään
miljardilla eurolla, vähän vajaalla, ja yhteensä menoja lisätään tulevan vaalikauden aikana
reilu 2 miljardia euroa koulutukseen. Nämä ovat niitä lukuja, jotka löytyvät suoraan tuolta
hallitusohjelmasta. [Ben Zyskowicz: Älkää hämmentäkö!]

Sitten haluaisin todeta sen, että ansiotuloverotus kevenee pieni- ja keskituloisilta ihmi-
siltä hallitusohjelman mukaisesti — siis kevenee pieni- ja keskituloisilta ihmisiltä. Se tar-
koittaa sitä, että pienituloisten ja keskituloisten eläkeläisten, palkansaajien ja yrittäjien ve-
rotus tulee keventymään.

Haluan todeta, että tämän hallituksen veropolitiikka on tuloeroja kaventavaa. Se tarkoit-
taa sitä, että kolme ylintä tulodesiiliä maksavat pikkusen lisää veroja ja siitä alaspäin seit-
semän tulodesiiliä maksavat vähemmän veroja, [Arto Satonen: Onko polttoainevero huo-
mioitu?] mutta myöskin ottaen huomioon perusturvaan liittyvät korotukset se tarkoittaa
käytännössä sitä, että tämä parantaa pienituloisten ja keskituloisten suomalaisten asemaa
merkittävästi. [Kokoomuksen ryhmästä: Ei paranna, ei pidä paikkaansa!]

Sitten haluan todeta, kun edustaja Orpo nosti esille tämän ulko- ja turvallisuuspolitiikan
kokonaisuuden, että tämä on käyty tasavallan presidentin kanssa läpi ennen kuin tätä ko-
konaisuutta hyväksyttiin, ja tasavallan presidentti pitää tätä linjakkaana ja hyvänä, Suo-
men linjan mukaisena paperina. [Paavo Arhinmäki: Mutta kokoomushan on aina kritisoi-
nut tasavallan presidenttiä!]

Sitten haluan vielä todeta omaan puheenvuorooni yhteenvetona, että hallituksen talous-
politiikka perustuu siis sille, että työllisyysaste saadaan nousemaan 75:een. Se tarkoittaa si-
tä, että julkisen talouden tasapainosta on 1,9 miljardia euroa vuonna 2023 kiinni siitä, on-
nistuuko tämä hallituksen tavoite. Se tarkoittaa sitä, että plus 60 000 työpaikkaa, uutta työl-
listä pitää saada lisää. [Oikealta: Mitä ne ovat?] Hallituksella on selkeät kirjaukset siitä,
millä tavalla tähän tavoitteeseen lähdetään kulkemaan. Meillä ei, kuten ei edelliselläkään
hallituksella, ole yksittäisiä keinoja tällä hetkellä. [Välihuutoja oikealta] Me haluamme
käydä läpi nämä keinot sillä tavalla, että mikään keino ei ole poissuljettu näissä vaihtoeh-
doissa. Mikään keino ei ole poissuljettu, kaikki käydään läpi, haetaan se plus 60 000 työ-
paikkaa. Mielellään vähän enemmänkin, koska meidän hyvinvointivaltiomme tulevaisuus
26



Pöytäkirjan asiakohta PTK 15/2019 vp
riippuu siitä, miten saadaan työllisyysastetta kehittymään. Ikärakenne on sellainen, että
kestävyysvajetta voidaan torjua vain ja ainoastaan sillä, että työllisyysaste lähtee nouse-
maan.

Sen lisäksi pysyviä menoja rahoitetaan verotusta muuttamalla. Tämä verotuksen koko-
naisuus on noin 130 miljoonaa euroa lisää veroja, jotka tulevat haittaveroista, tupakasta, al-
koholista, virvoitusjuomista, joiden kiristyvä verotus kompensoidaan pieni- ja keskituloi-
sille keventämällä verotusta 200 miljoonaa euroa — 200 miljoonaa euroa.

Tämän hallituksen lähtökohta on se, että pysyviä menoja ei lisätä ilman, että on tietoja
pysyvistä tuloista, eikä rakenneta tuulentupaa sillä tavalla, että työllisyysastepäätökset pe-
rustuvat joihinkin epämääräisiin oletuksiin, vaan niiden pitää olla valtiovarainministeriön
laskelmien pohjalta varmistettuja lukuja, jotta niitä voidaan ottaa huomioon. — Arvoisa
puhemies, kiitos puheenvuorosta.

Puhemies Matti Vanhanen: Nyt avataan mahdollisuus vastauspuheenvuoroilla käytä-
vään debattiin.

13.53 Antti Lindtman sd (vastauspuheenvuoro): Arvoisa puhemies! Pääministeri Rin-
teen hallituksen tärkein ja olennaisin päätös on se, että Suomi viedään nyt vuosien jälkeen
leikkauslinjalta uudistus- ja kehittämislinjalle. Arvoisa puhemies, arvoisa oppositio, nyt
koulutuksesta ei leikata, niin kuin kokoomuksen johdolla tehtiin. Nyt koulutukseen ja
osaamiseen satsataan ja panostetaan.

Arvoisa puhemies! Ikäihmiset ovat tämän maan voimavara. He ovat rakentaneet tämän
Suomen meille. Meidän velvollisuutemme on pitää heistä huoli, ja sen takia, arvoisa oppo-
sitio, vanhusten hoiva ei ole tälle hallitukselle säästökohde, niin kuin se oli valtiovarainmi-
nisteri Orpolle. [Petteri Orpo: Ei ollut!] Tälle hallitukselle vanhusten hoiva on voimavara.
Me laitamme sen kuntoon, puutumme epäkohtiin ja vihdoin satsaamme myös kotihoitoon
ja hoitajamitoitus kirjataan lakiin. [Sari Sarkomaa: Kotihoito oli kärkihanke viime kaudel-
la!]

Arvoisa puhemies! Nyt tässä keskustelussa oppositio toisaalta kritisoi, että nämä koulu-
tuspanostukset ovat riittämättömiä tai panostukset vanhusten hoivaan ovat riittämättömiä
[Ben Zyskowicz: Lupauksiin nähden!] tai ne tulevat liian myöhään. Toisaalta sitten kriti-
soidaan, että hallitus käyttää nyt liikaa resursseja hyvinvointiyhteiskuntaan. [Leena Meri:
Ei kukaan nyt tollaista!] — Arvoisa oppositio, kumpi se nyt on? Käyttääkö hallitus nyt
koulutukseen liian vähän rahaa — siis jolla paikataan niitä kokoomuksen johdolla tehtyjä
leikkauksia — vai liikaa? [Ben Zyskowicz: Lupauksiin nähden kyllä, lupauksiin nähden
käytetään!] Se, mistä oppositio ja kokoomus eivät puhu, on se, että kun tämä hallitus pa-
nostaa pohjoismaisen hyvinvointivaltion, -yhteiskunnan perustoimintoihin, niin oppositio-
kokoomus olisi käyttänyt miljardi euroa hyvätuloisia suosivalla tavalla tuloveronkeven-
nyksiin, ja tässä on arvoero, tässä on arvovalinta.

Pääministeri Rinteen hallitus panostaa, vahvistaa hyvinvointiyhteiskuntaa, panostaa
koulutukseen, palauttaa subjektiivisen päivähoito-oikeuden ja puuttuu vanhusten hoivan
epäkohtiin. Suomi viedään nyt leikkauslinjalta uudistus- ja kehittämislinjalle, ja olisi hyvä
tietää, tukeeko kokoomus näitä panostuksia osaamiseen, koulutukseen ja hoivaan, ja jos tu-
kee, kannatatteko te silloin, että näihin myös resursoidaan rahaa.
27



Pöytäkirjan asiakohta PTK 15/2019 vp
13.56 Ville Tavio ps (vastauspuheenvuoro): Arvoisa puhemies! Olemme jo näin lyhyessä
hallitustaipaleessa huomanneet, että vallassa oleva sosiaalidemokraatti ei luovu tippaa-
kaan omista etuuksistaan, vaan päinvastoin omat etuudet, oma palkka vain nousee niin
kuin nousi pääministeri Rinteen palkka. Sen sijaan käsi käy kyllä ahkerasti duunarin tas-
kussa. [Maria Guzenina: Hallitusohjelma!] Ja sosiaalidemokraatti pyrkii näyttäytymään
suurena hyväntekijänä jakaessaan muiden rahoja, keskiluokkaisen työtä tekevän rahoja.
[Pia Viitanen: Antaakseen heille veronkorotuksia!]

Vasemmistoliiton ilo hallitukseen lähdöstä hieman huvitti, sillä vasemmistoliiton takin-
kääntö oli kyllä salamannopea, sitä eivät välttämättä ihan kaikki edes huomanneet. [Paavo
Arhinmäki: Missä asiassa?] Nimittäin nyt ollaan hymyssä suin myymässä valtion omai-
suutta, kun vain päästiin ministeriauton takapenkille. Uskomatonta.

Keskusta puhui tässä hyvin ylevästi koko Suomen tasapuolisesta kohtelusta, ja saman-
aikaisesti nostetaan bensan hintaa, bensaveroja. [Pia Viitanen: Perussuomalaiset viime
kaudella!] Kuulkaa, kaikki eivät voi asua keskustassa. Osa ihmisistä joutuu kulkemaan ja
käyttämään autoa. [Pia Viitanen: Viime kaudellako ei?]

Vihreiden ryhmäpuheessa ihmetytti jälleen tämä, että moderni feministi käyttää jatku-
vasti naiskorttia. Naiskorttia pelataan lähes joka argumentissa joka käänteessä. Uhriudu-
taan vedoten siihen, että minä olen nainen ja että nainen olisi heikommassa asemassa. Mil-
lä logiikalla suomalainen naiskansanedustaja tai suomalainen naisministeri on heikom-
massa asemassa? [Satu Hassi: Missä kohtaa niin sanottiin?] Millä logiikalla täysin naisval-
tainen hallitus on nyt sitten se tasa-arvoinen hallitus? Kysynpähän vaan.

13.58 Petteri Orpo kok (vastauspuheenvuoro): Arvoisa herra puhemies! Kuten puheen-
vuorossani totesin, niin onhan tässä hallitusohjelmassa ihan valtavasti hyvää. Paljon kan-
natettavia tavoitteita ja erinomaisia asioita.

On kaksi ongelmaa. Ensimmäinen on se, että siellä on kaikki mahdolliset hyvät ja kaik-
kia ei pystytä millään toteuttamaan. Eivät riitä rahat, eikä riitä hallituksen energia, vaikka
olisi millainen joukko avustavaa henkilökuntaa. Tästä puuttuu siis strateginen ote. Kun
kaikki on rakennettu sille toiveelle, että 2023 meillä on 100 000 työllistä enemmän kuin tä-
nään, ja on perustettu sille ajatukselle, että talouskasvussa se niin sanottu normaali — oli-
sikin normaali — on 2 prosentin luokkaa, ja tänään me olemme kuulleet, mitä Suomen
Pankki ennustaa, että talouskasvu hiipuu, hiipuu hyvin huolestuttavalla tavalla tällä hetkel-
lä, niin tämä ei ole yksinkertaisesti mahdollista.

Nämä edustaja Lindtmaninkin täällä mainitsemat hyvät asiat on rakennettu hiekalle, ja
tästä me olemme huolissamme. [Antti Lindtman: Oletteko samaa vai eri mieltä?] Ja kun
tämä kaikki on ollut tiedossa. Ekonomistit ovat kauhuissaan ja ovat varoitelleet, että ei ta-
louspolitiikkaa voi [Pia Viitasen välihuuto] tällä tavalla rakentaa. Näin tekee hallitus, joka
itse kirjoittaa, että päätösten pitää perustua tutkittuun tietoon, niin miksi ette välitä ekono-
mistien ja talousasiantuntijoiden puheista? 

Tosiasia on se, että todelliset hallitusneuvottelut tullaan ilmeisesti käymään elokuussa
2020, koska pysyvät menot tehdään vasta, kun on pysyvät tulot, niin sanoi pääministeri
Rinne juuri äsken. Eli jos ei ole työllisyystoimia, ei ole 1,2 miljardin lisämenojakaan käy-
tössä. Näin minä tämän uskon ja kuuntelin. Onko tämä näin? [Timo Heinonen: Lintilä nyö-
kyttää!]

Toinen kysymys on: kun te, valtiovarainministeri Lintilä, kerroitte Helsingin Sanomien
haastattelussa, että 3 miljardin tulevaisuusinvestoinnit, jotka siis tosiasiassa ovat pysyviä
28



Pöytäkirjan asiakohta PTK 15/2019 vp
menoja, leikataan pois kolmen vuoden jälkeen, niin onko todella näin? Se on tietenkin [Pu-
hemies koputtaa] vastuullista taloudenpitoa, mutta se kuvaa sen bluffin, joka tässä on. Te
jätätte sen vastuun seuraavalle hallitukselle.

Ensimmäinen varapuhemies Tuula Haatainen: Edustaja Kurvinen, 2 minuuttia.

14.00 Antti Kurvinen kesk (vastauspuheenvuoro): Arvoisa rouva puhemies! Ensinnäkin
pitää sanoa edustaja Taviolle, että välillä kun kuuntelen teidän puheitanne, niin oletteko te
lukenut tätä hallitusohjelmaa ollenkaan. En oikein tunnista teidän puheistanne tätä hallitus-
ohjelmaa. Tulkaa hakemaan täältä, jos haluatte.

Käydään nyt pari kokonaisuutta läpi näistä oppositioryhmien puheenvuoroista:
Ensinnäkin talouden osalta uusi hallitus on sitoutunut siihen, että vaalikauden lopussa

julkinen talous kokonaisuudessaan on tasapainossa, ja siitä pidetään kiinni. Siitä pidetään
kiinni kaikin keinoin, ja sen pohja on meidän mielestämme se, että meidän on saatava työl-
lisyys nousemaan. Kukaan ei uskonut viime vaalikauden alussa — paitsi tietysti ehkä me
keskustalaiset, mutta juuri kukaan muu ei uskonut — että voidaan nostaa 72:een työllisyys-
aste, ja nyt samalla tavalla ilmeisesti ei siellä oikealla uskota, että voidaan nostaa 75 pro-
senttiin työllisyys. [Välihuutoja] Se on välttämätöntä, ja on välttämätöntä jatkaa siitä
eteenpäin. Mukaan otetaan myös ammattiyhdistysliike, työmarkkinaosapuolet, [Perussuo-
malaisten ryhmästä: Ei se toivomalla nouse!] ja mielestäni tämä on myös myönteinen haas-
te ay-liikkeelle ja myös työnantajille, että nyt pitää yhdessä löytää niin kovia kuin pehmei-
tä keinoja siihen, että saadaan suomalaiset paremmin työn syrjään kiinni.

Täällä on kuultu melkoista veropopulismia tänään. Se tuntuu aika villiltä, kun on luke-
nut kokoomuksen ja KD:n vero-ohjelmia esimerkiksi. Ne ovat täynnä välillisten verojen,
kulutusverojen, valmisteverojen kiristyksiä, joita vaaleissa olette esittäneet työtä tekeville
suomalaisille.

Sitten muutama sana maahanmuuttopolitiikasta. Tahdon oikaista sen väitteen, että jolla-
kin tavalla hallitus olisi tekemässä täyskäännöstä maahanmuuttopolitiikassa. Näin ei ole.
Me jatkamme yleiseurooppalaisella yhteispohjoismaisella linjalla, ja jo nyt nähdään turva-
paikanhakutilastoista, että Suomi ei ole erityisen vetovoimainen kohde turvapaikanhaulle.
Palautussopimuksia viedään eteenpäin, palautukset toimeenpannaan. Me tarvitsemme työ-
peräistä maahanmuuttoa. Töihin päässyt maahanmuuttaja on kotoutunut maahanmuuttaja,
näin minä väitän. Ja hyvät perussuomalaiset, te ette viime vaalikaudella edes yrittäneet saa-
da teknistä valvontaa [Puhemies koputtaa] turvapaikanhakijoille tarvittaessa. Me saimme
sen läpi. [Välihuutoja]

Ensimmäinen varapuhemies Tuula Haatainen: Edustaja Kari, Emma, 2 minuuttia, ol-
kaa hyvä.

14.02 Emma Kari vihr (vastauspuheenvuoro): Arvoisa puhemies! Opposition tehtävä on
kritisoida ja vaatia hallitukselta parempaa. Olen itse ollut tässä salissa neljä vuotta kritisoi-
massa luonnonsuojeluun kohdistuneita leikkauksia, kunnianhimotonta ilmastopolitiikkaa,
ihmisoikeuksien heikennystä. Mutta nyt täytyy kyllä sanoa, että tästä opposition kritiikin
kärjestä on hieman vaikea saada kiinni, kun lähes jokaisessa ryhmäpuheessa sanotaan, että
nyt käytetään aivan liian paljon rahaa, aivan liian paljon rahaa, ja samaan aikaan syytetään
29



Pöytäkirjan asiakohta PTK 15/2019 vp
hallituspuolueita siitä, että ei käytetä tarpeeksi paljon rahaa, että pitäisi käyttää vielä enem-
män rahaa, niin hiukkasen tämä tuntuu nyt olevan hakusessa.

Itse ajattelen, että meillä on nyt hallitusohjelma, jossa ilmastonmuutos otetaan vihdoin
tosissaan. Luontoa suojellaan, koulutukseen panostetaan, nuorten syrjäytymiseen puutu-
taan, köyhyyttä lähdetään vähentämään. Eikö tämä ole asia, josta meidän kaikkien pitäisi
olla iloisia? Iloisia siitä, että meillä on mahdollisuus tehdä tällaista politiikkaa, ja ylpeitä
siitä, että Suomessa tällä hetkellä ongelmiin puututaan tällä tavalla. Samaan aikaan tätä
hallitusohjelmaa ovat kiittäneet lapsijärjestöt, perhejärjestöt, opettajat, luonnonsuojelijat ja
ihmisoikeustoimijat. Nämä tahot toteavat, että nyt tuntuu, että suunta on muuttunut, nyt
tuntuu, että tässä maassa on toivoa. Eikö näitä ihmisiä pitäisi nyt kuunnella?

Samaan aikaan ehkä toteaisin myös perussuomalaisille, että kannattaa tutustua Suomen
tasa-arvolainsäädäntöön ja siihen henkeen, joka siellä on, ja samaan aikaan noudattaa sitä
arvokasta ja kunnioittavaa käytöstä, jota kansanedustajilta edellytetään myös sosiaalisen
median puolella.

14.04 Paavo Arhinmäki vas (vastauspuheenvuoro): Arvoisa rouva puhemies! Kun kuun-
telin perussuomalaisten ryhmäjohtaja Tavion puhetta, niin mietin sitä, että elääkö hän jon-
kinlaisessa rinnakkaistodellisuudessa. [Naurua perussuomalaisten ryhmästä] Puheella ei
ollut mitään tekemistä hallitusohjelman kanssa, faktojen ei annettu ainakaan häiritä puhei-
ta. Tuli lähinnä mieleen Irakin vanha tiedotusministeri ”Koominen Ali”, joka selitti, että
kaikki on hallussa, kun taustalla näkyi panssareiden vyöryminen Bagdadiin.

Arvoisa puhemies! Kun perussuomalaiset syyttävät takinkäännöstä, se on vähän sama
kuin että kokoomus kritisoi lobbareiden käyttöä — yhtä absurdia.

Arvoisa puhemies! Sen sijaan edustaja Harkimo minusta käytti rakentavan puheenvuo-
ron. Jokaisessa hallituksessa on sekä hyviä että huonoja päätöksiä, ja itsekin olen huoles-
tunut tästä kansallisomaisuuden myynnistä. Vasemmistoliitto suhtautuu ideologisesti
epäillen kansallisomaisuuden myyntiin eikä näe sitä myöskään talouspoliittisesti järkevä-
nä. [Perussuomalaisten ryhmästä: Mutta teitte sen kuitenkin!] Tuottavaa omaisuutta ei kan-
nattaisi myydä investointeihin, vaan vähänkin pidemmällä tähtäimellä olisi kannattavam-
paa tehdä tuottavat investoinnit lainalla. Kun hallitusohjelmassa on nyt kuitenkin sitoudut-
tu valtion omaisuuden myymiseen, pitää huolehtia siitä, etteivät Caruna-kauppojen kaltai-
set virheet enää toistu. Ja tässä varmaan kannattaa vasemmistoliittoa huomattavasti tar-
kemmalla korvalla kuunnella kuin aikaisemmin. [Välihuutoja oikealta]

Mutta arvoista rouva puhemies, lauantaina Bosniaa vastaan Teemu Pukki teki kaksi
maalia. Tästä innostuneena edustaja Orpo teki hattutempun: yhtä aikaa kritisoi, että panos-
tukset ovat liian vähäisiä, toisaalta kritisoi veronkorotuksia, ja lisäksi oli huolestunut ve-
lanotosta. Ehkä hän halusi lähettää tällä viestin Teemu Pukille Liechtensteiniin, kun tä-
nään Suomi pelaa, että ”minä tein hattutempun, tee sinäkin perässä”. Minä kannatan Tee-
mu Pukin hattutemppua, mutta tämä edustaja Orpon hattutemppu on täysin vastuutonta po-
pulismia. [Puhemies koputtaa — Petteri Orpo: Ymmärsit jälleen kerran täysin väärin!]

14.06 Anders Adlercreutz r (vastauspuheenvuoro): Muistamme kaikki ne pitkät neljä
vuotta, jolloin mekin toistuvasti tässä salissa kysyimme hallitukselta, koska se vanhem-
painvapaauudistus tulee. Sitä odotettiin, koska siitä ei ollut kirjausta hallitusohjelmassa,
vaikka käsittääkseni esimerkiksi kokoomus, ehkä jotkut kokoomuksesta, sitä olisi halun-
nut. [Petteri Orpo: Kaikki!] No, nytten teillä on hyvä paikka yhteistyössä tätä viedä eteen-
30



Pöytäkirjan asiakohta PTK 15/2019 vp
päin, koska tämä hallitus aikoo viedä perhevapaauudistuksen läpi, perheitä kuunnellen, eri-
laiset perheet huomioiden. Sillä parannetaan meidän kilpailukykyä ja parannetaan työlli-
syysastetta, parannetaan lasten ja perheiden hyvinvointia. Kysyisinkin ministeriltä: miten
tämän kanssa nyt lähdetään liikkeelle, miten nämä eri perhetilanteet otetaan huomioon, ja
onko teillä nyt jo ajatusta siitä konkretiasta, joka tähän liittyy?

Tässä on puhuttu ilmastonmuutoksesta, ja tämä hallitusohjelma vie meidät tässä suh-
teessa oikealle polulle. Tässä on myöskin oltu huolissaan teollisuuden kilpailukyvystä, ja
voin sanoa, että älkää olko huolissanne, [Perussuomalaisten ryhmästä: Kyllä ollaan!] kos-
ka tässä ollaan pudottamassa II veroluokan sähkövero teollisuudessa EU:n sallimaan mi-
nimiin. Se on äärimmäisen hyvä asia: se luo kilpailuneutraliteettia, se houkuttelee tänne ul-
komaalaisia datakeskuksia. Mahdollistamme datakeskusten etabloinnin, esimerkiksi nii-
den kytkemisen kaukolämpöverkkoon, mahdollistamme sähkön varastointiratkaisujen
yleistymisen, lämmön varastointiratkaisujen yleistymisen. Nämä ovat kaikki hyviä asioi-
ta, joita tämä hallitus aikoo saada läpi, ja ne ovat kaikki suomalaisen teollisuuden eduksi.

Ymmärrän, että perussuomalaiset ovat pettyneitä. Me muistamme hyvin, miten he iloit-
sivat silloin 2016 riihessä, kun olivat saamassa läpi veron juppiskoottereille ja huvikuuna-
reille, moottoripyörille ja veneille. Sitä ei valitettavasti nyt tule. Eikä myöskään yritetä hui-
jata kansalaisia väittämällä, että EU:n jäsenmaksuja voidaan yksipuolisesti pudottaa. Ei
myöskään huijata kansalaisia väittämällä, että turvapaikanhakijoita ei tarvitse ottaa vas-
taan, eikä myöskään huijata kansalaisia väittämällä, että Ahvenanmaalta voidaan viedä
100 miljoonaa euroa vain siksi, [Puhemies koputtaa] että Hyvinkääkin on velkainen, niin
kuin edustaja Meri taannoin sanoi.

Ensimmäinen varapuhemies Tuula Haatainen: Edustaja Essayah, 2 minuuttia.

14.09 Sari Essayah kd (vastauspuheenvuoro): Arvoisa rouva puhemies! Kristillisdemo-
kraatit haluavat jatkaa asiakeskeisellä oppositiopolitiikalla, ja siksi haluankin aluksi tode-
ta, että hallitusohjelmassa on paljon hyviä ja kannatettavia tavoitteita. Se ongelma tässä oi-
keastaan on, että tämä talouden pohja, millä näitä tavoitteita lähdetään hakemaan, ja myös-
kin ne keinot ovat hakusessa ja osittain myöskin talouden kohdalta hyvin epärealistisella
pohjalla. Kyse ei ole myöskään siitä, käytetäänkö paljon vai vähän rahaa, vaan siitä, mihin
käytetään rahaa, ja hyvä esimerkki tästä on tämä koulutuspoliittinen ratkaisu elikkä se, että
hallitus on halunnut lähteä tätä oppivelvollisuusiän kautta viemään eteenpäin. Sinällänsä
on tärkeää pitää huolta siitä, että meille ei synny lisää koulupudokkaita ja nykyisistäkin
koulupudokkaista saataisiin parempi ote, mutta se tapa, että kategorisesti lähdetään kaikil-
le nostamaan oppivelvollisuusikää, on äärimmäisen kallis ratkaisu ja kohdentaa sen rahan
nimenomaan niille, joilla ne opinnot sujuvat jo muutenkin varsin hyvin. Eli tämä on oikein
hyvä esimerkki siitä, että hallitus sinällänsä pyrkii varmaan ihan oikeisiin tavoitteisiin,
käyttää vääriä keinoja ja kohdentaa väärin rahoitusta: kohdentaa rahoitusta sinne, minne
sitä ei tarvittaisi, eli niihin perheisiin, niihin oppilaisiin, joitten kohdalla nämä asiat eivät
ole ongelmallisia.

Sitten kun katsotaan sitä verotuspohjaa, millä hallitus lähtee näitä rahoja keräämään,
niin kyllä tässä väistämättä käy ilmi se, että eniten joutuvat maksumiehiksi keskituloiset,
työssä käyvät, autoilevat henkilöt, ja erityisen ongelmallista tämä on haja-asutusalueilla
asuville ihmisille, joilla ei ole valittavanaan joukkoliikenteen mahdollisuuksia. Tämä tun-
tuu kyllä kummalliselta — kun ottaa huomioon, että keskusta on tässä hallituksessa — että
31



Pöytäkirjan asiakohta PTK 15/2019 vp
tällä tavalla ollaan rokottamassa sitten nimenomaan näitä haja-asutusseutujen ihmisten
työssäkäyntimahdollisuuksia. [Eduskunnasta: Indeksikorotus!] Ja sitten kun ottaa huo-
mioon sen, että kiinteistöverotukseen on tulossa suuri muutos, joka tulee myöskin nosta-
maan kiinteistöjen verotusarvoja, tulee nostamaan maksettavien verojen määrää, niin jol-
lakin tavalla tuntuu, että tässä erityinen vihamielisyys [Puhemies koputtaa] on nimen-
omaan haja-asutusseutujen asukkaita kohtaan. Tämä ryhmä tulee eniten maksamaan [Pu-
hemies koputtaa] verotuksellisesti näistä ratkaisuista. [Ben Zyskowicz: Ei uskoisi keskus-
tasta!]

Ensimmäinen varapuhemies Tuula Haatainen: Edustaja Harkimo, 2 minuuttia.

14.11 Harry Harkimo liik (vastauspuheenvuoro): Arvoisa rouva puhemies! Palaisin sii-
hen kaikkein tärkeimpään hallituksen onnistumiseen, että jos työttömyyttä saadaan nostet-
tua parilla prosentilla, niin 2 miljardia tulee lisää rahaa. Se on yksi tärkeimpiä asioita hal-
lituksessa. Jos ajatellaan, mitkä ovat mahdollisuudet siihen, niin ne ovat paremmat kuin
viime hallituskaudella, koska ammattiyhdistysliike kamppasi viime hallitusta niin paljon
kuin pystyi, ja nyt kun ammattiyhdistysliike on rahoittanut vasemmistoa ja sosiaalidemo-
kraatteja, luulisi niiden tulevan poteroistaan ja uusiutuvan ainakin vähän tällä hallituskau-
della. EK on esittänyt, että työttömyysturvaa asteittain pienennettäisiin. Se on hyvä malli,
se on Tanskan malli, mutta meidän pitää muistaa se, että Tanskassa on virkamiehiä yksi
12:ta työtöntä kohti ja Suomessa kymmenen kertaa vähemmän, että jos tämmöistä mallia
lähdetään rakentamaan, niin virkamiehiä pitää lisätä.

Ensimmäinen varapuhemies Tuula Haatainen: Vastauspuheenvuoro, ministeri Lintilä,
3 minuuttia. Paikalta voi vastata.

14.12 Valtiovarainministeri Mika Lintilä (vastauspuheenvuoro): Arvoisa rouva puhe-
mies! Olen täsmälleen samaa mieltä edustaja Orpon kanssa siitä, että työllisyysasteen pi-
täisi olla 80. Siellä pitää olla Suomen tavoite, ja siihen on verrattain yksinkertainen syy:
meidän huoltosuhde. Ainoastaan työllisyyden kautta me pystymme julkista taloutta vah-
vistamaan. Tämän on selkeästi oltava se koko Suomen tavoite. Tämä hallitus asetti tavoit-
teekseen 75 prosenttia, joka on erittäin haasteellinen, niin kuin oli edellisenkin hallituksen
tavoite. Kaikki tiedämme sen, että toimintaympäristö on haasteellinen, ja toivon hartaasti,
että ulkopuolelta ei tule enää lisäpaineita siihen.

Kysyitte myös tuosta 3 miljardin investointirahasta. Kyse on kertaluonteisista, määräai-
kaisista investoinneista. Niitä ei leikata, vaan ne loppuvat vuonna 2022. Siellä on muuta-
mia poikkeuksia, mutta pääsääntöisesti ne loppuvat vuonna 2022. Ne eivät ole jatkuvia.

Täällä on aika paljon käyty myös verotuksesta keskustelua. Täysin selvä se on: ei ku-
kaan haluaisi verotuksen korotuksia. Me pyrimme laittamaan ne välillisiin, haittaveroihin.
Me emme korota ansiotulon verotusta, me emme korota yrittäjien tai yritysten verotusta,
mutta me löydämme sitä kautta panostuksia niihin tärkeisiin kohteisiin, joita on.

Täällä varmaan eniten on puhuttu polttoaineverosta. Se on ansiotuloindeksin kokoinen,
arvioidun tulokehityksen kokoinen, arvioiden tällä hetkellä noin 5 senttiä litralta. Eli se on
suhteutettu kuluttajahintaindeksiin, kuljetaan siinä samassa. [Välihuuto] — Niin, vuonna
23. — Mutta jos ajatellaan, että on auto, jolla ajat 20 000 ja kulutus on 6 litraa sadalla, niin
kustannusnousu on noin 60 euroa vuodessa. Aina se on vaikea, mutta toisaalta jos tätä ko-
32



Pöytäkirjan asiakohta PTK 15/2019 vp
rotusta ei olisi tehty, on arvioitu, että meidän tuotot olisivat laskeneet noin 300 miljoonaa,
koska autokanta kehittyy ja kulutus on vähempää.

No sitten täällä on puhuttu kotitalousvähennyksestä: Me hiukan laskemme kotitalousvä-
hennyksen enimmäismäärää, 2 400:sta 2 250:een, ja myös vähennysprosenttia. [Perussuo-
malaisten ryhmästä: Miksi?] Ennen kuin arvostelette valtavasti sitä ylätason tiputtamista:
Ymmärrän sen tietyllä tavalla, koska sinne ylätasoon pääsevät vain kaikkein varakkaim-
massa asemassa olevat, koska keskimääräinen kotitalousvähennys on hiukan yli 1 000 eu-
roa. Eli siinä ei tapahdu mitään suuria muutoksia. [Puhemies: Aika!]

Asuntolainojen korkovähennystä on tehty aktiivisesti, ja se tullaan viemään tällä kaudel-
la sitten loppuun saakka.

Ensimmäinen varapuhemies Tuula Haatainen: Nyt siirrymme minuutin mittaisiin pu-
heenvuoroihin debatissa.

14.16 Olli Immonen ps (vastauspuheenvuoro): Arvoisa puhemies! Kyllähän tämä halli-
tusohjelma on monin tavoin karua luettavaa, tiivistettynä: epärealistiset odotukset työlli-
syyden kasvusta, lisää velkaa tulevien sukupolvien kustannuksella sekä tavallisten suoma-
laisten kurittamista muun muassa viherverojen muodossa.

Ehkäpä kuitenkin härskein huijaus on ohjelman 200 miljoonan euron tuloveron alennus.
Todellisuudessa pieni- ja keskituloisten verorasitus nousee rajusti elinkustannuksia nosta-
valla viherverolla. Sähkön, lämmityspolttoöljyn ja kaukolämmön rajuilla korotuksilla vie-
dään kotitalouksilta puolet tuloveron alennuksen käteen jäävästä osuudesta. Loput viedään
bensan ja dieselin pumppuhinnan korotuksilla.

Arvoisa puhemies! Kysyisinkin pääministeriltä: miten selitätte kansalle tämän suuren
sumutuksen ja silmänkääntötempun? [Puhemies koputtaa] Kansa kuuntelee, me kuunte-
lemme.

14.17 Pia Viitanen sd (vastauspuheenvuoro): Arvoisa rouva puhemies! Tuossa alkuun
sosiaalidemokraatit hienosti esittivät, että me kaikki voisimme nyt yhteisesti sitoutua sii-
hen, että parannetaan koulutusta ja pidetään huolta ikäihmisistämme. On hieman hämmen-
tävää, että tässä ei ole oikein tullut selkoa, mitä mieltä lopulta esimerkiksi kokoomus tästä
asiasta on. [Petteri Orpo: Tulette vielä huomaamaan!]

Onko arvoisa Orpo ja arvoisa kokoomus sitä mieltä nyt, että koulutukseen tulee satsata
enemmän rahaa vai vähemmän rahaa, kun toisaalta kritisoitte näitä? [Ben Zyskowicz: Mis-
tä tämä hämmennys?] Olisi erittäin tärkeää, että myös kokoomus voisi tällä kaudella leik-
kausten sijaan sitoutua siihen, että pidämme parempaa huolta vanhuksistamme ja satsaam-
me nuorten koulutukseen.

Tässä viitattiin tähän kokoomuksen ja Orpon hattutemppuun, että samaan aikaan vaadi-
taan lisää menoja, vaaditaan veronkevennyksiä, moititaan taloudenpitoa. Se toden totta on
hattutemppu, mutta hieman noloa tässä nyt on se, arvoisa kokoomus, että näyttäisi, että
kaikki maalit potkitaan omaan maaliin. Toivoisin sen sijaan, että tällaista pientä, sanotaan-
ko, epävarmuutta tuntien voisin sanoa, [Puhemies koputtaa] että nyt me kaikki yhdessä,
myös kokoomus, sitoutuu koulutukseen panostamiseen. [Puhemies: Aika!]

14.18 Petteri Orpo kok (vastauspuheenvuoro): Arvoisa puhemies! Jäin lähes sanatto-
maksi tämän puheenvuoron jälkeen, mutta täytyy nyt todeta, että ongelma on se, että kun te
33



Pöytäkirjan asiakohta PTK 15/2019 vp
lisäätte pysyviä menoja, pääministeri Rinne ja valtiovarainministeri Lintilä, pysyviä meno-
ja 1,2 miljardia, sen lisäksi 3 miljardia vielä kertaluontoisia menoja, jotka saadaan valtion
omaisuus myymällä, se on valtava summa.

Jos olisi haluttu tehdä vaikuttavia, vaikuttavia panostuksia, niin silloin esimerkiksi kun-
nolliset panostukset tästä rahasta koulutukseen tai vaikka siihen liikenneinfraan olisivat
järkeviä. Tai yliopistojen pääomittamiseen esimerkiksi, jos käytetään valtion omaisuutta ja
sen myyntituloja. Korkeakoulujen pääomittaminen, pitkäjänteinen sijoitus suomalaiseen
osaamiseen. Nyt te ripottelette sen kaikkialle. Kaikkea hyvää sinne tänne, ja se on höttöi-
sellä pohjalla. Jos on niin — minä en saanut vastausta siihen vielä — että 2020 elokuussa te
vasta päätätte, onko varaa näihin menolisäyksiin, niin onko tämä todella näin? Eli jos työl-
lisyystoimia ei ole, niin te ette silloin teekään näitä, onko näin? [Puhemies koputtaa]

14.19 Pääministeri Antti Rinne (vastauspuheenvuoro): Arvoisa puhemies! Ensin edus-
taja Immoselle totean sen, että tämä 5 sentin lisäys polttoaineverotukseen tulee vuoden
2023 tasoon. Sitä ennen se tapahtuu indeksikorotuksen muodossa, vähän päälle sentin per
vuosi. Se on käytännössä kuluttajahintaindeksin mukainen. Epäilenpä, että raakaöljyn hin-
ta tulee muuttumaan näinä aikoina aika paljon enemmän, ja se hinta tulee muuttumaan pal-
jon enemmän sen kautta, mitä siellä tapahtuu.

Täytyy todeta, että se 200 miljoonaa euroa, joka on veronkevennyksiä, tulee perusvä-
hennyksen, työtulovähennyksen ja eläketulovähennyksen kautta, ja se johtaa siihen, että
valtiovarainministeriön laskelmien mukaan tilanne on sellainen, että tuloerot kaventuvat:
pienempien tulojen alla olevien ihmisten asema tulee parantumaan näiden veromuutok-
sien myötä.

Sitten, edustaja Orpo, teille vain haluan sen verran todeta, että minulla on nämä hallitus-
neuvottelutunnustelut vielä aika tuoreessa muistissa, niissä keskusteluissa läpikäytyjä
asioita, ja totean vain sen, että aika paljon niistä kritiikeistä, joita nyt esitätte, olitte itse val-
mis viemään eteenpäin. [Kokoomuksen ryhmästä: Oho!]

14.20 Liikenne- ja viestintäministeri Sanna Marin (vastauspuheenvuoro): Arvoisa pu-
hemies! Mitä tulee väitteisiin siitä, että tämä hallitus ei panostaisi liikenneinfraan, niin on
pakko sanoa, että nämä väitteet ovat tuulesta temmattuja. Tämä hallitus panostaa perusväy-
länpitoon huomattavan lisäsumman rahaa, niin vuodelle 2020 kuin vuodelle 2021 laitam-
me 300 miljoonaa euroa lisää perusväylänpitoon eli yhteensä 600 miljoonaa euroa kehyk-
siin nähden. Tämä on merkittävä panostus siihen, että Suomen rautatiet, tieverkko, väylät
saadaan siihen kuntoon, että ne ovat turvallisia liikkua, tukevat suomalaista kilpailukykyä,
alueiden elinvoimaa — pidetään huolta siitä, että joka puolella Suomessa on hyvä elää, teh-
dä töitä ja kehittää myös yritystoimintaa. Ja tämän lisäksi teemme merkittäviä panostuksia
näihin kehittämishankkeisiin. Hallitus tulee antamaan lisätalousarvion, aivan kuten halli-
tusohjelmassa todetaan, ja tässä nämä infrahankkeet tulevat olemaan aivan keskeisessä
asemassa. Joten huoli pois, me tulemme tekemään merkittäviä panostuksia infrastruktuu-
riin.

14.22 Mikko Savola kesk (vastauspuheenvuoro): Arvoisa rouva puhemies! Kyllä tämä
hallitus pitää huolta koko Suomesta. Aluepolitiikka on aivan keskiössä meillä. Huolehdim-
me siitä, että maanviljelijät pärjäävät myös tulevaisuudessa paremmin, ja siitä, että maata-
louden ahdinkoon, kannattavuuteen saadaan lisää. Aivan kuten ministeri Marin totesi, tär-
34



Pöytäkirjan asiakohta PTK 15/2019 vp
keisiin liikennehankkeisiin tullaan panostamaan, perustienpitoon, siihen, että yritykset
pystyvät liikkumaan, siihen, että ihmiset pystyvät liikkumaan koko Suomessa. Koko Suo-
men asialla on tämä hallitus. [Ben Zyskowicz: Toisin kuin edeltäjänsä, -kö?]

Tämä on myös turvallisuutta tuottava hallitus. Tämä hallitus huolehtii siitä, että koko
Suomea puolustetaan jatkossakin. Tärkeät puolustuspoliittiset hankkeet viedään maaliin,
isot strategiset hankkeet, hävittäjät tullaan hankkimaan, laivue tullaan korvaamaan. Ylei-
sestä asevelvollisuudesta tullaan huolehtimaan ja myös vihdoinkin saadaan Puolustusvoi-
mien kiinteistöjärjestelmään muutos siinä, että kustannukset eivät nouse. Tähän tullaan
voimakkaasti puuttumaan, ja tullaan huolehtimaan siitä, että koko Suomea puolustetaan
monella eri tavalla.

14.23 Peter Östman kd (vastauspuheenvuoro): Arvoisa puhemies! Edustaja Savolalle
haluaisin vain sanoa, että nämä panostukset, 300 miljoonan euron panostukset, liikentee-
seen sovittiin viime kaudella parlamentaarisesti. [Suna Kymäläinen: Toissa kaudella!] Oli-
sihan se ollut todella negatiivinen uutinen, jos hallitus olisi perunut sen päätöksen.

Kuulimme myös SDP:n ryhmäpuheenvuorossa, että uusi hallitus pyrkii reilumpaan työ-
elämään, mikä sinällään on erinomainen ja kannatettava tavoite. Mutta haluaisin muistut-
taa hallitusta, että työelämässä on aina kaksi osapuolta: yhtenä osapuolena työnantajat, jot-
ka luovat työpaikkoja, ja toisena osapuolena työntekijät, jotka luovat lisäarvoa niille yri-
tyksille, jotka tuottavat palveluita ja myöskin tuotteita. Mutta reilumpi työelämä tarkoittaa
toivon mukaan reiluutta puolin ja toisin. Reilumpi työelämä tarkoittaa, että työnantajan on
voitava luottaa siihen, että tehtyjä sopimuksia kunnioitetaan ja että lakkoja ei masinoitaisi
työehtosopimusten voimassa ollessa. Pääministeri Rinne, olisiko tämä se hallitus, teidän
johtamanne hallitus, joka saisi vihdoin laittomat lakot loppumaan? Silloin voitaisiin puhua
[Puhemies koputtaa] reilusta työelämästä.

14.24 Anne Kalmari kesk (vastauspuheenvuoro): Arvoisa rouva puhemies! Kehyksissä
ei ollut sitä 300:aa miljoonaa, mistä tässä liikenneministeri Marin on todennut. [Eduskun-
nasta: Nyt on!] On surullista huomata se, että edellisen hallituksen kanssa oli paljon vaike-
ampi viedä aluepoliittisia asioita eteenpäin kuin tämän hallituksen kanssa. [Välihuutoja]
Keskusta lähti pelastamaan koko Suomea, lähti pelastamaan maaseutua, ja me onnistuim-
me. Meillä oli vahvat linjakysymykset, ja kaikki ne hyväksyttiin, koska meillä oli yhteinen
näkemys siitä, että koko Suomi menestyy, kun maaseutu menestyy, kun maakunnat menes-
tyvät. Tuliko kiinteistövero maa- ja metsätaloudelle? Ei tullut, koska keskusta oli neuvot-
telemassa. Nousiko yritysten verotus? Ei noussut, koska keskusta oli hallitusneuvotteluis-
sa. Kiellettiinkö puunkäyttö? Ei kielletty, vaan puunkäyttöä voidaan lisätä sitä mukaa kun
kasvua tulee. Ja tämä on menestystekijä Suomessa.

14.25 Suna Kymäläinen sd (vastauspuheenvuoro): Arvoisa rouva puhemies! Edelleen-
kin tähän samaan aiheeseen, tähän juupas—eipäs-leikittelyyn, olivatko nuo 300 miljoonaa
euroa vuositasolla kehyksissä valmiina perusväylänpidon korjaamiseen. Vastaus on vähän
vastaavanlainen kuin kysymys ”juupas—eipäs”: olivat ja eivät olleet. Vuosina 20 ja 21 —
eikä muuten tänä vuonnakaan, 2019 — tuota 300:aa miljoonaa ei ollut. Sen sijaan se lisät-
tiin hallitusohjelmaneuvotteluissa, jotta perusväylänpitoon voidaan, niin kuin jo toissa hal-
lituskaudella parlamentaarisesti yhdessä päätettiin, käyttää tuo 300 miljoonaa. Sen lisäksi
35



Pöytäkirjan asiakohta PTK 15/2019 vp
tuli vielä 20 miljoonaa pysyvää lisäystä, jolla voimme muun muassa vähempipäästöiseen
joukkoliikenteeseen panostaa.

Oppositiojohtaja Mykkänen oli 8.5. kirjoittanut Facebookiin: ”Ei kai meistä tule kaik-
kea liikkuvaa ampuva, kaikesta valittava ja kaikista ehdotuksista vain huonoja puolia huo-
maava eduskuntaryhmä?” [Ben Zyskowicz: Ei tule! — Puhemies koputtaa] Tässä vinkke-
jä nyt myös puheenjohtaja Orpolle.

14.27 Ville Vähämäki ps (vastauspuheenvuoro): Kunnioitettu puhemies! Jos mennään
tähän talouden isoon kuvaan, niin huomattavaa on se, että tänään Suomen Pankki julkaisi
oman talousennusteensa, missä Suomen Pankki ennustaa, että ennustejakson loppupuolel-
la talouskasvu on noin 1,3. Tämä hallituksen talouslinja pohjautuu siihen, että talouskasvu
jatkaa tasaista 2,0:n vauhtia tuonne jakson loppupuolelle. Jo pelkästään tämä, että se Suo-
men Pankin ennuste toteutuu eikä hallituksen oma ennuste toteudu, aiheuttaa monien sato-
jen miljoonien vajeen sinne kehyskauden loppupuolelle. Kaiken lisäksi työllisyyskasvu hi-
dastuu, asuminen ja autoilu kallistuvat, kotitaloudet ovat ennätysvelkaantuneita ja keskitu-
loisten ostovoima heikkenee. Täytyisi nopeasti tehdä niitä keskeisiä toimenpiteitä, mitkä
lisäävät työllisyyttä ja talouskasvua. Työtulotuki pienituloisille täytyisi ottaa heti käyttöön
eikä sitten vasta myöhemmin. Ja nämä tulevaisuusinvestoinnit elikkä kansallisomaisuu-
den myynti: Tässä täytyisi edelleen miettiä, onko tämä fiksua. Kannattaisiko ennemmin-
kin ottaa vaikka puolet velalla [Puhemies koputtaa] ja puolet sitä kansallisomaisuuden
myyntiä?

14.28 Hanna Sarkkinen vas (vastauspuheenvuoro): Arvoisa puhemies! Hallituksen työl-
lisyystavoite on kunnianhimoinen, mutta se ei ole mahdoton. Se ei ole mahdoton, kun
muutkin Pohjoismaat ovat siihen pystyneet. Se vaatii monialaisia toimia, erityisesti kun
työttömien joukossa on paljon pitkäaikaistyöttömiä ja paljon vaikeasti työllistettäviä.
Työllisyyden kovan ytimen sulattamiseksi tarvitaan koulutusta, ja koulutukseen nyt panos-
tetaan. Se vaatii parempia työllisyyspalveluita ja räätälöityä ja henkilökohtaista työllisyys-
palvelua. Se vaatii joidenkin kohdalla kuntoutusta, sosiaali- ja terveyspalveluita. Se vaatii
työssäjaksamisen tukea ja mahdollisuuksia omaehtoiseen osa-aikatyöhön erityisesti osa-
työkykyisille henkilöille. Se vaatii byrokratialoukkujen purkamista.

Arvoisa puhemies! Aktiivimalli on epäoikeudenmukainen ja se ei ole lisännyt työlli-
syyttä, joten siitä todellakin on aika nyt luopua. Työn verotus ei nyt kiristy, vaan pieni- ja
keskituloisten verotusta kevennetään. Veronkevennykset ja etuisuuksien korotukset kom-
pensoivat pieni- ja keskituloisille [Puhemies koputtaa] tehtävät kulutusverojen korotukset.

14.29 Satu Hassi vihr (vastauspuheenvuoro): Arvoisa puhemies! Tuntuu hiukan oudolta
kuunnella kritiikkiä, jossa toisaalta väitetään, että pysyvät menolisäykset, joita hallitusoh-
jelma sisältää, perustuisivat pelkästään oletuksiin työllisyyden kasvusta, ja toisaalta sitten
kritiikkiä niistä veronkorotuksista, joita hallitusohjelma sisältää. Jotta veronkorotusten ja
veromuutosten osalta ei eksyttäisi lillukanvarsiin, on syytä todeta, että veromuutosten ja
sosiaaliturvamuutosten kokonaisuus on tuloeroja tasaava. Eli tämä hallitus on köyhien ih-
misten asialla.

Mitä sitten tulee tulevaisuusinvestointeihin, niin monet sellaisetkin asiat, joita olemme
tottuneet ajattelemaan pysyväisluontoisina juoksevina menoina, kuten koulutus, tutkimus,
ylipäätänsä osaamiseen panostaminen, ovat nimenomaan taloustieteilijöiden neuvon mu-
36



Pöytäkirjan asiakohta PTK 15/2019 vp
kaan tulevaisuusinvestointeja. [Ben Zyskowicz: Kuten maksuton ehkäisy nuorille!] Ja
edustaja Adlercreutzin esille ottama [Puhemies koputtaa] teollisuuden energiaveromuutos
on tulevaisuusinvestointi fossiilittoman yhteiskunnan rakentamiseksi.

14.30 Kalle Jokinen kok (vastauspuheenvuoro): Arvoisa rouva puhemies! Pääministeri
Rinne lupasi tuossa puheenvuorossaan, että jokaiselle suomalaiselle huominen olisi pa-
rempi kuin tänään. Minulle soitti eräs ahkera perheenäiti, työssä käyvä, autolla työssä käy-
vä, omistusasunnossa asuva perheenäiti, joka oli huolissaan tämän hallituksen lupauksista.
Tämä hallitus lupaa, että työssäkäynnin kannattavuus heikkenee, kun polttoaineveroja nos-
tetaan, [Satu Hassi: Elinkustannusindeksin verran!] luodaan kaupunkien lähelle muureja,
kun luodaan tiemaksuja. Lisäksi tulee energiaveron korotusta, kiinteistöveron korotusta,
kotitalousvähennystä lasketaan, korkovähennys asuntolainoista poistetaan. [Paavo Arhin-
mäki: Mitäs kokoomus esitti ennen vaaleja?] Mitä te vastaatte tälle keskituloiselle perheen-
äidille, joka on huolissaan tulevaisuudestaan ja perheensä tulevaisuudesta, työssäkäynnin
kannattavuudesta? Kyllähän minä ymmärrän sen, että sosialisti on valmis syömään yhtei-
set siemenperunat ja lypsävän lehmän, mutta miten vielä keskustakin siellä on mukana
myymässä valtion tuottavaa omaisuutta ja lähdössä tähän? Luulisi keskustan ymmärtävän,
että siemenperunat kannattaa laittaa maahan ja antaa kasvaa korkoa tulevaisuuden varalle.

14.31 Antti Lindtman sd (vastauspuheenvuoro): Arvoisa puhemies! Vaaleista nyt ei ole
ehkä niin kauan aikaa, etteikö Jokinen muistaisi sitä, että itse asiassa juuri nämä kohteet,
joista tämä perheenäiti oli huolissaan, useat niistä, olivat niitä, joita itse asiassa kokoomus
viime vaaleissa ajoi [Ben Zyskowiczin välihuuto] — joita viime vaaleissa ajoi. Ja jos tässä
oli kyseessä pieni- ja keskituloinen, niin tästä miljardin euron työn verotuksen kiristämi-
sestä niin, että siitä hyötyvät eniten kaikkein suurituloisimmat, tälle kyseiselle perheenäi-
dille ei olisi jäänyt juuri mitään.

Mutta, arvoisa puhemies, täällä leijuu ilmassa yksi kysymys, johon olen vastausta vail-
le. Kokoomuksen puheenjohtaja Petteri Orpo totesi, että 1,2 miljardia on valtava määrä ra-
haa pysyviin menoihin, mutta ei se miljardi ole liikaa silloin, kun puhutaan veronkeven-
nyksistä, tuloveroista, tavalla, joka hyödyttää kaikkein suurituloisimpia. Ja heti sen jäl-
keen te kritisoitte, että koulutuspanostukset ovat liian pieniä. [Ben Zyskowicz: Suhteessa
teidän lupauksiin!] Se vain vaatii niitä pysyviä menoja. Arvoisa kokoomuksen puheenjoh-
taja Orpo, olisitteko te ollut valmis jatkamaan koulutuksen [Puhemies koputtaa] leikkaus-
linjaa vai hyväksyttekö nämä pysyvät panostukset osaamiseen, joilla suunta nyt [Puhe-
mies: Aika!] muutetaan leikkauksista satsauksiin?

14.33 Petteri Orpo kok (vastauspuheenvuoro): Arvoisa rouva puhemies! Pääministeri
Rinne, te olette täällä ja aikaisemminkin puheissanne puhuneet yhteistyöstä ja hallituksen
ja opposition välisestä hyvästä yhteistyöstä Suomen asioiden ratkaisemiseksi. Minusta ei
nyt oikein siihen henkeen sovi, että tuolla tavalla kuin äsken teitte vääristelitte niitä kes-
kusteluja, joita me olemme käyneet hallitustunnusteluvaiheessa. Te tiedätte aivan hyvin,
että otsikot olivat samoja, mutta teidän kertaluokkanne jotain aivan muuta. Me emme olisi
hyväksyneet sitä, että myyntituloja käytetään — kuunnelkaa muutkin — että myyntituloja
käytetään pysyviin menoihin, vaan niitä pitää käyttää pysyvän hyvän luomiseen, kuten yli-
opistojen pääomitukseen tai liikenneinfraan, ei pysyviin käyttömenoihin. Te tiedätte aivan
hyvin sen, että se mittaluokka, jossa me puhuimme esimerkiksi kärkihankerahoituksesta,
37



Pöytäkirjan asiakohta PTK 15/2019 vp
oli aivan jotain muuta, ja me emme olisi suostuneet VM:n kehyksen yli menemään, minkä
te teette nyt erilaisin konstein. Minusta on todella ikävää, että tämän yhteistyön te aloitatte
tällä tavalla vääristelemällä [Puhemies koputtaa] niitä keskusteluja, joita me olemme käy-
neet. Me emme ole [Puhemies koputtaa] enää jatkossa varmasti siksi, että me emme hy-
väksyneet sitä, kun te kysyitte, että kuittaatteko sen, että kaikissa talouden tilanteissa
SDP:n vaalilupaukset hoidetaan. Emme suostuneet. [Välihuutoja — Timo Heinonen: Nyt
tuli uutinen!]

14.34 Pääministeri Antti Rinne (vastauspuheenvuoro): Arvoisa edustaja Orpo, joo,
muistiinpanot ovat tässä suoraan nokan edessä niistä asioista, joista käytiin keskustelua ni-
menomaan tuolla hallitustunnustelujen yhteydessä. Mutta mielelläni jatkan kyllä yhteis-
työn tekemistä niissä asioissa, joissa tätä yhteistyötä luonnollisesti voidaan tehdä. Totean
vain, että en missään vaiheessa hallitustunnustelijana edellyttänyt sitä, että kaikki SDP:n
lupaukset toteutetaan. Niinhän se nyt näkyykin tässä yhteisessä ohjelmassa, etteivät ne ole
toteutumassa kaikki sellaisina kuin minä olisin ne halunnut.

Sitten minä haluan vielä korjata nyt tämän myyntiin liittyvän ihmeellisen keskustelun.
Meillä on 3 miljardia 50 miljoonaa euroa käytettävissä kertaluontoisiin investointeihin ta-
valla tai toisella. Kuten hyvin tiedätte entisenä valtiovarainministerinä, pääomitusta voi-
daan toteuttaa esimerkiksi ilman, että myydään yhtään mitään omaisuutta. Meillä ei ole mi-
tään päätöksiä tällä hetkellä siitä, millä tavalla tuota omaisuutta käytetään, mutta on päätös
siitä, että tulevaisuusinvestointeihin käytetään 3 miljardia 50 miljoonaa euroa.

14.35 Markus Lohi kesk (vastauspuheenvuoro): Arvoisa puhemies! On ollut ilo kuun-
nella, että jotkut oppositionkin edustajat ovat puheenvuoroissaan antaneet uudelle hallituk-
selle mahdollisuuden. Tämä on minusta tärkeää, koska kun tätä kritiikkiäkin kuuntelee,
niin huomaa, että aika monessa kritiikissä ei niinkään arvostella hallitusohjelmaa vaan
epäillään, pystytäänkö sitä toteuttamaan. Mutta kun katsotte tämän hallituksen talouspoliit-
tista linjaa, niin voi todeta, että se on kyllä erittäin kestävällä pohjalla. [Naurua kokoomuk-
sen ja perussuomalaisten ryhmästä] Katsotaan, että työllisyysasteessa tavoitellaan 75:tä
prosenttia, ja siellä on linjaukset, että jos ei siihen päästä, niin se näkyy myös siellä tulevan
hallituksen menoissa. [Ben Zyskowicz: Miten se näkyy?] Se on erittäin tärkeä ja varmasti
ehkä tärkein ja haastavin tavoite tällä hallituksella päästä tähän.

Toivoisin, että oppositiostakin lähdettäisiin tukemaan tätä tavoitetta eikä arvosteltaisi si-
tä. [Ben Zyskowicz: Kannustetaan kyllä!] Sekin pitää todeta, että velkaantuminen on tar-
koitus pysäyttää tällä vaalikaudella, ja sekin on erittäin hyvä tavoite. Mutta vaikka talous-
kurista kiinni pitäminen on tietenkin tärkeää, niin haluan todeta, että kyllä sekin on tär-
keää, [Puhemies koputtaa] että se talouden kiristävä ote nyt hellittää pienituloisilta, lapsi-
perheiltä ja eläkeläisiltä ja [Puhemies koputtaa] pystytään parantamaan myös heidän ase-
maansa tällä vaalikaudella.

14.37 Arja Juvonen ps (vastauspuheenvuoro): Arvoisa rouva puhemies! Kyllähän tämä
hallitusohjelma on semmoinen unelmien päiväkirja, ja herää kysymys, kohtaako tämä tei-
dän strategianne vision. Mutta kuten tässä kuulimme, niin jos ei sitä visiota kohdata, niin
Lintilä tulee ja leikkaa. Näinhän se tulee menemään.

Arvoisat ministerit, istuimme hetki sitten vielä tuolla sote-valiokunnassa yhdessä ja
olimme ajamassa hoitajamitoitusta lakiin. [Paavo Arhinmäki: No nyt se tulee!] Ministeri
38



Pöytäkirjan asiakohta PTK 15/2019 vp
Kiuru, sanoitte, että se on yksi virke, se on yksi kuukausi, jos löytyy poliittista tahtotilaa.
Hoitajamitoitus on mahdollista kirjata lakiin hyvin nopealla aikajänteellä. Nyt minä kysyi-
sin teiltä: kuinka nopeasti tämän teette? Te esitätte täällä siirtymäaikaa. Te esitätte täällä
kehitysohjelmia. Se ei ollenkaan nyt vastaa sitä, mitä meidän yhteisissä muistiinpanois-
samme on. Mehän ajoimme sitä hoitajamitoitusta välittömästi eteenpäin ja sitä, että se kir-
jataan. Se on myös lupaus Suomen kansalle ja Suomen vanhuksille.

Sama on myös tämä laitosvuodepaikkojen lisääminen. Siitäkin kannoimme yhdessä
huolta, ja mielestäni tämä asia on myös laitettava kuntoon. Kannatteko vastuuta myös sii-
tä, että paikkoja lisätään, jotta kotihoito saadaan kuntoon, ja tuleeko sinne mahdollisesti
myös se mitoitus?

Kyllä minusta tuntuu, että tämä hattaraksi muuttuu ja lupaukset vanhuksille unohtuvat.
Hoitajamitoitus heti lakiin välittömästi tämän syksyn aikana. Se on mahdollista. Poliittista
tahtotilaa löytyy.

14.38 Päivi Räsänen kd (vastauspuheenvuoro): Arvoisa rouva puhemies! Hallitusohjel-
massa on monia erittäin hyviä tavoitteita, esimerkiksi liittyen terveyspalveluihin tai van-
huspalveluihin, mutta se, mikä tässä huolestuttaa, on se, että kun samanaikaisesti hallitus
sitoutuu julkisen talouden tasapainoon vuoteen 2023 mennessä, niin täällä hallitusohjel-
massa todetaan, että hallitus sitoutuu tarkastelemaan näitä hallitusohjelman toimenpiteitä
uudelleen, mikäli niiden toteuttaminen vaarantaisi tämän julkisen talouden tasapainon.
Toivoisin, että pääministeri nyt kertoisi, missä järjestyksessä näitä hyviä tavoitteita aletaan
sitten karsimaan, esimerkiksi hoitajamitoitus tai vaikkapa poliisien määrän lisääminen tai
lapsilisäkorotukset. Missä järjestyksessä näihin puututaan?

Sitten toinen kysymys liittyy tähän omaisuuden myyntiin. Kysyn: millä tavoin esimer-
kiksi maksuton ehkäisy on pysyvä tulevaisuusinvestointi tai millä tavalla [Puhemies ko-
puttaa] päihdeäitien palvelut tai ammattikoulu [Puhemies: Aika!] ovat näitä kertaluontoi-
sia tulevaisuusinvestointeja?

Ensimmäinen varapuhemies Tuula Haatainen:  Tässä tuli kysymyksiä peruspalvelumi-
nisterille. — Ministeri Kiuru, olkaa hyvä, vastauspuheenvuoro.

14.40 Perhe- ja peruspalveluministeri Krista Kiuru (vastauspuheenvuoro): Arvoisa
puhemies! Ensinnäkin lähdetään tästä viimeisestä liikkeelle. Olen iloinen siitä, että halli-
tusohjelmaneuvotteluissa on nyt ensimmäistä kertaa tunnustettu, että myöskin hyvinvoin-
titaloudellisia sijoituksia voidaan tehdä ihmisiin, ja näistä viimeinen, jonka nostitte esiin,
on maksuton ehkäisy. Siitä on ollut hyviä tuloksia, että juuri tässä ikäryhmässä kokeiltuna
tuo panostus tulee tosiasiassa myöhemmin takaisin, ja nyt on tarkoitus kokeilla sitä valtion
hankkeena niin, että valtakunnallisesti haetaan nämä tulokset koko maasta ja päätetään sen
jälkeen jatkosta, onko tämä mahdollista toteuttaa pysyvien määrärahojen puitteissa. Tämä
on hyvinvointitaloudellinen investointi, kokeilu siitä, tulevatko nämä tulokset, joita on jo
muissa tutkimuksissa todettu. Tältä osin kysymys on nyt valtakunnallisesta kokeilusta.

Mitä tulee tähän henkilöstömitoitukseen hoiva- ja vanhustenpalveluiden puolella, [Ben
Zyskowicz: Yksi lause muutamassa tunnissa, sanoi Kiuru!] niin olen kiitollinen edustaja
Juvosen esittämästä kysymyksestä. Me olemme sydänverellä täällä eduskunnassa ajaneet
tätä asiaa, ja tämä on ollut yksi suurimmista poliittisista tavoitteistani vuodesta 2012 läh-
tien. Ja nyt totean tämän salin edessä, että me tulemme, edustaja Juvonen, tämän toteutta-
39



Pöytäkirjan asiakohta PTK 15/2019 vp
maan. [Oikealta: Koska?] Me tulemme toteuttamaan henkilöstömitoituksen: 0,7:n vähim-
mäismitoitus tullaan säätämään lakiin. Nykyinen henkilöstömitoitus, niin kuin tiedetään,
on lähtökohdiltaan vinoutunut, sillä koulutetun hoitohenkilöstön työhön on mahdollisuus
sitoa muutakin kuin hoitotyötä. Jatkossa, kun lakia muutetaan, näin ei ole enää mahdollista
tehdä. Koulutetun hoitohenkilökunnan työnkuva tulee jatkossa olemaan hoitamista, tästä
antaa hallitusohjelma myös impulssin. Nimittäin siinä linjataan, että henkilöstön työnja-
koa selkeytetään muun muassa tukipalveluiden osalta. [Sari Sarkomaa: Entäs kuntoutus ja
fysioterapia?] Tältä osin uskon, että me olemme tässä nyt liikkuneet askeleen jopa pidem-
mälle kuin täällä eduskunnassa oli aikoinaan tarkoitus tehdä, ja tältä osin tämä työ on käyn-
nistetty. Mahdollisimman nopeasti tulemme säätämään tämän vähimmäismitoituksen suo-
raan lakiin, ja tältä osin pitkällä siirtymäajalla, [Välihuutoja] käytännössä muutaman vuo-
den siirtymäajalla, kunnilla on mahdollisuus 4 000 työntekijää tähän löytää, mutta niin
kuin totesin, tämä tullaan saattamaan lakiin heti, jottei tule sitä epäselvyyttä täällä salissa,
[Ben Zyskowicz: Milloin voimaan?] etteikö vähimmäismitoituksesta tulla heti säätämään.
Sitä, kuinka nopeasti kunnilla on 4 000 hoitajaa, ei voi tietenkään säätää lakiin niin, että
ensi vuonna 4 000 hoitajaa toteutuisi, mutta tärkeää on se, että nyt tämä sali ottaa etukenon
siihen, että tuo vähimmäismitoitus tulee hoitohenkilökunnan osalta säädettyä lakiin. [Antti
Lindtman: Kelpaako kokoomukselle?]

14.43 Timo Heinonen kok (vastauspuheenvuoro): Arvoisa rouva puhemies! Vastauk-
seen meni 3 minuuttia. Vielä maaliskuussa kerroitte, että asia on hoidettavissa yhdellä lau-
seella: se on tuntien työ. Te olisitte ollut valmis siirtymään sanoista tekoihin, ja hoitajami-
toitus olisi kirjattu lakiin. Ja nyt pääministeri Rinne on sanonut, että hoitajamitoitus tulee
0,7:ään vuonna 2025. Onko tämä totta, että tällaisista siirtymäajoista puhutaan?

Arvoisa puhemies! Ministereitä on 19. Te tuplasitte oman avustajamääränne 82:een.
[Perussuomalaisten ryhmästä: Oijoi!] Mitoitus on yli 4,3. [Naurua] Ministereiden avusta-
jamitoitus laitettiin kerralla kuntoon. Ministeri Kiuru, nyt on siirryttävä sanoista tekoihin ja
laitettava vanhustenhoito kuntoon. Te ette tästä selittämällä pääse.

14.44 Juha Sipilä kesk (vastauspuheenvuoro): Puhemies! Tämä on hyvä ohjelma. Viime
kauden hyvä talous- ja työllisyyskehitys antaa mahdollisuuden myöskin panostuksiin,
mutta tietenkin se edellyttää sitä, että tämä viime kauden hyvä työllisyyskehitys jatkuu.
Nyt pystytään satsaamaan koulutukseen, tuotekehitykseen, tutkimukseen. Yli 2 miljardia
euroa kauden aikana, ja kun se jaetaan neljällä, niin saadaan keskimääräinen vuosimäärä.
Eriarvoisuus vähenee, pienimpiä etuuksia, eläkkeitä korotetaan. Alueita vahvistetaan, yrit-
täjyyden edellytyksiä vahvistetaan ja verokannusteista pidetään kiinni. Teitä laitetaan kun-
toon ja sote viedään maaliin.

Sitten siitä työllisyydestä. Täällä aiheellisesti kannetaan huolta siitä, että työllisyysta-
voitteet toteutuvat. Asiantuntijat kyllä epäilivät viime kaudellakin sen toteutumista. Nyt on
näytön paikka, kun tavoite on noin puolet siitä, mitä viime kaudella. Uskon sen onnistumi-
seen, kun vain töitä tehdään sen eteen. [Petteri Orpo: Paremmat tekijät viime kaudella!]

Edustaja Harkimo nosti konsernitilinpäätöksen. Olen siitä samaa mieltä, mutta asian
harrastajana [Puhemies koputtaa] tiedän, että sellainen löytyy jo Valtiokonttorin sivuilta,
sinne siis.
40



Pöytäkirjan asiakohta PTK 15/2019 vp
14.45 Kai Mykkänen kok (vastauspuheenvuoro): Arvoisa puhemies! Edustaja Sipilä ja
edustaja Lohi puhuivat työllisyydestä. Valitettavasti ”ohjelma ei todellakaan sisällä konk-
reettisia työtarjontaa lisääviä tai kohtaantoa parantavia toimia, jotka voisivat vaikuttaa
vuoteen 2023 mennessä. Toisaalta kertaluonteisiksi luonnehdituista menoista iso osa on
sellaisia, joista luopuminen vuonna 2023 olisi joko hölmöä tai ainakin poliittisesti vaikeaa.
Jo näiden menojen jääminen voimaan taas riittää tasapainotavoitteen romuttumiseen, vaik-
ka työllisyysastetavoite saavutettaisiinkin.” Näillä kolmella lauseella tätä Sipilän täyskättä
luonnehti valtiotieteiden tohtori Vesa Vihriälä blogikommentissaan eilen — viikko sitten
hän vielä toimikin pääministeri Sipilän valtiosihteerinä. Nyt, pääministeri Rinne: onko
Vihriälä väärässä? Ja jos ei, niin kumman valitsette: laiminlyöttekö siis julkisen talouden
vai, kuten täällä valtiovarainministeri Lintilä sanoi, valitsetteko sen, että katkaisette sellai-
sia lisäyksiä, joiden katkaisua Vihriälä pitää hölmönä? Mitä tapahtuu tuhannelle ammatti-
koulun opettajalle esimerkiksi? Vai olisiko sittenkin paras vaihtoehto, että neuvottelette tä-
män kertaluonteisten panosten listan uusiksi vaikkapa yhteistyössä opposition kanssa sel-
laisiin asioihin, joissa syntyy kertaluonteisilla [Puhemies koputtaa] panoksilla tuloksia,
tuotekehitystä, investointeja, ei juoksevia menoja?

14.47 Jukka Gustafsson sd (vastauspuheenvuoro): Arvoisa puhemies! Tässä on erityi-
sesti edustaja Orpon kautta annettu ymmärtää, että nyt levitetään rahaa laajalti. Siellä on
olemassa kuitenkin selvät kärjet, jos haluaa perehtyä. On tämä ikäihmisten asiakokonai-
suus mutta erityisesti tämä osaaminen ja koulutus.

Kun täällä on nyt kärkenä nostettu oppivelvollisuusiän nosto, mikä onkin kärki, niin
kannattaa nyt huomata, että se ei ole yksin mikään ratkaisukeino. Sen takia sitä tuetaan täl-
lä ammatillisen koulutuksen opettajien palkkaamisella, peruskoulun laatu- ja tasa-arvo-oh-
jelmalla, jolla saadaan lapset oppimaan nämä perustaidot. Meillä on myöskin tämä varhais-
kasvatuksen laatu- ja tasa-arvo-ohjelma ja myöskin sitten tämän opiskelijahuollon resurs-
sien vahvistaminen. Nämä kaikki palvelevat oppivelvollisuusiän nostoa, ja vasta sen jäl-
keen voidaan ajatella, että me saavutamme siinä sellaisen kunnianhimoisen [Puhemies ko-
puttaa] tuloksen, mitä myöskin peruskoulu-uudistus oli aikanaan. — Näin.

14.48 Heli Järvinen vihr (vastauspuheenvuoro): Arvoisa puhemies! On selvää, että halli-
tuksen tavoitteet lepäävät paljon 75 prosentin työllisyyden tavoittelussa. Keinoja on epäil-
lyt täällä edustaja Mykkänen, mutta monet muutkin. Voin kertoa teille, että keinoja on ja
niitä on listattu paljon. Kun otetaan huomioon, että nopealla aikavälillä saamme lisää uusia
työpaikkoja erilaisilla liikenneratkaisuilla, lisähoitajilla, lisäopettajilla, energiaremonttei-
hin kannustamisella, ja kun näihin otetaan työkaluiksi palkkatuki, työllistymisseteli, väli-
työmarkkinoiden laajentaminen ja ensimmäisen työntekijän kuluihin osallistuminen, on
selvää, että tuloksia saadaan. Pitkällä aikavälillä käytössä on myös koulutus-, tutkimuspa-
nostukset, työkykyohjelma, työelämäohjelma, ja lisäksi julkisiin hankintoihin on tulossa
mukaan sosiaalisen työllistämisen velvoite riittävän isoihin hankintoihin. Eli meillä on
käytössä reilu keinovalikoima, millä työllisyyttä lähdetään parantamaan, ja tästä työn on
hyvä lähteä liikkeelle. [Ben Zyskowicz: Nämä puheet muistetaan!]

Ensimmäinen varapuhemies Tuula Haatainen:  Vastauspuheenvuoro, ministeri An-
dersson, 3 minuuttia.
41



Pöytäkirjan asiakohta PTK 15/2019 vp
14.49 Opetusministeri Li Andersson (vastauspuheenvuoro): Arvoisa puhemies! Minus-
ta on ollut ilahduttavaa, että niin monissa puheenvuoroissa kannetaan huolta siitä, panos-
tetaanko nyt riittävästi koulutukseen, sivistykseen ja tieteeseen, ja siltä osin tunnelma ja
sävy tässä salikeskustelussa on muuttunut hieman viime vaalikaudesta. Voin kuitenkin
rauhoitella myöskin opposition edustajia siltä osin, että nyt tosiaan pitkään jatkunut koulu-
tuksen leikkauskierre on ohi ja koulutuksellista tasa-arvoa ja koulutuksen rahoitusta vah-
vistetaan monin tavoin.

Koulutuksen asema vahvistuu sitä kautta, kun kuntatalouden asema vahvistuu, määräai-
kaiset indeksijäädytykset loppuvat, hallitusohjelman myötä osoitetaan pysyvää lisärahoi-
tusta niin varhaiskasvatukseen, eli sinne varhaiseen vaiheeseen, oppilas- ja opiskelijahuol-
toon läpi koko koulutuspolun sekä koko toiselle asteelle mukaan lukien tämä oppivelvol-
lisuuden pidentäminen. Sen lisäksi ja sen rinnalla tehdään näitä tasa-arvon ja koulutuksen
laadun parantamiseen tähtääviä hankkeita niin varhaiskasvatuksessa, perusopetuksessa
kuin siellä toisella asteellakin.

Koulutuksen kehittäminen määräaikaisella rahoituksella ei ole mitään uutta OKM:n hal-
linnonalalla, vaan myöskin viime vaalikaudella muun muassa Suomen Akatemian hank-
keisiin sekä muun muassa nuorisotakuun toteuttamiseksi käytettiin määräaikaista kärki-
hankerahoitusta.

14.51 Ritva Elomaa ps (vastauspuheenvuoro): Arvoisa puhemies! Rinteen hallitus il-
moittaa olevansa kestävän taloudenpidon kannalla ja puhuu julkisen talouden pitkän aika-
välin kestävyyden puolesta. Kuitenkin todella ristiriitaista on, että esimerkiksi hallituksen
esikunnan virkamiehiä lisätään moninkertaisesti. Vääjäämättä tulee mieleen, ja siitä on jo
pari puheluakin tullut lähihoitajilta, voitaisiinko ajatella, että tämäkin miljoonamäärä olisi
siirretty suoraan henkilökunnan lisäämiseen vanhustenhoitoon.

75 prosentin työllisyystavoite: Se on hyvä tavoite, mutta sen saavuttamiseksi siellä hal-
litusohjelmassa on kyllä aika vähän niitä toimenpiteitä, niitä realistisia, konkreettisia toi-
menpiteitä. Toivoa on kyllä, ja toivo on tärkeä asia, mutta mikä on teidän varasuunnitel-
manne? Myydäänkö valtion omaisuutta ja kuinka paljon, jos tämä ei toteudu? Tehdäänkö
velkaa tuleville polville ja kuinka paljon mahdollisesti, jos 75 prosentin työllisyys ei toteu-
du?

14.52 Sari Sarkomaa kok (vastauspuheenvuoro): Arvoisa rouva puhemies! Sosiaalide-
mokraattisen eduskuntaryhmän puheenjohtaja haastoi oppositiota mukaan kolmeen asiaan,
ja yhtenä oli vanhustenhuollon kuntoon laittaminen. Me olemme siinä mukana. [Sosiaali-
demokraattien ryhmästä: Hyvä!] Mutta täytyy sanoa, ministeri Kiuru, että olen äimän kä-
kenä. Te sanoitte ennen vaaleja, sanoi koko hallitus, että hoitajamitoitus voidaan laittaa
kuntoon yhdellä virkkeellä ja heti. Nyt kun me kysymme, miten te ministerinä aiotte tämän
hoitaa, niin te ette osaa vastata. Toki hallitusohjelmassa te tulitte kokoomuksen linjoille.
Me puhuimme hoitoisuudesta, siitä, että ei jätetä avohoidon vanhuksia ilman hoitoa, nekin
pitää ottaa huomioon. Me puhuimme siitä, että ehkä hoitajia ei heti saa eli tämä ei ole aivan
yksinkertainen juttu. Te nauroitte tälle ja sanoitte: ”yksi virke ja heti”. Mutta te ette pysy
edes hallitusohjelmassa. Hallitusohjelmassa ei ole mitään tiekarttaa. Siellä sanotaan, että
pitää tulla hoitajia. Nyt te olette sanoneet julkisuuteen: ”En osaa edes ennustaa, kuinka
kauan tähän menee, enkä tiedä, miten tämä hoituu, kun on muitakin tarpeita.” [Puhemies
koputtaa] Suorat lainaukset sosiaalidemokraattien lehdestä. [Puhemies: Aika!] Kysynkin
42



Pöytäkirjan asiakohta PTK 15/2019 vp
nyt vielä uudestaan: milloin hoitajamitoituslakiesitys [Puhemies koputtaa] tulee eduskun-
taan ja mitä tuo mitoitus sisältää? Fysioterapeutit esimerkiksi [Puhemies: Aika!] laittoivat
huolestuneita viestejä, kun totesivat, että siihen tulevaan... [Puhemies keskeyttää puheen-
vuoron puheajan ylityttyä]

14.53 Maria Guzenina sd (vastauspuheenvuoro): Arvoisa puhemies! Se on hienoa, että
kokoomus on nyt tullut sosiaalidemokraattien kannalle, koska ennen näitä vaaleja te vas-
tustitte henkilöstömitoituksen sitomista lakiin. [Ben Zyskowicz: Tuo ei pidä paikkaansa!]
Te ette voi nyt väittää mitään muuta. Ja arvoisat kokoomuslaiset ja koko muu oppositio, to-
tuus on, että tämä Rinteen hallituksen hallitusohjelma on vuosikymmeniin paras, [Naurua]
kertakaikkisesti sellainen, että vihdoinkin ihminen on otettu keskiöön politiikanteossa.

Siinä on jotain perin ristiriitaista, että kokoomus nyt peräänkuuluttaa hyvinvointiyhteis-
kuntaa, mutta te ette ole valmiita laittamaan siihen rahallisia panostuksia. Vielä muutama
viikko sitten, muutama viikko sitten, kun te olitte hallituspuolue, te hyvinvointiyhteiskun-
nan sijaan peräänkuulutitte markkinoiden yhteiskuntaa, jossa ihminen on vain voiton ta-
voittelun väline. [Ben Zyskowicz: Ihan totta? Ja missäköhän tämä peräänkuulutus tapah-
tui?] Te peräänkuulutitte markkinoiden yhteiskuntaa ja piditte loppuun asti kiinni siitä, että
sote-uudistusta vietäisiin eteenpäin nimenomaan markkinat edellä, [Puhemies koputtaa] ei
ihminen edellä. Niin että on tämä kyllä aikamoista takinkääntöä teiltä.

14.55 Risto Kalliorinne vas (vastauspuheenvuoro): Arvoisa puhemies! En ole ollenkaan
yllättynyt, että sinimusta oppositio kritisoi näin voimakkaasti tätä hallitusohjelmaa. Onhan
se nyt päivänselvää, että kylmä, sinimusta sydän ei voi ymmärtää tämän humaanin, läm-
minhenkisen hallituksen hyviä tavoitteita. [Ben Zyskowicz: Tavoitteet ovat hyviä!]

Edustaja Östman nosti esille työelämän asioita. Tässä on todella edistyksellisiä työelä-
män lainsäädäntöhankkeita. Niistä esille on eniten noussut aktiivimallin romuttaminen,
mutta onhan siellä paljon muutakin. Alipalkkaukseen aiotaan puuttua hallinnollisin sank-
tioin, epävarmuutta arkeen tuovien nollasopimusten käyttöä aiotaan rajoittaa, ja tuleehan
siellä yritysvastuulakikin säädettäväksi. Nämä työelämän lainsäädäntöhankkeet eivät vaa-
di hirveästi resursseja — ne ovat enemmänkin tahdon asioita — mutta ne tulevat vaikutta-
maan myönteisesti satojentuhansien suomalaisten arkeen. Näiden eteenpäinvienti on erit-
täin tärkeää.

14.56 Kai Mykkänen kok (vastauspuheenvuoro): Arvoisa puhemies! Olenko ymmärtä-
nyt oikein, että hallituksen työllisyyspolitiikan tärkein tavoite on se 75 prosentin työlli-
syysaste? Siis 100 000 työllistä tämän päivän lukuun nähden ja jonkinlainen mahdollisuus
rahoittaa pysyviä menolisäyksiä kestävästi. Jos näin, niin miten on niin, että täällä maini-
taan vasemmistosta lähinnä sellaisia toimia, jotka eivät liity tähän ollenkaan? [Paavo Ar-
hinmäki: Onko ne huonoja?] Ja nyt olemme kuulleet, tänäänkin viimeksi, esimerkiksi ryh-
mäpuheenvuorossa Lindtmanilta, että aktiivimallin peruminen todella on jo aloitettu. Sen
vaikutusarvio on 5—10 000 työpaikkaa. Mitkä vastaavan painoiset työllisyystoimet ovat
työministeri Harakalla jo valmistelussa? Koska näinhän on luvattu myöskin hallitusohjel-
massa, että aktiivimallin peruminen tapahtuu siinä vaiheessa, kun vastaavalla vaikutuksel-
la olevat korvaavat toimet ovat jo päätettyinä. Nyt te olette jo jäämässä jälkeen itse asetta-
mastanne erittäin kunnianhimoisesta tavoitteesta, ja valitettavasti täällä puhutaan muista,
43



Pöytäkirjan asiakohta PTK 15/2019 vp
sinänsä työelämän laadulle tärkeistä asioista, mutta ei siitä, millä saamme työn tarjontaa ja
työn kysyntää lisää. Siitä teidän pitää tänään puhua.

14.57 Työministeri Timo Harakka (vastauspuheenvuoro): Arvoisa puhemies! Vastauk-
sena tuohon edustajan kysymykseen on se, että valtiovarainministeriöllä ei ole toistaiseksi
antaa mitään arvioita siitä, mikä on tämän epäoikeudenmukaisen aktiivimallin leikkurin
työllisyysvaikutus, jos sellaista on.

Kiitän kuitenkin edustaja Vähämäkeä, joka ikävä kyllä on tässä poistunut paikalta, siitä,
että hän toivoi, että työtulotuki, joka oli SDP:n vaaliohjelmassa, tulisi välittömästi toi-
meen. Sen tarkoitushan on kannustaa ihmisiä nimenomaan etuuksilta pienipalkkaisimpiin
töihin ja siinä mielessä olla yksi keino työllisyyden lisäämisessä. [Arto Satonen: Koska se
tulee?]

Kuitenkin on niin, että ministeriöt ovat toivoneet, että tällaiset reformit tehtäisiin ensiksi
selvityksinä, jotta ei kävisi niin kuin edellisille hallituksille, että hallitusohjelma oli täynnä
erilaisia lupauksia ja aikomuksia, jotka sitten jouduttiin peruuttamaan viimeistään edus-
kunnassa, koska ne osoittautuivat toteuttamiskelvottomiksi.

Vielä voin lohduttaa edustaja Mykkästä siitä, että olemme ottaneet jo tänään askeleen
kohti tämän työllisyystavoitteen täyttymistä, ja se on ehkä esimerkki siitä, että työmarkki-
najärjestöt todellakin kantavat vastuuta myöskin tästä työllistymisestä. Nimittäin ne ovat
päässeet jo sopuun siitä, että niin sanotun työttömyyseläkeputken ehtoja muutetaan siten,
että laskennallisesti pitkällä tähtäimellä syntyy jo 9 000 työpaikkaa lisää. Tämähän on hie-
no aloitus tälle tuoreelle työministerille. [Petteri Orpo: Huomenlahja!]

Kun on sitten kysytty näistä toimenpiteistä, niin tietenkin koko tämä ministeristö tekee
kaikkensa sen eteen, että Suomeen syntyy sellaiset olosuhteet, että työpaikkoja syntyy, ja
kiinnittäisin huomiota tämän hallitusohjelman otsikkoon. Siinä painotetaan osaamista ja
osallisuutta. Osaamisesta onkin tänään paljon puhuttu, mutta tämä osallisuus on äärimmäi-
sen tärkeä ulottuvuus myöskin. Meillä on siinä siis hyviä keinoja muun muassa osatyöky-
kyisyysohjelmaan, palkkatuen merkittävään laajentamiseen sekä yritys- että järjestöpuo-
lella ja työperäisen maahanmuuton lisäämiseen. Ja erittäin tärkeä uudistus on työvoimapal-
veluiden uudistus, johon saadaan lisää resursseja, jotka vapautuvat tähän aidosti aktivoi-
vaan henkilökohtaiseen työttömiä auttavaan palveluun siitä, että tämä epäoikeudenmukai-
nen aktiivimallin leikkuri poistuu.

15.00 Arto Satonen kok (vastauspuheenvuoro): Arvoisa puhemies! On tietysti selvää,
että kun budjetin loppusummaa nostetaan 1,2 miljardilla, niin pääosa käytetään ihan järke-
viin menoihin. Se on itsestäänselvä asia. Mutta kaikki perustuu tälle työllisyydelle. Kuten
täällä pääministeri sanoi jo aikaisemmin, 1,9 miljardia talouden tasapainottamista riippuu
tästä työllisyystavoitteen toteuttamisesta.

Toisin kuin pääministeri Rinne sanoi, edellinen hallitus kyllä nimenomaan hallitusoh-
jelmassaan linjasi jo niitä keinoja ja toteutti ne keinot, joilla suomalaisen työnteon kannat-
tavuutta ja työllistämisen edistämistä vietiin eteenpäin, vaikka kilpailukykysopimuksen
yksityiskohdat tulivat sitten myöhemmin. Mutta siellä oli jo monta keinoa sisällä.

Tämä oli nyt hyvä uutinen, jos tässä eläkeputkessa on päästy liikkeelle. Se on hyvä asia.
Sekin on ihan luontevaa, että te kysytte työmarkkinajärjestöiltä heidän keinojansa. Mutta
haluan korostaa sitä, että Suomen hallitus on vastuussa siitä, mikä on työllisyyden ja talou-
den tilanne. Ei sitä vastuuta voi antaa työmarkkinajärjestöille.
44



Pöytäkirjan asiakohta PTK 15/2019 vp
15.01 Pääministeri Antti Rinne (vastauspuheenvuoro): Arvoisa puhemies! Aivan oi-
kein, edustaja. Tosiasiassa tilanne on se, että Suomen hallitus vastaa siitä, että syntyy se
plus 60 000 työpaikkaa, joka tähän 75 prosentin tavoitteeseen nykytilasta liittyy.

Me olemme kuitenkin pyytäneet apua työmarkkinajärjestöiltä. Se liittyy siihen, että
työttömyysturvajärjestelmää toivotaan uudistettavan ja toivotaan löydettävän sieltä keino-
ja, jotka vaikuttaisivat sitten tähän työllisyysasteen parantumiseen. Sen lisäksi työvoima-
palveluihin liittyviä kokonaisuuksia pitää tarkastella ja yrittää löytää sieltä niitä keinoja,
joilla päästään eteenpäin.

Minusta tämä lisäpäivien muutosprosessi, mistä nyt työmarkkinajärjestöjen välillä on
sovittu, on hyvä osoitus siitä, että siellä tunnetaan vastuuta näistä asioista ja halutaan viedä
eteenpäin, tukea hallituksen toimintaa tästä näkökulmasta. Mutta tosiasia on, että työmark-
kinajärjestöille ei ole mitään lukutavoitetta vaan toive siitä, että ne auttavat tässä vaikeassa
työssä hallitusta.

15.02 Arto Pirttilahti kesk (vastauspuheenvuoro): Arvoisa rouva puhemies! Ihan tähän
samaan asiaan: Meillä oli kyllä kovat tavoitteet 2015, kun sanottiin, että 68 prosentista pi-
tää päästä 72 prosenttiin työllisyysasteessa. Varmaan tässäkään salissa kovin moni ei sii-
hen uskonut, mutta tämä on osittain luottamusta ja riippuu hyvin vahvasti siitä, minkä
suunnan hallitus ottaa ja mitkä ovat ne meidän omat toimenpiteet.

Edellisellä hallituksella oli kymmenen kohdan ohjelma, missä oli 70 työllisyystoimen-
pidettä. Tässä nykyisenkin hallituksen ohjelmassa löytyy hyvin monia, mitä on tuotukin
juuri esille, eli pyritään tästä passiivisesta työttömyydestä aktiiviseen työllisyyspolitiik-
kaan. Tässä on esimerkkinä muutamia: Henkilökohtaiseen ohjaukseen tulee lisää käsiä sin-
ne työvoimatoimiston puolelle, koulutusta lisätään. Työn murros on iso asia, me tarvitsem-
me noin miljoonan ihmisen uudelleenkoulutuksen. Työttömyysturva uudistetaan. Täällä
puhuttiin juuri, että aktiivimalli uudistetaan, mutta tarvitaan juurikin työllisyystoimenpitei-
tä ennen sitä. Yrittäjien ensimmäisen työntekijän palkkausta helpotetaan, yrittäjien työttö-
mien palkkausta helpotetaan, yrittäjäneuvontaa parannetaan. Paikallinen sopiminenkin on
yksi, mikä lisää meidän työllisyyttä. Siinä mainitaan hyvinkin vahvasti, että kilpailukyky
ja työllisyysasiat huomioon ottaen.

15.03 Mats Löfström r (vastauspuheenvuoro): Arvoisa puhemies! Hallitusohjelma sisäl-
tää myös hyviä kirjauksia koskien Ahvenanmaata. Hallitusohjelmassa todetaan, että Ahve-
nanmaan itsehallintoa kehitetään hyvässä yhteistyössä Ahvenanmaan kanssa ja varmiste-
taan toimiva yhteydenpito ruotsin kielellä valtionhallinnon ja itsehallinnon välillä. Halli-
tusohjelmassa todetaan myös, että Ahvenanmaan itsehallinnon uudistusprosessi jatkuu. On
tärkeää viedä tämä työ maaliin tällä kaudella. Tässä asiassa taloudelliset asiat ovat aivan
keskeisiä.

Edellinen eduskunta hyväksyi muutoksen itsehallintolain taloutta koskevan lukuun,
mikä merkitsee sitä, että Ahvenanmaa saisi takaisin suuremman osan ahvenanmaalaisten
valtiolle maksamista veroista. Muutos hyväksyttiin edellisen eduskunnan toimesta sekä
hallituksen että opposition laajalla enemmistöllä. Tämä muutos perustui kuitenkin sille,
että maakunta- ja sote-uudistus olisi rahoitettu tuolloin suunnitellulla tavalla. Kun tämä
asia on nyt muuttunut, on tärkeää varmistaa, että viime kaudella hyväksytty muutos edel-
leen tarkoittaa Ahvenanmaan perusrahoituksen lisäämistä myös käytännössä.
45



Pöytäkirjan asiakohta PTK 15/2019 vp
15.04 Jani Mäkelä ps (vastauspuheenvuoro): Arvoisa rouva puhemies! Kyllä se syömä-
velka on syömävelkaa riippumatta siitä, mitä uusiokielistä tulevaisuusinvestointi-sanaa sii-
tä halutaan käyttää. Tuossa 3 miljardissa, mistä puhutaan, ei ole kuin muutama sellainen
asia, jota voi pitää mitenkään investointina. Suurin osa on pelkkää menolisäystä, ja sitten
kun se lopetetaan, niin kyllähän se lopettaminen tulee leikkaus olemaan.

Millä tämä sitten rahoitetaan? Tämä rahoitetaan valtion omaisuuden myynnillä. Vasem-
mistopuolueethan ovat vuosikausia vastustaneet henkeen ja vereen yhteisen omaisuuden
myymistä, ja takki kääntyi 180 astetta tässä asiassa. Hallitusohjelman mukaan valtion tuot-
tavaa omaisuutta myydään pysyvien menojen rahoittamiseksi. Miten tähän ollaan tultu,
että vaalilupauksia rahoitetaan yhteistä omaisuutta, kansallisomaisuutta, myymällä? Voit-
teko kertoa tähän syyn, kun velka on niin edullista ja tuottavaa omaisuutta pitää silti myy-
dä? Onko tässä kysymys siitä, että tosiasiassa halutaan välttää EU:n komission tarkkailuun
joutuminen ja luottoluokittajien reaktio siihen, että näitä vastuuttomia menoja katetaan yh-
teisen omaisuuden myynnillä?

15.05 Sofia Vikman kok (vastauspuheenvuoro): Arvoisa rouva puhemies! Hallitusohjel-
ma herättää ison kysymyksen siitä, mikä oikeasti on tulevaisuusinvestointi ja mikä taas ei
ole investointi ollenkaan vaan pysyväisluonteinen juokseva meno. Vielä hallitusohjelman
neuvotteluvaiheessa te, hallitus, annoitte kuvan, jonka mukaan valtion omaisuuden myyn-
nistä saatuja tuloja käytettäisiin infrahankkeisiin sekä tutkimus-, kehitys- ja innovaatiopa-
nostuksiin. Pettymys oli suuri, kun paljastui, että todellisuudessa hallitus aikoo rahoittaa
hyvin vähän investointiluonteisia hankkeita. Strategisia painopisteitä ei tunnu olevan,
juoksevia, pysyviä menoja lisätään.

Kuitenkin, pääministeri Rinne, sanoitte vielä hallitusneuvottelujen aikana uskovanne,
että hallitus laittaa useita junaratahankkeita liikkeelle. Näitä on esimerkiksi Tampereen alle
tunnin juna. Miten on? Valtiovarainministeri Lintilä kuitenkin ilmoitti Aamulehdessä lau-
antaina, että isoista raidehankkeista tällä hallituskaudella voidaan panna liikkeelle vain Tu-
run tunnin juna. [Puhemies koputtaa] Miten on, onko Tampereen alle tunnin junalla vielä
toivoa?

15.07 Anne-Mari Virolainen kok (vastauspuheenvuoro): Arvoisa rouva puhemies! To-
dellakin, tässä hallitusohjelmassa on paljon hyviä tavoitteita, ja toivon, ettei tämä hiipuva
talouskasvu hankaloittaisi näiden tavoitteiden saavuttamista — se on meidän kaikkien suo-
malaisten etu.

Te piinasitte aika kovastikin ja vaaditte kehitysyhteistyörahoituksen nostamista 0,7 pro-
senttiin bruttokansantuotteesta, kun kävimme tässä salissa keskustelua kehitysyhteistyön
tulosraportista viime marraskuussa. Ja nyt te olette kirjanneet tänne, että te nostatte huma-
nitäärisen avun tasoa, nostatte rahoitusta kehitysyhteistyöjärjestöille, mikä on erinomai-
nen asia, samoin kuin tämä kirjaus siitä, että Suomi laatii aikataulutetun tiekartan YK-ta-
voitteiden saavuttamiseksi. Kun teidän vaatimus oli niin kova silloin marraskuussa, niin ul-
koministeriössä tehtiin laskuharjoitus siitä, miten 0,7:n taso saavutetaan.

Kysyisinkin, mikä on se aikataulutus, että me saamme sen nähtäväksi, miten rahat eri
vuosille jaetaan.

15.08 Erkki Tuomioja sd (vastauspuheenvuoro): Arvoisa puhemies! Kun tätä keskuste-
lua kuuntelee, niin saa todella sen käsityksen, että tämä on hyvin toiveita herättävä ohjel-
46



Pöytäkirjan asiakohta PTK 15/2019 vp
ma — jopa opposition puheenvuoroissa todetaan tämä, ja niinhän se tietysti onkin. Mutta
sitten hiipii kuvaan se, että pyritään osoittamaan, että tämän toteuttaminen on mahdotonta.
Pahimmillaan se kuulostaa jo itse itseään toteuttavalta ennusteelta, kun toivotaan, että näin
ei onnistuisi, jotta päästäisiin takaisin siihen oikeiston rakastamaan leikkausohjelmaan.
Totta kai työllisyys on tässä avainasemassa, mutta se ei ole tietysti yksinomaan Suomen
hallituksen toimenpiteistä kiinni. Onko silloin mahdotonta ymmärtää sitä, että heikko työl-
lisyyskehitys ei milloinkaan parane lisäleikkauksilla, vaan päinvastoin edellyttää uusia in-
vestointeja [Ben Zyskowicz: Mitä se Lintilä puhuu!] ja kysynnän ylläpitämistä? Olen iloi-
nen siitä, että hallitusohjelmassa on myöskin tämä huomioitu poikkeuksellisten tilanteiden
varalta. Muuten olen tyytyväinen tähän vero-ohjelmaan, mutta olisin mielelläni nähnyt,
että minun tulotasolla olevat ihmiset olisivat myös saaneet osallistua vähän enemmän yh-
teisiin talkoisiin.

15.10 Markku Eestilä kok (vastauspuheenvuoro): Arvoisa rouva puhemies! Kyllä tämä
ohjelma on toiveita herättävä, ja tottakai meidän täytyy maan uudelle hallitukselle toivot-
taa menestystä — toivottavasti pääsette niihin tavoitteisiin. Jotta tämä keskustelu olisi jär-
kevää muutaman vuoden kuluttua — jos satutte istumaan muutaman vuoden siellä aitios-
sa, arvoisat ministerit — niin täytyy ainakin henkilökohtaisesti esittää epäilys, kun te heti
lisäätte pysyviä menoja. Ja sitten se tuloautomaatti, minkä pitäisi perustua työllisyyden
nostoon — te ulkoistatte samantien nämä pelisäännöt. Tämä on aika paha ristiriita ainakin
minun mielestäni, ja minä ennustan, että te aloitatte tuolla politiikalla ja tuolla asenteella
heti velkakierteen. Voin olla väärässä ja minä pyydän sitten anteeksi muutaman vuoden
kuluttua, mutta minä väitän, että tuolla pelillä yleensä talouden kuntoon saattaminen, jul-
kisen talouden tasapainoon saattaminen, ei onnistu.

Keskustalle sanoisin, että miten te voitte väittää, että koko maata pidetään asuttuna. Nos-
tatte polttoaineveroa, lämmityksen veroa, sähköveroa on nostettu jo monen hallituksen ai-
kana yli 200 prosenttia, [Satu Hassi: Sähköveroa ei nosteta!] siirtomaksut nousevat. Siellä
[Puhemies koputtaa] olevat ihmiset, jotka tarvitsevat autoa ja asuvat omakotitaloissa, ovat
[Puhemies koputtaa] teidän maksumiehiä.

15.11 Antti Kurvinen kesk (vastauspuheenvuoro): Arvoisa puhemies! Käydään heti läpi
yksi ikävä asia. Valitettavasti jonkin verran polttoainevero nousee. Se on 5 senttiä alvi yh-
distettynä diesel- tai bensapumpulla, [Kokoomuksen ryhmästä: 250 miljoonaa!] 5 senttiä
se on tavalliselle autoilijalle, sille työssä käyvälle rouvalle, 5 senttiä pumpulla, indeksiko-
rotuksen verran, sen me joudumme valitettavasti tekemään.

Sen sijaan omakotitalossa asuvan rouvan osalta ensimmäisen kerran kiinteistöverotusta
tullaan tarkastelemaan sillä tavalla, että a) katsotaan todellinen kiinteistön arvo ja b) katso-
taan myöskin, mikä on kiinteistönomistajan todellinen maksukyky, eli verotetaan vähän
enemmän kasvukeskusten keskustassa olevaa lasikiinteistöä ja vähän vähemmän sitten
mökkiä siellä kylällä.

Alueellistamislainsäädäntö esimerkiksi uudistetaan, niin että ei tulisi sellaisia huteja,
mitä on joillakin aiemmilla vaalikausilla tapahtunut. Väylähankkeita toteutetaan.

Ja pakko kysyä kokoomukselta, kun te haluatte vähentää tulevaisuusinvestointeja: kum-
pi vedetään listalta pois, Turun juna vai Tampereen juna? Päättäkää siellä ryhmähuonees-
sa: Turun juna vai Tampereen juna pitää jättää pois? [Hälinää — Puhemies koputtaa]
47



Pöytäkirjan asiakohta PTK 15/2019 vp
15.12 Leena Meri ps (vastauspuheenvuoro): Arvoisa puhemies! Täällä ihmetellään sitä,
mitä varten oppositio ei tue hallituksen hyviä ehdotuksia muun muassa työllisuuden paran-
tamisesta, joka on yksi keino, johon tämä koko paletti nojaa. Mielellään niitä voisi vaikka
kannattaa, mutta kuten pääministeri Rinne sanoi, niin niitä ei oikein hirveästi vielä ole. Eli
hyvin vaikea tässä on ottaa kantaa puolesta tai vastaan. Mielestäni se on hallituksen tehtä-
vä tuoda niitä työllistämiskeinoja. Ainoa konkreettinen, minkä löydän, oikein konkreetti-
nen, on se, että kielteisen turvapaikkapäätöksen saaneet kyllä laitetaan töihin, ja tämä oli
teidän vaalilupauksenne vaalitenteissä, jota sitten ehkä korjailitte.

Samaten olin ministeri Harakan kanssa Ylen radiotentissä. Puhuitte näistä veropohjan
laajennuksista, ja kysyin, voitteko te suoraan sanoa, että te puhutte kuluttajaveronkorotuk-
sista, ja te ette ainakaan siinä radiotentissä vastannut. Kyllä minä tämän arvasin, ja nyt täs-
sä sitten tulee se, mitä pahimmillaan pelättiin.

Kerrotteko te näistä työllistämistoimenpiteistä konkreettisemmin, vai ovatko ne lähinnä
laittomasti maassa olevien työllistämistä?

15.13 Sinuhe Wallinheimo kok (vastauspuheenvuoro): Arvoisa puhemies! Työllisyyttä
voi nostaa monin eri keinoin, ja itse asiassa viime kaudella Sipilän hallituksessa meillä oli
hyvin kunnianhimoinen norminpurkuohjelma. Itse asiassa kiitän hallitusta siitä, että sieltä
ei nyt vedetty pois kauppojen aukiolojen vapauttamista tai koeaikojen pidennystä tai takai-
sinottovelvollisuuden lyhennyksiä. Irtisanomissuojankaan helpotusta ei itse asiassa ole pu-
rettu, eli hyvä niin.

Mutta paljon keinoja olisi nimenomaan norminpurkupuolella, joita mielestäni tässä hal-
litusohjelmassa ei ole ollenkaan. Itse asiassa yhden löysin, ja se oli se, että parsinavetoista
nyt luovutaan. En tiedä sen työllisyysvaikutusta, mutta tuntuu, että se ei ehkä kuitenkaan
tuhansia työpaikkoja tule luomaan. Esimerkiksi ulkomaisten työntekijöiden saatavuushar-
kinta olisi yksi semmoinen mahdollinen, josta voisi kannattaa aloittaa, koska näillä aidosti
on työllisyysmerkityksiä, ja oppositiosta tulemme kyllä auttamaan teitä tässä työssä.

15.14 Elinkeinoministeri Katri Kulmuni (vastauspuheenvuoro): Arvoisa rouva puhe-
mies! Täällä äsken tuli edustaja Eestilän puheenvuorossa esille sähkönsiirtohinnat. Itse
asiassa hallitusohjelmaanhan on kirjoitettu siirtomaksuista kirjaus, että ”selvitetään mah-
dollisuus rajoittaa nykyisestään sähkönsiirtomaksujen vuotuista korotusta”. Eli päinvas-
toin, on tarkoitus selvittää, mitä niille varsin suurille korotuksille voitaisiin tehdä.

Myös aikaisemmassa vaiheessa keskustelua tuli esille teollisuuden kilpailukyky, ja on-
kin varsin tärkeää, että siitä kannetaan huolta kansainvälisesti ja kansallisesti. Tosiaan, hal-
litusohjelmaan on kirjattu, että Suomi haluaa olla ensimmäinen fossiilivapaa hyvinvoin-
tiyhteiskunta, ja se vaatii silloin myös meidän teollisuutemme sähköistämistä ja kohti hii-
lineutraalisuutta etenemistä. Se, että tuonne on kirjattu polku siihen, että mennään myös
teollisuuden sähköverossa kohti EU-minimiä, on itse asiassa meidän teollisuudellemme
erittäin merkittävä kilpailuvaltti. Se tuo meidät samaan sarjaan Saksan ja Ruotsin kanssa.
Lisäksi tietenkin täytyy muistaa se, että kunnianhimon taso on varsin korkea, kun puhu-
taan siitä, miten meidän teollisuutemme voisi saavuttaa hiilineutraalisuuden. Jos Suomi
pystyy ensimmäisenä hyvinvointiyhteiskuntana ja teollistuneena maana löytämään tien sii-
hen, miten myös teollisuus pääsisi irti fossiilisista polttoaineista, minulla ei ole epäilystä-
kään, etteikö se olisi ihan valtava kilpailuetu meidän teollisuudellemme myös kansainvä-
48



Pöytäkirjan asiakohta PTK 15/2019 vp
lisesti. Jos Suomi pystyy tekemään sen, ei epäilystäkään, etteivätkö muutkin teollisuus-
maat olisi siitä kiinnostuneita.

Ehkä haluan kommentoida tässä vaiheessa myös yleisesti tähän talouskehitykseen ja ta-
louskasvuun liittyviä asioita. Jonkin verran salikeskustelussa on tullut esille yrittäjyyteen
liittyviä seikkoja, ja — kuten edustaja Pirttilahti taisi todeta puheenvuorossaan — erittäin
monia yrittäjyyteen, paikallisen sopimisen edistämiseen liittyviä asioita on kirjattu tähän
hallitusohjelmaan: yrittäjyysstrategiaa, kotimaisen omistajuuden ohjelmaa, viennin ja kas-
vun ohjelmaa ja monia muita merkittäviä kohtia.

Lisäksi vielä koko kansallisen kehityksen ja kasvun osalta haluan todeta sen, kun vas-
taan myös aluekehityksestä ja aluepolitiikasta, että on ehkä hyvä miettiä sitä, mitä sillä
aluepolitiikalla tarkoitetaan. Hallitusohjelmaan on kirjoitettu se suunta tahdosta. Aluepoli-
tiikan tavoitteena on alueiden välisen ja kuntien sisäisen eriytymisen vähentäminen, ja se
on näin ollen myös tämän hallituksen ohjenuora koko Suomen kehityksen eväiden kasvat-
tamiseksi.

15.17 Sanni Grahn-Laasonen kok (vastauspuheenvuoro): Arvoisa puhemies! Haluan
toivottaa ensi alkuun voimaa ja viisautta uudelle hallitukselle vastuullisissa tehtävissä ja
monissa niissä hyvissä aikomuksissa, joita teidän ohjelmastanne kyllä kiistatta löytyy.

Sen sijaan se ongelma liittyy, niin kuin on hyvin keskusteluissa käynyt esiin, talouteen ja
työllisyyteen ja sen uskottavuuteen. Haluaisimme tukea teitä monissa niissä rakenteellisis-
sa uudistuksissa, joita suomalaisen työllisyyden vahvistamiseksi tarvittaisiin, mutta se on
kovin vaikeaa, koska niitä ei tästä ohjelmasta löydy. Ja sen takia teen muutaman ehdotuk-
sen, joihin toivon, että voitaisiin harkita tartuttavan.

Ensinnäkin perhevapaauudistus niin, että se aidosti myöskin lisäisi ja vahvistaisi naisten
työmarkkina-asemaa ja työllisyyttä. Ulkomaisen työvoiman saatavuusharkinnasta luopu-
minen on monien, esimerkiksi pk-yritystenkin, toivoma ratkaisu. Työn verotuksen merkit-
tävä keventäminen toisi lisää kannusteita ja palkitsisi ahkeruudesta niitä ihmisiä, jotka aa-
mulla heräävät ja lähtevät töihin. Ja sitten osaavan työvoiman saatavuus, jatkuva oppimi-
nen: siihen hallitusohjelmassa on hyvin vaatimattomasti toistaiseksi keinoja ja rahoitusta,
siltä odotamme paljon. Sitten myöskin esimerkiksi varhaiskasvatusmaksujen alentaminen
ja oppisopimuskoulutuksen kehittäminen.

Nyt loppuun vielä haluan esittää kysymyksen, joka liittyy varhaiskasvatukseen ja var-
haisiin vuosiin. Mihin jäi se kaikkein vaikuttavin toimi eli kaksivuotinen esiopetus? Mihin
se unohtui?

15.19 Jouni Ovaska kesk (vastauspuheenvuoro): Arvoisa rouva puhemies! Kyllähän
tämä ohjelma ennen kaikkea katsoo tulevaisuuteen. Tässä ehkä muutoksena on se, että
tuosta kokoomusjohtoisesta koulutuspolitiikasta, joka on aika hyvin ollut hankevetoista ja
poukkoilevaa, nyt mennään koulutuspolitiikkaan, joka on ennen kaikkea pitkälle 2030-lu-
vulle katsovaa. Sitä varten luodaan juuri tämä osaamisen ja oppimisen tiekartta. Siinä kes-
kitytään ennen kaikkea siihen perusopetukseen ja sen vahvan perustan luomiseen, ja yri-
tämme tehdä kaikkemme, jotta se eriarvoisuus, joka tuolla luokkahuoneissa näyttää kasva-
van, saadaan käännettyä ja pysäytettyä ja ennen kaikkea saamme oppimistulokset nou-
suun.

Minä ymmärrän hyvin sen, että kokoomusta täällä salissa ärsyttää, koska te ehkä pela-
sitte korttinne väärin ja jäitte hallituksesta ulkopuolelle. Mutta ei hätää, me keskustassa
49



Pöytäkirjan asiakohta PTK 15/2019 vp
olemme saaneet monia tavoitteita läpi, mitkä te myös allekirjoitatte. Meillä keskustassa oli
10 kynnyskysymystä, joista 11 saatiin läpi. [Naurua]

15.20 Kai Mykkänen kok (vastauspuheenvuoro): Arvoisa puhemies! Täällä on nyt use-
aan kertaan hallituspuolueiden taholta ikään kuin lyöty kättä, että eikö nyt kelpaa osaamis-
panostukset. Jos täällä olisi jossain se osaamismiljardi, niin se kelpaisi meille vallan hyvin.
Täällä on 200 miljoonaa euroa näitä pysyviä menolisäyksiä osaamiseen plus sitten 730 mil-
joonaa euroa kolmelle vuodelle jaoteltuna, jolloin seuraavina kolmena vuonna on 450 mil-
joonaa euroa, jos ne tasaisesti jaetaan. Mutta sitten ne loppuvat tosiaan. Kolmen vuoden
päästä irtisanotaan opettajia ja niin edelleen. Sitä hankemaailman ikään kuin lyhyttempoi-
suutta, jota tässä äsken juuri kritisoitiin, nyt tuotte kolmella neljäsosalla teidän panostuk-
sista tähän lisää. Samoin vanhustenhoitoon, ilmastoon — kun alkupuheenvuorossa, päämi-
nisteri, muistaakseni nämä kolme teemaa sanoitte — kyllä, vastaus on kyllä, lähdemme
näissä sitoutumaan yhteistyöhön, mutta se edellyttää, jos nämä halutaan kestävästi hoitaa,
että sitten vastaavasti muihin asioihin ei voida sirotella. Ei ole 115 viivaa, vaan ehkä 20 vii-
vaa lisämenoja. Ne tehdään kestävästi vuosikymmeniksi. Ei niin, että vähän aikaa lämmit-
tää kaikkialta ja sitten kylmää oikein kunnolla.

15.21 Sosiaali- ja terveysministeri Aino-Kaisa Pekonen (vastauspuheenvuoro): Arvoi-
sa rouva puhemies! Edustaja Grahn-Laasonen nosti esiin tuon perhevapaauudistuksen ja
peräänkuulutti hallitukselta kunnianhimoa, ja sitä meillä todellakin tähän uudistukseen liit-
tyen on luvassa. Kuten hallitusohjelmassa on kirjattu, hallitus toteuttaa yhdessä työmark-
kinaosapuolten kanssa kunnianhimoisen perhevapaauudistuksen, jonka tarkoituksena ja
tavoitteena on nimenomaan perhevapaiden ja hoitovastuun tasaaminen ja tasainen jako
molempien vanhempien kesken. Perheiden valinnan ja joustojen mahdollisuudet tulevat li-
sääntymään tässä mallissa. Tämä uudistus lisää merkittävästi sukupuolten välistä tasa-ar-
voa, ja samalla myöskin huomioidaan monimuotoiset perheet.

Huomasin mediasta aamulla, että kokoomuksesta leviteltiin jo mustia pilviä perheva-
paauudistuksen ylle rahoituksen osalta, mutta kuten tiedätte, palkkaan sidottujen vapaiden
eli ansiosidonnaisten äitien ja isien vapaiden rahoitus tulee valtaosaan työtulovakuutuksen
kautta, ja siinä isoimpia rahoittajia ovat palkansaajat ja työnantajat, ja valtion osuus on vain
noin alle 10 prosenttia. Siksi onkin erittäin tärkeää, että me teemme tämän uudistuksen ja
se valmistellaan kolmikantaisesti hallituksen periaatteiden pohjalta. Tämä on kunnianhi-
moinen, myönnän sen, mutta meillä on kaikki eväät onnistua.

Puhemies! Ihan muutama sana vielä näistä pienimmistä eläkkeistä, kun nekin ovat täällä
salissa nousseet tänään esiin. Ne nousivat esiin myös tuolla vaalikentillä, ja ne nousivat
esiin myös tuolla Säätytalolla, ja me haluamme tähän huoleen myöskin vastata. Eli pienten
eläkkeiden korotuksia on alettu jo valmistella ensimmäisten lakien joukossa sosiaali- ja
terveysministeriössä. Tälle hallitukselle on tärkeää, että kaikista pienituloisimmat eläkeläi-
set saavat euromääräisen korotuksen. Me tarvitsemme sellaisen mallin, joka on hyvä ja
joka myöskin huomioi erilaiset etuuskokonaisuudet ja jossa myös kannustinloukut välte-
tään. Ja kuten todettua, valmistelu on jo aloitettu sosiaali- ja terveysministeriössä, ja toteu-
tus tehdään mahdollisimman pian, kuitenkin niin, että voimme noudattaa hyvää lainsää-
däntöä, jota täällä olemme myös itse peräänkuuluttaneet.
50



Pöytäkirjan asiakohta PTK 15/2019 vp
15.24 Elina Lepomäki kok (vastauspuheenvuoro): Arvoisa puhemies! Emme tästä halli-
tusohjelmasta löytäneet tarkempia tase- tai tuloslaskelmia, mutta kun tässä laskin tulitik-
kuaskin kanteen, niin näyttää siltä, että seuraavan neljän vuoden aikana velkaa tulee val-
tiolle ja kunnille viitisentoista miljardia lisää. Tämän lisäksi myydään 3 miljardin edestä
omaisuutta, mikä tarkoittaisi sitä, että valtion ja kuntien tase heikkenee 18 miljardia. Tä-
män lisäksi ihmisiltä kerätään toisaalta veroina ja nousevina sosiaaliturvamaksuina 5 mil-
jardia tulevan kauden aikana.

Aika heppoiselta näyttävät siihen nähden nämä investoinnit ja ne panokset, joita hallitus
ohjelmassaan lupailee. Siellä on paljon hyviä asioita, mekin olemme niitä kiitelleet, mutta
ikävä kyllä tämä tulevaisuus on rakennettu hauraalle jäälle.

15.25 Riikka Purra ps (vastauspuheenvuoro): Arvoisa puhemies! Tässä hallituspuolueet
ovat ihmetelleet, miksi me emme kiitä esimerkiksi sitä, että on laitettu panostuksia nyt kou-
lutukseen. Meitä ei varsinaisesti kiinnosta se, että te olette laittaneet niitä siihen koulutus-
nimen alle, [Paavo Arhinmäki: Teitä ei varsinaisesti kiinnosta koulutus ylipäätään!] vaan
meitä erityisesti kiinnostaa se, että näitä rahoja käytetään siellä tehokkaasti. Me emme oli-
si tehneet valintaa oppivelvollisuuden pidentämisestä, me olisimme keskittyneet peruskou-
luun, nimenomaan opetuksen ja opettajien lisäämiseen [Jukka Gustafsson: Mekin keski-
tymme myös peruskouluun!] ja näiden erityisryhmien auttamiseen, jotka koulusta tällä het-
kellä putoavat.

Toisaalta tämä työllisyyskeskustelu on aivan hysteeristä. Tässä maassa ei ole yhtä ainut-
ta ihmistä, joka vastustaisi sitä, että meidän pitäisi saada työllisyysastetta nousemaan. Mil-
lä keinoilla sitä saadaan nousemaan? Tässä maassa kun menee yhdeksi tunniksi töihin, niin
pääsee työllisten joukkoon. Mikä vaikutus tällä on julkiselle taloudelle? Silläkö te inves-
toitte eteenpäin? Siihenkö tämä nojaa?

Samalla, kuten edustaja Meri täällä aiemmin totesi, te haluatte antaa työlupia nimen-
omaan kielteisen turvapaikkapäätöksen saaneille, mutta tämä valitettavasti ei ole kovin po-
sitiivista julkisen talouden kannalta. Jos maahan tulee vaikkapa 10 000 työikäistä maahan-
muuttajaa, [Puhemies: Aika!] huoltosuhde per nuppi paranee, mutta jos heidän työllisyys-
asteensa on 10 prosenttia, niin siellä on 1 000 työntekijää ja 9 000, [Puhemies koputtaa]
jotka ovat ulkopuolella.

15.26 Veronika Honkasalo vas (vastauspuheenvuoro): Arvoisa puhemies! Tartun näihin
koulutukseen liittyviin puheenvuoroihin, joita edustaja Grahn-Laasonen ja edustaja Purra
täällä nostivat esille. Me varmaan jaamme yhdessä sen huolen siitä, että varhaiskasvatuk-
sen osallistumisastetta pitää nostaa. Suomi laahaa tällä hetkellä vakavasti perässä muita
Pohjoismaita. Itse näen järkevänä politiikkana sellaisen, jossa aluksi selvitetään, mitkä kei-
not olisivat osallistumisasteen nostamiseksi niitä kaikkein parhaimpia. Ja jos katsotte hal-
litusohjelman sivua 163, niin siellä selkeästi on kirjaus, että selvitetään kaksivuotisen esi-
opetuksen toteuttaminen osana kokonaisuutta. Mutta on selvää, että tämä ei pelkästään rii-
tä.

Edustaja Purra, jos luette hallitusohjelmaa tarkasti, sieltä myös löytyvät investoinnit esi-
merkiksi perusopetukseen, mittava tasa-arvo-ohjelma, [Paavo Arhinmäki: Kannattaa lu-
kea hallitusohjelma, niin voi kritisoida vapaammin!] eli sikäli ei pidä paikkaansa tämä, että
ei koulutukseen järkevällä tavalla satsattaisi.
51



Pöytäkirjan asiakohta PTK 15/2019 vp
15.28 Sisäministeri Maria Ohisalo (vastauspuheenvuoro): Arvoisa puhemies! Edustaja
Purralle: On yksilön, yhteiskunnan ja myös työnantajien etu, että täällä olevat, jo työllisty-
neet kielteisen turvapaikkapäätöksen saaneet voivat nykyistä joustavammin saada oleske-
luluvan työn perusteella. Näin on kirjattu hallitusohjelmaan, ja tämä on osa sitä laajaa pa-
kettia, jossa pohditaan, kuinka ulkomailta tänne tulevan työvoiman työskentelyä Suomes-
sa helpotetaan.

Kestävyysvaje, matala syntyvyys, ylipäätään ikääntyminen ovat kysymyksiä, joihin
meidän täytyy suomalaisena yhteiskuntana vastata, ja tässä ulkomainen työvoima on myös
yksi selkeä kysymys. [Olli Immonen: Haluatteko halpatyövoimaa?] Ja tässä ihan keskeistä
on se, mikä täällä myös mainittiin aiemmin, että turvapaikkaprosessi on heikko. Kyllä,
olemme samaa mieltä: ihmisoikeudet, perusoikeudet eivät siellä toteudu. Me haluamme
korjata sen prosessin niin, että jokainen saa kunnollisen käsittelyn.

15.29 Petteri Orpo kok (vastauspuheenvuoro): Arvoisa rouva puhemies! Sinänsä hyvää
keskustelua. Tämä yksi asia minun vielä pitää varmistaa, ja esitän kysymykseni pääminis-
teri Rinteelle ja valtiovarainministeri Lintilälle. Pääministeri Rinne, sanoitte siis, että ei py-
syviä menoja ennen pysyviä tuloja. Kun ymmärrän, että hallituksen talouspolitiikka ja
työllisyyspolitiikka on rakennettu niin, että elokuussa 2020 tarkastetaan nämä työllisyys-
toimet, niin onko nyt niin, että te ette tee näitä pysyviä menolisäyksiä silloin elokuun bud-
jettiriihessä, jos ei ole ensin pysyviä tuloja eli valtiovarainministeriön todentamia oikeita
työllisyyskeinoja? Tämä on erittäin merkittävä kysymys, ja mielestäni siihen pitää saada
selkeä vastaus.

Ensimmäinen varapuhemies Tuula Haatainen: Otetaan tähän vielä muutama puheen-
vuoro ja sitten vastauspuheenvuoro pääministeri Rinteelle.

15.30 Antti Kurvinen kesk (vastauspuheenvuoro): Arvoisa puhemies! Jäin ihmettele-
mään edustaja Grahn-Laasosen puheenvuoroa tuossa vähän aiemmin, kun kerroitte, että
olisi pitänyt tehdä kunnollinen perhevapaauudistus. Olisi mukava kuulla, mikä se kunnol-
linen perhevapaauudistus sitten oikein olisi. Minusta ministeri Pekonen kertoi oikein hy-
vin sen, mitä me olemme ajatelleet Säätytalolla, ja sehän on sellainen uudistus, joka kan-
nustaa työllistymiseen ja töihin menemiseen, mutta se antaa edelleen mahdollisuuden va-
lita, millä tavalla siellä perheessä lapsenhoitoasiat järjestetään. Pitäisikö pakottaa lapsia
päiväkotiin, sekö on se keino, että pakotetaan päiväkotiin? Sekö on sitä valinnanvapautta ja
ihminen edellä -linjaa, ihmettelen. Silläkö tavalla se olisi pitänyt toteuttaa?

Kotihoidon tuki säilyy. Hallitusohjelmassa on selkeät kirjaukset siitä, että kotihoidon
tuki säilyy mahdollisuutena, ja se on erittäin tärkeä monelle nuorelle perheelle tällä hetkel-
lä. Sitä käyttää myös moni koulutettu ihminen tällä hetkellä, he haluavat olla pari vuotta
kotona lapsen kanssa. Ihmettelen, mitä pahaa siinä oikein on.

15.31 Juha Mäenpää ps (vastauspuheenvuoro): Arvoisa puhemies! Hyvät punavihreät
kansanrintamahallituksen ministerit! Täällä puheenvuoroissa on tullut esiin, muun muassa
Guzenina puhui siitä, että tämä on nyt... [Sosiaalidemokraattien ryhmästä: Edustaja Guze-
nina!] — Anteeksi, edustaja Guzenina puhui siitä, että tässä hallitusohjelmassa ihminen on
keskiössä. Sitten täällä ovat tulleet myös esiin sanat ”perustuu tutkittuun tietoon”. Ihmet-
telen sitä, että täällä on vihreä puolue tämmöisessä hallituksessa, joka on kirjoittanut hal-
52



Pöytäkirjan asiakohta PTK 15/2019 vp
litusohjelmaan seuraavasti: ”Tuulivoiman osuutta Suomen energiantuotannosta kasvate-
taan.” Te raiskaatte Suomen luontoa aivan sieltä kansallispuistojen vierestä, [Paavo Arhin-
mäki: Ja lepakotkin räjähtelee!] ja minä ihmettelen sitä, kun tästä asiasta ei ole tutkittua tie-
toa. Kun täällä ei ole tehty terveysselvitystä tuulivoiman vaikutuksista ihmisten tervey-
teen, niin miten te hallituksessa voitte kirjoittaa tällaista? Minä toivon suuresti, että [Puhe-
mies koputtaa] te ette lähde edistämään tätä ennen kuin tämä terveysselvitys on tehty.

15.32 Antti Lindtman sd (vastauspuheenvuoro): Arvoisa puhemies! Tämän keskustelun
aluksi oppositiojohtaja Orpo totesi, että vastuullinen oppositio ei toimi niin, että se kritisoi
kaikkea, mitä hallitus tekee, mutta edelleenkin tämä kysymys on täällä ilmassa, että kel-
paavatko nämä pysyvät menolisäykset esimerkiksi osaamiseen ja koulutukseen kokoo-
mukselle vai eivät. Lähes jokaisessa puheenvuorossaan Orpo syyttää hallitusta vastuutto-
masta talouspolitiikasta, ja vain vähän sen jälkeen ryhmäpuheenjohtaja Mykkänen täällä
sanoi, että nämä koulutuspanostukset ovat aivan liian pieniä. Entinen kehitysministeri ky-
seli, että eikö tähän 0,7:n kehitysyhteistyörahoitukseen päästä riittävän nopeasti. Ja lukui-
sia muita esimerkkejä.

Puheenjohtaja Orpo, vastatkaa nyt koko joukkueenne puolesta: Nämä pysyvät menoli-
säykset, tämä vähän reilu miljardi, joka on suurin piirtein sama summa, jonka te olisitte ol-
lut valmis käyttämään pelkästään — pelkästään — verotuksen keventämiseen hyvätuloi-
sia eniten hyödyttävällä tavalla, ovatko nämä nyt liikaa vai liian vähän vai jotain siltä vä-
liltä?

15.34 Paavo Arhinmäki vas (vastauspuheenvuoro): Arvoisa rouva puhemies! Täällä
edustaja Grahn-Laasonen kritisoi perhevapaauudistuksen toteuttamista. Jäin pohtimaan si-
tä, että edellisen kerran naisten ja miesten välistä tasa-arvoa perhevapaissa edistettiin sil-
loin, kun toimin tasa-arvoasioista vastaavana ministerinä, jolloin isien perhevapaita piden-
nettiin, isälle määriteltyä osuutta, ja sen lisäksi helpotettiin niiden käyttämistä. Kaikki esi-
merkit, sekä kotimaiset että kansainväliset, osoittavat, että nimenomaan kiintiöiminen on
se tapa, jolla tasa-arvoa parhaiten edistetään. No, nyt hallitusohjelmaan on kirjattu, että
perhevapaauudistus tehdään ja nimenomaan isille tulee lisää sitä kiintiöityä osuutta. Ihmet-
telen, kun te, edustaja Grahn-Laasonen, toimiessanne ministerinä Stubbin hallituksessa,
toimiessanne ministerinä Sipilän hallituksessa, ette saanut yhtä ainutta askelta tässä eteen-
päin. Kun hallitus on sen nyt tekemässä ja kuulimme ministeri Pekoselta, miten asia etenee
vauhdilla, niin miten tätä asiaa voi millään logiikalla kritisoida? [Antti Kurvinen: Hyvä ky-
symys!]

15.35 Ville Tavio ps (vastauspuheenvuoro): Arvoisa puhemies! Näen minäkin hyvää täs-
sä hallituksen ohjelmassa, [Paavo Arhinmäki: Oho, olette avannut sen lopulta!] ja on hyvä,
että SDP:kin ryhmäpuheenvuorossaan ikään kuin tunnusti perussuomalaisten johdokkuu-
den tässä kritiikissään. On hyvä, että pienituloisten huomioon ottaminen on tässä kautta
linjan tapahtuvaa, tai näin ainakin sanotaan. Toivoisin, että sitä selvitettäisiin kuitenkin,
mikä näiden veronnostojen vaikutus on juuri nimenomaan pienituloisiin, koska tässä oh-
jelmassa on nostettu myös selvästi pienituloisuus keskiöön. Nimittäin kun tupakan ja alko-
holin hinta nousee, niin se tietenkin vaikuttaa pienituloisiin ja koko siihen verokertymään,
koska on hyvin ristiriitaista se, että Suomessa nostetaan alkoholiveroa ja Virossa laske-
taan, jolloin se matkustajatuonti kasvaa. Eli onko se verokertymä myös sellainen, että se
53



Pöytäkirjan asiakohta PTK 15/2019 vp
hyödyttää? Ja se tulee myös tässä polttoaineverotuksessa selvästi kyllä esille, että kun pie-
nituloisilla on ne vanhat ja enemmän kuluttavat autot, niin olisi ehkä syytä tutkia ja selvit-
tää myös sitä, miten nämä korotukset oikeasti kohtelevat eri tuloluokissa olevia ihmisiä.

15.36 Mikko Kärnä kesk (vastauspuheenvuoro): Rouva puhemies! Aivan aluksi täytyy
todeta, että olen syvästi liikuttunut siitä, kuinka kokoomus on nyt huolissaan eläkkeistä ja
hoitajamitoituksesta. On todella hyvä, että olette myös tulleet tälle linjalle, ja toivon sitten,
että tukea tulee myös hyvälle hallitukselle näistä esityksistä.

Perussuomalaisilta olisin halunnut kysyä, kun te kritisoitte ryhmäpuheenvuorossa sitä,
että hallitus on muka siirtämässä rahaa Afrikkaan. Täällä on selkeä kirjaus, että Suomi oh-
jaa kehitysyhteistyörahoitusta muuttoliikkeen juurisyihin. Haluaisin kysyä: Eikö tämä ole
yhteinen tavoite? Eivätkö myös perussuomalaiset halua, että Afrikassa olosuhteet ovat sel-
laiset, että sieltä ei olla pakotettuja lähtemään liikkeelle? Muutenkin meillä on aivan erin-
omainen maahanmuuttopoliittinen ohjelma tällä hallituksella, ja olen siihen hyvin tyyty-
väinen. Myös tuo kuuden kuukauden katto turvapaikka-aikojen käsittelylle on hyvä asia,
samaten se, että lisätään turvallisuutta luomalla se jalkapantaseurantamahdollisuus kieltei-
sen päätöksen saaneille. [Ben Zyskowicz: Kyllä, jalkapannat on hyvä! Odotan, kun Ohisa-
lo tuo sen esille! — Naurua]

15.37 Anders Adlercreutz r (vastauspuheenvuoro): Ärade talman! Edustaja Grahn-Laa-
sonen sai jo vastauksen siihen, että perhevapaauudistus tosiaankin tulee. Ulkomaalaisen
työvoiman saatavuusharkintaprosesseja hallitusohjelman mukaisesti tullaan keventä-
mään. Se on hyvä asia. Se kokonaan tuskin poistuu, niin kuin ei poistunut edellisenkään
hallituksen aikana. Teollisuuden energiavero tosiaankin romahtaa, siirtohintoihin tullaan
puuttumaan, kaksinkertaisia verotuksia ei enää tule olemaan energian tallennusratkaisuis-
sa. Sekin on hieno asia.

Kiinteistöverosta on jonkun verran puhuttu, ja ajatus tämän kirjauksen takana on muun
muassa se, että kun on sellaista kiinteistöomaisuutta, vaikka saari tai luontoarvoiltaan suo-
jeltu alue tai joku muu, joka ei ole taloudellisesti käytettävissä hyväksi, siellä ei voi raken-
taa tai muuta, niin nyt tämä hallitus tarttuu siihen, jotta siitä ei tulisi kohtuuttomia kiinteis-
töveroseurauksia. Tämä on hyvä asia, eikö olekin, [Puhemies koputtaa] kokoomus?

15.39 Saara Hyrkkö vihr (vastauspuheenvuoro): Arvoisa puhemies! Minulla on vähän
surullisia uutisia kaikille niille, jotka kuvittelevat, että Suomi on jo tehnyt oman osansa il-
mastonmuutoksen torjunnassa — näin palatakseni tämän kaikkein suurimman ja vaikeim-
man tulevaisuuskysymyksen äärelle. Näinhän nimittäin ei ole. Me emme ole päästövähen-
nysten kärkikahinoissa, eikä itse asiassa sillä keskinäisellä kisailulla loppupeleissä ole
merkitystä, jos hiilen määrää ilmakehässä ei saada vähennettyä. Loppupeleissä ihmiskunta
häviää tai voittaa tämän kamppailun ilmastonmuutosta vastaan yhdessä. Sen takia Suomel-
la on aivan valtavan tärkeä rooli tehdä oma osansa ja työnsä ilmaston puolesta niin täällä
kotona kuin myöskin maailmalla. Siihen tämä hallitusohjelma luo onneksi toivoa, ja siihen
toivottavasti saadaan tukea myöskin opposition puolelta. Ja niin kuin ministeri Kulmuni
hyvin totesi: jos me täällä onnistumme, niin se on myöskin kilpailuvaltti ja kiinnostuksen
kohde ympäri maailman. Etenkin täällä kotona meidän tehtävämme on myös varmistaa,
että se nopea siirtymä kohti hiilineutraalia yhteiskuntaa toteutetaan oikeudenmukaisesti.
54



Pöytäkirjan asiakohta PTK 15/2019 vp
Viitaten ehkä vielä joihinkin aikaisempiin puheenvuoroihin, tämän hallituksen ohjelma
[Puhemies koputtaa] on täynnä vihreää politiikkaa, ja se vihreä [Puhemies: Aika!] politiik-
ka on tietysti aina järkivihreää politiikkaa.

Ensimmäinen varapuhemies Tuula Haatainen: Sitten viimeinen vastauspuheenvuoro,
edustaja Zyskowicz, ja sitten ministereille vastaus.

15.40 Ben Zyskowicz kok (vastauspuheenvuoro): Kiitos, arvoisa rouva puhemies! Onnit-
telut pääministerille ja uudelle hallitukselle. Mielestäni tässä hallitusohjelmassa on erittäin
paljon hyviä tavoitteita ja hyviä asioita, muun muassa nämä koulutuspanostukset, mihin
muun muassa opetusministeri Andersson puheenvuorossaan viittasi. Tässä hallitusohjel-
massa hämmästyttää kuitenkin se, että aikaisemmin, kun puhuttiin siitä, että valtion omai-
suutta myydään noin 3 miljardilla, niin yleisesti arvioitiin, että näin saadaan rahoitusta suu-
riin rautatieinvestointeihin. No, nyt kun tämä liite 12 on käsissämme, huomaamme, että
näistä rahoista siihen ei käytetä käytännössä lainkaan mitään. Sen sijaan tällaisina tulevai-
suusinvestointeina, jotka sitten loppuvat vuonna 22, mainitaan muun muassa maksuton eh-
käisy alle 25-vuotiaille, päihteitä käyttävien äitien palvelut, syöpäseulontaohjelma, am-
mattikoulujen opettajat ja niin edelleen. Kysyn, valtionvarainministeri Lintilä: onko todel-
la niin, että nämä pysyväisluontoiset lisäykset on tarkoitus lopettaa vuonna 22?

Ensimmäinen varapuhemies Tuula Haatainen: Ja nyt myönnän vastauspuheenvuorot,
ministeri Tuppurainen 1 minuutti ja sitten sen jälkeen pääministeri 5 minuuttia. Ministeri
Tuppurainen, olkaa hyvä.

15.41 Eurooppaministeri Tytti Tuppurainen (vastauspuheenvuoro): Arvoisa rouva pu-
hemies! Iloitsen siitä, että puheenvuorossa noteerattiin hallituksen vahva Eurooppa-poli-
tiikka. Suomi on EU-jäsenenä kokoaan suurempi maailmalla, ja se ei, edustaja Tavio, suin-
kaan kavenna Suomen itsenäisyyttä ja itsemääräämisoikeutta vaan päinvastoin antaa meil-
le enemmän mahdollisuuksia ratkoa globaaleja ongelmia. Ja kyllä, me olemme mukana ra-
kentamassa EU:n budjettia. Olemme tekemässä budjettia, joka tuo sekä Suomelle etua että
eurooppalaista lisäarvoa. Me lähdemme neuvotteluihin turvaamaan Suomelle tärkeät maa-
seudun kehittämisvarat, aluekehitysvarat, tutkimus- ja tuotekehyksen — kaiken sen, mistä
myös te, perussuomalaiset, olette paljon puhuneet. Ja kun lähdemme heinäkuun alusta Eu-
roopan unionin puheenjohtajan tehtävää hoitamaan, me teemme sen selkä suorana ja pää
pystyssä, Euroopan unionin jäsenmaana, tavoitellen kaikkea kestävän kehityksen mukais-
ta hyvää tulevaisuutta EU-kansalaisille niin Suomessa kuin koko tällä maanosalla.

Ensimmäinen varapuhemies Tuula Haatainen: Ministeriaitiossa vielä viittilöitiin. An-
nan minuutin mittaisen vastauspuheenvuoron ministeri Skinnarille, ja sen jälkeen päämi-
nisteri.

15.42 Kehitysyhteistyö- ja ulkomaankauppaministeri Ville Skinnari (vastauspuheen-
vuoro): Arvoisa puhemies! Kiitos edustaja Virolaiselle kysymyksestä liittyen kehitysavun
tiekarttaan ja Suomen kunnianhimoiseen tavoitteeseen päästä YK:n tavoitteisiin ja sille ta-
solle, minne Suomi kuuluu. Kyllä, edustaja Virolainen, Suomi haluaa olla kokoaan suu-
rempi maailmalla ja palauttaa sen tilan — mikä valitettavasti vuonna 2016 tehdyillä leik-
55



Pöytäkirjan asiakohta PTK 15/2019 vp
kauksilla tapahtui — ja se on kirjattu hallitusohjelmaan, ja me olemme siitä äärettömän yl-
peitä. Miten tämä tiekartta toteutetaan, millä aikataululla? Palaamme tähän asiaan sitten,
kun saamme tämän kokonaisuuden ja budjetin käytyä läpi, mutta on myös mahdollista, ar-
voisa oppositio, se, että me teemme sitä yhdessä. Se olisi yksi vaihtoehto, koska tämänkin
asian pitää olla ylivaalikautinen, ainakin vuoteen 2030 katsova kokonaisuus. Näin isosta
asiasta on kysymys.

Ensimmäinen varapuhemies Tuula Haatainen:  Sitten vielä ministeri Lintilä.

15.43 Valtiovarainministeri Mika Lintilä (vastauspuheenvuoro): Arvoisa rouva puhe-
mies! Edustaja Zyskowicz, kysyitte tästä investointien 3 miljardin 50 miljoonan osuudes-
ta. Kyllä ne ovat kertaluonteisia, jotka pääsääntöisesti loppuvat vuonna 22. Siellä on muu-
tamia poikkeuskirjauksia, mutta muuten ne ovat kertaluonteisia. Siitä, mitkä siellä on taus-
tat, tässä tuli minun mielestäni hyvä selvitys esimerkiksi ilmaisen ehkäisyn osalta, eli siel-
lä voi olla erilainen tausta, mitä ehkä siltä lukemalta tulee.

Sitten tässä kysyttiin raidehankkeista. Tällä hetkellä pisimmällä on Turun, koska siellä
suunnitelma aloitettiin jo viime kaudella. Se on pisimmällä. Ilmeisesti myös Riihimäki—
Tampere-väli on sellainen, johon pystyttäisiin lähtemään verrattain nopeasti. Se, mikä niit-
ten tekninen valmius on tällä kaudella, on vielä auki. Mutta LVM varmaan sitten omalta
osaltaan tulee sen täydentämään.

Ensimmäinen varapuhemies Tuula Haatainen:  Ja nyt sitten pääministeri Rinne, 5 mi-
nuuttia, olkaa hyvä. Pöntöstä voi käyttää sen puheenvuoron.

15.44 Pääministeri Antti Rinne: Arvoisa puhemies! Muutamia asioita:
Edustaja Orpo, meillä on työllisyyteen liittyen se isompi kokonaisuus, joka tuottaa 300

miljoonaa euroa mahdollisuuksia nostaa pysyviä menoja, jos se toteutuu. Siitä 1,9 miljar-
dista eurosta, joka tälle työllisyysvaikutukselle on arvioitu, osa on tätä julkisen talouden ta-
sapainottamista, joka ei mahdollista lisämenojen toteuttamista, vaan se on 300 miljoonaa
euroa sitä osuutta, joka mahdollistaa sen. Sitten meillä on 730 miljoonaa euroa veronkoro-
tuksia, jotka tulevat tästä listasta, joka löytyy täältä hallitusohjelmasta, jossa on myös ve-
ronkevennyksiä, ei pelkästään palkansaajille, eläkeläisille ja yrittäjille 200 miljoonaa eu-
roa vaan myöskin sitten esimerkiksi startupien henkilöstölle mahdollisuus saada henkilös-
töantia verotuksellisesti kevyemmin, jotta ne yritykset pystyvät palkitsemaan ja sitoutta-
maan henkilökuntaa. Ja arvonlisäverovelvollisuuden alarajan nostaminen 15 000:een, sen
tavoitteena se, että se vaikuttaa suoraan työllisyyteen, niin kuin se teki vuonna 2015 toteu-
tuessaan, 1 500 euroa nostettiin alarajaa. Elikkä meillä on siis 730 miljoonaa euroa lisättä-
vissä pysyviä tuloja, jotka mahdollistavat sen, että riippumatta tästä työllisyystavoitteen
liikkeellelähdöstä voidaan pistää osa niistä asioista käyntiin pysyvien menojen osalta. Mut-
ta lähtökohta on se, että hallituksen tavoitteena on nimenomaan se plus 60 000 uutta työ-
paikkaa, työllistä, jotta saadaan julkisen talouden tasapainoa vahvistettua ja saadaan näitä
välttämättömiä menonlisäyksiä toteutettua, jotta Suomi on kestävä yhteiskunta 2020-lu-
vun jälkeenkin.

Sitten liittyen tähän talouspolitiikan päätöksentekoon: se lähtökohta on se, että yksikään
näistä kertaluonteisista menoista ei lähde liikkeelle yksittäisen ministerin päätöksellä vaan
talouspoliittinen ministerivaliokunta valmistelee näitä kokonaisuuksia, sitä, mihin nämä
56



Pöytäkirjan asiakohta PTK 15/2019 vp
rahat käytetään, ja valtioneuvosto yleisistunnossa tekee päätöksen siitä, mihin näitä käyte-
tään — siis se 3 miljardia 50 miljoonaa euroa.

Sitten haluaisin vielä sanoa raidehankkeista, näistä isoista raidehankkeista: Täällä on to-
dettu hallitusohjelman sivulla 112: ”Hallitus pääomittaa Pohjolan Rautatiet Oy:tä tarpeen
mukaan ja käynnistääkseen jäljempänä luetellut rataverkon kehittämishankkeet niiden
täyttäessä edellä määritetyt perusteet”, elikkä siis ne perusteet, jotka liittyvät hankkeen
eteenpäin laittamiseen. ”Pääomitus toteutetaan julkisen talouden tasapainon ja menoke-
hyksen raameissa. Päärata ja sen laajennukset, Helsingistä lähteen suuntautuva rata (mu-
kaan lukien Espoon kaupunkirata) ja Helsingistä itään suuntautuva rata.” Nämä ovat kaik-
ki niitä isoja ratahankkeita, jotka pistetään liikkeelle Suomen Rautatiet Oy:n kautta. [Sofia
Vikman: Missä on rahat?] — Ne ovat täällä mukana. Kannattaa katsoa tarkemmin sen kak-
kosliitteen sisältä. Sieltä ne löytyvät. [Sofia Vikman: Ei ole! — Paavo Arhinmäki: Suoma-
laisesta Kirjakaupasta saa suurennuslaseja!] Sitten sanon vielä näin, että isoin osa näihin
liittyvästä rahoituksesta tulevalla vaalikaudella tulee olemaan suunnittelurahaa sen takia,
että ne eivät ole semmoisessa kunnossa, että niitä voidaan viedä vielä eteenpäin, mutta kyl-
lä niistä jotkut lähtevät aika nopeastikin liikkeelle. Odotan kovasti, miten paljon liikenne-
ja viestintäministerin ja valtiovarainministerin kanssa löytyy nyt tähän lisätalousarvioon
— joka tulee antaa kesäkuussa, itse asiassa ensi viikolla, eduskunnan käsiteltäväksi — niit-
ten hankkeiden eteenpäinviemismahdollisuuksia, siis ylipäätään liikenneinfrastruktuuriin.

Sitten minä vielä kolmantena — mittakaavaltaan vähän ehkä pienempi asia mutta ihmis-
ten kannalta aika tärkeä asia — nostan esille nämä siirtomaksut, joista on lyhyesti keskus-
teltu tässä. Meillä on periaatteessa yhteisymmärrys ja lähtökohtainen yhteisymmärrys sii-
tä, että näitten maan alle laitettavien verkkojen osalta niiden kuoletusaikaa, elikkä siis sitä
investointiin liittyvää kuoletusaikaa, tultaisiin pidentämään. Se vaikuttaa niitten siirtohin-
tojen tulevaisuuteen. Toinen asia, jota halutaan selvittää, on se, kuinka paljon voitaisiin
väljentää sitä määräystä siitä maan alle kaivamisesta, voisiko sitä jollakin muulla tavalla
toteuttaa, jotta päästäisiin siirtohinnoissa kevyempiin hinnoitteluihin. Sitten on myös ko-
rotuskatto tutkimisen alla tällä hetkellä. Tavoitteena on, että sähkönsiirtomaksut eivät mis-
sään tapauksessa nousisi, päinvastoin tulisi tilaa laskea niitä siirtomaksuja ihmisten näkö-
kulmasta. Ne ovat kohtuuttomia tällä hetkellä. — Kiitoksia, puhemies.

Ensimmäinen varapuhemies Tuula Haatainen:  Ja nyt tämän debattijakson jälkeen me
menemme puhujalistaan, ja jos ilmenee tarvetta vielä nostaa debattikeskustelu myöhem-
min tässä illan mittaan, niin se on mahdollista. Puhujalistaan, ja ensimmäinen puheenvuo-
ro, edustaja Heinäluoma, olkaa hyvä.

15.50 Eveliina Heinäluoma sd: Arvoisa puhemies! Suomalaiset äänestivät vaaleissa
muutoksen puolesta, ja nyt käsittelyssä olevassa hallitusohjelmassa näkyy tämä muutos oi-
keudenmukaisemman ja eriarvoisuutta vähentävän Suomen suuntaan. Nyt maailman his-
torian menestyksekkäintä keksintöä, pohjoismaista hyvinvointivaltiota, ryhdytään vahvis-
tamaan viime hallituskauden leikkausten jälkeen.

Hyvät kansanedustajat! Suomalaisten oikeudenmukaisuudentuntoa on koetellut erityi-
sen paljon vanhustenhoidon ympärillä käyty keskustelu. Siksi pidän tärkeänä, että hallitus
on viimein päättänyt kirjata hoitajamitoituksen lakiin. Henkilöstömäärän lisäys toteute-
taan asteittain etenevän kehittämisohjelman kautta. Tämä on järkevää.
57



Pöytäkirjan asiakohta PTK 15/2019 vp
Arvoisa puhemies! Eriarvoisuuteen keskeisesti vaikuttava asia on asuntopolitiikka. Suo-
mi ja etenkin pääkaupunkiseutu tarvitsevat tällä hetkellä enemmän kuin koskaan eriarvoi-
suutta kitkevää asuntopolitiikkaa sekä lisää kohtuuhintaisia asuntoja. Tämän totesi myös
eduskunnan tarkastusvaliokunta viime kauden lopussa valmistuneella yksimielisellä mie-
tinnöllä. Olen todella iloinen siitä, kuinka hyvin nämä asiat on huomioitu pääministeri Rin-
teen uudessa hallitusohjelmassa. Eriarvioisuuden vähentäminen on ohjelmassa asuntopo-
litiikan osalta avainasemassa. [Pia Viitanen: Se on hyvin tärkeää!]

Nopea muuttoliike kasvukeskuksiin luo alueiden tasapainoiselle kehittämiselle ja asu-
misen hinnan kasvun rajoittamiselle haasteita. Paine on etenkin Helsingin alueella erityi-
sen suurta. Sen vuoksi olen tyytyväinen siihen, että hallitusohjelmassa kaupunkiseuduilla
lisätään kohtuuhintaisten ARA-asuntojen tuotantoa. Tavoitteena on, että valtion pitkällä
korkotuella rakennettavien asuntojen uudistuotannon määrä on vähintään 10 000 uutta
asuntoa vuosittain, joista yli puolet Helsingin seudulle.

Tämän lisäksi hallitus aikoo käynnistää poikkihallinnollisen lähiöohjelman, [Pia Viita-
nen: Hyvin tärkeää!] jolla edistetään asukkaiden hyvinvointia ja osallisuutta sekä tähdä-
tään lähiöiden elinvoimaisuuden vahvistamiseen. Viimeksi tänään olemme saaneet lukea
huolestuttavia uutisia eri puolilta Suomea lähiöiden tilasta. Toivon tämän ohjelman otta-
van erityisesti huomioon Helsingin eri asuinalueet ja niiden erityispiirteet.

Hyvät edustajat! Kuten edustaja Lindtman ryhmäpuheessaan totesi, SDP näkee pohjois-
maisen hyvinvointivaltion reseptin rakentuvan sosiaalisesti, ekologisesti ja taloudellisesti
kestävän yhteiskunnan kautta. Ainekset löytyvät pääministeri Antti Rinteen hallitusohjel-
masta. Tämä ohjelma mahdollistaa sen muutoksen, jonka puolesta suomalaiset äänestivät
kevään eduskuntavaaleissa, muutoksen kohti Suomea, jossa kaikki pidetään mukana. —
Kiitos.

15.54 Arja Juvonen ps:  [Puhuja siirtyy vasemmalle puhujakorokkeelle. — Jukka Gus-
tafsson: Me välillä epäillään, että sydän on vasemmalla! — Minun sydämeni on erittäin oi-
kealla puolella — kiitos teidän, tehän meidät tuonne vielä erityisesti siirsitte — sydän on
paikallaan.]

Arvoisa rouva puhemies! Hyvät kansanedustajat! Arvoisa hallitus! Myös minä haluan
onnitella teitä: lämpimästi onnea vaativassa tehtävässä, kannatte raskaita salkkuja. Ja ihan
varmasti se, minkä taaksenne viime kaudella jätitte, sen edestänne löydätte, ja siitä tulee pi-
tämään oikealla oleva oppositio erittäin hyvän huolen.

Arvoisa rouva puhemies! Täällä nousi esiin pohjoismainen hyvinvointi ja pohjoismai-
nen yhteistyö, ja ilmastonmuutoksesta puhuttiin ihan ensimmäisenä. Haluan mainita sen,
että globaalit päästöthän maailmassa räjähtävät käsiin. Meidän tulee pitää huoli siitä, että
Suomessa teollisuus säilyy. Suomalainen savupiippu on ekoteko, ja se on erittäin tärkeää.

Meillä on täällä myös pohjoismaisen yhteistyön ministeri paikalla, ja haluaisinkin ky-
syä siitä, millä tavalla tulemme tai tulette edistämään pohjoismaisen äänen kuulumista
myös EU:ssa? On hyvin tärkeää, että myös meidän maiden välistä tiedonvaihtoa ja koor-
dinaatiota kansallisista energia- ja ilmastopolitiikkaan liittyvistä suunnitelmista paranne-
taan ja me saamme ajanmukaista tietoa näistä asioista.

Tämä hallitusohjelma on unelmien päiväkirja: siinä on paljon hyviä asioita ja siinä on
paljon toiveita. Siinä on toiveiden tynnyri, ja toki, ei ole huono asia unelmoida. Ja haluan
kiittää ihan aluksi, sillä siellä on henkilökohtaisesti ajamiani asioita, muun muassa saatto-
hoidon laadun parantaminen. On erittäin hyvä asia, että saattohoitoteema ei unohtunut täs-
58



Pöytäkirjan asiakohta PTK 15/2019 vp
tä hallitusohjelmasta. Siellä on myös syöpäseulonnat, joita olen täällä vuosikausia ajanut
— erittäin hyvä asia, kiitos siitä.

Mutta sitten siellä on myös näitä kysymysmerkkejä.
Me puhuimme kauden päättyessä hoitajamitoituksesta, ja siitä, että 0,7 on saatava kir-

jattua lakiin. Silloisessa yhteisessä oppositiossa — jotka nyt olette siellä hallituksessa —
pontevasti vaadimme, että 0,7. Silloinen sosiaali- ja terveysvaliokunnan puheenjohtaja il-
moitti, että se on kuukauden homma, se on yksi virke, yksi lause, vanhuslakia on mahdol-
lista korjata hyvin nopealla tahdilla, sinne on mahdollista saada se 0,7.

Nyt minä kuuntelen hyvin, hyvin huolestuneena. Olin viimeksi kolme viikkoa sitten te-
kemässä yövuoron. Olen tällainen ”hätähoitaja”, minun puhelimeni soi silloin, kun hoitaja
ei ole siellä paikalla. Mitä me tälle ongelmalle teemme? Pidän erittäin tärkeänä, että siirty-
mäajat ja kehitysohjelmat unohtuvat tästä keskustelusta ja että lähdemme aktiivisesti ja
pontevasti viemään sitä hoitajamitoitusasiaa eteenpäin. Sillä kyllähän se on niin, että jos se
puheen asteelle jää, ja mitä enemmän asia pitkittyy, niin sitten se varmasti myös siihen jää.
Teillä on siitä kokemusta: 2011—2015 olitte silloinkin hallituspuolueena, ja silloinhan se
hoitajamitoitus laskettiin entisestään sinne 0,5:een. Silloinhan suositus oli se 0,7. Minä toi-
voisin, että tämä asia viedään pontevasti eteenpäin.

Toivon myös, että sinne kotihoitoon kohdennetaan resursseja, ja myös kotihoitoon tulisi
saada se mitoitus. Ei ainoastaan, että me puhumme siitä ympärivuorokautisesta hoivasta,
sillä yhä useampi huonokuntoinen vanhus on siellä kodissa. Minkä takia? Sen takia, että
laitospaikkoja on vähennetty. Laitospaikkojen kohdentaminen ja niiden lisääminen on en-
siarvoisen tärkeää, ja minä toivon, että hallitus, kuuntelette tarkalla korvalla sitä toivetta.
Se oli myös teidän oma toiveenne, kun olitte oppositiossa, että laitospaikkoja lisätään. Hy-
vin huonokuntoisia ihmisiä on siellä omissa kodeissaan. Nämä ovat tärkeitä asioita.

Miten me saamme ne hoitajat? Meillähän on erilaista hoitajakoulutusta tällä hetkellä, on
ollut aikaisemmin ja on nykyään. Jos ei muu auta, niin koulutusaikoja on lyhennettävä ja
tiivistettävä. Silloin täytyy miettiä, että otetaan kaikki osaaminen käyttöön näiltä henkilöil-
tä, jotka kouluttautuvat. Siellä on aikuisopiskelijoita, joilla on jo aikaisempia tutkintoja. Eli
tehdään tiiviimpiä opintokokonaisuuksia, jotka kohdistuvat enemmän käytännön työken-
tälle, opiskelijoita päästetään käytäntöön työharjoitteluun entisestään enemmän, ja sillä ta-
valla saadaan sitä pääomaa siihen osaamiseen.

On hyvä asia, että hoitotakuuaikaa lyhennetään, mutta mielelläni olisin toivonut, että se
koskettaa ikääntyneitä niin, että aina, kun ikääntynyt hakeutuu lääkäriin, hän pääsee sinne
heti, että ei tarvitse odottaa yhtään. Ja sitten nämä puuttuvat lääkärit: Te mainitsette, että
1 000 lääkäriä tarvitaan — niin koulutuspaikkoja lisää. Olen ollut jo pitkään sitä mieltä,
että meillä on Suomessa varaa lisätä lääkärikoulutuspaikkoja. Meillä on erittäin hyviä opis-
kelijoita, jotka haluavat hakeutua alalle. Opiskelupaikkoja pitää avata lisää, sillä tavalla me
saamme työvoimaa Suomeen. Hoitajista vielä sen verran: Palkkapolitiikka. Niin me saam-
me myös ne hoitajat, jotka ovat poistuneet kentältä, sinne työkentälle.

Näillä muutamilla teemoilla, ja vielä se pakkoruotsi: Olisitte kysyneet opiskelijoilta, lu-
kiolaisilta, nuorilta, mitä se pakkoruotsi oikein meinaa, kuin myös rehtoreilta ja opettajilta.
Valtavasti on tullut palautetta, että pakkoruotsiasia ei ole hyvä asia, vaan se on vastakin
taantumaa.

15.59 Sinuhe Wallinheimo kok: Arvoisa puhemies! Uuden vasemmistohallituksen joh-
tajan välittämä viesti uuden hallituksen politiikasta oli varmasti monen mieleen. Hallitus
59



Pöytäkirjan asiakohta PTK 15/2019 vp
muun muassa korottaa etuisuuksia ja eläkkeitä, toteuttaa maksuttoman toisen asteen sekä
panostaa infraan, ilmastonmuutoksen torjuntaan ja poliisien määrään. Hyvää on myös se,
että ainakin toistaiseksi yrittäjät säästyvät yritysverotuksen kiristyksiltä. Edellytykset hal-
lituksen kuherruskuukaudelle ovat siis olemassa, sillä rahan jakaminen on aina helpompaa
kuin sen säästäminen. Aivan koko kauden onnea eivät Suomen johtavat ekonomistit Rin-
teen bussin kyydissä ennusta. Bensa hallituksen seurabussissa uhkaa loppua kesken. Siitä
pitää huolen hallituksen määrittämä talouspolitiikan linja. Kaiken hyvän ja kauniin rahoi-
tus lepää pitkälti ennustettua paremman talouskasvun ja työllisyyskehityksen varassa.

Vaalikauden päättyessä uusia työpaikkoja pitäisi olla lähes 100 000 enemmän ja työlli-
syysasteen olla 75 prosenttia, jotta tavoite tasapainoisesta julkisesta taloudesta olisi saavu-
tettavissa. Ikävä kyllä, uusi hallitusohjelma ei tämän tavoitteen saavuttamiseksi anna mi-
tään eväitä. Esimerkiksi palkkatuen reipas lisääminen varmasti auttaa monien osatyöky-
kyisten ja erityisryhmien työllistymistä, mutta niiden avulla tavoitteesta ei saavuteta kuin
murto-osa.

Toisaalta hallitukselta on mennyt ohjelmassaan sisu kaulaan todellisten työmarkkinauu-
distusten kanssa. Ne loistavat poissaolollaan. Paikallinen sopiminen ei laajene koskemaan
kaikkia yrityksiä ja työntekijöitä, saatavuusharkintaa ei poisteta ja työllisyysnäkökulma on
unohdettu sekä perhevapaa- että sosiaaliturvauudistuksessa. Aktiivimalli, joka kuitenkin
on luonut VM:n arvion mukaan 5 000—12 000 työpaikkaa, puretaan ilman selkeää vaih-
toehtoa. Kasvua ylläpitävää tuottavuuden nousua hillitsee taasen hallituksen into rokottaa
rajusti työssä käyvää keskiluokkaa. Esimerkiksi kotitalousvähennystä heikennetään, vaik-
ka sen tiedetään parantavan työllisyyttä, vähentävän harmaata taloutta ja helpottavan lap-
siperheiden ja ikääntyvien arkea, yrittäjistä puhumattakaan. Lisäksi kaavailtu polttoaine-
veron korotus ei ole yksinään kannatettava teko. Nyt siitä kärsii eniten autolla työssä käy-
vä ahkera keskiluokka erityisesti maaseudulla.

Tavalliselle palkansaajalle — pois lukien pienituloiset — ei ole tiedossa ansiotuloveron
kevennyksiä, päinvastoin kuin monen muun hallituksen aikana. Sosiaalivakuutusmaksu-
jen nousu uhkaa myös kiristää ansiotulojen verotusta ensi vuoden puolella jopa 0,5 miljar-
dilla eurolla. Jo nyt ankaran verotuksen progressio tulee näin ollen jyrkkenemään jatkossa
entisestään. Kuilu kasvaa esimerkiksi Ruotsiin, missä sosiaalidemokraattien johtama hal-
litus on alentamassa korkeinta marginaaliveroa poistamalla ylimmän asteikkoveroluokan
kokonaan. Palkansaajien kannalta ankara verolinja voi luoda lisäpaineita syksyn työmark-
kinakierrokseen. Työllisyyden kannalta on ongelmallista, jos päätöksiä kompensoidaan
ylisuurilla palkankorotuksilla. Se murentaisi kilpailukykymme, jonka eteen teimme harti-
avoimin viime hallituskaudella töitä.

Arvoisa puhemies! Keskisuomalaisena kansanedustajana olen myös huolestunut omas-
ta maakunnastani. Viestit esimerkiksi Jyväskylä—Tampere-kaksoisraiteen nytkähtämises-
tä eteenpäin olivat kerrassaan sekavat. Toiset hallituspuolueiden edustajat sanoivat, että
suunnittelu voi alkaa, ja toiset, että kirjausta kaksoisraiteesta ei ole. Oppositiosta on tieten-
kin helpompi auttaa, kunhan ensin tiedämme, mitä on sovittu hallituspuolueiden kesken.

Arvoisa puhemies! Jotain positiivista loppuun. Hallitusohjelman 200 sivuun mahtuu
paljon myös hyvää ja kannatettavaa, kuten nuorten harrastukset iltapäivään ja lisärahoitus-
ta seuratukiin, huippu-urheiluun, valmennuskeskuksiin ja urheiluakatemioihin. Toki tässä-
kin liikuntaohjelmassa on hieman vanhakantaistakin ajattelua, että vain kansalaisyhteis-
kunta liikuttaa, vaikka yksityinen sektori on tällä hetkellä paljon kovempi liikuttaja. Siksi
liikunnan arvonlisäveron laskeminen olisi ollut luultavimmin eniten liikuntaa lisäävä toi-
60



Pöytäkirjan asiakohta PTK 15/2019 vp
menpide. Myöskin hallitusohjelman liikuntaosiossa on ristivetoa moneen suuntaan, eikä
ohjelma etene loogisesti. Summa summarum: rakenteiden rahoittamisesta pitäisi päästä
toiminnan rahoittamiseen, ja se ei tällä ohjelmalla etene.

Arvoisa puhemies! Näillä saatesanoilla yhdyn edustaja Orpon tekemään epäluottamus-
lauseeseen.

Toinen varapuhemies Juho Eerola:  Arvoisat edustajat, tässä juuri muutama tunti käy-
tiin tätä debattia, ja nyt oli tarkoitus, että puretaan tätä puhujalistaa. Jossain vaiheessa sit-
ten, kun enemmän on aikaa kulunut edellisestä debatista, lähdetään debattiin uudestaan, ja
sitten myös ministerit tulevat kyllä saamaan oman puheenvuoronsa siihen, mitä täällä on
sanottu. Mutta nyt mennään tosiaan puhujalistaan.

16.05 Eeva Kalli kesk: Arvoisa puhemies! Tänään eduskunnalle esitetty hallitusohjelma
on sosiaalisesti ja alueellisesti oikeudenmukainen sekä ylisukupolvisesti vastuullinen.

Sosiaalinen oikeudenmukaisuus tarkoittaa, että heikoimmistakin huolehditaan ja että
myös pienituloiset tulevat toimeen. Tämän hallituksen ohjelmassa tämä näkyy esimerkiksi
kaikkein pienimpien eläkkeiden nostamisena, pienituloisiin lapsiperheisiin panostamisena
sekä perheiden ja ikäihmisten palveluiden parantamisena.

Alueellinen oikeudenmukaisuus puolestaan edellyttää, että koko Suomen elinvoimaa
vahvistetaan. Hallitusohjelma tunnistaa hyvin vaikkapa toimivien liikenne- ja tietoliiken-
neyhteyksien sekä koulutuksen saavutettavuuden merkityksen eri puolilla Suomea. Ne
ovat konkreettisia elinvoiman kehittämisen ja ylläpitämisen keinoja. On selvää, että näi-
den tavoitteiden toteutuminen edellyttää paitsi vahvaa poliittista tahtoa myös euroja. Pe-
rusväylänpidon määrärahojen nostaminen 300 miljoonalla eurolla vuodessa on konkreetti-
nen esimerkki tahdosta ja keinosta panostaa elinvoimaan eri puolilla Suomea.

Arvoisa puhemies! Hallitusohjelma on myös ylisukupolvisesti vastuullinen niin talou-
dellisesti kuin ekologisesti arvioiden. Ilmaston lämpeneminen ja luonnon monimuotoisuu-
den hupeneminen ovat asioita, joista meidän jokaisen on kannettava vastuumme. Tässä sa-
lissa istuvilla on mahdollisuus ja samalla velvollisuus vaikuttaa asiaan enemmän kuin vain
omin yksittäisin kulutusvalinnoin. Hallituksen päätöksin Suomi kulkee kohti kunnianhi-
moista hiilineutraaliustavoitetta vuonna 2035. Tavoitteen toteutumiseksi on välttämätön-
tä, että keinot ovat sosiaalisesti, alueellisesti ja taloudellisesti kestäviä. Nämä elementit
ovat hallitusohjelmassa tasapainossa. Tämä tarkoittaa muun muassa sitä, että voimme jat-
kossakin hyödyntää luonnonvarojamme ja osaamistamme vaikkapa metsien käyttöä kestä-
västi kasvattaen, ratkoen samalla globaalia ilmastohaastetta ja luoden taloudellista lisäar-
voa.

Arvoisa puhemies! Ylisukupolvisesti vastuullinen on myös hallitusohjelmassa esitetty
talous- ja työllisyyslinja. Julkisen talouden kestävyys ei ole vain tyhjää puhetta, vaan vah-
vaa sitoutumista vaativa tavoite, jota kohti hallitus kulkee. Vain kestävällä taloudenpidolla
voimme turvata hyvinvointiyhteiskunnan tulevaisuuden myös tuleville sukupolville. Siksi
tavoitteena on, että julkinen talous on tasapainossa vuonna 2023. Vastuullinen taloudenpi-
to vaatii tunnustamaan tosiasiat. Kestävyysvaje julkisessa taloudessa on edelleen noin 3—
4 prosenttia. Töitä on siis tulevinakin vuosina tehtävä, jotta Suomi voidaan jättää parem-
massa kunnossa tuleville sukupolville.

Kestävin keino vahvistaa julkista taloutta pitkällä aikavälillä on toden totta työllisyyden
kasvu. Tavoitteen toteutuminen edellyttää määrätietoisia toimia, eikä hallitusohjelma sulje
61



Pöytäkirjan asiakohta PTK 15/2019 vp
tähän liittyen mitään toimenpiteitä pois, kuten aiemmin tänään tässä salissa jo on todettu.
Samasta syystä on tärkeää, että yrittämisen ja pitkäjänteisen omistamisen kannusteet säily-
tetään. Yrittäjän ja yritysten pitää voida kannattaa ja motivoitua kasvamaan, ottamaan ris-
kejä ja luomaan työpaikkoja. Tämä oli yksi keskustan monista kynnyskysymyksistä, ja
tämä on hallitusohjelmassa vahvasti huomioitu. Näin kakun kasvattajia riittää myös tule-
vaisuudessa.

Arvoisa puhemies! Tulevaisuutta ei rakenneta katsomalla peräpeiliin vaan rohkeasti
eteenpäin. Historiaa on kuitenkin syytä tuntea ja tiedostaa, että nyt tehtävät investoinnit
ovat luontevaa jatkumoa Sipilän hallituksen vahvalle perinnölle ja mahdollisia vain sen an-
siosta. Tälle pohjalle nykyinen hallitus kykenee rakentamaan oikeudenmukaiset ja vastuul-
liset tavoitteensa ja toimensa, ja näin hallitusohjelma myös tekee.

16.10 Saara Hyrkkö vihr: Arvoisa puhemies! Tämän hallitusohjelman myötä Suomeen
syntyy hallitus, joka tekee historian kunnianhimoisinta ilmasto- ja ympäristöpolitiikkaa,
torjuu köyhyyttä, rakentaa tasa-arvoa ja palauttaa Suomen maaksi, joka kunnioittaa ihmis-
oikeuksia. Tällä hallituskaudella me myös aloitamme vihdoin koulutuksen kunnianpalau-
tuksen. Vihreät ovat jo vuosia tehneet töitä sen puolesta, että koulutukseen tehdään merkit-
tävät panostukset kaikilla koulutusasteilla, ja se kädenjälki totisesti näkyy.

Arvoisa puhemies! Varhaiskasvatus on tutkitusti tehokas keino edistää lasten hyvin-
vointia ja kaventaa lasten taustoista johtuvia eroja. Siksi haluamme, että yhä useampi lapsi
pääsee laadukkaan varhaiskasvatuksen piiriin. Sen takia lasten tasa-arvoinen oikeus var-
haiskasvatukseen palautetaan ja ryhmäkokoja pienennetään, ja siksi maksuttoman varhais-
kasvatuksen kokeilua laajennetaan ja kaksivuotista esikoulua pilotoidaan. Tästä jotkut
edustajat ovat kantaneet huolta täällä salissa, että mihin se kaksivuotinen esikoulu on jää-
nyt. Ei se ole jäänyt minnekään. Siinä edetään pidemmälle kuin koskaan aikaisemmin.

Lasten ja nuorten jaksamisen ja mielenterveyden ongelmat ovat lisääntyneet huolestut-
tavasti. Me haluamme varmistaa, että jokainen saa tarvitsemaansa apua ja tukea. Siksi ter-
veydenhoitajien, psykologien ja kuraattoreiden määrää lisätään peruskoulussa, lukioissa ja
ammatillisissa oppilaitoksissa. Sitovat mitoitukset tarvitaan, jotta lapset ja nuoret ovat yh-
denvertaisessa asemassa koko maassa.

Me haluamme, että jokainen saa peruskoulusta hyvät eväät elämään ja että jokainen pe-
ruskoulun päättävä saa myös toisen asteen koulutuksen. Tämä toivottavasti on tavoite, joka
jaetaan tässä salissa kaikkien kesken. Tästä syystä eniten tukea tarvitsevia kouluja tuetaan
ja peruskoulun laatua ja tasa-arvoa vahvistetaan. Eskarista ja peruskoulusta, kahdesta ekas-
ta luokasta, luodaan nykyistä yhtenäisempi kokonaisuus, jotta jokainen saa oppia omassa
tahdissaan. Oppivelvollisuuden pidentäminen ei yksin riitä, mutta se on selvä viesti ennen
kaikkea kunnille ja kouluille. Jokaisesta nuoresta on pidettävä kiinni. Ammatillisiin oppi-
laitoksiin palkataan tuhat opettajaa, ja ilokseni myös lukiokoulutuksen rahoitusta vahvis-
tetaan.

Oppivelvollisuuden pidentäminen edellyttää myös toisen asteen koulutuksen maksutto-
muutta. Tämä on iloinen uutinen jokaiselle nuorelle, joka keräsi sateessa ja paisteessa al-
lekirjoituksia kansalaisaloitteeseen aidosti maksuttoman toisen asteen koulutuksen puoles-
ta. Se on iloinen uutinen jokaiselle lapselle ja nuorelle, joka kantaa huolta perheensä toi-
meentulosta ja jättää sen takia menemättä vaikkapa kouluun, kurssille tai harrastukseen.

Korkea osaaminen ja laadukas tutkimus, vapaa tiede, ne eivät mene koskaan pois muo-
dista. Jokaisella on oltava taustastaan riippumatta mahdollisuus kehittää osaamistaan ja op-
62



Pöytäkirjan asiakohta PTK 15/2019 vp
pia uutta läpi elämän. Maksuttomalla koulutuksella, sillä suomalaisen tasa-arvoisen koulu-
tuksen kulmakivellä, taataan, ettei kenenkään tarvitse punnita tulevaisuudensuunnitel-
miaan rahoja laskemalla. Siksi yliopistojen ja ammattikorkeakoulujen perusrahoitusta lisä-
tään ja indeksikorotukset toteutetaan täysimääräisinä. Korkeakoulujen autonomiaa ei hei-
kennetä, ja tutkintoon johtava korkeakoulutus säilyy maksuttomana. Lisäksi ulkomaalais-
ten tutkijoiden, opiskelijoiden, heidän perheidensä jäämistä Suomeen helpotetaan.
Opiskelijoille myönnetään oleskelulupa koko tutkinnon suorittamisen ajaksi ja kahdeksi
vuodeksi valmistumisen jälkeen.

Arvoisa puhemies! Hyvätkin linjaukset ovat parhaimmillaan vasta huolellisen valmiste-
lun ja vaikutusarviointien jälkeen. Siksi sydäntäni lämmittää erityisesti hallitusohjelmalu-
paukset politiikan uudistamisesta. Muun muassa lupaus tietopohjaisesta politiikasta, lu-
paus syrjimättömyydestä ja lupaus sukupolvien välisestä oikeudenmukaisuudesta rakenta-
vat selkänojan ja perustan kaikille tämän hallituksen tuleville päätöksille. Toivon, että jo-
kainen ministeri, ja miksei jokainen kansanedustajakin, tekee näistä lupauksista itselleen
huoneentaulun ja pitää ne tiiviisti mielessä aina tässä salissa ja myöskin salin ulkopuolella.

Arvoisa puhemies! Kun viisi puoluetta neuvottelee yhteistä ohjelmaa, siitä ei tule kenen-
kään näkökulmasta täydellinen, mutta näistä koulutuspanostuksista me saamme kaikki
koulutuksen ja sivistyksen ystävät olla ylpeitä. Tämä hallitusohjelma muuttaa Suomen
suuntaa ja käynnistää sen koulutuksen kunnianpalautuksen, jota tässä maassa on odotettu.

16.15 Jari Myllykoski vas: Arvoisa herra puhemies! Ihan alkuunsa on todettava — kun
täällä pääministerin puheenvuorossa ja esittelypuheenvuoroissa aina välillä toistui, kun pu-
huttiin koulutuksesta, että kuka maksaa — että me kaikki maksamme. Koulutukseen liitty-
vät rahat tulevat meiltä, joilla on ansiotöitä. Yritykset maksavat osansa. Toki tietysti kun-
tien kustantaman peruskoulutuksen maksamme pääosin me palkkatyöntekijät, sillä pää-
omatuloista ei juurikaan kunnille virtaa rahaa sitä koulutusta kustantamaan. Se on aina
hyvä muistaa, mistä se raha sitten lopulta tulee, ja siinä mielessä oikeistoa on aina joskus
oikeastaan hyvä muistuttaa siitä, kuinka peruskoulurahoitus kuntasektorilla muodostuu.

Mutta jos näin niin kuin vähän oman osaamisalueen sisältä lähtee tarkastelemaan tätä
hallitusohjelmaa, niin erittäin myönteistä tässä on se, että nyt palataan tämän Rinteen hal-
lituksen myötä työmarkkinajärjestöjen kolmikantaiseen valmisteluun. Se on yksi semmoi-
nen selkeä suunnanmuutos, mitä tämä maa olisi kaivannut jo edellisen hallituksen alkutai-
paleella, niin että emme olisi kohdanneet sitä pakkolakien uhkaa, mikä tapahtui ja minkä
johdannaisena sitten tuli kiky-sopimukset ja poliisien, palomiesten, sairaanhoitajien, per-
hepäivähoitajien lomarahaleikkaukset. Nyt tämä hallitus ei ole sillä linjalla. Tämän halli-
tuksen pelikirjaa ei käydä rakentamassa EK:n pukuhuoneessa, vaan tämä tehdään yhdessä
työmarkkinajärjestöjen kanssa, [Perussuomalaisten ryhmästä: SAK:n!] niin että siinä sa-
massa pukuhuoneessa on niin EK, SAK kuin työmarkkinajärjestöt, jolloin se valmistelu
näissä työmarkkina- ja työelämäkysymyksissä lähtee oikealta sovinnon ja sovittelun koh-
dalta, niin kuin tähän maahan on työmarkkinarauhaa ja työelämän säännöstöä ja lainsää-
däntöä muodostettu hyvällä tapaa sille tasolle, millä se nyt on, ja sitä vielä edelleen kehi-
tetään.

On hyvä, että teollisuuspolitiikka on aktiivista ja siihen tartutaan myös EU-tasolla ja
edellytetään talouspoliittisen strategian laatimista. Jo edellisellä, tai sitä edellisellä, kaudel-
la, kun täällä oli mahdollisuus esittää toiveita keskustelualoitteeksi, olin täällä puhumassa,
että tämä maa tarvitsisi teollisuuspoliittisen ohjelman. Toivon ja uskon siihen, että tässä
63



Pöytäkirjan asiakohta PTK 15/2019 vp
hallituksessa on sellainen ministerikunta, joka näkee sen, että nyt on tärkeää huolehtia sii-
tä, että meidän teollisuuden rakenteet rakentuvat sille, että ympäristöystävällisyys huomi-
oiden ja ilmastonmuutos huomioiden meillä rakennetaan edelleen. Toki täytyy kiittää edel-
lisen hallituksen linjauksia siitä, mitä esimerkiksi ministeri Lintilä kovasti täältä toi esille,
että teollisuuden merkitystä, digitaalisuuden ja tekoälyn haltuun ottamista ja sitä kautta
koko teollisuuden kehittämistä pitää edelleen edistää. Toivon ja uskon, että tässä hallituk-
sessa on sellaista tahtoa, että teollisuus ei tarkoita yhtäläisyysmerkeissä savupiippua vaan
hyvinvointia, jonka tulovirroilla voidaan mahdollistaa niin ilmastonmuutosteknologian
edistämistä kuin myös sitten ilmastonmuutoksen torjuntaa, ja erityisesti positiiviseen suun-
taan.

Sanoisin, että tuloveron alennus pieni- ja keskituloisille on hyvä asia. Se kannustaa, ja se
on eteenpäinvievää. Se on oikeansuuntaista veropolitiikkaa. Ja itse entisenä pääluottamus-
miehenä tervehdin todellakin aktiivimallin leikkurin purkua erittäin tärkeänä asiana. Näin
vasemmistolaisena se oli ainakin minulle henkilökohtaisestikin jo sellainen kynnyskysy-
mys, että se epäoikeudenmukainen ja täysin turha ja toimimaton järjestelmä nyt puretaan,
ja tämä hallitus varmasti tuo parempia elementtejä huolehtia työttömistä, niin että resurs-
seja lisätään juuri sinne, missä niitä tarvitaan, eli tukemaan työttömiä ihmisiä työllisty-
mään.

16.20 Joakim Strand r: Arvoisa puhemies, värderade talman! Tulevien 20 vuoden aika-
na maailma tulee muuttumaan enemmän kuin se on muuttunut viimeisen 200 vuoden aika-
na. Tämä huima muutos ja kehitystahti tuovat tullessaan valtavia mahdollisuuksia etenkin
kaltaisellemme pienelle ja ketterälle, fiksulle ja osaavalle maalle. Suomella on ainutlaatui-
nen tilaisuus olla se voima, joka tuo eri sektoreille muun muassa energia- ja ympäristötek-
nologian järjestelmätason uusia ratkaisuja ja uusia konsepteja nimenomaan huomiseen
maailmaan, jossa työn käsite sekä taloudellisen arvonluonnin logiikka tulevat poikkea-
maan huomattavasti siitä, mihin olemme tottuneet.

Värderade talman! Det färska regeringsprogrammet innehåller många goda byggstenar
med tanke på framtiden. Som exempel kan nämnas tilläggssatsningar på basvägnätet, nå-
got som är viktigt för såväl människor som industrin, resurser till utbildningens alla stadi-
er, höjning av de lägsta pensionerna, förkortning av tiderna för betalningsanmärkningar,
smidigare beviljande av dispenser för jakt på skarv, fulljour till centralsjukhuset i Nordens
energihuvudstad med mera. Det bör även nämnas att programmet inte innehåller skattehöj-
ningar som skulle drabba arbete, ägande, arv eller gåvor.

  RKP pitää erittäin tärkeänä sitä, että yrittäjyyteen, työhön, omistajuuteen tai perintö- ja
lahjaverotukseen liittyvää verotusta ei koroteta.

Hallitusohjelmasta löytyy siis paljon hyvää, ja poimin tässä muutamia pointteja, arvoisa
puhemies.

Vähähiiliseen talouteen siirtymiseksi panostetaan erityisesti biotalouden, kiertotalou-
den, puhtaan teknologian ratkaisujen, energiatehokkuuden, päästöttömien energiantuotan-
tomuotojen, energian varastointiratkaisujen ja hiilen talteenoton ja hyödyntämisen kehittä-
miseen ja markkinoille saattamiseen sekä tutkimus-, kehitys- ja innovaatiotoimintaan.

Tullaan myös arvioimaan maksuhäiriöitä ja perintäkuluja ja maksuaikoja koskevan lain-
säädännön kehittämistarpeet. Positiivinen luottorekisteri otetaan käyttöön ja samalla ly-
64



Pöytäkirjan asiakohta PTK 15/2019 vp
hennetään maksuhäiriömerkintöjen kestoaikaa. Tähän liittyenhän meillä oli jo viime kau-
della lakialoite — meitä taisi olla 137 edustajaa yli puoluerajojen — joten hienoa, että tämä
asia vihdoinkin etenee.

Tullaan myös huolehtimaan elämisen ja yrittämisen edellytyksistä koko Suomessa mo-
nimuotoisesti alueiden ja kaupunkien tarpeet huomioon ottaen. Koko Suomen kansa mah-
tuu yhteen kaupunginosaan Shanghaissa, joten on täysin turhaa luoda minkäänlaista vas-
takkainasettelua metropolialueen, yliopistokaupunkien, seutukaupunkien tai muidenkaan
alueidemme välillä. Suomessa pärjäämme yhdessä, tillsammans, tai emme pärjää ollen-
kaan.

On pistettävä paukut maailmanluokan toimintaedellytysten rakentamiseen niin, että kor-
kean jalostusasteen vientiyrityksemme ekosysteemeineen pärjäävät globaaleilla markki-
noilla. Tavoitteena tulee mielestäni ehdottomasti olla, että saamme mahdollisimman mo-
nia teknologiajättejä keskittämään merkittävää tuotanto-, tutkimus- ja kehittämistoimintaa
juuri Suomeen. Ja juuri tähän tarvitaan sitä uudentyyppistä julkisen ja yksityisen sektorin
strategista yhteistyötä. Yliopistokaupunkien kanssa käytävä vuoropuhelu julkisen ja yksi-
tyisen tki-rahoituksen strategisesta kohdentamisesta globaalisti kilpailukykyisten ekosys-
teemien vahvistamiseksi on tässä yksi avainkomponentti. Pienellä maalla on erinomaisen
hyvät mahdollisuudet luoda uutta liiketoimintaa ja huippuluokan innovaatioita erikokois-
ten yritysten, korkeakoulujen, tutkimuslaitosten ja myös kaupunkien ketterällä yhteistyöl-
lä. Tästä on jo nyt monia hyviä esimerkkejä ympäri Suomen ja lisää tarvitaan. Muun muas-
sa Wärtsilä ilmoitti 200 miljoonan investoinnista Suomeen ja Vaasaan tuossa hiljattain.

Arvoisa puhemies! Lopuksi: Pohjoismaat ovat Suomen luonnollisimpia yhteistyökump-
paneita. Pohjoismaat jakavat samoja arvoja demokratiasta, avoimuudesta ja hyvinvointi-
valtiosta. Pohjoismaitten on oltava maailman parhaiten integroitunut alue ja meidän on toi-
mittava aktiivisesti olemassa olevien rajaesteiden poistamiseksi. Pohjoismaiden tulisi teh-
dä huomattavasti tiiviimpää yhteistyötä monella eri sektorilla, esimerkiksi viennin edistä-
misessä — tässä heitän palloa ministereille Skinnari ja Blomqvist — sekä liikenteen että
energian osalta hyödyntäen myös meidän sijaintiamme ja myös Koillisväylän ja Kiinan uu-
den Silkkitie-strategian mahdollistamia pitkän aikavälin uusia aloitteita.

Tästä hallitusohjelmasta on hyvä jatkaa, vi har ett bra program att jobba vidare från.

16.26 Päivi Räsänen kd: Arvoisa puhemies! Tuon terveiset hallitukselle tuolta Eduskun-
tatalon pihalta, jossa olimme kansanedustajajoukolla ottamassa vastaan henkilökohtaisen
avun paraatia. Siellä muistutettiin siitä, miten tärkeää aivan jokapäiväisen, tavallisen elä-
män, ihmisen perusoikeuksien ja ihmisoikeuksien kannalta on se, että vaikeavammainen
henkilö voi saada henkilökohtaisen avustajan apua. Eräässä kyltissä muistutettiin, että ”il-
man avustajaa olisin alasti”.

Ajattelen, että tämäkin kansalaisten muistutus on syytä ottaa huomioon, kun hallitus
ryhtyy valmistelemaan, toivon mukaan, nimenomaan tämän parlamentaarisen työn johdol-
la sote-uudistusta. Tässä hallitusohjelman sote-uudistusta koskevassa osiossa todetaan,
että asiakkaiden yhdenvertaisten ja sujuvien palveluiden turvaamiseksi ja itsemääräämis-
oikeuden vahvistamiseksi valmistellaan palvelusetelilain uudistus ja tehdään linjaukset
henkilökohtaisen budjetin käyttöönotosta sote-uudistuksessa. Tätä todellakin odotetaan ja
tarvitaan, ja nyt on käytettävä kaikki yhteistyöpotentiaali siihen, että tällä kaudella tuo
sote-uudistus nyt vihdoin saadaan maaliin.
65



Pöytäkirjan asiakohta PTK 15/2019 vp
No, hallitusohjelma todellakin sisältää monia hyviä ja suuria toiveita herättäviä tavoit-
teita, kuten hoitajamitoitus vanhuspalveluissa, joka on erittäin hyvä tavoite, tavoite, jota
kristillisdemokraatit ovat jo usean vaalikauden ajan ajaneet. [Perussuomalaisten ryhmästä:
Ja perussuomalaiset!] Samoin on sitten tämä hoitotakuu, jotta lääkäriin pääsee nopeasti ja
nekin kansalaiset, jotka eivät ole työterveyspalveluiden piirissä, voivat saada tasavertai-
semmin palveluita. Samoin on monilapsisten perheiden lapsilisäkorotukset tai vaikkapa
poliisien määrän lisääminen.

Mutta samaan aikaan nämä hallituksen hyvät tavoitteet kytkeytyvät siihen, että tavoite
julkisen talouden tasapainosta vuoteen 2023 mennessä saavutetaan, ja ne kytkeytyvät
myös tavoitteeseen työllisyysasteen nostosta 75 prosenttiin. Tänään Suomen Pankki jul-
kaisi ennusteen, jonka mukaan bkt kasvaa 1,3 prosentin vauhtia vaalikauden loppupuolel-
la, tai jo vuonna 2021, kun hallitus on laskenut 2 prosentin varaan. Kyllä tämä herättää suu-
ren huolen siitä, miten käy näiden hyvien lupausten, koska hallitus tarkastelee näitäkin toi-
menpiteitä uudelleen, mikäli niiden toteuttaminen vaarantaisi julkiselle taloudelle asetettu-
jen tavoitteiden saavuttamisen. Pitäisinkin erittäin tärkeänä sitä, että vielä tämän keskuste-
lun aikana kuulisimme siitä, millä tavoin hallitus priorisoi näitä hyviä tavoitteita, ja toisaal-
ta, millä keinoilla tuohon työllisyystavoitteeseen aiotaan päästä.

Siitä haluan keskustapuolueelle antaa kiitoksen, että yrittäjävähennystä ei pääministeri
Antti Rinteen vaalipuheista huolimatta romutettu eikä poistettu. Hallitus ei työpaikkoja
luo, yrittäjät luovat ne työpaikat, ja sen takia on todella tärkeää, että yrittäjämyönteinen il-
mapiiri ja verotus säilyy. [Puhemies koputtaa]

Arvoisa puhemies! Kun aika alkaa loppua, niin tässä totean, että kannatan edustaja Sari
Essayah’n tekemää epäluottamuslause-ehdotusta.

16.31 Anneli Kiljunen sd: Arvoisa herra puhemies! Suomen suunta on muuttumassa.
Pääministeri Rinteen hallituksen hallitusohjelma ei keskity vain yhden hallituskauden ai-
kana vaikuttaviin toimenpiteisiin, vaan se katsoo kauas tulevaisuuteen. Hallitus on linjan-
nut useista pitkälle 2030-luvulle ulottuvista tavoitteista ja tiekartoista. Ihmisten hyvinvoin-
nin kannalta erityisen tärkeitä ovat sosiaali- ja terveydenhuoltoon, sosiaaliturvaan, varhais-
kasvatukseen, osaamiseen sekä työllisyyteen tähtäävät tehtävät ja investoinnit.

Lapsiperheitä tuetaan monilla eri toimenpiteillä. Lapsiperheiden palveluissa lisätään re-
sursseja ja osoitetaan niitä muun muassa perhekeskustoimintaan, perheiden kotipalveluun,
turvakotipalveluihin sekä päihdeäitien palveluihin. Lastensuojeluun säädetään vihdoin
henkilöstömitoitus, jota varsinkin sosiaalityöntekijät ovat pitkään esittäneet. Myös lapsi-
perheiden etuuksiin tulee parannuksia, joista on erityisesti syytä mainita yksinhuoltajille ja
opiskelijoille suunnatut korotukset. Molemmat ryhmät ovat vanhempina usein pienituloi-
sia ja köyhyysriskissä. Rinteen hallitus lopettaa lasten eriarvoisen kohtelun varhaiskasva-
tuksessa. Täysipäiväinen, kokoaikainen subjektiivinen varhaiskasvatusoikeus palaute-
taan, ja samalla pienennetään yli 3-vuotiaiden lasten ryhmäkokoja. Pitkällä tähtäimellä tu-
lee edetä edelleen kohti osa-aikaista maksutonta varhaiskasvatusta.

Toinen tärkeä kohde, johon erityisesti sote-puolella panostetaan, on ikäihmisten palve-
lut. Hallitus laatii poikkihallinnollisen ikäohjelman yhteistyössä alan eri toimijoiden kans-
sa. Pitkään odotettu vanhusasiainvaltuutetun tehtävä ja toimisto perustetaan. Vanhuspalve-
lulakia päivitetään, ja ympärivuorokautiseen hoitoon säädetään sitova henkilöstömitoitus.
Samalla myös kotihoidon resursseja ja laatua sekä omaishoitoa vahvistetaan. On selvää,
66



Pöytäkirjan asiakohta PTK 15/2019 vp
että henkilöstöä tarvitaan vanhuspalveluihin lisää, ja siksi mitoitus toteutetaan siirtymä-
ajan puitteissa.

Arvoisa puhemies! Hallitus ryhtyy pikaisiin toimiin perusterveydenhuollon palveluiden
saatavuuden parantamiseksi. Rinteen hallitus tiukentaa hoitotakuuta siten, että kiireettö-
mään hoitoon pääsisi viikon sisällä hoidon tarpeen arvioinnista. Tämä edellyttää, että pe-
rusterveydenhuoltoon lisätään lääkäreitä ja osoitetaan riittävät resurssit. Sote-uudistukses-
sa Rinteen hallitus palaa uudistuksen perustavoitteisiin eli hyvinvointi- ja terveyserojen
kaventamiseen, yhdenvertaisuuden toteuttamiseen ja palveluiden laadun saatavuuteen.
Uudistus toteutetaan vihdoinkin sote edellä.

Arvoisa puhemies! Osaamiseen ja koulutukseen tehtävät panostukset ovat keskeisiä tu-
levaisuusinvestointeja. Rinteen hallitus laatii osaamisen ja oppimisen tiekartan vuodelle
2030, jossa etsitään yhteiset keinot Suomen koulutus- ja osaamistason nostamiseksi ja op-
pimiserojen kaventamiseksi. Hallitus kohdistaa toimenpiteitä kaikille koulutusasteille var-
haiskasvatuksesta korkeakouluihin. Keskeisimpinä välineinä osaamistason vahvistami-
seen on peruskouluun panostaminen sekä oppivelvollisuuden pidentäminen, jonka myötä
kaikille tarjotaan mahdollisuus maksuttomaan toisen asteen koulutukseen. Tämä sekä pa-
rantaa työllisyyttä että pidentää työuria. Toisen asteen koulutus on tänä päivänä minimi-
koulutustaso, jota työelämässä vähintään edellytetään. On hienoa, että hallitusohjelmassa
myös taataan jokaiselle lapselle ja nuorelle aito mahdollisuus harrastukseen koulupäivän
yhteydessä. Hallitus vahvistaa myös yliopistojen ja ammattikorkeakoulun perusrahoitusta
ja lupaa tehdä indeksikorotukset täysimääräisinä. Korkeakoulutuksen aloituspaikkoja lisä-
tään, jotta voitaisiin saavuttaa vuoden 2030 tavoite, että 50 prosentilla nuorista aikuisista
olisi korkeakoulutus.

Osaamistason parantamisella on aivan keskeinen merkitys työllisyysasteelle ja tulevai-
suuden talouskasvulle. Yksilön kannalta se parantaa valmiuksia elinikäiseen oppimiseen ja
mahdollistaa erilaiset siirtymät työuran aikana. Tämä tuo ihmisille myös luottamuksen ja
uskon tulevaisuuteen. Yhteiskunnan kannalta se puolestaan takaa sen, että tarjolla on riit-
tävästi osaavaa työvoimaa, joka myös kykenee kehittymään työn muutoksessa ja vaatimus-
tason kasvaessa. Tämä luo perustan koko suomalaiselle ja pohjoismaiselle hyvinvointival-
tiolle ja sen rakentamiselle ja kehittämiselle edelleen.

16.37 Jani Mäkelä ps: Arvoisa puhemies! Aivan ensimmäisenä kannatan edustaja Ta-
vion tekemää epäluottamuslause-esitystä.

Tässä hallitusohjelmassa riittäisi arvosteltavia yksityiskohtia, mutta keskityn ensiksi
suuriin linjoihin, niihin rakenteellisiin ongelmiin, mitkä tässä ohjelmassa suorastaan pistä-
vät silmään.

Eli ensimmäisenä se, että ei ole rahaa siihen, mitä aiotaan tehdä. Vaikka talouskasvu to-
teutuisi sellaisena kuin tässä haaveillaan ja kuvitellaan, niin siitä huolimatta, vaikka mi-
tään leikattua ei laitettaisi takaisin, mitään edellisen hallituksen tekemää leikkausta ei pa-
lautettaisi, pitäisi leikata 2 miljardin verran. Muistini mukaan tällainen laskelma on tehty.
Eli ei tässä ole mitään jakovaraa nytkään.

Toiseksi, hallitusohjelma ei sisällä keinoja työllisyyden kasvattamiseen. Niitä keinoja
kyseltiin tuossa debattikeskustelussa useaan kertaan, eikä niitä keinoja kukaan esittänyt,
lukuun ottamatta tätä laittomasti maassa olevien työllistämistä, joka tuskin työllistämiskei-
noista nyt suorastaan käy. Sanotaan, että työmarkkinajärjestöt pyydetään samaan pöytään
keskustelemaan työllistämiskeinoista. Kuitenkin jos työmarkkinajärjestöillä näitä työllis-
67



Pöytäkirjan asiakohta PTK 15/2019 vp
tämiskeinoja olisi, niin miksi ne olisivat pitäneet niitä piilossa lähes vuosisadan ja nyt vas-
ta tämän hallituksen yhteydessä paljastaisivat ne työllistämiskeinonsa. Ei niitä tosiasiassa
ole, takki on varsin tyhjä.

Toinen ongelma, mikä on hallitusohjelmassa rakenteellinen, on se, että vaikka rahaa oli-
sikin niiden tavoitteiden toteuttamiseen, mitä on, niin ne rahat käytetään väärin. Otetaan
ensimmäisenä tämä oppivelvollisuuden jatkaminen. Löytyykö yhtään sellaista asiantunti-
jaa, jonka mielestä tämä on paras tapa käyttää niitä koulutusrahoja, joita kenties suurella
työllä ja vaivalla saadaan jostakin otettua? Käytettäisiin ne rahat ammattikoulutuksen ta-
son parantamiseen, siihen, että ammattikouluista oikeasti valmistuisi osaajia, ammattilai-
sia. Käytettäisiin ne rahat peruskouluihin, [Jukka Gustafsson: Näin juuri toimitaan!] johon-
kin muuhun kuin tällaiseen sosiaalidemokraattien harjoittamaan holhoamispolitiikkaan.
Tämä on ideologiaa, tämä on ideologiaa. [Jukka Gustafsson: Höpö höpö!] Edellisen halli-
tuksen aikaan vasemmisto-oppositio syytti hallitusta ideologisista asioista ja on nyt itse
lähdössä tekemään ideologisia asioita eli juuri tätä holhoamista oppivelvollisuuden piden-
tämisellä, kun tosiasiassa pakottamisella ei sitä motivaatiota saada aikaan ja motivaatiota
siinä kuitenkin pohjimmiltaan kysytään.

Toinen kysymys koulutuspolitiikkaan liittyen: kuka asiantuntija on sitä mieltä, että tämä
niin sanotun pakkoruotsin tuominen ylioppilaskirjoituksiin on hyvä ajatus? Tätä vastustaa
jopa Lukiolaisten Liitto. Onko nyt niin, että tutkittu tieto ei kelpaakaan politiikan pohjaksi
nykyiselle vasemmistohallitukselle, entiselle vasemmisto-oppositiolle, kun se ei sovikaan
omaan ideologiaan?

Esitin debatissa kysymyksen näistä rahoista, että miksi kansallisomaisuutta myydään,
vaikka velka olisi halvempaa. En saanut siihen vastausta. Onko siinä kysymys EU-komis-
sion vakausmenettelyn välttämisestä ja luottoluokittelijoiden reaktion välttämisestä? Ken-
ties siihen jossain vaiheessa vastauksen saan.

Hallitusohjelmassa ei oteta sanallakaan kantaa EU:n nettojäsenmaksun suuruuteen ja
Suomen EU:n saannin kuristumiseen ja maatalouden tukien putoamiseen tulevalla EU:n
rahoituskehyskaudella, vaikka nämä asiat ovat kaikilla varsin hyvin tiedossa, tai ainakin
pitäisi olla, jos tässä talossa aikoo jollain tavalla asioihin vaikuttaa. Mitä sille aiotaan teh-
dä? Nettojäsenmaksumme nousee vuosittain satojen miljoonien tasolla. Mitä keinoja hal-
lituksella on sen asian hoitamiseen tai korjaamiseen? Sehän on hyväksytty, että rahoitus tu-
lee nousemaan ylemmäs yhdestä prosentista bruttokansantuotteesta.

Tässä hallitusohjelmassa on mielestäni kysymys kateuspolitiikasta, joka vie kalatkin ve-
destä, esimerkkinä tämä kotitalousvähennyksen heikentäminen ja korkovähennyksen pois-
to. Silti toisaalta näitäkään asioita ei osata hoitaa kunnolla. Oppositio edellisen hallituksen
aikaan huusi suoraa huutoa siitä, että tuloerot ovat kasvaneet. Sitten tuli sitä tutkittua tie-
toa. Tuloerojen kasvu käytännössä perustui siihen, että tupakkaveroa nostettiin. Se oli se
suurin yksittäinen tekijä siinä, että näennäisesti olivat tuloerot Suomessa kasvaneet. No,
mitä tämä hallitus nyt sitten tekee? Kasvattaa tupakkaveroa erittäin merkittävällä tavalla,
elikkä tosiasiassa kasvattaa tuloeroja Suomessa. Eivätkä ihmiset huvikseen polta, tupa-
kointi on addiktio. Ei sitä voi noin vain lopettaa. Ne heikommassa asemassa olevat, köy-
hemmät ihmiset kärsivät siitä, että näitä veroja nostetaan. Heidän taloudellinen asemansa
huononee.

Pitävin liima tälle hallitusohjelmalle tuntuu olevan 3 miljardia myytyä kansallisomai-
suutta, mutta siitä huolimatta pitää kysyä: missä on se koulutusmiljardi, jota lupailtiin vaa-
lien alla? Tehdään lisää kustannuksia, mutta mistä rahat edes entisiin? Puhutaan tulevai-
68



Pöytäkirjan asiakohta PTK 15/2019 vp
suudesta, vuodesta 2030, ei sanaakaan kestävyysvajeesta. [Jukka Gustafsson: Se on monta
kertaa jo todettu!] Mihin se katosi? Eikö se ollutkaan tutkittua tietoa, että on olemassa kes-
tävyysvaje?

Arvoisa puhemies! Tämä on keskiluokan kyykytyksen hallitus, joka ei luottamusta an-
saitse.

Toinen varapuhemies Juho Eerola:  Nyt lienee, arvoisat edustajat, oikea hetki antaa mi-
nistereille vastauspuheenvuoroja. Täällä on pitkä lista pyyntöjä. Aloitetaan ministeri Paa-
terosta, 3 minuuttia.

16.42 Kunta- ja omistajaohjausministeri Sirpa Paatero: Arvoisa herra puhemies! Ihan
ensin tähän valtion omaisuuden myyntiin: Se on yksi väline ja keino siihen, että me voim-
me a) lisätä infran rakentamista, joka on tietenkin vain osa siitä, mutta kyllä minun mieles-
täni on tulevaisuusinvestointeja myöskin satsata t&k-investointeihin elikkä osaamiseen,
innovaatioihin ja tutkimustoimintaan, ja siitä syystä ne voivat myöskin osin olla määräai-
kaisia.

Tässä keskustelussa on hämmentävää ollut ehkä se, että siinä kritisoidaan valtion omai-
suuden käyttöä näihin hankkeisiin etenkin sieltä oikealta laidalta, kun katson edellistä hal-
lituskautta, jolloin noin pari miljardia on myyty ja minkäänlaisia työllisyys- tai muita vai-
kutuksia ei ole kukaan arvioinut eikä tiedetä, mitkä ovat olleet niitten investointien vaiku-
tukset — jos niitä on edes haluttu ajatella investoinneiksi. Enemmän ne ovat ehkä menneet
valtion budjetin täytteeksi. Jotenka nyt on kuitenkin tarkoitus ja tavoite käyttää tuloja in-
vestointeihin, kun ja jos valtion omaisuutta myydään.

Sitten kuntapuolelle: Kuntien osalta, tietenkin kiitos jo teknisen kehyksen, indeksijää-
dytykset lopetetaan ja kiky-leikkaukset lopetetaan. Sen lisäksi sinne on kirjoitettu, että tu-
lee 100 prosentin korvaus niihin uusiin tehtäviin tai tehtävien laajennuksiin, jotka sieltä
ovat nyt näillä näkymin myöskin onneksi tulossa liittyen varhaiskasvatukseen, liittyen
koulutuksen pidentämiseen 18 vuoteen tai liittyen hoitajamitoituksiin tai viikon hoitoon-
pääsyyn. Näitten osalta luotan siihen, että kun hallitus on yhdessä sopinut, että niitten kus-
tannukset korvataan, niin ne myöskin tullaan kunnille korvaamaan.

16.44 Oikeusministeri Anna-Maja Henriksson: Arvoisa puhemies, värderade talman!
Tässä on ollut monta hyvää puheenvuoroa, ja nostan esille esimerkiksi sen ylivelkaantumi-
sen riskin, mikä on monessa puheenvuorossa myös tullut esille. Elikkä täällä edustaja
Strand nosti sen tärkeän asian esille, että tämä hallitus nyt yrittää päästä ylivelkaantumi-
seen käsiksi. Me tiedämme, että suomalaiset ovat ylivelkaantuneet, ja se ei ole piirre, joka
on nyt läsnä ainoastaan meidän yhteiskunnassamme, vaan koko Euroopassa kotitaloudet
ylivelkaantuvat. Sen takia on äärimmäisen tärkeätä, että tässä hallituksen ohjelmassa on
nyt yksittäisiä panostuksia esimerkiksi velkaneuvonnan lisäämiseen, on panostuksia sii-
hen, että kansalaisten osaamista talousasioissa lisätään. Myös koulutuksessa tullaan lisää-
mään panostuksia siihen, että oppilaat oppivat enemmän: mitä tarkoittaa se, että nostaa lai-
naa, mikä on korko, mitä se tarkoittaa, että lainaa pitää maksaa takaisin jne. Nämä ovat
kaikki tärkeitä asioita, ja ne ovat myös meidän kansantaloudellemme tärkeitä.

Ylipäänsä voi sanoa näin, että nyt kun hallitus panostaa osaamiseen, niin se tarkoittaa
myös sitä, että panostetaan siihen, että ehkäistään syrjäytymistä. Ja oikeusvaltiossa me tie-
dämme myös, että he, joilla on ne suurimmat ongelmat, he, jotka putoavat väliin, he, jotka
69



Pöytäkirjan asiakohta PTK 15/2019 vp
syystä tai toisesta altistuvat sille, että myös ylivelkaantuvat tai joutuvat ongelmiin erilais-
ten huumausaineitten kanssa, he ovat myös riskialttiita sille, että joutuvat rikolliselle tielle.
Ja sen takia kaikki nämä panostukset, mitkä nyt tehdään varhaiskasvatuksesta peruskou-
luun, toiseen asteeseen ja myös kolmanteen asteeseen, yliopistoihin, asti, ovat tärkeitä ele-
menttejä siinä, että pystytään myös ennalta ehkäisemään rikollisuutta ja näin tällä tavalla
myös nostamaan hyvinvointia tässä meidän hyvässä maassamme.

Ylipäänsä hallitusohjelma sisältää paljon hyviä asioita, ja mitä tulee rikosten torjuntaan,
niin tärkeintä on se, että myös kiinnijäämisriski kohoaa. Tässä on myös tärkeätä se, että tul-
laan lisäämään poliisien määrää ja että myös tulee enemmän voimavaroja sekä syyttäjille
että oikeudenhoidolle ylipäänsä, myös tuomioistuinlaitokselle. Kaikki tämä on omiaan
myös vahvistamaan kansalaisten luottamusta ja turvallisuuden tunnetta, kun mennään täs-
tä nyt eteenpäin.

16.47 Liikenne- ja viestintäministeri Sanna Marin: Arvoisa puhemies! Täällä salissa
tuli kysymyksiä näistä keskeisistä isoista raidehankkeista.

Hallitusohjelmassa on tunnistettu ja tunnustettu se, että nämä isot, merkittävät raide-
hankkeet ovat aivan keskeisessä asemassa siinä, että meillä elinvoima, kilpailukyky, työl-
lisyys ja eri alueiden saavutettavuus paranevat tulevaisuudessa. Tämän lisäksi näillä kes-
keisillä isoilla raideinvestoinneilla on tietenkin myös iso rooli siinä, että voimme vastata il-
mastonmuutokseen, siihen isoon haasteeseen, joka on globaali ja koskettaa myös meitä
suomalaisia. Hallitusohjelmassa on asetettu erittäin kunnianhimoinen tavoite siitä, että
Suomi on hiilineutraali vuonna 2035, ja jotta tähän päästään, on myös liikenteen päästöjä
pystyttävä merkittävästi vähentämään. Ja tässäkin nämä raideinvestoinnit ovat keskeisessä
roolissa.

Mitä tulee sitten näihin isoimpiin hankkeisiin, tähän länteen suuntautuvaan ratahankkee-
seen, sisältäen Espoon kaupunkiraiteen, päärataan, siihen liittyviin muihin osiin ja sitten
itärataan, niin näitä kolmea isoa kokonaisuutta edistetään hankeyhtiöiden kautta, ja tähän
on tarkat kriteerit hallitusohjelmassa määritelty. Näitä kriteereitä ovat muun muassa, että
valtio omistaa keskeisen infran, julkisomisteinen määräenemmistö yhtiöissä varmistetaan,
rahoituksesta tulee olla maininta Kuntien takauskeskus -laissa, rahoituskustannusten mini-
mointi, yhtiön tulot perustuvat realistiseen arvioon, tuotto-odotukset eivät saa nostaa rata-
maksuja kohtuuttomasti, EU-rahoitushakujen varmistamiseksi väylähankkeiden suunnitte-
luvalmiutta edistetään. Eli näiden kriteerien puitteissa sitten näitä hankeyhtiöitä lähdetään
viemään eteenpäin, tarkoituksena totta kai se, että niin suunnittelussa kuin niiltä osin, kuin
toteutus on mahdollista, voidaan näiden kaikkien kolmen ison keskeisen hankkeen osalta
edetä mahdollisimman pikaisessa aikataulussa, mutta tämä tietenkin on mahdollista vain
niin, että päästään sopimukseen valtion, kuntien ja muiden mahdollisten hyödynsaajien
kanssa. Eli ensimmäisenä pitää tietenkin päästä sopimukseen eri osapuolten kanssa, jotta
sitten näitä hankkeita voidaan toden teolla pistää liikkeelle.

Sinänsä huoli on yhteinen. Me haluamme torjua ilmastonmuutosta, me haluamme vah-
vistaa elinvoimaa ja sen takia haluamme tehdä näitä isoja raideinvestointeja. Uskon, että
tässäkin salissa on paljon tukea sille, että näitä keskeisiä yhteyksiä edistetään erittäin kun-
nianhimoisesti, mahdollisimman nopealla aikataululla, systemaattisesti ja tarkkaan arvioi-
den hyöty—kustannus-suhteet.
70



Pöytäkirjan asiakohta PTK 15/2019 vp
16.50 Pohjoismaisen yhteistyön ja tasa-arvon ministeri Thomas Blomqvist: Arvoisa
herra puhemies, värderade talman! Muutamassa puheenvuorossa nostettiin esille pohjois-
mainen yhteistyö ja sen tärkeys, ja siitä olen tietysti erittäin iloinen. Muun muassa edustaja
Strand sanoi, että Pohjoismaat ovat meidän luonnollisimpia yhteistyökumppaneitamme, ja
tämä on aivan totta. Meillä on historiallinen ja yhteiskunnallinen yhteys meidän naapuri-
maihimme, ja Pohjoismaat ovat meille tärkeä viitekehys ja läheisin ystävämaiden ryhmä.
Hallitusohjelmassa on paljon kirjauksia pohjoismaisesta yhteistyöstä, ja sitä lähdetään nyt
parantamaan ja syventämään entisestään. Tavoitteena on, kuten myös edustaja Strand sa-
noi, että Pohjoismaat olisivat maailman parhaiten integroitunut alue.

Man kan konstatera att ledamot Strand hade helt rätt i att det ännu finns en hel del att göra i
det nordiska samarbetet, även om det redan nu är på en väldigt bra nivå. Men här finns sto-
ra möjligheter. 

On vielä joitakin asioita, rajaesteitä muun muassa, joita voidaan poistaa, ja myös kansalais-
ten liikkuvuutta voidaan parantaa.

Edustaja Juvonen kysyi siitä, mitä Pohjoismaat voivat tehdä yhdessä EU:ssa. Tämä nyt
lähinnä sivuaa minun ministeritehtäviäni, mutta myös EU:ssa meillä on mahdollisuuksia
lisätä ja tiivistää yhteistyötä muitten Pohjoismaitten kanssa. Ainakin minulla on se käsitys,
että yhteistyöllä näyttää olevan ehkä aiempaa suurempaa tarvetta juuri nyt, kun EU:n rivit
ehkä rakoilevat joissakin kysymyksissä, joten myös niiltä osin yhteistyötä voidaan paran-
taa.

Arvoisa puhemies! Sitten muutama sana vielä tasa-arvotyöstä, kun tässä on puhuttu aika
paljon perhevapaauudistuksesta. Totean vain sen, että perhevapaauudistus on tärkeä osa
tätä hallituksen tasa-arvotyötä. Tasa-arvoa lähdetään nyt parantamaan monella eri tapaa.
Me tulemme laatimaan tasa-arvo-ohjelman, mutta myös perhevapaauudistus on kyllä kes-
keinen osa sitä tasa-arvotyötä. — Kiitos.

16.53 Puolustusministeri Antti Kaikkonen: Arvoisa puhemies! Täällä on muutamassa
puheenvuorossa sivuttu puolustuksen kysymyksiä, ja tämä alkava vaalikausi on hyvin mer-
kittävä puolustuksen kysymyksien kannalta. Meillä on isoja investointeja, tärkeitä lainsää-
däntöhankkeita. Investoinnit ovat tietysti poikkeuksellisen suuria tällä vaalikaudella. On
HX-hanke, jolla korvataan pikkuhiljaa vanhentuvat Hornetit. Sitä viedään valmistelun
pohjalta eteenpäin ja päätöksiä tehdään tällä vaalikaudella. Samoin laivastoon on tulossa
isoja investointeja Laivue 2020 -hankkeen myötä.

Täällä edustaja Orpo kertoi ehkä hivenen huolestuneita näkemyksiään puolustusvoimi-
en harjoittelutoiminnan tulevaisuudesta. — Ei syytä huoleen. Harjoitustoimintaa jatke-
taan. Myös kansainvälisiin harjoituksiin osallistutaan. Sitä tehdään Suomen omista lähtö-
kohdista. Mikä parhaiten palvelee Suomen puolustusta, siinä ollaan mukana. Erityisesti
kiinnitetään huomiota harjoituksiin, jotka kehittävät suorituskykyämme, yhteistoimintaky-
kyä ja valmiutta. Tänä vuonna osallistumme 92 kansainväliseen koulutus- tai harjoitusta-
pahtumaan. Ensi vuoden osalta tehdään päätökset tämän vuoden syksyn aikana. Oma arvi-
oni on, että ensi vuoden osalta tuo mittaluokka on varmaan samoilla hehtaareilla kuin tä-
näkin vuonna. En ennakoi mitään suuria, radikaaleja muutoksia suuntaan tai toiseen tässä
asiassa. Elikkä tämänkin suhteen kyllä suomalaiset ja oppositio voivat nukkua yönsä rau-
hassa.
71



Pöytäkirjan asiakohta PTK 15/2019 vp
16.54 Opetusministeri Li Andersson: Arvoisa puhemies! Tässä on monissa puheenvuo-
roissa viitattu oppivelvollisuuden pidentämiseen, joka tulee olemaan tämän hallituksen
suurimpia koulutuspoliittisia uudistuksia. Vierastan kuitenkin hieman tätä edustaja Mäke-
län käyttämää sanamuotoa, kun hän sanoi, että oppivelvollisuus on holhoava. Meillähän on
oppivelvollisuus tälläkin hetkellä, ja sen käyttöönotto aikoinaan on ollut merkittävä tasa-
arvoteko. Se on myöskin palvellut Suomea hyvin. Mutta tilanteessa, jossa työmarkkinat
muuttuvat, teknologinen kehitys kiihtyy ja osaamisvaatimukset nousevat ammatissa kuin
ammatissa, pitää myöskin olla valmiutta tarkastella oppivelvollisuutta uudestaan tästä nä-
kökulmasta.

Perusasteen varassa olevien työllisyysaste on tällä hetkellä noin 40 prosentin luokkaa.
Se on myöskin ollut laskemaan päin viimeisten vuosien aikana. Eli se, mitä tavoitellaan op-
pivelvollisuuden pidentämisellä, on sellainen uudistus, jolla pystytään pysyvästi nosta-
maan suomalaista osaamistasoa ja sitä kautta myöskin työllisyysastetta pitkällä aikavälillä.

Se ei ole suinkaan ainoa uudistus, mikä tehdään, vaan oppivelvollisuusiän pidentämisen
lisäksi panostetaan myöskin varhaiskasvatukseen, panostetaan peruskouluun ja erityisesti
panostetaan myöskin pysyvällä lisärahoituksella oppilas- ja opiskelijahuoltoon, ja idea on
se, että meillä on riittävän hyvin toimivat tukipalvelut kaikille niille opiskelijoille, jotka
niitä tarvitsevat, kun siirtyvät eteenpäin opiskelemaan toisella asteella.

Se, mihin se raha käytetään tässä oppivelvollisuusuudistuksen yhteydessä: totta kai se
raha käytetään kaikkiin niihin opiskelijoihin, jotka silloin siirtyvät oppivelvollisuuden pii-
riin, käytetään heidän tukemiseensa, heidän opiskeluunsa, mutta sen lisäksi sitä rahaa tul-
laan käyttämään myöskin siihen, että toinen aste muuttuu maksuttomaksi sen seurauksena,
että oppivelvollisuutta laajennetaan. Sekin on merkittävä uudistus suomalaisen koulutuk-
sen tasa-arvon näkökulmasta. Esimerkiksi lukiokoulutuksen puolella tällä hetkellä kustan-
nukset voivat nousta tuhansiin euroihin. Se on se, minkä perheet voivat joutua maksa-
maan, jotta saavat hankittua vaadittavat oppimateriaalit lukiokoulutuksessa. Eli uudistus,
jossa toinen aste tehdään maksuttomaksi kaikille opiskelijoille, on sellainen, josta hyötyy
hyvin laaja joukko suomalaisia. Siinä on myöskin aivan täysin tavallisia työssä käyviä per-
heitä, joiden lompakossa kyllä nämä nykyiset maksut tuntuvat.

16.57 Perhe- ja peruspalveluministeri Krista Kiuru: Arvoisa puhemies! Edustaja Ju-
vonen tässä jo nosti puheessaan esiin sen, kuinka tärkeää on saada tämä hoitajamitoitus nyt
kirjattua lakiin. Ja jotta vielä tulee selväksi: ehdottomasti aikoinaan eduskunnassa tehty la-
kialoite ja siihen liittyvä kahdeksasta ryhmästä seitsemän ryhmän toive siitä, että tämä si-
tova hoitajamitoitus 0,7 säädettäisiin lakiin, olisi todella napsakasti vienyt tätä asiaa eteen-
päin, niin kuin itse olen aikoinaan myöskin täällä eduskunnassa toivonut.

Mutta mitä tulee siihen, mitä hallitusohjelmaneuvotteluissa päätettiin, niin sen lisäksi,
että tuki oli jo valtava tälle 0,7:n hoitajamitoituksen säätämiselle vähimmäismitoituksena,
päätettiin varmistaa, ettei kenellekään jää epäselväksi, ettei tämä 0,7 kääntyisi vähimmäis-
mitoituksesta myöskin enimmäismitoitukseksi, minkä johdosta lähdettiin rakentamaan sitä
ajatusta, että tämä hoitoisuus pitää ottaa myöskin tässä mitoituksessa huomioon. Sen lisäk-
si hallituspuolueet olivat hyvin yksimielisiä siitä, että meidän on varmistettava, että tässä
tulevassa mitoituksessa kysymys on vain ammattihenkilöistä, siis hoitajista. Tältä osin on
tehtävä tämä tukipalveluiden eriyttäminen tästä kokonaisuudesta. Siksi uskonkin, että
eduskunnassa on varmasti malttia pitää huolta siitä, että tämä lainvalmistelu tehdään nyt ta-
72



Pöytäkirjan asiakohta PTK 15/2019 vp
valla, joka tosiasiassa vie siihen lopulliseen tulokseen, että tämä asia saadaan lopultakin
kuntoon. Uskon, että tätä hyvää tarkoitusta täällä eduskunnassa ovat monet hakeneet.

Ja kuinka nopeasti tämä on mahdollista, niin totesin tässä, että niin nopeasti kuin tämä
vain on mahdollista. Nyt tämä on ministeriaitiossa, ei eduskunnan käsissä, vaikka itse toi-
voin, että se olisi nopeastikin voitu eduskunnassa hoitaa. Koska se on ministeriön käsissä,
niin me pyrimme ratkaisemaan nyt tämän ongelman, jossa on aloitettu aika iso, laajapoh-
jainen valmistelu, kutsuttu asiantuntijat pöytään tekemään vanhuspalvelulakiin näitä muu-
tosehdotuksia. Kuinka nopeasti me voimme saada siellä joko osan tai kokonaisuuden val-
miiksi, se jää nyt hyvin nopealla aikavälillä ratkaistavaksi. Mutta tämän kesän aikana, niin
kuin tiedätte, kunnilta ei voi pyytää lausuntoja, koska siitä on vakiintunut linja, että kun-
nilta lausuntoja ei pyydetä lomakaudella.

Toinen varapuhemies Juho Eerola: Näin. Ja mennään takaisin puhujalistaan.

17.00 Hanna-Leena Mattila kesk: Arvoisa puhemies! Itselleni osaamisen ja koulutuk-
sen ilmiöpöydän asiat tulivat tutuimmiksi, ja kommentoin hallitusohjelman sisältöä lähin-
nä siltä osin.

Hallitusohjelma sisältää oppimisen ja kulttuurin saralla paljon hyvää, josta keskustan
neuvottelijat ja eduskuntaryhmän jäsenet ovat syystä varsin tyytyväisiä. Viime hallituskau-
della aloitettiin perusasteella Liikkuva koulu -hanke, josta saatiin varsin hyviä ja kannus-
tavia tuloksia ja jonka seurauksena hanke laajenee varhaiskasvatukseen ja toiselle asteelle
— voidaan puhua Liikkuva Suomi -ohjelmasta. Kaiken pohjana on liikuntapoliittinen se-
lonteko, jossa säännöllisen liikunnan lisääminen nähdään tarpeelliseksi kaikissa ikäluokis-
sa mutta jossa erityishuomion kohteena ovat lapset ja nuoret, joiden keskuudessa on ylipai-
noisten ja vähän liikkuvien osuus kasvanut.

Olen tyytyväinen myös siihen, että lasten ja nuorten harrastamismahdollisuudet parane-
vat. Useammalla poliittisella ryhmällä oli tämä sama tahtotila, tarjota jokaiselle lapselle
mahdollisuus yhteen harrastukseen. Tämä on tärkeää monestakin syystä. Harrastaminen
tuo mukavaa sisältöä elämään, kehittää eri taitoja, jotka luovat harrastajalleen mielihyvää,
ja ruokkii terveellisesti itsetuntoa. Harrastaminen on myös varsin tärkeää sosiaalisten tai-
tojen ja kaveruussuhteiden kehittymisen kannalta. Harrastamattomuus korreloi usein syr-
jäytymisen kanssa ja eriarvoistaa. On siis hyvä, että perusasteelle luodaan tilaa säännölli-
selle harrastamiselle ja samanikäisten kokoontumiselle turvallisen aikuisen ohjauksessa.

Arvoisa puhemies! Keskusta puhui vaaliohjelmassaan koulutuksen perustan kuntoon
laittamisesta. Kun opinpolun alkua vahvistetaan, vaikuttaa se myönteisesti myös myöhem-
pään oppimiseen. Peruskoulutuksessa käynnistetään laatu- ja tasa-arvo-ohjelma oppimis-
tulosten parantamiseksi ja oppimiserojen kaventamiseksi. Pienten lasten koulu keskittyy
esiopetuksen ja perusasteen kahteen ensimmäiseen luokkaan, jotka tulevat muodostamaan
entistä tiiviimmän kokonaisuuden. Lapsi siirtyy seuraavalle asteelle joustavasti taitojen ke-
hittyessä. Näin oppimiseen tulee mielekkyyttä ja yksilöllisyyttä ja eteneminen tapahtuu op-
pijan omaan tahtiin.

Olen tyytyväinen myös hallitusohjelmaan kirjattuun tavoitteeseen korottaa oppivelvol-
lisuusikää 18 ikävuoteen. Korotuksen takana on huoli niistä tuhansista nuorista, jotka vuo-
sittain ovat tipahtaneet yhteiskunnan ulkokehälle. Vuoden takaisessa nuorisobarometrissa
otantaan osallistuneet nuoret kannattivat oppivelvollisuusiän korottamista ja maksutonta
73



Pöytäkirjan asiakohta PTK 15/2019 vp
toista astetta. Toivon, että toisen asteen tutkinnon pakollisuus tulee tuottamaan tulosta toi-
votulla tavalla ja estää koulupudokkuuden sekä syrjäytymisen.

Toisen asteen pakollisuus tulee lisäämään oppilaitosten vastuuta ohjata ja huolehtia op-
pilaistaan. Opintojen ohjaamiseen ja seurantaan tullaan panostamaan jatkossa enemmän.
Nivelvaiheissa ja oppilaitospaikasta toiseen siirtymisessä korostuu ohjaaminen. Opiskelija
ei voi jäädä tyhjän päälle, vaan hänelle on löydyttävä toinen opinahjo entisen tilalle.

Myös mielenterveyden tukipalveluihin on tulossa paljon kaivattua resursointia. Vaikka
maksuttomuutta pidetään toisen asteen tutkinnon pakollisuuden tervetulleena kylkiäisenä,
ei oppimateriaalien maksullisuus ole missään vaiheessa ollut merkittävin syy opintojen
keskeyttämisiin, vaan ne ovat johtuneet erilaisista mielenterveyden ongelmista. Eri kou-
luasteille on tulossa mielenterveyden ammattilaisia tukemaan jaksamista opinnoissa.

Itse toivoisin koulumaailmassa hyödynnettävän entistä enemmän koulupsyykkareita,
joista on karttunut hyväksi koettua kokemusta psyykettä tukevina ammattilaisina. Koulu-
kuraattoreilla ja koulupsykologeilla on ilman muuta oma tärkeä roolinsa, mutta heidän am-
mattitaitoansa tarvitaan yleensä silloin, kun ongelmat ovat jo ilmeiset. Usein nuorille ja
lapsille riittää, että he voivat jutella ymmärtävän aikuisen kanssa mieltä painavista asioista
ja saada helpotusta varhaisessa vaiheessa oleviin pulmiinsa.

Arvoisa puhemies! Ammatillisen koulutuksen reformi kaipaa jalostamista. Uudistuk-
sessa on paljon hyvää, mutta kentältä saatu palaute kertoo selkeästi myös puutteista. Yksi
korjauksen kohde tulee koskemaan työpaikoilla tapahtuvaa oppimista, johon tullaan palk-
kaamaan uutta opetushenkilökuntaa.

Ja ihan viimeiseksi totean ilahtuneena, että varhaiskasvatuksen laatua parannetaan ja se
tuodaan täysipäiväiseksi kaikille lapsille. Viime hallituskaudella aloitettu selvitystyö kol-
miportaisen tuen sovittamiseksi varhaiskasvatukseen saadaan toivottavasti pian myös täy-
täntöön.

17.05 Tiina Elo vihr: Arvoisa puhemies! Ilmastokriisi ja luonnon lajikato ovat ihmiskun-
nan tulevaisuuden kannalta aivan keskeisiä ongelmia, jotka meidän on ratkaistava. Ilmas-
ton lämpeneminen voidaan vielä pysäyttää 1,5 asteeseen. Luonnon monimuotoisuuden hu-
peneminen voidaan vielä pysäyttää, mutta toimiin on ryhdyttävä heti. Siksi olenkin todella
tyytyväinen siihen, että hallitusneuvotteluissa vallitsi tästä yhteinen näkemys ja hallitus on
tähän ohjelmassa sitoutunut.

Kunnianhimoinen ilmastopolitiikka kulkee läpileikkaavana halki hallitusohjelman. Ha-
luamme tehdä Suomesta edelläkävijän hiilineutraaliudessa, luonnon monimuotoisuuden
turvaamisessa sekä kiertotaloudessa. Lähdemme nyt tekemään Suomesta maailman ensim-
mäistä fossiilivapaata hyvinvointiyhteiskuntaa, ja määräajaksi tälle on asetettu vuosi 2035.

Hallitus tekee myös historiallisen 100 miljoonan euron panostuksen luonnonsuojeluun.
Se tarkoittaa muun muassa, että kansallispuistoverkostoa laajennetaan, soiden suojeluoh-
jelmaa täydennetään ja käynnistetään kansallinen ohjelma vaelluskalojen elvyttämiseksi.
Itämeren suojelutoimia vahvistetaan kansallisesti ja kansainvälisesti. Kaivoslainsäädäntö
uudistetaan siten, että lähtökohtana on ympäristönsuojelun tason parantaminen. Luonto on
meille elämänehto ja elinvoiman lähde, kun sitä viisaasti vaalimme, ja sen voi tuhota vain
kerran.

Arvoisa puhemies! Rakentaminen ja rakennukset tuottavat yli kolmanneksen Suomen
kasvihuonekaasupäästöistä ja liikenne noin viidenneksen. Toimet rakennetun ympäristön
päästöjen vähentämiseksi ovat siis olennaisia hiilineutraalisuustavoitteen saavuttamiseksi.
74



Pöytäkirjan asiakohta PTK 15/2019 vp
Hallitus on asettanut tavoitteeksi liikenteen päästöjen puolittamisen vuoteen 2030 mennes-
sä. Tämän saavuttamiseksi panostamme joukkoliikenteeseen ja erityisesti raideliikentee-
seen, niin olemassa olevan rataverkon parantamiseen kuin uusiin raiteisiin. Tarvitsemme
nopeita yhteyksiä kaupunkien välillä sekä pikaratikoita kaupunkiseutujen sisällä. Espoon
kaupunkirata, jonka liikenneministerikin mainitsi, on esimerkki hankkeesta, joka on toteu-
tusta vaille valmis. Se kannattaakin laittaa liikkeelle viipymättä. Lisäksi vauhditetaan säh-
köautojen ja muiden vähäpäästöisten ajoneuvojen määrän kasvua ja edistetään pyöräilyä ja
kävelyä.

Arvoisa puhemies! Hallitusohjelma tukee kestävää kaupunkikehitystä ja asuntorakenta-
misen lisäämistä kasvavilla kaupunkiseuduilla. Näin pystytään vastaamaan asuntojen kas-
vavaan kysyntään, kohtuullistamaan asumisen hintaa ja helpottamaan työvoiman liikku-
vuutta. Asuntopolitiikassa ja kaupunkien kehittämisessä tarvitaan valtion ja kaupunkien ai-
toa kumppanuutta. MAL-sopimukset ovat tähän tärkeä väline. Niillä edistetään kestävää
kaupunkirakennetta ja toimivaa joukkoliikennettä sekä torjutaan segregaatiota. MAL-so-
pimuksia voidaan laajentaa nyt myös uusille kaupunkiseuduille.

Tarvitsemme monipuolista asuntorakentamista ja asuinalueiden tasapainoista kehittä-
mistä. Erityistä tukea kohdennetaan sitä tarvitseville alueille segregaation ehkäisemiseksi
muun muassa uuden lähiöohjelman kautta. Tärkeää on myös, että hallitusohjelmassa ase-
tetaan tavoitteeksi asunnottomuuden poistaminen. Se on inhimillisesti ainoa oikea tavoite.
Tätä työtä lähdetään tekemään tiiviisti yhdessä erityisesti suurimpien kaupunkien kanssa,
joihin asunnottomuus keskittyy.

Arvoisa puhemies! Hallitus asettaa tavoitteeksi puunkäytön kaksinkertaistamisen raken-
tamisessa hallituskauden aikana. Puurakentamisen lisääminen on ilmastoteko. Rakentami-
sen hiilijalanjälkeä pienennetään nopeuttamalla vähähiilisen rakentamisen tiekartan täy-
täntöönpanoa ja edistämällä kiertotaloutta rakentamisessa. Myös rakennusten sisäilmaon-
gelmiin tullaan puuttumaan. Hallitus jatkaa Terveet tilat 2028 -toimenpideohjelmaa. Ra-
kentamisen laatua ja valvontaa parannetaan ja vastuunjakoa selkiytetään. Lisäksi selvite-
tään, millaista apua homeloukkuun jääneet tarvitsevat.

Arvoisa puhemies! Tällä ohjelmalla rakennamme Suomea, joka tekee kunnianhimoista
ilmastopolitiikkaa, suojelee ainutlaatuista luontoamme, panostaa koulutukseen, edistää
tasa-arvoa ja torjuu köyhyyttä. Tämä on tulevaisuuteen katsova kestävän kehityksen ohjel-
ma, joka haastaa meitä rakentamaan parempaa Suomea jokaiselle ja jokaisena päivänä.

17.10 Mai Kivelä vas: Arvoisa puhemies! Meidän aikamme tullaan muistamaan siitä, mi-
ten me onnistuimme vastaamaan käynnissä olevaan ympäristökriisiin. Meidän onnistumis-
tamme päättäjinä tullaan tulevaisuudessa mittaamaan ennen kaikkea sen kautta, onnistuim-
meko tekemään uskottavaa ilmastopolitiikkaa.

Nykytoimilla olemme menossa kohti 3 asteen lämpenemistä. Suomessa tämä tarkoittai-
si 6 asteen nousua, sillä napoja lähellä olevat alueet lämpenevät kaksinkertaisella vauhdil-
la maapallon keskiarvoon nähden. Ilmastonmuutoksen seurauksista kärsivät jo nyt sadat-
tuhannet ihmiset ympäri maailmaa. Ilmastonmuutos ei siis ole jotain, joka tapahtuu vain
hamassa tulevaisuudessa, vaan se on paraikaa käynnissä oleva kriisi, ja nämä lähivuodet
ovat aivan kriittisiä sen suhteen, miten tätä kriisiä voidaan ehkäistä. Ilmastonmuutoksen
torjunnalla on todella kova kiire. Globaalit päästöt pitää saada käännettyä laskuun näiden
vuosien aikana, mieluiten heti ensi vuonna.
75



Pöytäkirjan asiakohta PTK 15/2019 vp
No mitä ihmiset ajattelevat? Tänä vuonna julkaistun ilmastobarometrin mukaan suoma-
laiset haluavat ilmastokriisin ratkaisut politiikan ytimeen. Suomalaisista 70 prosenttia on
sitä mieltä, että ilmastokriisin ratkaisun on oltava tämän hallituskauden ja EU-puheenjoh-
tajuuskauden kärkiteema. Myös uusimman nuorisobarometrin mukaan nuorten suurin huo-
lenaihe on ilmastonmuutos. Ilmastotoimille on siis todella vahva kansalaisten tuki.

Ilmastokriisin uhka on niin massiivinen, että nyt tarvitsemme ennen kaikkea uutta toi-
voa ja konkreettisia tekoja. Ketkä ovat osanneet antaa meille tätä toivoa tähän mennessä?
Toivoa ovat osanneet luoda nuoret, ympäristöaktivistit ja kansalaisyhteiskunta. Kiitos heil-
le siitä. Olemme kokeneet Suomessa historialliset ilmastomarssit ja tämän kevään ilmasto-
vaalit. Erityisen inspiroivaa on ollut nuorten aktivoituminen ilmastotoimintaan.

Olen pitkään toivonut, että ihmiset laajalti lähtisivät vaatimaan kunnianhimoisia toimia
ympäristökriisin ratkaisemiseksi, ja nyt viime aikoina olen ensimmäistä kertaa nähnyt sen
toteutuvan. Onkin siis aivan viimeisiä hetkiä saada ilmastoasiat politiikan keskiöön. Ja nyt
ensimmäistä kertaa hallitusta lähdettiin muodostamaan niin, että ilmastonmuutokseen vas-
taaminen otettiin hallitusneuvotteluiden keskiöön. Ilmastonmuutoksen hillitsemisestä ja
luonnon monimuotoisuuden hupenemisen pysäyttämisestä tehtiin yksi tämän hallituksen
päätavoitteista. Kiitos Antti Rinteelle ja SDP:lle hallituksen rakentamisesta niin, että tämä
prioriteettijärjestys näkyi.

Itse sain neuvotella hallitusneuvotteluissa ykköspöydässä eli ilmasto- ja ympäristöpöy-
dässä ja kommentoin ohjelmaa sitä kautta. Neuvottelujen lopputulos on ohjelma, jossa on
otettu lähtökohdaksi politiikan teko, jossa osaltamme mahdollistamme ilmastonmuutok-
sen hillitsemisen 1,5 asteeseen. Hallituksella on nyt yhteinen tilannekuva siitä, että ilmas-
tonmuutos, luonnon monimuotoisuuden heikkeneminen ja luonnonvarojen ylikulutus ovat
ihmiskunnan vakavimpia ongelmia. Hallituksella on yhteinen näkemys siitä, että tarvitaan
nopeaa systeemistä muutosta. Hallitus haluaa toteuttaa Suomessa ekologisen jälleenraken-
nuksen ja tehdä tämän siirtymän sosiaalisesti oikeudenmukaisella tavalla.

Eli nyt onkin meidän vuoromme luoda toivoa, ja toivo syntyy toiminnasta. Nyt on tä-
män hallituksen aika näyttää, että me myös toimimme. Tulevat vuodet meidän tärkein teh-
tävämme on lunastaa ne kestävän kehityksen lupaukset, jotka olemme hallitusohjelmassa
antaneet.

17.15 Mats Löfström r: Ärade herr talman! Regeringsprogrammet har mycket bra
Ålandsskrivningar, vilket gläder mig mycket. Programmet innehåller de mest omfattande
Ålandsskrivningarna åtminstone i modern tid. Regeringsprogrammet slår fast att Ålands
självstyrelse ska utvecklas i gott samarbete med Åland. Samordningen av Ålandsfrågor ska
utvecklas, konkreta förslag ska tas fram gällande hur kunskaperna om Åland ska stärkas
och utvecklas inom statsförvaltningen. Fungerande kontakter på svenska mellan statsför-
valtningen och självstyrelsen ska garanteras. Det här är mycket bra.

Regeringsprogrammet slår också fast att reformen av Ålands självstyrelse fortsätter. Det
är viktigt att det arbetet kommer i mål under denna mandatperiod. Här är de ekonomiska
delarna helt centrala. Förra riksdagen godkände nämligen en ändring av självstyrelsela-
gens ekonomiska kapitel som innebar att Åland skulle få tillbaka en större andel av skatter
man betalar till staten. Ändringen godkändes med bred majoritet, med stöd av både reger-
ing och opposition. Den här ändringen utgick ändå ifrån att landskaps- och vårdreformen
skulle finansieras på det sätt som då var tänkt. Då den saken nu har ändrat är det viktigt att
säkerställa att ändringen man godkände under förra perioden nu innebär samma höjning av
76



Pöytäkirjan asiakohta PTK 15/2019 vp
Ålands grundfinansiering också i praktiken. Det är viktigt att snabbt komma vidare i denna
fråga.

Ärade talman! Det finns också flera andra skrivningar som är glädjande för åländsk del.
Det är bland annat att Ålands möjligheter att påverka EU-ärenden ska säkerställas så att en
Ålandsstrategi ska tas fram. I samband med 100-årsjubileet för självstyrelsen ska Ålands
självstyrelse lyftas fram internationellt så som ett exempel på en lyckad och framgångsrik
självstyrelselösning. Det är också viktigt för Åland att en ny nationalspråksstrategi tas
fram. Den ska trygga allas rätt att få service på nationalspråken och förbättra språkklima-
tet. Alla statliga anvisningar och föreskrifter ska utfärdas också på svenska till den del som
de också gäller Åland. Det är något som också slås fast i regeringsprogrammet, och det här
borde också gälla kollektivavtalen. 

Regeringsprogrammet slår också fast att anvisningarna God medicinsk praxis äntligen
översätts till svenska. Jag säger äntligen, eftersom justitieombudsmannen beslutat att detta
måste göras. Nu finns pengar budgeterat för att göra översättningen. Det är jättebra. Det är
också viktigt med en kartläggning som ska göras över den svenska undervisningen. Det är
viktigt att utbildningsplatser tryggas på svenska också i praktiken på universitet och hög-
skolor. I dag haltar svenskan i praktiken på en del svenskspråkiga utbildningar på univer-
sitetsnivå. Att säkerställa svensk service i sjukvården och i rättsväsendet är också av fun-
damental betydelse. Då man är sjuk eller har blivit utsatt för ett brott är man ofta som sva-
gast. Då är det helt avgörande att få service på sitt eget modersmål både i domstol och på
sjukhus. Även om social- och hälsovård är Ålands ansvar enligt självstyrelselagen köper
Åland mycket sjukvårdstjänster av framför allt Åbo sjukhus. 

Ärade talman! Det finns också mycket annat att ta fasta på i regeringsprogrammet. Det
gäller bland annat skrivningen om Norden och Östersjön. Regeringsprogrammet slår fast
att de nordiska länderna är Finlands naturligaste samarbetsparter. Dessa länder delar sam-
ma värderingar om demokrati, öppenhet och välfärdsstaten slår regeringsprogrammet fast.
Programmet vill att de nordiska länderna ska utgöra världens bäst integrerade region där
man underlättar rörligheten mellan de nordiska länderna. Finland ska aktivt verka för att
avveckla befintliga gränshinder och se till att inte nya gränshinder uppkommer. Här finns
dock ett stort arbete att göra med att omvandla fina festtal till konkreta resultat, precis som
minister Blomqvist också var inne på tidigare. 

Tidigare riksdagsledamot och minister Ole Norrback gjorde för 15 år sedan en gransk-
ning av de gränshinder som finns i Norden och kom med massor av konkreta förslag. Pro-
blemet är att nästan inga av de här förslagen har genomförts, så det är bara för minister
Blomqvist att ta upp den här rapporten och fortsätta det arbetet. Det är också viktigt att ar-
betet för miljön och Östersjön fortsätter. Regeringsprogrammet slår här bland annat fast
HELCOMs viktiga roll och åtgärder för att förbättra Östersjöns känsliga miljö.

Ärade talman! Regeringsprogrammet är också bra ur ekonomins perspektiv. Det höjer
inte skatten på arbetet eller ägandet eller företagandet utan stärker företagandet och syssel-
sättningen. Målsättningen för sysselsättningen är 75 procent, och här kan också Åland
fungera som ett gott exempel. För mig är det också oerhört viktigt att inga skärpningar görs
på generationsväxlingar eller på arvs- och gåvoskatten. Här gör svenska riksdagsgruppen
och SFP ett aktivt jobb för att alltid säkerställa att det lönar sig att arbeta och att vi har en
politik som stöder företagsamhet, företagande som skapar arbetsplatser. 

Ärade talman! Alla de här delarna sammantaget gör att det här regeringsprogrammet är
ett mycket bra program för Finland och för Åland, och nu börjar arbetet.
77



Pöytäkirjan asiakohta PTK 15/2019 vp
Arvoisa puhemies! Hallitusohjelma sisältää myös hyviä kirjauksia koskien Ahvenanmaa-
ta. Hallitusohjelmassa todetaan, että Ahvenanmaan itsehallintoa kehitetään hyvässä yhteis-
työssä Ahvenanmaan kanssa. Ahvenanmaa-kysymysten yhteensovittamista kehitetään.
Tuodaan esiin konkreettisia ehdotuksia, miten Ahvenanmaa-osaamista vahvistetaan ja ke-
hitetään valtionhallinnossa, ja varmistetaan toimiva yhteydenpito ruotsin kielellä valtion-
hallinnon ja itsehallinnon välillä. Hallitusohjelmassa todetaan myös, että Ahvenanmaan it-
sehallinnon uudistaminen jatkuu. Tämä on erittäin hyvä asia. — Kiitos.

17.23 Peter Östman kd: Värderade talman! Finland har fått en ny regering, och jag ska
passa på att lyckönska de nya ministrarna, statsministern och alla övriga ministrar, till ert
ansvarsfulla uppdrag.

Mehän tiedämme kaikki, että tarvitsette sekä onnea että menestystä, koska te olette isojen
haasteiden edessä. Suuret lupaukset on tullut annettua, niin teidän kohdallanne kuin var-
masti myöskin oppositiopuolueitten edustajat ovat antaneet ennen vaaleja, ja näitten lu-
pausten antamisessa olemme varmasti kaikki samanvertaisia.

Hallitus haluaa panostaa satoja miljoonia euroja koulutukseen, köyhyyden vähentämi-
seen ja ilmastonmuutoksen torjuntaan, ja nämähän ovat kaikki tärkeitä asioita. Mutta vaa-
lilupausten rahoittamiseksi valtion omaisuutta on tarkoitus myydä jopa 3 miljardilla. Val-
tion vuosimenot kasvavat 1,2 miljardilla eurolla, ja osa kustannusten noususta rahoitetaan
kiristämällä verotusta.

Arvoisa puhemies! Nyt ei puhuta pikkusummista. Hallituksen talouslaskelmat rakentu-
vat optimismin varaan. Laskelmien toteutumisen edellytyksenä on 75 prosentin työllisyys-
astetavoitteen saavuttaminen.

Usean vuoden vahvan suhdanteen jälkeen olemme näillä näkymin kulkemassa kohti
taantumaa. Maailmankauppa on hidastunut, ja teollisuustuotanto näyttää hiipumisen merk-
kejä. Suomen talous on ollut odotettua heikompi vuoden ensimmäisen neljänneksen aika-
na, ja voimme odottaa heikkoa bkt:n kasvua lähivuosina. Samoin työllisyyden odotetaan
kasvavan hitaammin.

Käynnissä olevat kauppasodat lisäävät epävarmuutta. Toukokuussa Yhdysvaltojen ja
Kiinan välinen kauppasota yltyi, kun USA korotti tuhansien kiinalaistuotteiden tulleja 25
prosenttiin ja Kiina ilmoitti vastaavansa samalla mitalla. Myös EU:n tilanne lisää epävar-
muutta. Ison-Britannian sopimuksettomalla erolla unionista olisi merkittäviä vaikutuksia
talouteen, etenkin kun maa on meille tärkeä kauppakumppani.

Toinen epävarmuustekijä on julkisen taloutemme velka, joka on edelleen korkea. So-
peutumiskykymme voi olla koetuksella, jos taantumasta tulee tiukka ja äkillinen.

Arvoisa puhemies! Miten uuden hallituksen ajattelutapa eroaa sitten edellisestä työlli-
syyspolitiikan osalta? Pitkällä aikavälillä edes 75:n tai 80 prosentin työllisyysaste ei ole
riittävä, koska väestömme vanhenee koko ajan. Edellinen hallitus käytti enemmän keppiä
saadakseen ihmisiä töihin, kun taas uusi hallitus tarjoaa lähes pelkästään porkkanaa. Näh-
täväksi jää, riittääkö pelkkä porkkana.

Mitä sitten tapahtuu, jos työllisyystavoitteita ei saavuteta? Todennäköisesti edessä on
silloin valtionvelan kasvattamisen tie. Hyvin todennäköistä on, että tavoitetta julkisen ve-
lan painamisesta alle 60 prosenttiin bkt:sta ei saavuteta. Sitä vastoin valtion menoja kate-
taan kasvavassa määrin velkarahalla.
78



Pöytäkirjan asiakohta PTK 15/2019 vp
Arvoisa puhemies! Hallitus uskoo ja toivoo. Toivossahan on hyvä elää, mutta suoma-
laisten arki koostuu realiteeteista eikä ilmiöistä. Porissa on vanha sanonta: ”Funteeraustun-
ti on kalliimpi kuin työtunti.” Toivottavasti hallitus seuraa tarkkaan ajan merkit ja reagoi
ajoissa, mikäli unelmat eivät toteudu.

17.28 Merja Mäkisalo-Ropponen sd: Arvoisa puhemies! Hallitusohjelmassa puhutaan
nyt ensimmäisen kerran hyvinvointitaloudesta ja hyvinvointi-investointien merkityksestä.
Tämä on hyvä asia, sillä hyvinvointitalous on myös EU:n agendalla ja on hyvä, että Suo-
men puheenjohtajuuskaudella asia näkyy myös meidän hallitusohjelmassa.

Hyvinvointitalous on yhteiskunnan alue, jossa toimitaan hyvinvoinnin lisäämisen ja hy-
vän elämän edellytysten vahvistamisen lähtökohdista. Hyvinvointitaloudessa tuotetaan ja
jaetaan hyvinvointia sekä investoidaan hyvinvointiin. Hyvinvointitaloudessa tavoitteena
on pitää kaikki mukana. Yksilöiden hyvinvoinnin lisäksi se tuottaa hyötyä myös yhteis-
kunnalle.

Hyvinvointi-investoinnit ovat siis osa hyvinvointitaloutta. Niillä tarkoitetaan yhteiskun-
nallisten panosten käyttöä, mikä tuottaa tulevaisuudessa lisää hyvinvointia ja terveyttä
sekä vahvistaa hyvinvoinnin edellytyksiä. Esimerkiksi panostamalla sairauksien ennalta-
ehkäisyyn voidaan vähentää sosiaali- ja terveysmenoja tulevaisuudessa, panostamalla tie-
teeseen ja tutkimukseen luodaan tulevaisuuden työpaikkoja.

Hyvinvointitalous korostaa, että bruttokansantuotemittarin lisäksi meidän on saatava
käyttöön myös uusia hyvinvointimittareita. Hallituksen on otettava tämä haaste vakavasti,
eli uudenlaisten hyvinvointimittareiden pilotointi ja testaaminen on aloitettava mahdolli-
simman pian.

Puhemies! Uuteen hallitusohjelmaan on kirjattu merkittäviä lapsiin ja nuoriin kohdistu-
via tulevaisuusinvestointeja. Hallitus palauttaa subjektiivisen kokoaikaisen päivähoito-oi-
keuden kaikille lapsille. Myös varhaiskasvatuksen ryhmäkokoja on tarkoitus pienentää.
Tavoitteena on valmistella myös varhaiskasvatuksen laatu- ja tasa-arvo-ohjelma, jossa ko-
keilujen kautta edistetään 5-vuotiaiden maksutonta varhaiskasvatusta ja kaksivuotista esi-
opetusta. Neuvolan ja varhaiskasvatuksen yhteistyötä sekä muita varhaiskasvatuksen laa-
tua nostavia toimenpiteitä aiotaan toteuttaa. Peruskoulua vahvistetaan tasa-arvo- ja laa-
tuohjelmalla. Tavoitteena on oppimistulosten parantaminen ja eriarvoisuuden vähentämi-
nen. Painopisteitä ovat muun muassa opettajien jaksaminen, inkluusion toimivuus ja
myönteisen erityiskohtelun rahoitusmalli.

Lasten ja nuorten hyvinvointiin panostetaan lisäämällä ammattilaisia oppilas- ja opiske-
lijahuoltoon peruskoulussa, ammattioppilaitoksissa ja lukioissa. Koulukuraattorien, koulu-
psykologien, opintopsykologien, opiskelijaterveydenhuollon psykologien ja terveydenhoi-
tajien määrää peruskoulussa ja toisen asteen koulutuksessa lisätään. Myös etsivän nuoriso-
työn ja työpajojen lisäpanostuksilla vähennetään nuorten syrjäytymistä.

Arvoisa puhemies! Oppivelvollisuusiän nostaminen 18 ikävuoteen on merkittävä tule-
vaisuusinvestointi. Samalla toteutetaan maksuton toinen aste. Uudistuksen taustalla on yh-
teiskunnan muutos. Vielä vuonna 1987 meillä oli liki miljoona perusasteen työpaikkaa, nyt
vain reilut 200 000. Suomalainen oppivelvollisuus on jäänyt jälkeen, kun vaatimuksena on
tällä hetkellä vain peruskoulu. Suomalainen oppivelvollisuus on eurooppalaisittain verrat-
tuna lyhyt. Tarkoitus ei ole tässä uudistuksessa istuttaa kaikkia nuoria pakolla koulunpen-
killä, vaan oppivelvollisuuden sisällä on tarkoitus rakentaa erilaisia opinto- ja tukimuoto-
ja, jotka voidaan sisällyttää toisen asteen tutkintoihin, esimerkiksi kymppiluokat, kansano-
79



Pöytäkirjan asiakohta PTK 15/2019 vp
pistot, työpajatoiminta, kuntoutus, valmentavat koulutukset ja niin edelleen. Näin jokaisel-
le nuorelle rakennetaan omaan elämäntilanteeseen sopiva tavoitteellinen opintopolku.

Tärkeä tulevaisuuden investointi on myös ammatillisen koulutuksen vahvistaminen.
Viime hallituskaudella opettajia ammatillisesta koulutuksesta väheni 1 600 ja opetuksen
määrä laski 20 prosenttia, vaikka samaan aikaan opiskelijamäärä kasvoi. Nyt hallitusohjel-
massa oleva rahoituksen vahvistaminen on todella tarpeen, jotta saadaan tämä tilanne kor-
jattua. Hallituksen korvamerkitty raha opettajien määrän lisäämiseen varmistaa opiskeli-
joiden saaman opetuksen määrän vahvistamisen. On tärkeää, että opiskelijalla on henkilö-
kohtaisen opetussuunnitelman mukaista opetusta viitenä päivänä viikossa. Opetus toki voi
tapahtua oppilaitoksessa tai työpaikalla. Oleellista on, että opiskelijan rinnalla on säännöl-
lisesti päivittäin opettaja, joka varmistaa osaamisen karttumisen sekä sen, että opinnot ei-
vät keskeydy.

Lopuksi, arvoisa puhemies, haluan nostaa esille vielä yhden itselleni tärkeän tulevaisuu-
sinvestoinnin. Osatyökykyisten osallisuuden lisääminen ja työllisyyden helpottaminen on
todella tärkeä asia. Esimerkiksi investoimalla sellaisiin palvelurakenteisiin ja toimintamal-
leihin, jotka tehokkaalla tavalla tukevat toimintakykyä, lisäävät osaamista ja torjuvat syr-
jään joutumista, voimme pitkällä aikavälillä päästä tilanteeseen, jossa nopeatkaan muutok-
set työssä ja työelämässä eivät synnytä suuria ongelmia yksilötasolla ja yhteiskunnassa.
Vaikka lyhyellä tähtäimellä ihmisten tukemiseen panostaminen tuottaa taloudellisia kus-
tannuksia esimerkiksi julkisen työllistämisen muodossa, niin pitkällä aikavälillä toteutu-
vat hyvinvointihyödyt tekevät näistäkin panostuksista taloudellisesti kannattavia.

17.33 Jari Koskela ps: Arvoisa herra puhemies! Onnittelut uudelle hallitukselle ja työn
iloa!

Hallitusohjelman ”Osallistuva ja osaava Suomi” johdannossa kirjoitetaan arvokkaasti
hyvinvoinnin perustasta: ”2020-luvulla se on osaamisessa, työssä ja yrittäjyydessä. Avain-
asemassa ovat vahvat perustaidot sekä kyvyt ja valmiudet oppia uutta, samalla valmius päi-
vittää omaa osaamistaan koko elämän ja työuran ajan.” Nämä sanat ovat aivan totta, mutta
kun tavoitteena on ”maailman paras työelämä” — siis onnellisten ja hyvinvoivien ammat-
tilaisten Suomi, missä jokaisen tiedot ja taidot ovat työelämän käytössä — niin nämä ta-
voitteet eivät välttämättä pelkillä sanoilla toteudu, vaan me jäämme odottamaan myöskin
sitten tekoja.

Jos haluamme työn tuottavuuden uusille ulottuvuuksille, tarvitsemme nykyistä parem-
paa johtajuutta. Johtajuusongelma ja puutteelliset esimies- ja organisointitaidot ovat
maamme yksi vähiten julkisissa keskusteluissa esillä olevista isoista epäkohdista. Yksityi-
sellä puolella huonot johtajuus- ja esimiestaidot johtavat yleensä erottamisiin tai jopa yri-
tyksen alasajoon. Tiedämme kuitenkin, että julkinen puoli ja talous ovat nyt jo paisuneet
aivan liian suuriksi. Siksi ongelma on siellä merkittävä.

Työterveyslaitoksen tekemissä tutkimuksissa on löytynyt selkeä ero yksityisen ja julki-
sen sektorin sairaspoissaoloissa, tutkimuksen mukaan sekä yleisesti väestössä että myös-
kin sote-alan sisällä. Tästä voimme rohkeasti tehdä suoran johtopäätöksen, että yksityisen
puolen toimijat ovat kyenneet paremmin ratkaisemaan tämänkin ongelman, ja johtopää-
töksen myös siitä, että epäonnistunut esimiehen tai johtajan valinta johtaa useasti yhteisön
huonoon työilmapiiriin. Työntekijät kadottavat motivaationsa, mikä saattaa johtaa yhtei-
sön sisäisiin jännitteisiin, uupumisiin, pahimmillaan mielenterveysongelmiin ja lisäänty-
viin sairaspäiviin. Julkisella sektorilla poissaolot ovat lähes poikkeuksetta korkealla tasol-
80



Pöytäkirjan asiakohta PTK 15/2019 vp
la. Silloin kun keskimääräinen luku lähentelee jopa pahimmillaan 20:tä työpäivää työteki-
jää kohti vuodessa koko työyhteisössä, niin jokainen meistä osaa laskea, mitä se tarkoittaa.
Tämänkaltainen tilanne yksityisellä puolella johtaisi pahimmillaan konkursseihin.

Arvoisa puhemies! Tässä hallituksen ohjelmassa puhutaan julkisen talouden kestävyy-
destä ja tasapainottamisesta. Kannamme kaikki huolta siitä. Emme halua leikkauksia tai
verojen korottamista. Haluamme kuroa kestävyysvajetta. Hallitusohjelmassa lupaatte, että
Suomen on oltava maailman kärjessä koulutuksessa. Panostatte aivan oikein koulutuk-
seen. Siksi ihmettelenkin, miksi ette ole ohjelmassanne näkyvästi painottaneet esimies- ja
organisointitaitojen parantamista ja panostusta tämän ongelman ratkaisemiseen.

Tiedämme, että kansantaloudellisesti huonoista johtamistaidoista syntyvät menetykset
ovat merkittäviä, jopa miljardin luokkaa. Onpa asiantuntijoiden laskelmissa tullut esille,
että noin 10 prosenttia yritysten tai julkisyhteisöjen liikevaihdosta katoaa taivaan tuuliin
huonojen johtamis- ja esimiestaitojen johdosta. Nyt, hallitus, olette asettamassa jo nyt vai-
keassa taloudellisessa tilanteessa oleville kunnille uusia taloudellisia paineita muun muas-
sa hoitajamitoituksen ja oppivelvollisuusiän nostoilla. Kuntaliiton viimeisten laskelmien
mukaan kustannukset niihin ovat jopa 700 miljoonan luokkaa. Jos kykenemme tehosta-
maan erityisesti julkisyhteisöjen toimintatapoja, työilmapiiri ja motivaatio varmasti nouse-
vat, mutta samalla sieltä vapautuu miljardiluokan säästöt. Sieltä on saatavissa myös tär-
keää valmista työvoimaa tulevaisuuden haasteisiin ja tehtäviin. Emme tarvitse maahan-
muuttajien kallista sopeuttamista ja uudelleenkoulutusta, voimme täyttää työpaikat koti-
maisin voimin.

Arvoisa puhemies! Hallituksen ohjelmassa annetaan useita lupauksia, mutta lupaukset
eivät riitä, jos ette ole valmiita panostamaan oleellisiin epäkohtiin. Tulevalla vaalikaudella
on lisättävä resursseja tämän esille tuomani epäkohdan ratkaisemiseen. Hallituksen ohjel-
massa pysyviä menoja lisätään nyt 1,23 miljardia vuodessa myymällä yhteistä omaisuutta
ja nostamalla polttoaineveroja. Kuinka paljon olette valmiita panostamaan esittämääni
epäkohtaan? En löydä ohjelmastanne asiaan viittaavia suoria vastauksia enkä myöskään
euromääräisiä panostuksia.

17.39 Elina Lepomäki kok: Arvoisa puhemies! Rinteen hallitus uhkaa ottaa reippaan vii-
tosloikan kohti tunkkaista 70-lukua. Uusilla tuoreilla kasvoilla edistetään ajatuksia, jotka
edustavat paluuta aikaan, kun Kalevi Sorsan johdolla lähdettiin perustamaan kuvaputkiyh-
tiö Valcoa. Silloinkin ajateltiin, että tulevaisuus tulisi jotenkin nopeammin ja valoisampa-
na, jos valtio satsaisi veronmaksajien rahoja heidän itsensä puolesta hyviltä kuulostaviin
hankkeisiin. [Jukka Gustafsson: Se oli rohkea ajatus!] Raskaasti tappiollinen Valco kuo-
pattiin vuonna 1980 vain muutama vuosi perustamisensa jälkeen. Käykö Rinteen hallituk-
selle samoin?

Rinteen hallitus lähti juhlistamaan alkanutta taivaltaan Korpilammelle. Siinä, missä idea
Valcosta syntyi Lapin tunturimajalla, käynnistettiin kolmikantavetoinen konsensus vuon-
na 77 korpihotellissa. Rinteen hallitus siirtää vastuun ihmisten rahojen käytöstä itselleen ja
vastuun työpaikoista korporaatioille. Se tarkoittaa paluuta korpimajoihin, joissa työmark-
kinajohtajat sopivat yhä uudelleen, että mitään ei muuteta. Tällä mallilla on vuosikymmen-
ten ajan ylläpidetty korkeaa työttömyyttä. Mallissa ei ole tilaa heille, jotka eivät noihin
pöytiin mahdu. En tarkoita hallituksen ministereitä lukuisine valtiosihteereineen, vaan nii-
tä ihmisiä, jotka eivät pääse töihin kartuttamaan osaamistaan ja palkkapussiaan, ja niitä yri-
tyksiä, jotka jäävät kitumaan paikoilleen, kun kaikki on tehty niin hankalaksi. Yrittäjää ro-
81



Pöytäkirjan asiakohta PTK 15/2019 vp
kotetaan vauvasta, vaikka hänen omakin jaksamisensa on koetuksella. Yli 60 000 nuorta
on syrjäytynyt tai syrjäytymisvaarassa, ja viisikymppisten on Suomessa vaikea päästä edes
työhaastatteluun. Ihmettelen, että vihreiden verrattain nuoren polven edustajat ovat lähte-
neet vanhan liiton valtaa pitävien takuunaisiksi ja -miehiksi. [Jukka Gustafsson: Onpa kär-
jistys, herranjestas!]

Siinä, missä SDP sai tärkeimmän vaalilupauksensa läpi, sen, että työmarkkinoiden val-
ta-asemia ei keikuteta, [Jukka Gustafsson: Miten nuorehko ihminen voi puhua näin?] nä-
kyy keskusta muilta osin vieneen porukkaa kuin maitotyttöä lypsylle. [Pia Viitanen: Kuka
tuon puheen on kirjoittanut?] Hallituksesta voisi melkein puhua Sipilä kakkosena tai, ku-
ten edustaja Kurvinen sanoi, että Mörkö löi sisään. Ohjelma lupaa panoksia aluepolitiik-
kaan, taantuviin elinkeinoihin ja tietenkin maakuntahallintoon. Yliopistojen sijaan pää-
omitetaan Maatilatalouden Kehittämisrahastoa, Makeraa. [Antti Rantakangas: Oikein, oi-
kein! — Naurua] 

Talous- ja veropolitiikka edustaa kansainvälisesti katsoen äärivasemmistolaista ihmis-
koetta. Hallitus kiristää veroastetta ja lupaa SAK:laisen hoviekonomistinsa suulla kiristää
sitä vielä lisää, jos taantuma iskee, tai vaikkei iskisikään. [Jukka Gustafsson: Kyllä vähem-
mälläkin pääsee julkisuuteen!] Veroasteemme on jo nyt [Puhuja nauraa — Pia Viitanen:
Mutta ei saa itse nauraa! — Hälinää — Puhemies koputtaa] maailman huippua, mikä on
johtanut siihen, että Suomessa kaikki on kallista ja teemme asiat pikemmin itse sen sijaan,
että laittaisimme ammattilaisen asialle. Työhön ja yrittämiseen, erityisesti palveluihin,
kohdistuva rasitus hidastaa ilmastonmuutoksen vastaista taistelua. Mitä vaikeampaa ja kal-
liimpaa työllistäminen on, sitä todennäköisemmin ostetaan uusi pesukone tai lennätetään
Aasiasta kukkamekko sen sijaan, että korjattaisiin vanhaa ja kehitettäisiin uusia ratkaisuja.
Hallitus siirtää tuotantoa Suomen ulkopuolelle ja viimeisenkin suutarin kortistoon.

Arvoisa puhemies! Suomen veroaste on ilman hallituksen toimiakin kymmenisen pro-
senttiyksikköä korkeampi kuin läntisissä OECD-maissa. Nuo maat ajavat meistä ohi niin
elintasossa kuin tulevaisuudessa. Suomi jää jälkeen. Rinteen hallituksen toimesta sidotaan
aitajuoksijan jalat jo lähtötelineisiin. Teollisuuden tuottavuuskehityksessä Suomella on ta-
kamatkaa 20 prosenttia verrattuna EU-keskiarvoon, investoinneissa pidämme perää. Tar-
koitan aitoja investointeja enkä hallituksen uuskieltä lisämenoista. Aidot investoinnit tuot-
tavat paitsi sosiaalista hyvinvointia myös taloudellisesti ja ympäristön kannalta kestävää
tulevaisuutta, sellaista, jossa meillä on varaa rahoittaa laadukkaat vanhuspalvelut ja lapsil-
le hyvät eväät elämään.

Rinteen konservatiivinen hallitus tarkoittaa paluuta korpimajoihin. Se haluaa pitää ra-
kenteet ennallaan ja nostaa lastemme velkataakkaa entisestään — lite till. Sen sijaan, että
tehtäisiin tilaa yhä useammalle vaurastua elämänsä aikana, [Puhemies: Arvoisa edustaja,
aika alkaa olla täynnä!] Rinne keskittää pääomat sinne, missä niitä jo on. Hallitus pelaa pa-
tamustaa tulevaisuuspokeria, jota ei voi voittaa. Panoksena heillä ovat veronmaksajien ra-
hat ja ihmisten unelmat. [Keskeltä: Ohhoh!]

Toinen varapuhemies Juho Eerola:  Näin. — Nyt, arvoisat edustajat, koetetaan — tai ei
mitään koeteta, vaan pidetään kiinni tästä 5 minuutin ehdottomasta rajasta, joka näille pu-
heille on annettu. Edustaja Rantakangas näyttää esimerkkiä.

17.45 Antti Rantakangas kesk: Arvoisa puhemies! Tässä meni vähän puhe uusiksi tä-
män edellisen puheenvuoron johdosta. Siinä annettiin kyllä väärä todistus pääministeristä
82



Pöytäkirjan asiakohta PTK 15/2019 vp
ja hallituksesta, jos ollaan objektiivisia. Kyllä Suomi on saanut paljon hyvää aikaan, ja
Suomessa on saatu paljon aikaan sopimalla. Nimenomaan punamultapohjalta on rakennet-
tu tätä yhteiskuntaa tasa-arvoiseksi: on hoidettu tasa-arvoisia koulutusmahdollisuuksia,
terveydenhuoltoa, panostettu aluekehitykseen ja siihen, että joka puolella Suomea koetaan
olevan tasavertaisia kansalaisia. Tässä mielessä tämä oli varmasti tarkoituksellinenkin pro-
vosointipuheenvuoro, ja puhuja taisi äsken lähteä salista pois, ettei päästy debattiin.

Sitten mennään tähän kirjoitettuun puheeseen.
Arvoisa puhemies! Antti Rinteen hallitus sai erittäin hyvän perinnön edeltäjältään. Juha

Sipilän hallitus onnistui kaikissa keskeisissä talouspolitiikan tavoitteissa: työllisyystavoit-
teessa, talouden kasvutavoitteessa ja velkaantumiskehityksen hillitsemisessä. Tässä mie-
lessä on hyvä lähteä liikkeelle, ja on aivan oikein, että nykyinen hallitus on asettanut myös-
kin kunnianhimoiset taloustavoitteet, elikkä 75 prosentin työllisyysasteen ja työllisten
määrän lisäämisen 60 000:lla. Keskustalle oli tärkeää juuri se, että tästä talouden perälau-
dasta pystytään sopimaan ja sopimaan siitä, että siitä pidetään kiinnikin, koska se on tule-
vien sukupolvien etu, että me pidämme talouden vahvasti tasapainossa. 

Hallitus on tässä ohjelmassaan pystynyt aikaansaamaan monia hyviä linjauksia. Tullaan
parantamaan pienituloisimpien ihmisten toimeentuloa indeksien kautta ja sitten pienim-
piin eläkkeisiin tulevan 50 euron korotuksen kautta. Ne ovat juuri niitä alkiolaisia tavoit-
teita, joita keskustalla on ollut aina, ja tässä mielessä me olemme olleet vahvasti niitä kan-
nattamassa.

Sitten on vahvoja panostuksia maakuntien kehitykseen. Minä voisin nimetä tämän hal-
lituksen maakuntien Suomen hallitukseksi — maakuntien Suomen hallitukseksi — sen ta-
kia, että täällä on todella paljon myönteisiä panostuksia koko Suomen alueelle. Infraa, lii-
kenneverkostoa kehitetään merkittävällä tavalla. Huolehditaan siitä, että tieverkko ja rai-
deliikenne olisivat kunnossa joka puolella Suomea. Panostetaan voimakkaasti koulutuk-
seen. Yliopistojen, ammattikorkeakoulujen perusrahoitusta lisätään. Ammatilliseen koulu-
tukseen tulee lisää opettajia ja niin edelleen. Eli koulutussektori on myöskin aluekehityk-
sen kannalta äärettömän tärkeä.

Maatalous saa myöskin erittäin myönteisen huomion. Täällä vähän negatiivisessa mie-
lessä sanottiin tästä Makeran pääomittamisesta, mutta siinähän on kysymys siitä, että maa-
talouden investointien rahoitus ja myöskin sukupolvenvaihdosten rahoitus voidaan turva-
ta, eli se on myöskin työllisyyspolitiikan kannalta tärkeää. Luomusopimuksia voidaan teh-
dä lisää jatkossa, ja LFA-ympäristötuen kuoppa, mikä ensi vuonna olisi, on umpeen kurot-
tu. Biokaasuohjelma on erittäin myönteinen, ja myöskin elintarvikevienti, joka on täällä
ohjelmassa sisällä.

Hallitus panostaa myöskin voimakkaasti tutkimukseen, kehitykseen ja innovaatioihin.
Business Finland saa lisää rahaa, ja Finnveran takausmahdollisuudet turvataan, ja nehän
ovat juuri niitä, joilla tulevia työpaikkoja tänne Suomeen aikaansaadaan. Oli myös hyvä,
että hallitus sopi nopeasti sote-ratkaisusta eli siitä, että se toteutetaan 18 maakunnan poh-
jalle, mikä oli keskustan tavoite. Pidän myös tärkeänä, että luonnonvarojen hyödyntämi-
seen ei esitetä rajoituksia, ja se merkitsee sitä, että markkinatalouden ehdoilla esimerkiksi
Kemin biotehdas aikanaan voidaan toteuttaa, mikä on hyvä asia Pohjois-Suomelle mutta
myöskin koko Suomelle.

Tärkeitä linjauksia tässä hallitusohjelmassa on myöskin EU-rakennerahastopolitiikan
tavoitteet elikkä Itä- ja Pohjois-Suomen aseman turvaaminen. Nämä erityisolosuhteet, jot-
ka on jo 95 liittymissopimuksen aikaan aikaansaatu, huomioidaan tässä politiikassa. Alue-
83



Pöytäkirjan asiakohta PTK 15/2019 vp
kehityksestä haluan sanoa myös sen, että se on aika vahvasti muutoinkin kirjattu. Siellä on
kasvavien kaupunkien lisäksi seutukaupunkipolitiikka ja harvaan asutun maaseudun parla-
mentaarisen työryhmän esitysten tukeminen, ja myöskin maakuntien liittojen aluekehitys-
vastuu tulee säilymään, mikä on hyvä asia. Pienenä yksityiskohtana kuljetustuki on var-
mistettu. Se ei ole tässä isossa yritystukipaketissa mukana, vaan se on erillispäätöksellä
varmistettu, mikä on merkittävää Itä- ja Pohjois-Suomen kannalta.

Kaiken kaikkiaan hyvä hallitusohjelma, hyvät ministerit ja hyvä joukkue. Tällä Suomi
selviytyy ja Suomi pääsee uuteen nousuun ja meidän hyvinvointimme voidaan turvata.

17.50 Atte Harjanne vihr: Arvoisa puhemies! Politiikka on paremman huomisen raken-
tamista, ja tällä hetkellä sitä parempaa huomista uhkaa kaksi asiaa, joiden rinnalla kaikki
muu on lopulta toisarvoista. Ne ovat ilmastonmuutos ja luonnon monimuotoisuuden pe-
ruuttamaton kaventuminen. Mikäli ilmakehän hiilidioksidipitoisuutta ei saada hillittyä
ajoissa, heikkenevät elinolot ja perustuotannon edellytykset eri puolilla maailmaa pahim-
millaan niin radikaalisti, että nykyisen kaltaisen vakaan ja kehittyvän yhteiskunnan ylläpi-
täminen on mahdotonta. Olemme yhteiskuntina myös erittäin riippuvaisia monimuotoises-
ta luonnosta ja terveistä ekosysteemeistä. Tieteen varoituksia ja selkeää sanomaa ei voi
kierrellä. Päästöistä on päästävä eroon, luonnolle on annettava lisää tilaa.

Ilmasto- ja biodiversiteettikriisien pysäyttäminen on valtava globaali haaste, jossa vas-
tuunsa kantavalla Suomella voi olla vain yksi rooli. Olemme edelläkävijä, joka rakentaa
fossiilivapaan hyvinvointivaltion ja joka pysäyttää luonnon köyhtymisen alueella ja joka
luo ja tukee ratkaisuja, jotka auttavat muita tekemään saman. Samalla meidän on varaudut-
tava siihen, että maailma muuttuu. Kokonaan ilmastonmuutosta ei voida enää estää, ja sen
hillintä tulee ravisuttamaan globaaleja energiavirtoja. Hallitusohjelmassa sitoudutaan tä-
hän. Hallitus sitoutuu uudistamaan Euroopan unionin ja Suomen ilmastopolitiikkaa siten,
että teemme oman osamme maailman keskilämpötilan nousun rajoittamiseksi puoleentois-
ta asteeseen. Hallituksen päätöksillä Suomi kulkee kohti hiilineutraaliutta vuoteen 2035
mennessä. Liikenteen päästöt puolitetaan vuoteen 2030 mennessä. Hiilinieluja ja -varasto-
ja vahvistetaan lyhyellä ja pitkällä aikavälillä. Maankäyttösektorille laaditaan kokonaisval-
tainen ilmasto-ohjelma ja eri toimialoille tiekartat vähähiilisyyteen. Ilmastopaneelia vah-
vistetaan ja luontopaneelin toiminta turvataan, jotta tutkittu tieto kuuluu päätöksenteossa.

Ilmastonmuutoksen hillitsemiseksi tarvitaan sekä heti vaikuttavia, nopeita toimia että
polku, jonka päässä on niin sanottu syvä dekarbonisaatio, talous, joka pyörii ilman netto-
päästöjä. Se vaatii esimerkiksi teollisuudessa ja lämmityksessä ratkaisuja, jotka ovat vasta
suunnitteluasteella, ja maatalouden kehittämistä kestävämpään suuntaan. Hallitusohjel-
masta löytyy molempien aikaskaalojen toimia, ja ilmastopolitiikka läpileikkaa lähes koko
ohjelman. Tästä lienee paikallaan kiittää paitsi kaikkia neuvotteluihin osallistuneita myös
pääministeri Rinnettä alkuperäisistä hallitustunnustelukysymyksistä, joissa ilmastopoli-
tiikka nostettiin teemoista kärkeen. Kiitos siis siitä.

Tutkijat, yritykset, järjestöt, koululaiset ja valtava määrä ihan tavallisia suomalaisia ih-
misiä odottaa meiltä päättäjiltä nyt ilmastojohtajuutta. Tämä hallitusohjelma antaa meille
siihen hyvän pohjan. Toivonkin, että hallituksen kunnianhimoiset ja kriittisen tärkeät ta-
voitteet, minun nähdäkseni kaikkein tärkeimmät tavoitteet, ilmastonmuutoksen hillitsemi-
seksi ja lajikadon pysäyttämiseksi saavat tässä salissa laajan tuen kaikissa leireissä. Meillä
on nimittäin kiire.
84



Pöytäkirjan asiakohta PTK 15/2019 vp
17.54 Veronika Honkasalo vas: Arvoisa puhemies! Pohjoismaisen hyvinvointivaltion
keskeinen idea on pitkään ollut se, ettei se turvaa vain eniten hädässä olevien arkea vaan
tarjoaa puitteet sellaiselle elämälle, jossa mahdollisimman harva putoaa turvaverkkojen ul-
kopuolelle. Hyvinvointivaltion ideaan kiteytyy myös ymmärrys siitä, etteivät ihmiset pon-
nista samalta lähtöviivalta. Elämään vaikuttavat olosuhteet eivät ole vapaasti valittavissa.

Kuulun sukupolveen, joka on jäämässä kaikkein korkeimmin koulutetuksi. Elinaikana-
ni suomalaista varhaiskasvatusta ja peruskoulujärjestelmää on tultu ihailemaan kaikista
mahdollisista maailmankolkista asti. Me voimme vieläkin olla ylpeitä maailman parhaim-
mista opettajista ja tasavertaisen laadukkaista kouluista. Maksuton korkeakoulu on kullan-
arvoinen asia. Ei pidä unohtaa sitäkään, että meillä on edelleen vankalla pohjalla oleva
koulutusjärjestelmä.

Samaan aikaan meidän kaikkien tulisi olla huolissaan siitä, että osaamis- ja koulutustaso
ovat laskussa ja oppimisen erot kasvussa. Viimeisin Pisa-tutkimus osoittaa, että Suomessa
oppimiserot ovat jo suurempia kuin Norjassa. Sukupuolten väliset oppimiserot ovat puo-
lestaan OECD-maiden korkeimpia. Olemme jäämässä jälkeen tasa-arvossa pohjoismaises-
sa vertailussa. Erityistä tukea tarvitsevat lapset eivät aina saa tarvitsemaansa apua. Inkluu-
sio toimii monesti valitettavasti säästötoimenpiteenä, kun erityisoppilaita siirretään mui-
den oppilaiden joukkoon ilman lisäresursseja ja tukea. Koulutuksellinen eriarvoisuus nä-
kyy myös siinä, ettei maahanmuuttajataustaisia nuoria välttämättä kannusteta riittävästi
siirtymään opinnoissa eteenpäin, vaikka motivaatiota ja kunnianhimoa olisi. Näin ei saisi
olla. Koulutuksen voima on ollut siinä, että se on tasannut taustasta juontuvia eroja. Enää
tuo voima ei ole niin vahvasti elossa kuin sen pitäisi olla. Suuret oppimiserot uhkaavat yh-
teiskuntaa, johon kaikki pääsevät mukaan. Se ei ole kenenkään edun mukaista.

Arvoisa puhemies! Koulutuksen tasa-arvo on se perusta, jolle suomalainen hyvinvointi-
valtio on rakennettu. Suomella ei ole varaa menettää yhdenkään ihmisen unelmia tulevas-
ta, vaan me tarvitsemme ihan jokaisen osaamista. Koulutuksen tasa-arvon yhteydessä on
tärkeä muistaa, että koulu on edelleen monelle lapselle ainoa paikka, jossa on turvallisia ai-
kuisia, ystäviä, merkityksellistä tekemistä ja josta saa ruokaa ja jossa voi kokea olevansa
kuin muut. Taitavat opettajat voivat tuoda kohtaamisen ja olemassaolon kokemuksia myös
niille lapsille, joita muut eivät näe.

Arvoisa puhemies! Hyvinvointivaltion suuri lupaus on, ettei tausta ratkaise sitä, mitä ih-
misestä voi tulla. Maailman muuttuessa tämä lupaus ei ole aina pitänyt. Viime vuosien
massiiviset koulutusleikkaukset ovat nakertaneet tuota lupausta entisestään. Mutta nyt
suunta muuttuu. Koulutusleikkaukset ovat historiaa. Tämän hallituksen koulutus- ja sivis-
tyspolitiikan lähtökohtana on suuren hyvinvointivaltiolupauksen päivittäminen tämän
maailman ja ajan tarpeisiin. Hallituksen resursoinnit oppimiseen ja sivistykseen noudatta-
vat tätä lupausta. Hetkeä voisi sanoa monella tapaa historialliseksi. Koulutuksen tasa-arvo
ja yhdenvertaisuus ovat hallitusohjelman läpileikkaavia teemoja, ja niiden edistämiseksi
on esitetty lukuisia kirjauksia neuvoloista lähtien. Tasa-arvo ymmärretään hallitusohjel-
massa kahdella tavalla: sekä koulutuksellisena tasa-arvona että koulutuksen kykynä lisätä
tasa-arvoa laajemmin yhteiskunnassa. Tasa-arvo ei siis ole typistettävissä numeeriseksi
nollasummapeliksi, niin kuin tässäkin salissa on tänään esitetty, vaan tasa-arvopolitiikalla
tähdätään monin eri tavoin siihen, että jokainen yksilö voi taustastaan riippumatta toteut-
taa täyttä potentiaaliaan.
85



Pöytäkirjan asiakohta PTK 15/2019 vp
17.59 Mikko Ollikainen r: Värderade fru talman, arvoisa rouva puhemies! Statsminister
Antti Rinnes regeringsprogram andas framtidstro. Det är en mycket viktig signal åt alla oss
finländare. Det är nu riksdagens och regeringens uppgift att visa åt folket att det oberoende
av bakgrund är bra och tryggt att leva i vårt land nu och i framtiden. Regeringsprogrammet
är ansvarstagande och det innehåller i mina ögon många goda skrivningar. Hit hör till ex-
empel skrivningar om det svenska språket, den starka nordiska kontakten, ett barnvänliga-
re Finland, familjeledighetsreformen, förbättringar av pensionärernas och de studerandes
situation, satsningar på utbildningen, förbättrande av möjligheter att ta in arbetskraftsrela-
terad invandring, skrivningar som stöder företagsamhet och företagande — som SFP har
jobbat för — möjlighet för kommunerna att producera social- och hälsovårdstjänster, fler
vårdare och fler läkare för att nämna några saker.

Som österbottning kan jag inte låta bli att framföra min stora tacksamhet över fulljour-
status vid Vasa centralsjukhus. Trägen vinner. 

Men ett regeringsprogram är ju aldrig fullständigt. Visst finns det en del utmaningar. Jag
tänker i första hand på tillgång av kunnig arbetskraft som är en stor utmaning för såväl pri-
vata sektorn som offentliga sektorn. Detta, och naturligtvis hållbar ekonomi, är någonting
som vi måste jobba aktivt med under den kommande perioden. 

Arvoisa rouva puhemies! Liikenneverkostossamme on 2,5 miljardin euron suuruinen kor-
jausvelka, ja verkon kunto heikentyy vuosi vuodelta. Ihmisten ja tavaroiden turvallinen
sekä saumaton liikkuminen on uhattuna yhä useammalla alueella. Rahoitusosuus on ollut
riittämätön, ja se vaikuttaa turvallisuuteen ja sujuvuuteen sekä alueiden saavutettavuuteen
ja yritysten kilpailukykyyn. On todella hienoa, että perusväylänpitoon tehdään nyt parla-
mentaarisen työryhmän esityksen mukaan jo vuodesta 2020 eteenpäin 300 miljoonan eu-
ron vuosittainen tasonkorotus. Tämä koskee sekä tie- että raideliikennettä.

Erityisen kiitollinen olen siitä, että talvikunnossapitoon tehdään 20 miljoonan euron py-
syvä korotus. Monilla eri alueilla, muun muassa rannikkoseudulla, talvikunnossapidossa
on ollut todella suuria puutteita viimeisten talvien aikana, joskin tämä viimeinen talvi oli
parempi. Uskon ja varsinkin toivon, että tämä määräraha vähentää onnettomuuksien mää-
rää ja myös vähentää ojassa makaavien koulubussien määrää. Kyse on siis kansalaisten tur-
vallisuudesta ja turvallisuudentunteesta. On myös hienoa, että rahoitusta kohdennetaan eri-
tyisesti alueille, joilla talvi asettaa suurimmat haasteet.

Haluan myös nostaa esille, että vaarallisten tasoristeysten poistamiseen on varattu lisä-
rahoitusta ja kevyen liikenteen hankkeisiin tuodaan lisää rahoitusta, ja tiedän, että monessa
kunnassa odotetaan tätä.

Arvoisa rouva puhemies! Ensisijaisen tärkeää on, että väyläverkoston kokonaiskuva
kootaan ja arvioidaan laaja-alaisesti. Kokonaiskehittäminen linjataan osana parlamentaari-
sen työryhmän esittämää 12-vuotista valtakunnallista liikennejärjestelmäsuunnitelmaa, ja
tähän pitää panostaa yhdessä, tillsammans. Se luo luottamusta ja pitkäjänteistä päätöksen-
tekoa.

Dessutom är det väldigt glädjande att vi satsar på skärgårdstrafiken, förnyar färjor, och
också att den är avgiftsfri i fortsättningen. 

Ärade fru talman! Vi har i vår hand ett regeringsprogram som bygger på stark framtids-
tro.
86



Pöytäkirjan asiakohta PTK 15/2019 vp
18.04 Kristiina Salonen sd: Arvoisa puhemies! Hallitusohjelman kirjaukset ovat hyviä ja
toivoa herättäviä linjauksia, jotka etsivät ratkaisuja moniin yhteiskuntamme ongelmiin.
Erityisesti iloitsen siitä, että hallitusohjelmassa luodaan rohkeasti polkua sosiaalisesti ja
ekologisesti kestävälle yhteiskunnalle. Tarvitaan rohkeita ihmisiä, jotta maailmaa voi
muuttaa. Sellaista rohkeutta on havaittavissa hallitusohjelman linjauksista, jotka kohdistu-
vat vanhuksiimme, lapsiimme ja luontoomme.

Hyvät aikeet ja tavoitteet eivät kuitenkaan vielä riitä, vaan tarvitsemme myös tekoja.
Seuraavan neljän vuoden aikana nyt vielä paperinen ohjelma on muutettava ihmisten arjes-
sa tuntuvaksi konkretiaksi. On kuitenkin samalla oltava rehellinen itselleen ja suomalaisil-
le. Maailman ennustaminen neljäksi vuodeksi eteenpäin on vaikeaa, jos ei jopa mahdoton-
ta. Maailmassa ehtii tapahtua paljon kaikkea sellaista, mitä ei ole voitu ennakoida tätä oh-
jelmaa tehtäessä. Nämä asiat saattavat vaikeuttaa myös ohjelman toteutusta. Ajatelkaapa
vaikka viime vuosina meitä kohdanneita talous- tai pakolaiskriisejä, joihin olemme vain
joutuneet pakotettuina reagoimaan. Ne eivät ole olleet yhdenkään hallituksen syytä. Sen
vuoksi pidän viisaana sitä, että käyttöön otetaan aivan uudenlainen suhdanteiden tasausvä-
line, eli mekanismi poikkeuksellista suhdannetilannetta varten. Varautuminen auttaa Suo-
mea kulkemaan kohti omia tavoitteitamme, vaikka maailma ympärillämme muuttuisi.

Arvoisa puhemies! Kiitän vanhusten läheisiä, valvovia viranomaisia ja mediaa siitä, että
viime kaudella käynnistyi laaja keskustelu vanhushoivan tilasta Suomessa. Se teki näky-
väksi sen, minkä me alalla työskennelleet olemme tienneet jo liian kauan: vanhustyössä on
liian vähän resursseja inhimillisen hoivan varmistamiseksi. Viime keväänä tuntui, että en-
simmäistä kertaa vanhuspalveluiden tila kiinnosti aivan kaikkia politiikassa, ja se johti sii-
hen, että saamme nyt vihdoinkin tänä päivänä lukea hallitusohjelmasta sitovan kirjauksen
0,7 vähimmäismitoituksesta ympärivuorokautisen hoivan yksiköissä.

Tarvitsemme kipeästi lisää hoitajia, jotta vanhuksemme eivät joudu kärsimään aliravit-
semuksesta, olemaan heitteillä tai huonolla hoivalla asuessaan hoivakodissa. Samalla on
kuitenkin syytä muistaa, että hoitajamitoitus ei yksin tee ihmeitä. Se on minimimitoitus,
joka ei riitä esimerkiksi saattohoitotilanteissa. Minimistä ei saa tulla maksimia.

Vanhukset, jotka asuvat kodeissaan, tarvitsevat myös kipeästi huomiota. Siksi on mer-
kittävää, että hallitusohjelmassa lukee, että ympärivuorokautisen hoivan rinnalla vahviste-
taan kotihoidon resursseja ja laatua. Myös omaishoitoon ja saattohoitoon tulee kiinnittää
huomiota.

Arvoisa puhemies! Hallitusohjelman tulevaisuusinvestoinnit kiinnostavat minua erityi-
sesti. Nähtäväksi jää, millaisia asioita voimme neljän vuoden aikana rahoittaa tätä kautta.
Haluaisin nähdä innovatiivisia tulevaisuustekoja. Panokset toivottavasti menevät hyvin-
voinnin rakentamiseen, kuten lapsiin panostamiseen. Hallitusohjelmasta voikin hyvällä
syyllä nostaa esille juuri lapsiin kohdistuvat toimet ja esimerkiksi sen, että hallitus sitoutuu
toteuttamaan lapsistrategian. Päättäjinä meidän on nyt otettava kollektiivinen vastuu kai-
kista maamme lapsista.

Kiitos siitä, että ministerit alkavat nyt tehdä työtä sen eteen, että palautamme muun
muassa subjektiivisen päivähoito-oikeuden, kiinnitämme huomiota neuvoloiden kehittä-
miseen, pienennämme ryhmäkokoja, pilotoimme kaksivuotista esikoulua, pidennämme
oppivelvollisuutta ja vähennämme lasten eriarvoisuutta — ja tässä vain joitakin kirjauksia
asiasta mainitakseni.

Lopuksi, arvoisa puhemies, arvostan kovasti sitä, että hallitusohjelmassa on kirjaus teol-
lisuuspoliittisen strategian laatimisesta. Suomi tarvitsee kokonaisvaltaista suunnitelmaa
87



Pöytäkirjan asiakohta PTK 15/2019 vp
teollisuutemme kivijalan vahvistamiseksi globaalissa kilpailu- ja ilmastonmuutosproses-
sissa. Satakunnan ja Rauman osalta iloitsen esimerkiksi Laivue 2020 -hankintasopimusta
koskevasta kirjauksesta, vähän liikennöityjen henkilö- ja tavaraliikenneratojen kirjaukses-
ta, yliopistokeskusten turvaamisesta ja osaavan työvoiman varmistamisesta.

Tärkeää on myös, että hallitus tunnistaa kuntien vaikean taloustilanteen ja aikoo helpot-
taa sitä. Tuleva hallitus toteuttaa kaudellaan myös seutukaupunkiohjelman laatimisen,
mikä on tärkeä erityisesti vientiteollisuuden näkökulmasta.

Hallitusohjelma on kokonaisuudessaan hyvä ja kannatettava. Lopuksi esitän vielä toi-
veen, että hallitus suhtautuisi vakavasti haavoittuvassa asemassa olevien ihmisten kotipal-
veluiden kilpailuttamisen lopettamiseen. Tällaista, näin suoraa tahdonilmausta ei hallitus-
ohjelmassa valitettavasti ole, mutta haluan luottaa siihen, että kirjaus hankintalain osalta
pitää sisällään tämän tahtotilan. Kaikkea ei hallitusohjelmaan ole voitu kirjata, ja siksi tär-
keää onkin se, että asenneilmasto Suomen tulevaisuudelle on nyt luotu, se lupaa muutosta
parempaan.

18.09 Sanna Antikainen ps: Arvoisa rouva puhemies! Kun sosiaalidemokraatit lähtivät
rakentamaan tätä hallitusta, jonka hallitusohjelmaa me nyt tässä käsittelemme, he unohti-
vat kansan tahdon heti valtaan päästyään. Historiallisen vaalitappion kärsinyt keskusta
otettiin mukaan vallanjakoon välittämättä tuon taivaallista vaalituloksesta. Ja keskustahan
tarrasi kiinni vallankahvaan kuin kissa hiireen.

Hallitusohjelma, jonka te, arvon hallituspuolueet, olette rakentaneet, on sellainen, että
sieltä puuttuu tärkein: yhtenäinen Suomen ja suomalaisten edun mukainen linja. Suurin osa
vaalilupauksista toteutetaan vain näennäisesti, mutta kansalaisten kannalta ikävimmät epä-
kohdat jätetään korjaamatta ja sen lisäksi ongelmia luodaan lisää.

Eri puolueiden tavoitteet näkyvät hallitusohjelmassa näin:
Keskustalle annettiin 18 maakuntaa, vaikkei sillä korjata mitään, lähinnä vain lisätään

hyville veljille eli maakuntien keskustapoliitikoille lisää hyväpalkkaisia johtoportaan vir-
koja.

RKP:lle annettiin pakkoruotsin palauttaminen ylioppilaskirjoituksiin, vaikkei se paran-
na kenenkään kielitaitoa, ja jokainen tietää tämän.

Vihreille annettiin autoilijoiden säälimätön kurittaminen nostamalla polttoaineverotus-
ta [Satu Hassi: Indeksin mukaan!] ja mahdollisuus tietullien keräämiseen, vaikka jokainen
tietää, että Ranskassa keltaliivien mellakat alkoivat juurikin bensan verotuksen korotusten
vuoksi.

Vasemmistoliitolle annettiin hopeatarjottimella turvapaikanhakijoiden maahantuloreit-
tien kehittäminen, joka tarkoittaa uutta kutsua Lähi-itään. Tämä tulee Suomen kannalta
erittäin kalliiksi ja pahimmillaan muodostaa yhä suuremman turvallisuusuhan terrorismin
muodossa.

Ja viimeiseksi sosiaalidemokraateille itselleen annettiin verotuksen kasvattaminen ja
yrittäjyyden hankaloittaminen, vaikka me jokainen tiedämme, ettei Suomen talous kohene
verottamalla kaikkea ja kaikkia yrityksiä kuoliaaksi.

Arvoisa puhemies! Viimeisten vuosien aikana kansalaistemme turvattomuuden tunne
on lisääntynyt. Naiset ja tytöt pelkäävät kävellä iltaisin kaduilla. Kymmeniä tyttöjä on rais-
kattu ja vielä useampia käytetty hyväksi. Turun terroristi-iskussa kuoli ja haavoittui useita
suomalaisia naisia. Kansanvälisen terrorismin torjumisen, suomalaisten turvallisuuden ja
rajavalvonnan tulisi olla yksi tärkeimmistä hallituksen painopisteistä. Hallitus aikoo päi-
88



Pöytäkirjan asiakohta PTK 15/2019 vp
vittää laittoman maahantulon ja maassa oleskelun vastaisen toimintaohjelman ja laittaa
laittomasti maassa oleville jalkapannat. Kerrottakoon hallitukselle, ettei jalkapanta estä yh-
täkään raiskausta tai hyväksikäyttöä terroriteoista puhumattakaan. Laittomasti maassa
oleskelevat ovat täällä laittomasti, kuten jokainen toivottavasti ymmärtää. Heidät tulee ot-
taa säilöön ja palauttaa takaisin kotimaihinsa tai, jos se ei onnistu, siihen maahan, josta he
tulivat. Lisäksi hallitus aikoo kehittää laillisten maahantuloreittien järjestelmää. Tämä ei
tarkoita mitään muuta kuin sitä, että hallitus uusii Juha Sipilän vuonna 2015 esittämän kut-
sun Lähi-itään.

Arvoisa puhemies! Hallitus aikoo nostaa hoitajamitoituksen 0,7:ään. Lähihoitajana olen
tästä vilpittömän onnellinen. Tiedän, mitä hoitotyön todellisuus on, ja tiedän, että hätä saa-
da lisää hoitavia käsipareja on suuri. Ilon keskellä luin kuitenkin perhe- ja peruspalvelumi-
nisterin sekavat selitykset siitä, milloin ja miten tämä mitoitus tulisi voimaan, ja ne saivat
minut hämmentyneeksi. Sen sijaan, että hoitajamitoitus korjattaisiin opposition helmi-
kuussa tekemän yhteisen välikysymyksen mukaisesti, hallitus on näköjään perumassa pu-
heita jo kauden alussa. Helmikuussa nykyinen peruspalveluministeri Kiuru vaati hoitaja-
mitoitusta heti. Kuntaliiton mukaan se maksaisi 200 miljoonaa, mutta hallitus osoittaa tä-
hän vain 70 miljoonaa.

Arvoisa puhemies! Lopuksi haluan vielä sanoa hallitukselle, että toivon teiltä kohtuutta.
Luin nimittäin juuri äsken mediasta teidän seminaaristanne Korpilammella. Tämä kustansi
veronmaksajille 38 000 euroa — siis 38 000 euroa. Moni suomalainen tienaa tuon vuodes-
sa. Saunajuomiin teillä oli lehtitietojen mukaan mennyt yli 1 000 euroa [Puhemies koput-
taa] ja kaksi pulloa viskiä kustansi veronmaksajille lähes 300 euroa. Raparperikuohuviini
kustansi yli 1 200 euroa. Oliko hyvää? Onko tavoitteenne rakentaa [Puhemies koputtaa]
osallistava ja osaava Suomi ja sosiaalisesti, taloudellisesti ja ekologisesti [Puhemies: Ai-
ka!] kestävä yhteiskunta viskipaukku kerrallaan Korpilammella, vai? [Puhemies: Aika!]
— Kiitos, puheenjohtaja.

Ensimmäinen varapuhemies Tuula Haatainen: Pidetään kiinni näistä aikarajoista, kun
täällä on puheenvuoroja pyydetty 97 yhteensä. Siitä syystä on nämä aikarajat yhdessä so-
vittu.

18.16 Pia Kauma kok: Arvoisa puhemies! Pääministeri Rinteen hallitusohjelmassa on
paljon hyvää. Siinä on selvästi haluttu esimerkiksi laittaa kunnianhimoisia ilmastotavoit-
teita, korjata vanhustenhoidon puutteita sekä asettaa stoppi nuorten syrjäytymiselle. Kei-
noista voimme olla toki eri mieltä, mutta tavoitteet ovat hyvät.

Hallitusohjelman rahoituspohja on kuitenkin kokonaisuutena hyvin epävakaalla pohjal-
la. Kuka tämän kaiken maksaa? 2 prosentin talouskasvu, jolle ohjelma on rakennettu, on
ylioptimistinen. Suomen Pankki antoi tänään uudet ennusteensa, ja se lupaa jo ensi vuodel-
le enää 1,5 prosentin kasvua. Siitä eteenpäin kasvu heikkenee entisestään. Ja kun kasvu hi-
dastuu, se tarkoittaa, että nuo 1,2 miljardin euron vuosittaiset menolisäykset ja kertaluon-
teiset 3 miljardin euron niin sanotut tulevaisuusinvestoinnit ovat huteralla pohjalla. Kun ta-
louskasvu hidastuu, joudutaan tekemään leikkauksia, ottamaan lisää velkaa tai korotta-
maan veroja. Ja kun veroja jo lähtökohtaisesti korotetaan hallitusohjelmassa yli 700 mil-
joonalla eurolla, niin mikä mahtaa olla se lopullinen veronkorotusten määrä vaalikauden
lopussa? Miljardi ei taida riittää.
89



Pöytäkirjan asiakohta PTK 15/2019 vp
Arvoisa puhemies! Tapasin vaalien alla useita tavallisia, työssä käyviä, keskiluokkaisia
ihmisiä, joilla sietokyky oman verojenmaksuhalunsa ja verojenmaksukykynsä suhteen oli
jo kovilla. Monet heistä olivat sitä mieltä, että työtä verotetaan jo nyt todella rankasti ja että
jo nyt liian kova veroprogressio pilaa osaajien työhalut. Monet kannustavat jo avoimesti
lapsiaankin lähtemään muualle töihin ja opiskelemaan. Ansiotulojen verotus on jo tällä
hetkellä maailman korkeimpia. Tähän päälle tulevat vielä kiinteistöverot, korkeat sähkön
siirtohinnat ja monta muuta lisäkustannusta ihan tavallisen ihmisen arjen pyöritykseen.
[Satu Hassi: Ja maksuton koulutus!] Ja silti hallitusohjelmassa verotaakkaa vain kasvate-
taan. Kotitalousvähennys alenee, asuntovelan korkojen vähennysoikeus poistuu asteittain,
polttoaineveroja nostetaan, solidaarisuusveroa jatketaan ja niin edelleen. Nyt on vielä har-
kinnassa myös maakuntavero ja tietullit. Mitä vielä? Olettaako hallitus, että keskiluokka
vain maksaa ja maksaa?

Tulevan hallituksen esitys ei valitettavasti kannusta palkansaajaa tekemään enempää
töitä. Kokoomuksen ratkaisu tähän olisikin ollut ansiotuloverotuksen keventäminen mil-
jardilla eurolla niin, että ihmisillä jää enemmän rahaa käteen. Tämä olisi rahoitettu korot-
tamalla haittojen ja päästöjen verotusta.

Arvoisa puhemies! Yksi huolestuttava piirre talouden pohjassa on myös liian optimisti-
nen oletus työllisyysasteen nostosta. 75 prosenttia ei tule toteutumaan ilman että mitään
merkittäviä uusia toimia on luvassa. Hallitus näyttää tykästyneen siihen, että ihmisiä työl-
listetään palkkatuen avulla, mutta pelkästään palkkatuen määrän lisäämisellä ei saada kuin
murto-osa tavoitellusta 60 000—100 000 uudesta työpaikasta. Hallitusohjelmasta ei löydy
ratkaisua siihen, miten työllistetään työttömäksi jääneet korkeakoulutetut asiantuntijat,
varsinkaan, jos he ovat jo yli 45-vuotiaita, eikä siihen, saavatko nuoret opiskelijat tehdä töi-
tä nykyistä enemmän, eli enemmän kuin sen noin 12 000 euroa vuodessa, ilman että me-
nettävät opintotukea. Entä millaisia työvoimapalveluita tarjotaan jo siinä hetkessä, kun ih-
minen on pudonnut kortistoon? Hallituksen kannattaisi käydä läpi erilaiset toimet, joita
muissa Pohjois-Euroopan maissa ja Saksassa on jo toteutettu. Esimerkiksi Tanskassa työt-
tömään ikään kuin tartutaan heti ja häneen ollaan yhteydessä jo parin viikon kuluessa työ-
paikan menetyksestä. Työttömien auttamisessa nimenomaan aika on valttia. Mitä enem-
män aikaa kuluu työttömäksi jäämisestä, sitä vaikeampaa on työllistyminen. Vuoden työt-
tömänä ollutta kutsutaan jo pitkäaikaistyöttömäksi.

Arvoisa puhemies! Koulutuksen puolella erityisesti oppivelvollisuusiän pidennys 18
ikävuoteen on hyvin kyseenalainen toimi. Lähes kaikki nuorethan saavat peruskoulun
päättötodistuksen, ja heistä yli 95 prosenttia siirtyy toisen asteen koulutukseen lukioon tai
ammattikouluun. Ongelma ei ole kouluun pääseminen vaan siellä pysyminen. Koulutuk-
sen keskeyttämistä pitäisi pystyä ehkäisemään paremmin esimerkiksi tehostamalla opinto-
ohjausta ja turvaamalla riittävät mielenterveyspalvelut kaikille, ei luomalla pakottavaa jär-
jestelmää. Hallitusohjelmassa on lisäksi kirjattu se, että ruotsin ja suomen kieli palaavat pa-
kollisiksi aineiksi ylioppilastutkinnossa. En pidä ajatuksesta, että pakkoruotsi palaa yo-kir-
joituksiin. Nykymalli on ollut hyvä, ja toivon, että hallitus vielä harkitsee asiaa.

Ja lopuksi, arvoisa puhemies, kiinnitän vielä yhteen lauseeseen huomion puolustus- ja
turvallisuuspolitiikan puolella: ”Suomi ei salli alueensa käyttämistä vihamielisiin tarkoi-
tuksiin muita valtioita vastaan”. Kysyisin puolustusministeriltä: Mitä tämä lause tarkoit-
taa? Halutaanko tällä kontrolloida kansainvälisiä sotilasharjoituksia alueellamme tai viedä
Suomi takaisin suomettumisen aikaan? Tämä todella vaatii selventämistä.
90



Pöytäkirjan asiakohta PTK 15/2019 vp
18.21 Esko Kiviranta kesk: Arvoisa puhemies! Hallitus on valinnut veropolitiikassaan
viisaasti yritysystävällisen linjan. On tärkeää luoda uskoa työpaikkojen luomiseen ja ta-
louskasvun edistämiseen. Yrittämisen, omistamisen ja omistajavaihdosten verotusta ei ki-
ristetä. Tästä kokoomuskin sentään kiittää hallitusta edustaja Lepomäkeä lukuun ottamat-
ta. Myös ansiotuloverotukseen tehdään vuosittain ansiotason nousua ja inflaatiota vastaa-
va tarkistus. Tällä estetään ansiotuloverotuksen kiristyminen. Pieni- ja keskituloisten vero-
tus kevenee 200 miljoonalla eurolla kiristyvien valmisteverojen kompensoimiseksi. Halli-
tus ei sen sijaan pidä tarkoituksenmukaisena ansiotulojen veron yleistä keventämistä ny-
kyisessä tilanteessa. Ansiotulon verotusta voidaan toki keventää merkittävästi
heikkenevässä suhdannetilanteessa, niin kuin oikeaoppisessa talouspolitiikassa kuuluukin
tehdä.

Arvoisa puhemies! Liikennepolttoaineiden valmisteveron korotusta on arvosteltu ilmei-
sen vähäisellä tietopohjalla. Valmisteveron korotus 250 miljoonalla eurolla vastaa kulutta-
jahintaindeksin kehitystä. Ennusteen mukaan ansiotaso nousee kuluttajahintoja rivakam-
min, ja valmisteveron korotus olisikin ollut 450 miljoonaa euroa, jos se olisi toteutettu an-
siotasoindeksin nousun mukaisena. Ansiot siis nousevat enemmän kuin polttoaineverot.
Hallitusohjelman mukainen 250 miljoonan euron korotus merkitsee koko neljän vuoden
vaalikauden aikana yhteensä 5—6 sentin suuruista bensiinin ja dieselöljyn valmisteveron
korotusta litralta arvonlisäveroineen. Tämä ei ole polttoaineveron korotusten historiassa
millään tavalla poikkeuksellista. Se vastaa polttoaineen hinnan tavanomaista viikonvaih-
devärähtelyä tankkauspaikalla. Kokoomuksen vaaliohjelma olisi merkinnyt runsaan 20
sentin litrahinnan korotusta bensiinin ja dieselöljyn veroon.

Työmatkavähennyksen esillä ollut muuttaminen kaavamaiseksi olisi heikentänyt tätä
vähennystä haja-asutusalueilla asuvien tappioksi. Näiden ihmisten on pakko käyttää työ-
matkaan omaa autoa, koska julkisia liikenneyhteyksiä ei ole. Työmatkavähennys pysyy
kuitenkin nykyisellään.

Kotitalousvähennyksen hienoinen supistaminen on herättänyt paljon keskustelua. Kes-
kimääräinen toteutunut verovelvolliskohtainen kotitalousvähennys on ollut hiukan toista
tuhatta euroa, joten ainakaan enimmäismäärän alentaminen 2 400 eurosta 2 250 euroon ei
kovin monia kosketa.

Arvoisa puhemies! Yrittäjän kannattaa hallitusohjelmaa lukiessaan kiinnittää erityistä
huomiota siihen, mitä hallitusohjelmaan ei sisälly. Yrittäjävähennys säilyy ennallaan, pe-
rintö- ja lahjaverotuksen sukupolvenvaihdoshuojennukseen ei kajota, eikä perintö- ja lah-
javerotuksen tasoon muutoinkaan tule kiristyksiä. Pääomatuloveroprosentit pysyvät ny-
kyisellään. Myöskään listaamattomien osakeyhtiöiden osinkoverotukseen ei tule muutok-
sia. Osakesäästötili tulee voimaan säädetyllä tavalla vuonna 2020. Metsävähennyksen ko-
rottaminen 60 prosentista 90 prosenttiin metsänhankintamenosta eli vastaamaan puuston
arvoa oli esillä, mutta tämä esitys ei saanut kannatusta. Metsän lahjavähennys säilyy. Kiin-
teistöverotuksessa päämääränä on uudistus, jossa kiinteistöverotusarvot nykyistä parem-
min heijastavat sekä maapohjan että rakennusten todellisia markkina-arvoja. Viime kau-
della valmisteltu uudistus, jossa kiinteistöverotusarvot olisi johdettu rakentamiskustannuk-
sista, jouti romukoppaan.

Arvoisa puhemies! Maatalouden keskeinen kirjaus on turvata maatalouden tukitasot.
Vuoden 2020 määrärahojen pitkään huolta aiheuttanut 130 miljoonan euron vaje poiste-
taan ohjelmakohdalla, jonka mukaan ympäristö- ja luonnonhaittakorvauksen vaje paika-
taan vuonna 2020. Maatalouden investointiavustukset turvataan 100 miljoonan euron lisä-
91



Pöytäkirjan asiakohta PTK 15/2019 vp
pääomituksella maatilatalouden kehittämisrahastoon. EU:n vuosien 2021—27 rahoituske-
hyksiin [Puhemies koputtaa] tavoitellaan nykytasoista maatalousbudjettia. On tärkeää, että
hallituksella on valmiutta korvata EU:n rahoitusvajetta kansallisella rahoituksella.

18.27 Inka Hopsu vihr: Arvoisa rouva puhemies! Elämme maailmassa, jossa ilmaston-
muutos, sodat ja konfliktit sekä niiden aikaansaama muuttoliike eivät rajoitu vain kansal-
lisvaltioiden rajojen sisäpuolelle. Maailmanlaajuisten ongelmien ratkaisemisen tulee ta-
pahtua niin paikallisesti kuin globaalilla tasolla, monenkeskisen yhteistyön kautta. Kan-
sainväliset yhteistyörakenteet kärsivät kuitenkin vastakkainasettelusta, ja on tärkeää, että
sääntöpohjaista järjestelmää ja kansainvälisen oikeuden perustaa tuetaan ja pystytään ke-
hittämään. Tältä osin hallitusohjelman kirjaukset ovat vahvat.

Sitoutuminen ihmisoikeuksiin, demokratiaan ja oikeusvaltioon on heikentynyt. Äärim-
mäinen köyhyys ei ole poistunut. Kansalaisyhteiskunnan tila kapenee monin paikoin. On
tärkeää, että hallitusohjelman ulko- ja turvallisuuspolitiikan läpileikkaava linja on ihmis-
oikeusperustainen ja edistää YK:n kestävän kehityksen toimintaohjelman, Agenda 2030:n,
tavoitteiden toteutumista johdonmukaisesti kaikilla politiikkalohkoilla. Näistä kirjauksista
voimme olla ylpeitä.

Agenda 2030:n lisäksi kansainvälistä yhteistyötä ja Suomen toimintaa määrittelee Parii-
sin ilmastosopimus. Hiilineutraalisuustavoitteen läpivientiin tarvitaan kunnianhimoa, niin
kotimaassa kuin maailmalla. On tärkeää, että sitoudumme kantamaan vastuumme kansain-
välisestä ilmastorahoituksesta, jolla sekä ehkäistään ilmaston lämpenemistä että tuetaan
koko ajan kasvavaa tarvetta sopeutua ilmaston ääri-ilmiöiden tuomiin muutoksiin. EU-pu-
heenjohtajuuskauden aikana Suomen tulee osoittaa johtajuutta ilmastoagendaan sitoutumi-
sessa ja sen nopeassa edistämisessä.

Arvoisa puhemies! Suomea on edellisinä vuosikymmeninä tituleerattu rauhanturvaami-
sen suurvallaksi, ja haluamme olla tämän nimen veroinen tulevaisuudessakin. Uuden hal-
litusohjelman linjat antavat Suomelle tähän mahdollisuuden. Vahvistamme sekä rauhanvä-
litystyötä että sotilaallista ja siviilikriisinhallintaa. Kriisinhallinnan kehittämisestä laadi-
taan myös ylivaalikautinen tavoitelinjaus. Pitkittyneiden kriisien hoitaminen edellyttää
rauhanrakentamisen, humanitäärisen avun ja kehitysyhteistyön yhteensovittamista. Tätä
eri työmuotojen jatkumoa vahvistetaan lisäämällä humanitäärisen avun ja kehitysyhteis-
työrahoituksen joustavuutta.

Suomi sitoutuu myös systemaattisesti edistämään tasa-arvoa, YK:n 1325 eli Naiset, rau-
ha ja turvallisuus -päätöslauselmaa sekä 2250 eli Nuoret, rauha ja turvallisuus -päätöslau-
selmaa. Naisten ja tyttöjen oikeuksien vahvistamiseen kuuluu myös Istanbulin sopimuk-
sen valvonta. Näistä kirjauksista on pidettävä kiinni.

Kehitysyhteistyössämme uudeksi temaattiseksi painopisteeksi aiempien hyvien paino-
pisteiden rinnalle nostetaan koulutus ja erityisesti koulutuksen laadun vahvistaminen.
Unescon mukaan maailmasta puuttuu 69 miljoonaa pätevää, koulutettua opettajaa. Tässä
jos missä Suomen osaaminen on tarpeen.

Hallitusohjelma ottaa kantaa erityisen ansiokkaasti osallisuuteen. Päätöksentekoproses-
seihin halutaan vähemmistöt edustamaan omaa kantaansa. Esimerkiksi rauhansopimuksen
lähtökohdat ovat huomattavasti kestävämmät, jos sen laadintaan osallistuvat yhteiskunnan
kaikki jäsenet.

On surullista, että hallitusohjelmaan kirjatut kehitysyhteistyömäärärahat ovat vielä kau-
kana YK:n asettamasta 0,7 prosentin tavoitteesta, mutta lupaus aikataulutetun tiekartan
92



Pöytäkirjan asiakohta PTK 15/2019 vp
laatimisesta on oikea. Koska suuri rahoitusosuus toteutuu myös investointien kautta, on
tärkeää, että rahoituksen painopisteistä on linjattu, YK- ja muun monenkeskisen rahoituk-
sen sekä järjestörahoituksen kasvattamisesta kehitysyhteistyömomentilta.

Globaalin vastuun kantaminen näkyy myös hätää kärsivien ihmisten auttamisessa. Suo-
mi nostaa hallituskauden aikana pakolaiskiintiötä, turvapaikanhakijoiden oikeusapu turva-
taan, edellytetään, että sisäisen paon ja maalinjausten on oltava linjassa YK:n suositusten
kanssa. Olemme itse esimerkki siitä, kuinka ihmisoikeuksista pidetään kiinni.

Arvoisa puhemies! Vielä muutama sana koulutuksesta: Hallitusohjelma sisältää hyviä
koulutuspoliittisia muutoksia. Erityisen tärkeää on löytää keinot riittävän oppimisen tuen
järjestämiselle jo varhaiskasvatuksessa ja perusopetuksessa, jotta toiselle asteelle siirryt-
täessä pudokkaista on saatu koppi. Hallitusohjelmassa kirjattu perusopetuksen laatu- ja
tasa-arvo-ohjelma, jolla tavoitellaan oppimistulosten parantamista ja eriarvoisuuden vä-
hentämistä, on vastaus tähän tarpeeseen. Keskeistä oppimisen tuen kannalta on resurssien
lisääminen samanaikaisopetukseen, [Puhemies koputtaa] erityisopetukseen ja oppilaanoh-
jaukseen. Erityisesti oppilaan oikeudesta myös pienryhmäopetukseen pitää pitää kiinni.

18.33 Veronica Rehn-Kivi r: Arvoisa puhemies, värderade fru talman! Nästan fyra veck-
or på Ständerhuset är över. Och vi har fått ihop ett regeringsprogram som i mina ögon ser
mycket bra ut. Förhandlingarna och arbetet i den grupp jag deltog i förlöpte konstruktivt
och i god anda. Vi gjorde ett grundligt jobb med målsättningen att förbättra villkoren för
alla finländare — oberoende av ålder, status, förmögenhet, modersmål eller ursprung. Fle-
ra av huvudförhandlarna i gruppen Ett rättvist, jämlikt och inkluderande Finland sitter nu i
ministerbåset, vilket stärker min tro på att åtgärderna förverkligas.

Arvoisa puhemies! Ei voisi olla sopivampaa otsikkoa sille ilmiöryhmälle ja niille arvoille,
jotka ovat minulle henkilökohtaisesti tärkeitä, kuin Oikeudenmukainen, yhdenvertainen ja
mukaan ottava Suomi. Vaikka saimme mukaan paljon erittäin hyviä asioita hallitusohjel-
maan, haluan nostaa esiin varsinkin ennalta ehkäisevän työn sekä terveyden ja hyvinvoin-
nin edistämisen, joiden puolesta olen puhunut lämpimästi jo kauan. Nämä ovat asioita, joi-
hin hallitus on valmis panostamaan. Myös sosiaali- ja terveyspalveluiden turvaaminen toi-
sella kotimaisella kielellä on kirjattu ohjelmaan, mikä on erinomainen esimerkki yhdenver-
taisesta kohtelusta.

Haluan myös nostaa esille lapsi- ja äitiysneuvolapalvelut. Ne tavoittavat tänä päivänä lä-
hes kaikki lapsiperheet. Tilanne on siis erinomainen, mutta haluamme kehittää ja laajentaa
perhe- ja neuvolapalveluita entisestään, jotta ne olisivat helposti tavoitettavia kaikille. Hal-
litusohjelmaan on lisätty parannusehdotuksia myös koskien rokotuskattavuutta. Eduskun-
nan rokoteryhmän puheenjohtajana olen erityisen iloinen siitä, että esimerkiksi HPV-roko-
te pojille nyt lisätään kansalliseen rokotusohjelmaan. On tärkeää varmistaa, että myös po-
jat saavat mahdollisuuden suojautua haitallista papilloomavirusta vastaan. Yleistä rokote-
kattavuutta parannetaan myös muun muassa panostamalla asiapitoiseen tiedottamiseen.

Värderade talman! Regeringsprogrammet innehåller en hel del åtgärder för förebyggande
arbete, som är det effektivaste, mest ekonomiska och humanaste sättet att satsa på välfär-
den. Programmet innehåller även en del viktiga spetsprojekt. 
93



Pöytäkirjan asiakohta PTK 15/2019 vp
Jag vill i synnerhet lyfta upp uppgörande av en barnstrategi och en strategi för att ta i den
utbredda mentala ohälsan i vårt land. Barn och unga ska få hjälp i tid, och fler psykolog-
tjänster behövs inom både småbarnsfostran och i skolorna. 

Men jag är speciellt glad över satsningarna på våra äldre. Inte bara över höjningen av
personaldimensioneringen i äldreomsorgen utan på att seniorrådgivningarna nu ska bli
landsomfattande — först genom ett pilotprojekt. Kontroller och genomgång av de äldres
livssituation och hälsotillstånd i rätt tid gör livet lättare för den enskilda individen och spa-
rar samhället många euron. 

Min lista över gott och nytt i regeringsprogrammet kunde göras lång. Jag vill ändå näm-
na de skrivningar vi gjort om vård och service på svenska med särlösningar för att säkra
den svenska funktionshindervården och för vården på svenska i Nyland.

Arvoisa puhemies! Olen tyytyväinen siihen, että hallitus aikoo ottaa alueelliset erityispiir-
teet huomioon sosiaali- ja terveydenhuollon uudistuksessa ja palveluiden järjestämisessä,
ja erityisesti siihen, että selvitetään Uudenmaan pääkaupunkiseudun tai Helsingin alueen
erillisratkaisua yhteistyössä alueen kaupunkien ja kuntien kanssa. On aivan ratkaisevaa,
että maamme asukasluvultaan suurimman maakunnan asukkaille taataan hoito ja hoiva yh-
denvertaisin perustein. Lisäksi kuntien, jotka tällä hetkellä tuottavat meille hyviä hoitopal-
veluita, on jatkossakin voitava toimia palveluntuottajina. — Kiitos.

18.37 Raimo Piirainen sd: Arvoisa puhemies! Pohjois-Suomessa ilmestyvä sanomalehti
Kaleva kysyi viideltä eri pohjoissuomalaiselta toimijalta, tarjoaako uusi hallitus menestys-
eväitä pohjoiseen. Kysymykseen vastasivat Kempeleen kunnanjohtaja, Luonnonsuojelu-
liitto, MTK, Metsäteollisuus ja Oulun yliopiston edustaja, ja kaikki vastasivat ”kyllä”.
Elikkä tästä on hyvä hallituksen lähteä liikkeelle.

Liikenneväylissämme on kahden ja puolen miljardin korjausvelka, joka kasvaa tänäkin
vuonna puutteellisen rahoituksen vuoksi teillä, rautateillä ja vesiväylillä. Siksi olen iloi-
nen, että Antti Rinteen hallitus ohjelmassaan huomioi sen parlamentaarisen työn, joka on
tehty korjausvelan kääntämiseksi laskuun. Vuosille 2020—2023 turvattu rahoitus perus-
väylänpitoon kääntää korjausvelan laskuun ja täyttää parlamentaarisen työryhmän esityk-
sen 300 miljoonan euron vuosittaisesta korotuksesta perusväylänpidon rahoituksen nor-
maalitasoon. Korjausvelan lyhentyminen tarkoittaa muun muassa teiden päällystevaurioi-
den vähentymistä ja rataverkon vioittumisesta johtuvien myöhästymisten vähenemistä.
Väylänpidossa päästään pikkuhiljaa paikkailemisesta ennakoivaan kunnossapitoon, ja hal-
litusohjelman rahoituksen vaikuttavuutta arvioidaan vuosittain. Tämä tarkoittaa suomalai-
sille sujuvampaa arkea sekä työ- ja elinkeinoelämälle tärkeiden kuljetusväylien toimivuut-
ta. Toimivilla väylillä paranee turvallisuus, ja sujuvamman liikenteen avulla voidaan kul-
jettaa myös päästöjen vähentämisen kannalta tehokkaalla tavalla. Tasokorotukseen sisäl-
tyy myös tärkeä 20 miljoonan euron vuosittainen talvikunnossapidon korotus, joka säästää
suoraan ihmishenkiä liikenteessä. Voidaan todeta vertauksena, että Suomen verisuonistot
kuljettavat paremmin happea ja urheilu maistuu.

Arvoisa puhemies! Hallitusohjelma kunnioittaa viime kaudella aloitettua pitkäjänteistä
työtä siirtymiseksi 12-vuotiseen liikennejärjestelmäsuunnitelmaan. Luomalla näköala lii-
kenteen ja väyläverkon tulevaisuuteen yli hallituskausien ja kehittämällä suunnittelutyötä
luodaan tulevaisuudelle ennustettavuutta, jonka perusteella yritykset pystyvät investoi-
94



Pöytäkirjan asiakohta PTK 15/2019 vp
maan Suomeen. Samalla saadaan käytettävissä olevat kehittämisrahat tehokkaammin käyt-
töön ja tehostetaan Suomen kykyä reagoida Euroopan unionin rahoitushakuihin.

Arvoisa puhemies! Taksiliikenne on ollut jatkuva puheenaihe liikenneväylien kokonai-
suudistuksen voimaantulosta lähtien. On vastuullista hallitukselta selvittää, miten ongel-
mia voidaan lainsäädännön ja ohjeistuksen avulla ratkaista uudessa tilanteessa, jossa tak-
silupien määrä ja niihin liittyvät velvollisuudet on vapautettu. Lain on kuitenkin suojeltava
heikoimmassa asemassa olevaa suurimmassa osassa maata. Tämä vaikuttaa olevan mat-
kustajan oma rooli. Matkustajien turvallisuus on varmistettava ja epäterve kilpailu har-
maan talouden keinoin estettävä. Samalla on luotava selkeä lainsäädäntö vastuullisille alan
toimijoille. Näin suuren mullistuksen jälkeen tehtävä ei ole todellakaan helppo.

Arvoisa puhemies! Hallitusohjelma on ottanut vakavasti tehtävän liikenteen ilmasto-
päästöjen leikkaamiseksi. Uusi hallitus tarttuu toimiin tavoitteisiin pääsemiseksi. Osa kei-
noista voidaan toteuttaa nopeastikin, osa taas vaatii lisää selvitystyötä teknologian jatku-
van kehityksen myötä. Myös eri toimenpiteiden yhteisvaikutukset on arvioitava. On kyet-
tävä näkemään tuleva kehitys yli kahden hallituskauden ja huomioitava tämä kehitys pää-
töksissä. Sosiaalinen ja yhteiskunnallinen oikeudenmukaisuus on pidettävä kirkkaana mie-
lessä päästötavoitteisiin pyrkiessä. Haasteessa onnistuminen vaatii myös kansalaisten hy-
väksynnän.

Arvoisa puhemies! Erityisen tyytyväinen olen hallitusohjelmassa painotukseen raidelii-
kenteeseen. Suomen pääosin yksiraiteinen rataverkko estää tällä hetkellä matkustajaliiken-
teen lisäämistä ja nopeuttamista. Rataverkon kunnossa olevat ongelmat taas hidastavat ja
rajoittavat tavaraliikennettä. Osana ilmastotoimia raideliikenteen kasvattamisella on mer-
kittävä rooli liikenteen sähköistämisessä ja alueiden kehityksessä. Raideliikenteen yli mil-
jardin euron korjausvelka on huomioitu korjausvelassa, ja uusien investointien valmiste-
lua on jatkettava sekä tutkittava, miten raideliikennettä voidaan kasvattaa myös vähäliiken-
teisillä rataosuuksilla. — Kiitoksia.

18.43 Mauri Peltokangas ps: Arvoisa rouva puhemies! Ensin pari sanaa eduskuntavaa-
leissa hävinneille marginaalipuolueille, jotka nyt kannatte ministerinsalkkuja: Te ette nau-
ti kansan laajaa luottamusta. Te ette saaneet vaaleissa tätä mandaattia. Te istutte siellä nyt
ja olette kääntäneet tämän hallitusohjelman mukana kansalle selkänne. Tällaista kehitystä
on täältä vaikea katsoa, ja joku vielä ihmettelee, miksi ihmisten luotto ja kiinnostus äänes-
tämiseen on heikkoa.

Tästä hallitusohjelmasta huomaa, että byrokratian lisääminen ja hallintohimmelien
kautta suojatyövirat sidosryhmille ovat jälleen toteutuslistalla. Vaalien häviäjät pääsevät
vääntämään sidosryhmilleen etuja veronmaksajien varoilla sosialistien, vihervasemmiston
ja marginaalipuolueen avustuksella. Kyllä entiselle maaseudun puolueelle kelpaa mikä
vain maatalouden hyvinvoinnin kustannuksella. Juuri kuulimme, että nyt palkataan edus-
kunnasta ulos jääneitä valtiosihteereiksi ja ministereiden avustajamäärä nousee ennenkuu-
lumattoman suureksi, eli kavereille ennätysmäärä suojatyöpaikkoja, veronmaksajilta ennä-
tysmäärä euroja palkkoihin. [Satu Hassi: Entinen Maaseudun Puolue on perussuomalai-
set!]

Syväluotaavan mietiskelyn jälkeen totean, että Suomessa on nyt sosialisteilla ja suurim-
malla häviäjäpuolueella koskaan vahvistettu vihervasemmistolainen sateenkaarihallitus.
On selvää, että kun äänestimme pääministeristä, en voinut antaa luottamusta hallitusneu-
vottelija Rinteelle, koska pääministeri Rinne ei kunnioittanut demokratiaa hallitusta muo-
95



Pöytäkirjan asiakohta PTK 15/2019 vp
dostaessaan vaan jätti olemattomaan arvopohjaan vedoten toiseksi suurimman puolueen
kättelyssä neuvottelujen ulkopuolelle. Ministerinsalkkujen jakaminen ja varsinkin minis-
terititteleiden väkisin vääntäminen marginaalipuolueille on kansankielellä suoraan sanot-
tuna ”kansan silmille kusemista”.

Hallitusohjelmassa todetaan, että keino syrjäytymisen estämiseen on se, että nostetaan
oppivelvollisuuden ikäraja täysi-ikäisyyteen. Kuvitteleeko joku arvon ministereistä ihan
oikeasti, että pakolla opiskeleminen tuottaa tuloksia? Ei tuota. Tämän opiskelijoita kiusaa-
van hallitusohjelmakirjauksen kruunaa se, että tuolileikkipuolue RKP kyykyttää nuo-
risoamme jälleen tuomalla vanhan, jo aikaa sitten poistetun pakkoruotsin ylioppilaskirjoi-
tuksiin saaden aikaan tällä paljon hallaa. Tässä maassa jokaisella suomalaisella nuorella pi-
tää olla oikeus opiskella sitä, mitä hän itse haluaa opiskella. Se on nykyaikaa. Kannuste-
taan nuoriamme toki opiskelemaan myös ruotsin kieltä, mutta siitä ei saa tehdä pakkoa.

Arvoisa rouva puhemies! Hallitusohjelma Afrikka-strategioineen on kutsuhuuto koko
Afrikan mantereelle ja kolmansien maiden elintasosurffareille. Se väestömassa, joka on
Eurooppaan väen väkisin tullut, aiheuttaa valtavia ongelmia jäsenmaille ja näiden maiden
kulttuureille. Tahtotilaa ongelmien korjaamiseen Suomen osalta ei näytä olevan hallituk-
sella lainkaan. Herää kysymys: pelastammeko me nyt kokonaista mannerta täällä suoma-
laisten veroeuroilla, kun Veijo makaa veneen alla ja sadattuhannet suomalaiset elävät ta-
loudellisesti köyhyysrajan alapuolella?

Ministeri Rinteen hallitus aikoo mahdollistaa jalkapantojen käytön niille kielteisen tur-
vapaikkapäätöksen saaneille, joiden kohdalla viranomaiset pitävät toimenpidettä perustel-
tuna. Katson, että kansalaistemme turvallisuuden nimissä kaikki kielteisen päätöksen saa-
neet tulee aina — huom. aina — ehdottomasti ottaa heti säilöön ja poistaa maasta. On ää-
rivastuutonta päästää tällaiset henkilöt kansan pariin aikapommina kävelemään. Tämä
kaikki hallitusohjelmassa oleva vastuuton humppa on raiskattujen lasten ja nuorten vähek-
symistä ja heidän perheidensä tuskan väheksymistä, puhumattakaan niistä suomalaisista,
jotka ovat menettäneet henkensä nykyisen järjettömän turvapaikkapolitiikan vuoksi.

Heikentyneessä turvallisuustilanteessa hallitusohjelmassa kehdataan suunnitella sovel-
tamiskäytäntöä sen edistämiseksi, että mitä vain pilipalityötä saaneet kielteisen päätöksen
saaneet voivat saada oleskeluluvan sen pilipalityön perusteella. Hallitus haluaa luoda rin-
nakkaisjärjestelmän, jota jokainen pakkopalautuslentojen häiriköintiä suunnitteleva super-
vihervasemmistolainen kykyjensä mukaan käyttää hyväkseen edistääkseen turvattomuutta
aiheuttavan rikkauden pysyvyyttä Suomessa.

Arvoisa puhemies! Ilmastohysterian mukana tuleva järjettömyys tuhoaa lopulta tämän
maan talouden. Toivon totisesti, ettei terveydenhuoltomme kuormitu ja etteivät kustannuk-
set nouse pilviin vihreiden pelottelulla aiheuttaman ilmastoahdistuksen vuoksi. — Kiitos.

18.48 Janne Heikkinen kok: Arvoisa rouva puhemies! Käsittelemme tänään Antti Rin-
teen tuoreen punavihreän hallituksen Säätytalolla loihtimaa ohjelmaa, eli paperia, jossa lu-
vataan yhdeksän hyvää ja kymmenen kaunista lukuisiin eri hankkeisiin. Pysyviä budjetti-
määrärahoja se jakaa lisää eri eturyhmille reilun 1,2 miljardin euron arvosta vuositasolla.
Eikä siinä mitään, ohjelmassa on toki lukuisia hyviä hankkeita, joita itsekin voin tukea.
Esimerkiksi vaelluskalakantojen elvytysohjelma on minulle erityisen läheinen, ja siten
myös hyvin kannatettavakin hanke. Olen myös tyytyväinen siihen, että ohjelma ottaa ensi-
askeleita kansainvälisten kaivosjättien laittamiseksi tilille pohjoisen luonnon turmelemi-
sesta. Pidän myös hyvänä alkuna sitä, että poliisin virkoja saadaan edes hieman lisää.
96



Pöytäkirjan asiakohta PTK 15/2019 vp
Arvoisa puhemies! Säätytalolla ei ole ollut pulaa ideoista sen suhteen, mitkä kaikki maa-
ilmaa syleilevät ajatukset ansaitsevat tulla maksetuksi veronmaksajien selkänahasta. Joi-
denkin mediatietojen mukaan niitä oli pinottuna toiveiden tynnyriin jopa 8 miljardin euron
edestä, ennen kuin ilmiöpöydissä haluttiin edes soveltaa budjettitaloudellista realismia.
Kakun jakajista ei siis ole Säätytalon kekkereissä ollut pulaa. Sen sijaan ohuet ovat keinot
kakun kasvattamiseksi.

Hallitusohjelma ei sisällä uskottavia konkreettisia toimenpiteitä työllisyyden nostami-
seksi. Konkretian puutetta kuvaa hyvin se, että erilaisia hankkeita selvitetään 130 kertaa
ohjelman eri sivuilla. Lisäksi perustetaan erilaisia työryhmiä ja laaditaan ohjelmia sekä tie-
karttoja. Koko ohjelma on kirjoitettu sellaiseen muotokieleen, että sitä ei kuule muussa
kuin lähinnä byrokraattien iltarukouksessa. Eikä tässäkään vielä kaikki. Työllisyystavoit-
teet, joiden varassa hallitusohjelman edes näennäinen uskottavuus lepää, on ulkoistettu
Hakaniemen työmarkkinakartellille. On uskomatonta, että Suomen kansan edustajille kuu-
luvaa lainsäädäntövaltaa luovutetaan ulkoparlamentaariselle korporaatiolle. Työllisyysta-
voitteiden onnistumisesta ei ole mitään takeita, kun täysin vailla poliittista tulosvastuuta
toimiva eturyhmärälssi saa laatia mieleistään lainsäädäntöä.

Arvoisa puhemies! Yhtä ainoaa säästökohdetta tämä hallitus ei ole nimennyt. Ainoa
asia, jossa tässä hallitusohjelmassa suhtaudutaan säästeliäästi asioihin, on taloudellinen
realismi — siitä kyllä on säästetty. Eturyhmien paineessa toimivat hallitusneuvottelijat
ovat tyhjentäneet toiveiden tynnyrinsä härskisti investointikehikkoon. Nämä niin sanotut
tulevaisuusinvestoinnit ovat oppikirjaesimerkki täysin poikkeuksellisesta politiikan uus-
kielestä ja vaihtoehtoisista faktoista, joissa eri hallinnonalojen aivan keskeisiä käyttöme-
noja on piilotettu investointikehikkoon, tai kuten Säätytalolla asia pienen ilmaveivin jäl-
keen ilmaistiin, on siirretty kakkoskoriin. Vai voiko yksikään sydämeltään rehellinen po-
liitikko oikeasti pitää esimerkiksi uusien opettajien palkkaamista muutamaksi vuodeksi in-
vestointina? Tai onko päihdeäitien auttamisohjelma tarkoitettu väliaikaiseksi? Leikataan-
ko luonnonsuojelun rahoittamisesta 72 miljoonaa euroa heti vuonna 2023? Tätä listaa voi-
si jatkaa iäisyyksiin.

Arvoisa puhemies! Sanonnan mukaan tyhjät tynnyrit kolisevat kaikista äänekkäimmin,
ja näin on käynyt myös tämän hallitusohjelman liikenne- ja viestintälinjausten kanssa. Jul-
kisuudessa on kyllä paljon puhuttu, että hallitus investoi uusiin rautateihin ja muuhun inf-
raan merkittävästi. Näitä miljoonien panostuksia ei investointiohjelmassa kuitenkaan näy.
Väyliin on investointirahaa varattu vain muutamia kädenlämpöisiä miljoonia. Missä täällä
ohjelmassa on investointivaraus esimerkiksi neljän tunnin junalle tai muille raidehankkeil-
le, joista kyllä paljon puhetta riittää?

Arvoisa puhemies! Tämä hallitusohjelma on täynnä kauniita ajatuksia, mutta ei uskotta-
via keinoja näiden toteuttamiseksi. En voi tämän vuoksi valtiopäiväedustajana antaa tukea-
ni tälle ohjelmalle, sillä se pohjautuu todellisuuden sijaan vaaleanpunaisille ja pörröisille
unelmille.

18.53 Anne Kalmari kesk: Arvoisa rouva puhemies! Olin itse neuvottelupöydässä, joka
pohti liikenne- ja infra-asioita, ja siksi olen erittäin tyrmistynyt tuosta näkemyksestä, mitä
edustaja Janne Heikkinen äsken esitti. Tämä hallitus satsasi perusväylänpitoon 300 miljoo-
naa euroa vuodessa, niin että parlamentaarisen työryhmän tahto on toteutumassa. Tämä
hallitus on suunnitellut polun siihen, että isoja ratahankkeita päästään aloittamaan, suun-
nittelemaan. Niille haetaan rahoitusta myös muilta toimijoilta, ja siellä on valmiina hanke-
97



Pöytäkirjan asiakohta PTK 15/2019 vp
rahasto, jossa jo odottaa rahaa, ja kun sinne sitten valtion omaisuudesta, sellaisesta omai-
suudesta, joka on myytävissä, saadaan vastinrahoja, voidaan sitten hankkeita edelleen vie-
dä eteenpäin. Minusta on erittäin tärkeää, että meillä on tällainen pitkän tähtäimen pitkä-
jänteinen suunnitelma, joka auttaa koko Suomea menestymään, ja saamme kasvua eri puo-
lille Suomea. Tämä on juuri se tie, mitä myös parlamentaarinen työryhmä on halunnut. Sen
lisäksi alempiasteista tieverkkoa kehitetään, talvikunnossapitoa kehitetään. Yksityisteille-
kin tulee määrärahoja lisää.

Mitä tulee edustaja Peltokankaan erittäin provosoivaan puheenvuoroon maahanmuutos-
ta, niin jos haluttaisiin tällä linjalla mennä, niin voisin todeta, että itse asiassa maahanmuut-
to on oikeastaan ollutkin jo aika hyvin kuosissa sen jälkeen, kun perussuomalaiset lähtivät
hallituksesta. Silloin kun perussuomalaiset olivat hallituksessa, tänne Suomeen tuli 30 000
maahanmuuttajaa kerralla, ja se oli kyllä aika vaikeasti järjestettävissä, mutta siitäkin sel-
vittiin. Sen jälkeen maahanmuuton kustannukset ovat tipahtaneet noin kolmasosaan. [Lee-
na Meri pyytää vastauspuheenvuoroa] Minusta on tässäkin asiassa järkevää, [Olli Immo-
sen välihuuto] että tehdään pitkäjänteiset suunnitelmat, miten pystymme niissä maissa,
mistä sitä maahanmuuttoa on tulossa, estämään niitä juurisyitä. Eikö tämä ole sitä, mitä pe-
russuomalaiset ovat kaiken aikaa vaatineet?

Tässä todettiin myöskin se, että ei ole edellytyksiä luoda työtä. Itse asiassa tämä hallitus
vastoin kaikkia odotuksia pystyy tukemaan pientä ja keskisuurta yrittäjyyttä: sen verotusta
ei kiristetä, arvonlisäveron alarajaa nostetaan — se toki lähetetään ensin sinne Eurooppaan
ratifioitavaksi — ja esimerkiksi paikallista sopimista lisätään. Tässä muutamia hyviä esi-
merkkejä. Kun saamme metsät kasvamaan entistä paremmin, luulen, että investointeja eri
puolille Suomea syntyy ja saamme sen saman buustin, mitä Keski-Suomessa on tapahtu-
nut, myös muualle Suomeen. Meillä panostetaan vientiin, panostetaan Business Finlandin
ohjelmiin, panostetaan elintarviketoimintaan, niin että saamme omavaraisuusastetta huo-
mattavasti paremmaksi kuin mitä se on ollut. Ja ennen kaikkea osaamiseen ja koulutuk-
seen panostetaan aivan toisella lailla kuin mihin on ennen ollut varaa. Sanon näin, koska
tiedän, että kyllä sitä tahtotilaa varmasti olisi ollut ennenkin, mutta kun viime kaudella Si-
pilän hallituksen ansiosta saatiin sitä taloutta kuntoon, niin on varaa panostaa vähän enem-
män kuin tähän asti on ollut.

Täällä keskusteluissa on noussut todella paljon esille polttoaineveron nousu. Haluan täs-
täkin asiasta kertoa tämän mittaluokan. Kun se on indeksikorotuksen verran, mitä sitä polt-
toaineveroa nostetaan, elikkä noin 5 senttiä sitten hallituskauden lopussa se on noussut, se
on itse asiassa vähemmän kuin esimerkiksi vuosien 2011 ja 2015 välillä nostettiin. Se on
huomattavasti vähemmän kuin perussuomalaiset omassa Halla-ahon ohjelmassaan halusi-
vat valtionosuuksien tasausjärjestelmää leikkaamalla viedä sieltä syrjäseutujen asukkailta.
Miettikää, minkälainen veronkorotus olisi, kun kuntaveroa jouduttaisiin nostamaan sem-
moiset viitisen prosenttia vaikkapa 20 000 euron tuloista, jos tämä valtionosuuksien ta-
sausjärjestelmä olisi teidän tavallanne tehty. [Leena Meren välihuuto] Se kolahtaisi paljon
pahemmin sinne pitkän matkan takana oleviin ihmisiin.

Ensimmäinen varapuhemies Tuula Haatainen: Täällä oli pyydetty vastauspuheenvuo-
roja, sekä ministeri Ohisalo että edustaja Meri. — Edustaja Meri, minuutti.

18.59 Leena Meri ps (vastauspuheenvuoro): Arvoisa puhemies! Perussuomalaiset vaati-
vat muun muassa Ruotsin rajalta käännyttämistä syksyllä 2015. Pääministeri Sipilän halli-
98



Pöytäkirjan asiakohta PTK 15/2019 vp
tus sanoi, että se ei ole mahdollista. Sipilä on tv:n Yle Uutisissa 12.3.2016 todennut: ”Kaik-
ki muut paitsi Venäjältä tulleet turvapaikanhakijat olisi voitu palauttaa Dublinin sopimuk-
sen perusteella heti.” Elikkä Sipilä puhui meille muunneltua totuutta. [Anne Kalmarin vä-
lihuuto] Tämä on se asia, jossa meitä johdettiin harhaan.

Sitten jos puhutaan näistä juurisyistä, niin perussuomalaiset ovat todella usein tuoneet
esille sen, että kehitysyhteistyöavun edellytykseksi otettaisiin räjähdyksenomainen väes-
tönkasvu. Edellisen puhujan kannattaa tutustua siihen, että esimerkiksi Afrikassa väkiluku
nousee useilla miljardeilla ja vuoteen 2100 mennessä siellä on maailman väestöstä yksi
kolmasosa. Eli siinä on sitä juurisyytä. Ette te edelleenkään kehtaa vaatia siellä suunnitel-
mallisuutta väestönkasvuun.

19.00 Sisäministeri Maria Ohisalo (vastauspuheenvuoro): Arvoisa puhemies! Hallitus
tulee kiinnittämään erityistä huomioita ihmisten turvallisuuden parantamiseen, uusiin tur-
vallisuusuhkiin varautumiseen ja turvallisuuden kokemuksen vahvistamiseen. Täällä on
monessa kohtaa viitattu nimenomaan tähän turvallisuudentunteeseen. Sisäministerinä olen
erittäin iloinen, että tämä hallitusohjelma lisää poliisien resursointia, erityisesti sen vuoksi,
että voidaan puuttua myös rikoksiin, joita usein kohtaavat ne ihmiset, jotka ovat erittäin
vaikeassa asemassa tässä yhteiskunnassa, että me voimme vahvistaa ihan jokaisen suoma-
laisen turvallisuudentunnetta.

Turvallisuus on myös sitä, että perusturva on riittävää. Täällä on puhuttu monessa koh-
taa siitä. Sitä tämä hallitusohjelma nyt nostaa. Tämä hallitusohjelma laskee asumisen hin-
taa. Sekin on turvallisuuskysymys, missä viettää yönsä, kadulla vai kodissa. On turvalli-
suuskysymys, että ihan jokaisen ihmisoikeuksia kunnioitetaan, että ihan jokaisesta kanssa-
ihmisestä käytetään myös arvokasta kieltä, ja sitä toivon myös tähän saliin kaikille.

Tämä hallitusohjelma palauttaa ihmisoikeudet turvapaikkaprosessiin. Jokaisella on ol-
tava oikeus kunnolliseen turvapaikkakäsittelyyn. Me tuomme nyt oikeusavun takaisin pu-
hutteluun, normaalit valitusajat ja tuntikohtaiset palkkiot juristeille. Oikeusturvan on toteu-
duttava, ja on ihan kaikkien kannalta järkevämpää, että turvapaikanhakijan asia käsitellään
jo alusta lähtien kunnolla ja laadukkaasti. [Leena Meren välihuuto]

Suomella on globaali vastuunsa. Siihen on viitattu täällä monessa kohtaa. Mutta Suo-
mella on sen lisäksi, että me puutumme niihin juurisyihin siinä globaalin vastuun kehikos-
sa, myös se eurooppalainen vastuu. Nyt Euroopan unionin puheenjohtajamaana me tulem-
me etsimään niitä yhteisiä turvapaikkapolitiikan ratkaisuja. Tämä asia ei ole yhdenkään jä-
senvaltion yksin hoidettavissa.

Ensimmäinen varapuhemies Tuula Haatainen: Halutaanko tästä asiasta käydä lyhyt de-
batti? Pyydän niitä edustajia, jotka haluavat käyttää puheenvuoron, nousemaan seisomaan
ja painamaan V-painiketta.

19.02 Mikko Kärnä kesk (vastauspuheenvuoro): Rouva puhemies! Mitä edustaja Meri
tuossa sanoo, niin ei pidä paikkaansa. Se ei kerta kaikkiaan pidä paikkaansa. Perussuoma-
laiset olivat itse hallituksessa silloin 2015 hoitamassa tätä kriisiä, [Leena Meren välihuuto]
ja on täysin selvää, että silloin kun henkilö ylittää Suomen valtakunnanrajan ja hän hakee
turvapaikkaa, Suomella on kansainvälisten sopimusten nojalla velvollisuus selvittää, onko
tällä henkilöllä sellaiseen turvapaikkaan oikeus.
99



Pöytäkirjan asiakohta PTK 15/2019 vp
Mitä ministeri Ohisalo äsken totesi, pitää myös täysin paikkansa. On hyvä, että tätä oi-
keusapua nyt kehitetään, koska tosiasiallisesti täytyy myöntää, että silloin tehtiin virheitä,
kun vietiin oikeus käyttää avustajaa turvapaikkapuhuttelussa. Se on hidastanut näitä pro-
sesseja. Nyt Antti Rinteen hallitus on asettanut näille prosesseille kuuden kuukauden taka-
rajan, mikä on se tavoiteaika, jossa pyritään hakemus käsittelemään. Luulisi kyllä, että se
kelpaa myös perussuomalaisille. Hallituksen ohjelmassa lukee myös selkeästi, että tehok-
kaat palautukset ovat osa tätä prosessia, ja myös on sitouduttu tekemään uusia palautusso-
pimuksia.

19.03 Veijo Niemi ps (vastauspuheenvuoro): Arvoisa puhemies! Poliisitaustaisena henki-
lönä haluaisin sisäministeriltä kysyä tästä turvapaikkapalautussysteemistä, mutta myöskin
siitä, kun meitä poliiseja on tällä hetkellä 7 200. Nyt hallitus lupaa ohjelmassaan noin 300
poliisia lisää, mutta vasta vuoteen 2022 mennessä. Tarkoittaako tämä nyt sitä, että siihen
mennessä on jo myös eläköitynyt 300 poliisia, eli pysymmekö me edelleen siinä 7 200:ssa,
vai saammeko tähän oikeasti apua, elikkä tämän jo aikaisemmin esiintyneen 600 poliisia?
Ja millä tavalla on ministeri ajatellut tätä niin sanottua lähiöpoliisitoimintaa toteuttaa maa-
seutupaikkakunnilla, kun keskikokoisistakin kunnista on jo lakkautettu poliisiasemat? —
Kiitos.

19.04 Satu Hassi vihr (vastauspuheenvuoro): Arvoisa puhemies! Se hallitusohjelma, jota
perussuomalaiset olivat tekemässä neljä vuotta sitten, teki rahallisesti kaikkein isoimmat
leikkaukset kehitysyhteistyöhön, vaikka perussuomalaiset samalla puhuivat siitä, että
muuttoliikkeen juurisyihin pitää puuttua. On aivan täyttä pötyä, että olisi jokin uusi ja pe-
russuomalaisten tuoma ajatus, että Suomen kehitysyhteistyössä pitää edistää syntyvyyden
säännöstelyä. Seksuaali- ja lisääntymisterveystyö, naisten ja tyttöjen seksuaalisten oikeuk-
sien, tiedon, ehkäisyvälineiden saatavuuden parantaminen, ne ovat olleet jo yli 20 vuotta
keskeinen osa Suomen kehitysyhteistyötä, [Leena Meri: Se ei näy missään!] ja se on yksi
niistä tärkeistä asioista, joita nimenomaan tarvitaan, jotta voidaan poistaa pakolaisuuden ja
tällaisten hallitsemattomien väestöliikkeiden juurisyitä.

19.05 Olli Immonen ps (vastauspuheenvuoro): Arvoisa puhemies! Haluan vain tuoda
esiin sen, että kun perussuomalaiset vielä istuivat viime kaudella hallituksessa, niin olim-
me ainoa puolue, joka kannatti vastuullista maahanmuuttopolitiikkaa. Laadimme muun
muassa yhdessä silloisten hallituskumppaneidemme kanssa, keskustan ja kokoomuksen
kanssa, 80-kohtaisen turvapaikkapoliittisen toimenpideohjelman, jonka läpi viemistä
ajoimme koko sen ajan, kun hallituksessa istuimme. Mutta keskustan ja kokoomuksen vas-
tustuksesta johtuen tätä ohjelmaa ei koskaan saatu ajettua maaliin asti. [Leena Meri: Ja hei-
titte vielä ulos sen takia!] Tässä on totuus.

19.06 Hanna Sarkkinen vas (vastauspuheenvuoro): Arvoisa puhemies! Perussuomalai-
set eivät siis halua auttaa hätää kärsiviä täällä mutta eivät myöskään muualla, eivät myös-
kään siellä, mistä ihmiset joutuvat lähtemään. Te ette halua vahvistaa kehitysyhteistyötä,
vaikka nimenomaan sillä voidaan puuttua kestävästi vastentahtoisen siirtolaisuuden juuri-
syihin.

Edustaja Meri, naisten ja tyttöjen oikeudet ovat keskiössä Suomen kehityspolitiikassa.
Ne ovat olleet sitä, ja ne ovat sitä myös tämän hallituksen aikana. Seksuaali- ja lisäänty-
100



Pöytäkirjan asiakohta PTK 15/2019 vp
misterveys on osa Suomen kehityspolitiikkaa, ja Suomen avulla muun muassa tarjotaan
ehkäisyvälineitä kehittyvien maiden naisille, vahvistetaan seksuaalioikeuksia, esimerkiksi
ehkäistään lapsiavioliittoja. Ja näin hillitään myös väestönkasvua, sillä kehitysmaissa nai-
set joutuvat usein tekemään enemmän lapsia kuin haluaisivat, koska eivät saa pääsyä eh-
käisypalveluihin, seksuaaliterveyspalveluihin.

Kun te esitätte, että leikataan kehitysyhteistyöstä, niin se tarkoittaa, että leikataan myös
näistä seksuaaliterveyspalveluista, ja sitä kautta ei ole myöskään keinoja [Puhemies koput-
taa] vaikuttaa väestökehitykseen.

19.07 Ari Koponen ps (vastauspuheenvuoro): Arvoisa puhemies! Ministerit Ohisalo ja
Henriksson puhuvat usein poliiseista ja syyttäjistä. Haluaisin muistuttaa, että älkää unoh-
tako vankeinhoitoa, koska muuten menee metsään, eli se on tässä kolmen janassa erittäin
tärkeä asia.

19.08 Hilkka Kemppi kesk (vastauspuheenvuoro): Arvoisa puhemies! Edustaja Kauman
käyttämä puheenvuoro tästä työllisyysasteen nostosta 75 prosenttiin ja sen epäily tässä kes-
kustelussa on mielestäni pöyristyttävää, koska jos jotain, niin tämä maailma tarvitsee tule-
vaisuudenuskoa. Kun tässä on peräänkuulutettu näitä keinoja, niin mainitsisin muun muas-
sa paikallisen sopimisen laajentamisen ja kirjaamisen. Suomen Yrittäjien arvioiden mu-
kaan se voisi tuoda puolet näistä työpaikoista, 60 000 työpaikasta, joita tämä ohjelma ajaa
takaa.

Lisäksi nostaisin huomion kristillisdemokraattien kysymykseen, missä ovat lapsiin koh-
distuvat panostukset tässä ohjelmassa. Minusta tässä ohjelmassa on erityisen paljon lap-
siin ja perheisiin kohdistuvia panostuksia, muun muassa Lape-ohjelman vahvistamisen eli
lapsi- ja perhepolitiikan muutosohjelman vahvistamisen myötä sekä perhevapaauudistuk-
sen laajan käsittelyn myötä. Olen erittäin iloinen keskustalaisena, että me pääsemme vih-
doin tekemään perhevapaauudistusta.

19.09 Sakari Puisto ps (vastauspuheenvuoro): Arvoisa puhemies! Kysyisin sisäministe-
riltä, kun tässä viitattiin tähän kuuden kuukauden määräaikaan turvapaikkakäsittelyssä,
että mitä se aivan oikeasti tarkoittaa, koska vaikka turvapaikanhakijat saavat kielteisen
päätöksen, niin useat valittavat hallinto-oikeuteen ja senkin jälkeen sitten mahdollisesti
korkeimpaan oikeuteen, tekevät uusintahakemuksia muuttuneilla perusteilla, muuttuneis-
sa olosuhteissa, ja senkin jälkeen useat vielä kieltäytyvät lähtemästä tämän 30 vuorokau-
den määräajan jälkeen, ja nyt te vielä avaatte mahdollisuutta näille työluville. Miten tämä
koko turvapaikkaprosessi säilyttää uskottavuutensa ja pysyy hallinnassa?

19.10 Hanna-Leena Mattila kesk (vastauspuheenvuoro): Arvoisa rouva puhemies! Suo-
malainen koulutusjärjestelmä on maailmankuulu. Kiitos siitä kuuluu myös osaavalle opet-
tajakunnalle. Vielä joitakin vuosia sitten opettajan ammatti oli yksi kiinnostavimmista
nuorilta kysyttäessä. Nyt on kuitenkin havaittavissa, että hakijamäärät opettajankoulutus-
ohjelmiin ovat vähentyneet. Opettajan ammatti ei enää houkuta, sillä koulujen työrauha on
vuosien aikana heikentynyt ja opettajan työn kuormittavuus on lisääntynyt.

Keskustalaisena opettajana olen tyytyväinen koulutuskirjauksiin ja siihen, että inkluu-
sio otetaan tarkasteluun opettajan jaksamisen näkökulmasta. Toivon, että opetusministeri-
össä paneudutaan myös muihin opettajan työtä kuormittaviin tekijöihin. Kysyisinkin, onko
101



Pöytäkirjan asiakohta PTK 15/2019 vp
tuore ministeri ehtinyt vielä miettimään, miten varmistettaisiin, että jatkossakin lahjakkaat
nuoret hakisivat opettajankoulutukseen ja turvaisivat osaltaan Suomen aseman koulutuk-
sen kärkimaana.

19.11 Sari Sarkomaa kok (vastauspuheenvuoro): Arvoisa rouva puhemies! Seksuaaliter-
veys sekä tyttöjen ja naisten oikeudet ovat olleet Suomen kehityspolitiikan ja kehitysyh-
teistyön painopisteitä. On tärkeää, että tyttöjen oikeudet ja seksuaaliterveys ovat painopis-
teitä myöskin kotimaan politiikassa, ja me tiedämme, että tyttöjen sukuelinten silpominen
on asia, joka on globaalisti ongelma. Se on ongelma, joka koskee myöskin Suomea ja suo-
malaisia tyttöjä ja naisia. On hyvä, että hallitusohjelmassa on silpomisen ehkäisyn ohjel-
ma. On tärkeää, että tuota työtä, minkä edellinen oikeusministeri aloitti, uusi oikeusminis-
teri myös jatkaa, eli me kielsimme lapsiavioliitot viime eduskuntakaudella. Mutta nyt ky-
syn, kun en tästä hallitusohjelmasta sitä löytänyt ja siellä se ei taida olla, että aikooko hal-
litus tuoda erillislain, jolla kiellettäisiin tyttöjen ja naisten sukuelinten silpominen. Vastaa-
va laki on jo muissa Pohjoismaissa. Tiedän, että silpominen on rikoslaissa kielletty pahoin-
pitelynä, mutta meillä on paljon perheitä, joissa se nähdään [Puhemies koputtaa]
lastensuojeluna eikä ymmärretä, että se on todellakin Suomessa kielletty. Toivon, että oi-
keusministeri vastaa: aiotteko te tuoda sukuelinten silpomisen kieltävän lain eduskuntaan
tällä kaudella? Toivon todellakin, että se tuodaan.

Ensimmäinen varapuhemies Tuula Haatainen:  Otan pari puheenvuoroa tähän, ja sitten
ministereiden vastauksia. — Edustaja Kalmari.

19.12 Anne Kalmari kesk (vastauspuheenvuoro): Arvoisa rouva puhemies! Juurisyihin
vielä: Yksi tärkeimpiä juurisyitä siihen, että ihmiset joutuvat jättämään kotipaikkansa, on
se, että alueet menevät elinkelvottomiksi ilmastonmuutoksen takia. Tiedän, että tässäkin
huoneessa on ihmisiä, jotka eivät usko koko asiaan, mutta jos tieteelliset tutkijat ympäri
maailmaa ovat yksiselitteisesti todenneet, että tämä ilmastonmuutos vaatii ratkaisuja, niin
olen ylpeä siitä, että me pystymme niitä ratkaisuja tekemään. Emme vain luo uhkakuvia,
vaan omalla esimerkillämme teemme teknologiaa, teemme metsänparannustoimia, teem-
me elintarvikepuolella esimerkiksi valkuaiskasvien lisäämistä, teemme liikenteessä uu-
denlaisia toimia niin, että olemme edelläkävijöitä ja saamme juuri tästä syystä lisää raha-
virtoja Suomeen. Minusta tämä on juuri se tie, millä meidän tulee edetä.

19.13 Leena Meri ps (vastauspuheenvuoro): Arvoisa puhemies! Edustaja Kärnä totesi
suurin piirtein niin, että se, mitä sanoin, ei pidä paikkaansa. Ehkä teidän kannattaa sitten
keskustella Sipilän kanssa, edustaja Sipilän kanssa, koska siteerasin häntä. En tiedä, mikä
teistä ei pidä paikkaansa, mutta häntä siteerasin ja hän ohjasi hallitustamme.

Perussuomalaiset ovat todella tuoneet keskusteluun sen, edustaja Hassi, että me haluai-
simme valvontaa ja tehokkuutta siltä seksuaalivalistukselta. [Satu Hassi: No, ette todella-
kaan ole tuoneet!] Koska jos me ajattelemme jonkinlaista politiikkaa, niin me voimme an-
taa valistusta ja laittaa rahaa asioihin. Se on erittäin toivottavaa, mutta ainakin, mitä katsoo
tilastoja, eri maailman tutkimustilastoja, niin siitä huolimatta väestö kasvaa räjähdyksen-
omaisesti. Ei se silloin kovin tehokasta ole. Ja olemme vaatineet, että kehitysavun edelly-
tykseksi tulisi se, että kyseinen maa pystyy uskottavasti antamaan selonteon siitä, miten
tämä väestöräjähdys pysäytetään. Tämä liittyy myös näihin muihin juurisyihin kuin eli-
102



Pöytäkirjan asiakohta PTK 15/2019 vp
nolosuhteisiin. Totta kai, jos on liikaa ihmisiä, niin ei ole enää elinkelpoisuutta. Se on oi-
keastaan avainsyy kaikkeen.

Ensimmäinen varapuhemies Tuula Haatainen: Ja nyt vastauspuheenvuoro, ministeri
Kaikkonen, 3 minuuttia, olkaa hyvä.

19.15 Puolustusministeri Antti Kaikkonen (vastauspuheenvuoro): Arvoisa puhemies!
Täällä aikaisemmin edustaja Kauma otti esiin yhden lauseen tästä hallitusohjelmasta ja ti-
vasi vastausta siihen, mutta hän ei näköjään ole sitä nyt kuulemassa, mutta ehkä se pöytä-
kirjasta sitten löytyy. Se oli tämäntapainen lause: ”Suomi ei salli alueensa käyttämistä vi-
hamielisiin tarkoituksiin muita valtioita vastaan.” — No, ei nyt yleensä ottaen ole hyödyl-
listä ottaa yksittäistä lausetta ja ryhtyä tarkastelemaan pelkästään sitä, vaan katsoa se pi-
kemminkin osana sitä ulko- ja turvallisuuspolitiikan kokonaisuutta. Näin tässäkin suhtees-
sa pitäisi tehdä, mutta tulkitsen sitä itse niin, että se on osa sitä kokonaisuutta, jossa Suomi
on pikemminkin rakentamassa rauhaa, lieventämässä jännitteitä, kuin lisäämässä niitä lä-
hialueillamme ja maailmassa laajemminkin.

Jos tuo lause kuulostaa jotenkin tutulta, niin kyllä se tuttu lause onkin, koska se löytyy
useammastakin kohtaa Suomen ulko- ja turvallisuuspolitiikan linjasta myös viime vuosil-
ta. Myös kokoomus on ollut hyväksymässä sitä lausetta Suomen ulko- ja turvallisuuspoli-
tiikan linjauksiin. Viimeksi se on mainittu puolustusselonteossa vuonna 2017, ja sitä en-
nen vuonna 2016 ulkoasiainvaliokunnan mietinnössä, joka oli vastaus hallituksen ulko- ja
turvallisuuspoliittiseen selontekoon. Silloin sitä olivat hyväksymässä edustaja Kauman
puoluetovereista edustajat Salolainen, Stubb, Toivakka ja Kanerva. Näistä muut ovat pois-
sa talosta, mutta ehkäpä puolustusvaliokuntaa johtanut edustaja Kanerva voi vaikka antaa
lisätietoja edustaja Kaumalle tästä asiasta, [Sari Sarkomaa: Ihan kunnon väkeä!] jos kiin-
nostaa.

19.16 Opetusministeri Li Andersson (vastauspuheenvuoro): Arvoisa puhemies! Kiitok-
sia edustaja Mattilalle erinomaisesta ja tärkeästä kysymyksestä liittyen suomalaisten opet-
tajien asemaan ja jaksamiseen. Korkeasti koulutetut, ammattitaitoiset opettajat ja opetta-
jan työn korkea arvostushan ovat suomalaisen peruskoulun ja koko koulutusjärjestelmän
yksi keskeinen kulmakivi, ja myöskin sellainen, joka monissa kansainvälisissä arvioissa
nostetaan esille.

Hallitusohjelmassa on minun nähdäkseni useita eri toimenpiteitä, joilla tähdätään myös-
kin opettajien työkuorman lieventämiseen, pienentämiseen. Varhaiskasvatuksen ryhmäko-
koja pienennetään yli 3-vuotiaiden osalta, mikä omalta osaltaan helpottaa kasvattajien työ-
tä varhaiskasvatuksen puolella. Oppilas- ja opiskelijahuoltoon tulee lisää pysyvää resurs-
sia, jolla halutaan tukipalveluita kaikilla koulutusasteilla vahvistaa ja sen lisäksi ammatil-
lisella puolella ohjataan myöskin suoraan lisäresursseja opettajien lisäpalkkaamiseen. Sen
lisäksi meillä on hallitusohjelmassa tosiaan myöskin sitoumus siitä, että me tarkastelemme
erityisopetuslainsäädäntöä, eli sitä, miten hyvin tämä periaate inkluusiosta tällä hetkellä to-
teutuu suomalaisissa kouluissa. Sen pohjalta sitten tarkastellaan, jos on tarvetta tehdä joi-
tain korvaavia toimenpiteitä joko lainsäädännössä tai näiden kehittämishankkeiden osalta,
mitä hallitus laittaa käyntiin.
103



Pöytäkirjan asiakohta PTK 15/2019 vp
19.18 Perhe- ja peruspalveluministeri Krista Kiuru (vastauspuheenvuoro): Arvoisa
puhemies! Kiitän edustaja Kemppiä tuosta hyvästä kysymyksestä, jolla viittasitte siihen,
että kyllä tosiasiassa tässä hallituksessa tullaan satsaamaan lapsiin, nuoriin ja perheisiin
merkittävällä panostuksella. On tulossa näitä ennalta ehkäiseviä toimia, joista voisi maini-
ta kaksi suurinta.

Toinen on se, että me jatkamme lasten ja nuorten parissa ja heidän perheissään tehtyä
työtä tämän Lape-kokonaisuuden työn jatkamiseksi. [Sari Sarkomaan välihuuto] Siihen on
merkittäviä panostuksia tulossa, ja tarkoitus on ulottaa tuon kehittämistyön saavutukset ra-
kenteisiin. Siksi tässä on tarkoitus käyttää sekä pysyviä että näitä investointiluonteisia me-
noja, jotta tässä kokonaisuudessa saadaan aikaan uusia ennalta ehkäiseviä malleja.

Toisaalta yhtä tärkeää on huomata, että lasten ja nuorten parissa otetaan nyt iso loikka
siihen suuntaan, josta yhteiskunnassa on vasta puhuttu. Lapsistrategian laatiminen on ää-
rettömän iso ja tärkeä signaali koko eduskunnalta siihen, että me otamme lasten ja nuorten
asiat täällä jatkossa tosissaan. Minä pidän sitä poikkihallinnollista valmistelua ja poikki-
hallinnollista sitoutumista yhtenä suurimpana poliittisena loikkana seuraavien vuosien ai-
kana, ja olemme varanneet myös tähän työhön varoja.

Kolmantena mutta ei vähäisimpänä kokonaisuutena lasten ja nuorten parissa tehtävässä
työssä on eittämättä sitten tämä korjaava puoli. On pakko sanoa teille, että olen yhä syvästi
järkyttynyt siitä, mitä suomalaisessa lastensuojelussa tänä päivänä tapahtuu, kuinka vähil-
lä resursseilla me menemme. Tältä osin hallitus nyt tunnustaa, että me tarvitsemme vaka-
vasti otettavaa työtä kentälle, niin että tämä resurssipula laitetaan kuntoon. Nämä lapset
ovat ansainneet sellaisen huolehtijan, jolla on tarpeeksi aikaa per lapsi [Puhemies koput-
taa] syventyä näihin haasteisiin. Tältä osin lastensuojeluun tulee kauan kauan kaivattu mi-
toitus henkilökunnalle, ja pidän sitä yhtenä isoimpana ja tärkeimpänä asiana.

19.20 Sisäministeri Maria Ohisalo (vastauspuheenvuoro): Arvoisa puhemies! Kolme
asiaa.

Alkuun edustaja Koposelle: Erittäin tärkeä huomio — kiitos sen esiin nostamisesta.
Vankeinhoito on aivan keskeinen kysymys. Jos ajatellaan esimerkkinä, että yksi kolmas-
osa vapautuvista vangeista vapautuu asunnottomina, niin tässä hallitusohjelman kirjaus sii-
tä, että historiallisesti ensimmäistä kertaa sitoudutaan poistamaan asunnottomuus, palve-
lee myös tätä tavoitetta.

Lisäksi turvapaikanhankijoista: Kyse on siitä, että todella tämä prosessi laitetaan niin
hyvään kuntoon jo siellä alkuvaiheessa, että myöhemmin ei tarvitse enää uusia käsittelyitä.
Edustaja Kärnä tässä nosti hyvin esille aiemmat ongelmat. Jokaiselle on taattava hyvä kä-
sittely, ja Maahanmuuttovirastolle on tulossa ruuhkan purkuun lisämäärärahaa tässä koh-
taa.

Lisäksi poliiseista: tämä hallitus tulee nostamaan poliisien määrän sinne 7 500:aan kou-
lutusmääriä nostamalla, ja tämä on nettolisäys, eli 7 500 on se tavoite tällä hallituskaudella.

19.21 Oikeusministeri Anna-Maja Henriksson (vastauspuheenvuoro): Arvoisa puhe-
mies! Jatkan tästä, mihin ministeri Ohisalo lopetti. Elikkä oikeusministeriön hallinnonalal-
lahan on myös vankilaverkosto, ja juuri siitä on myös tänään uutisoitu jonkun verran, kos-
ka Rise on ilmeisesti julkaissut selvityksen siitä, mikä on Risen näkemys tulevasta vanki-
laverkostosta. En ole ehtinyt paneutua vielä siihen, mutta meillähän on hallitusohjelmassa
kyllä selkeä kirjaus siitä, että vankilaverkkoa kehitetään edelleen turvaten samalla nykyi-
104



Pöytäkirjan asiakohta PTK 15/2019 vp
set toimipisteet. Ja tulen paneutumaan tähän Risen selvitykseen totta kai, ja palataan sitten
siihen kysymykseen.

Mutta sitten, arvoisa puhemies, tästä seksuaalirikoslainsäädännöstä, raiskauksesta ja
niin edelleen: Nyt tämä hallitus tulee tekemään ja toteuttamaan seksuaalirikoslainsäädän-
nön kokonaisuudistuksen, jossa muun muassa raiskauksen tunnusmerkistöön tulee myös
suostumus — se on erittäin tärkeä, tärkeä asia. Ja se, mitä edustaja Sarkomaa nosti esille
siitä, mitä tulee sukupuolielinten silpomiseen: Myös itse olen valmis katsomaan sitä, onko
tässä nyt sellainen tilanne, että me tarvitsisimme erillisen rikosnimikkeen ja erillisen pykä-
län. Tänä päivänä nämä rikokset menevät törkeän pahoinpitelyn alle, ja ne ovat todella tör-
keitä, vakavia rikoksia. [Sari Sarkomaa: Montako syytettä on Suomessa nostettu? — Pe-
russuomalaisten ryhmästä: Pojat myös!] — Elikkä tähän asiaan tullaan palaamaan. Teillä
on ollut oikeusministerin salkku nyt neljä vuotta, joten siihen on ollut mahdollisuus tehdä
myös aikaisemmin jotain. Mutta tähän palataan.

Ensimmäinen varapuhemies Tuula Haatainen:  Ja nyt mennään puhujalistaan.

19.23 Mari Holopainen vihr: Arvoisa puhemies! Hyvät edustajat! Meillä on monta syytä
olla ylpeitä tästä ohjelmasta ja siitä suunnasta, mihin ollaan menossa, ja siitä, millä arvoilla
nyt edetään. Se ohjelma on kurotus kohti parempaa tulevaisuutta, jossa ilmastonmuutos ja
luonnon monimuotoisuuden suojelu otetaan vihdoin tosissaan. Se ei valitse pysähtyneisyy-
den tietä, kuten yksi puolueista teki väittäessään yhdessä vastauksessaan hallitustunnuste-
lija Rinteelle suomalaisen tehtaanpiipun olevan automaattisesti ympäristöteko.

Tässä on käsillä hyvä kokonaisuus, joka panostaa kansainväliseen yhteistyöhön, EU:n
puheenjohtajuuskauteen, liikkumisen edistämiseen, iäkkäiden inhimilliseen elämään, var-
haiskasvatukseen, kulttuuriin, taiteeseen, vaelluskaloihin ja joka toteuttaa tasa-arvoisen
perhevapaauudistuksen. Se näkee koulutuksen pitkän tähtäimen investointina ja pyrkii pa-
rantamaan työllisyyttä, ja se on myös koko Suomen ohjelma. On totta, kuten tässä salissa
on tuotu kritiikkinä esiin, että siinä on varsin monta asiaa, ja itse asiassa siellä ohjelmassa
on vielä paljon enemmän, mutta niin on tehtävänäkin.

Luontoa suojellaan. Ohjelmassa tunnistetaan, kuinka hienot vesistöt meillä on. Luom-
me ulkoilun ja virkistyskäytön kansallisen strategian. On hyvä huomioida, kuinka ainutlaa-
tuiset puhtaat makeat vedet ja sisävesireitit meillä on. Suomi on sivistysyhteiskunta. Luon-
nonvaroja ei tulevaisuudessa lahjoiteta maksutta kuten nyt. Luontoa suojellaan paremmin
uudella kaivoslainsäädännöllä, jonka puutteellisuus on laajasti havaittu myös kansalaisten
keskuudessa eikä syyttä. Sateisessa ja vesistöisessä maassamme kaivannaiset aiheuttavat
aina haitallisia ympäristövaikutuksia ja heikentävät luonnon monimuotoisuutta tuottaen si-
vukivikasoineen valtavan määrän jätettä aina.

Tarvitsemme panostuksia kiertotalouteen. Tarvitsemme panostuksia tutkimukseen ja
tuotekehitykseen. Hallitusohjelmassa sanotaan, että 2020-luvun maailma tarvitsee edellä-
kävijöitä. Näin totisesti on. Nyt lähiaika näyttää, kuinka rohkeasti me olemme sitä ja miten
oppositio auttaa meitä rakentavalla kritiikillä, jota toden totta sitäkin tarvitaan.

Valtiontalous ei ole vain velan vahtimista. Se ei ole pelkästään teollisuutta. Se ei ole ti-
linpitoa, koska tilinpito itsessään ei luo taloutta eikä uudista sitä kestävällä tavalla. On tot-
ta, että jos työllisyys ei kohene tai jos maamme elinkeinorakenne nojaa liiaksi alhaisen ja-
lostusarvon elinkeinoihin eikä kykene uudistumaan, ei talous kehity myönteisellä tavalla ja
kestävästi eikä ole yhtä paljon hyvinvointia jaettavana. Mutta näin on jokaisessa tilantees-
105



Pöytäkirjan asiakohta PTK 15/2019 vp
sa. Näin on joka vuonna, tämä on jokaisella hallituksella edessä. Siksi on tärkeää panostaa
pieniin ja kasvuhakuisiin yrityksiin ja ennen kaikkea huomioida, että politiikka on edelly-
tysten luomista.

Tieteen autonomiaa ei tule heikentää, koulutusastetta on nostettava — kuten nyt teh-
däänkin varsin poikkeuksellisella ja historiallisella tavalla — koska tutkitusti tiedetään,
että peruskoulun jälkeinen koulutus ei riitä nykyelämässä ja se, että saa enemmän koulu-
tusta, ehkäisee erittäin tehokkaasti syrjäytymistä, ja näin vältetään inhimillisiä ja taloudel-
lisia kustannuksia. Tätä taustaa vasten minua kummastuttaa puhe koulutuspakosta tai pak-
koruotsista. Milloin kielitaidosta on tullut huono ja moitittava asia? Kutsumme itseämme
kaksikieliseksi maaksi mutta olemme onnistuneet häivyttämään ruotsin kielen taidon suu-
rella osalla väestöstä niin alkeelliseksi, että kouluruotsilla pystyy suunnilleen ymmärtä-
mään, mitä täällä salissa puhutaan, mutta aktiivista kielitaitoa ei koulussa tarjota — ja kun-
nallispolitiikka on itse asiassa harvoja kaksikielisiä ympäristöjä Helsingissä. Itse toivoisin,
että kielitaitoa ja Suomen kaksikielisyyttä ja monikielisyyttä arvostettaisiin enemmän ja
meistä jokainen saisi mahdollisuuden oppia ruotsia ja muita kieliä, ihan oikeasti. Mitään
haittaakaan tästä tuskin on. Se avaa mahdollisuuksia moneen, esimerkiksi työllistymiseen
pohjoismaisissa ympäristöissä. Kieliin altistuminen kannattaa aloittaa jo nuorena, mielel-
lään varhaiskasvatuksessa tai koulun ensimmäisillä luokilla.

Tämä hallitusohjelma sanoo, että se on osallistava, ja puhuu osallistavasta tavasta tehdä
politiikkaa. Uskon, että tässä meillä kaikilla on vielä paljon tekemistä. Demokratia toimii
Suomessa aika hienosti, mutta ovatko puolueet houkuttelevia liittyä mukaan, ovatko puo-
lueet osallistavia, [Puhemies koputtaa] onko demokratia osallistavaa? Hieno ele oli esitellä
ohjelmaa kirjastoissa eri puolilla Suomea. Ihmisille, jotka miettivät, onko [Puhemies ko-
puttaa] äänelläni väliä, haluan sanoa, että kyllä sillä on suuresti. [Puhemies: Aika!]

Tämä hallitusohjelma on hyvin erilainen kuin edellinen, ja minulla on ilo kannattaa sen
hyväksymistä. — Kiitos.

19.29 Niina Malm sd: Arvoisa rouva puhemies! Keskusteltavana ja ruodittavana oleva
hallitusohjelma on merkityksellinen. Jo hallitusohjelman kansilehti kertoo, mistä tässä oh-
jelmassa on kysymys. Kyse on sosiaalisesta oikeudenmukaisuudesta.

Meillä Suomessa sosiaalietuudet ja pärjääminen sosiaalisesti ja taloudellisesti ovat va-
kiopuheenaiheita. Sosiaalietuuksiin ja palveluihin sekä pärjäämiseen liittyy kiinteästi työ.
Kuten puhemiehenä toiminut Eero Heinäluoma on Kaakkois-Suomessa eräässä piirikoko-
uksessakin todennut, työ on parasta sosiaaliturvaa. Työ on se, mikä Suomea pyörittää. Sen
tähden on ensisijaista, että työ on vahvasti mukana. Työtä itsessään ei voida mitata rahas-
sa, vaan se on väline, jonka avulla me voimme olla osa yhteisöä, saada tukea ja ystäviä,
jonka kautta tunnemme kuuluvamme joukkoon ja jota tekemällä me pystymme elättämään
itsemme ja perheemme.

Mielestäni työ on ihmisen perustarve, johon jokaiselle on taattava mahdollisuus. Oikeus
työhön on niin perustavanlaatuista, että se mainitaan myös perustuslaissa. Mikä tahansa
työ ei tähän kelpaa, vaan täytyy saada tehdä työtä, jolla on merkitys. Tämä edellyttää, että
valtiovallan on tähdättävä tiukasti reiluun työelämään. Onkin erittäin positiivista, että tämä
hallitusohjelma puuttuu epäreiluuteen ryhtymällä lainsäädännöllä parantamaan nollatunti-
sopimuksella työskentelevien ja pätkätyöläisten asemaa.

Arvoisa puhemies! Haluan vielä nostaa hallitusohjelmasta esiin muutaman asian koh-
dasta Luottamuksen ja tasa-arvoisten työmarkkinoiden Suomi.
106



Pöytäkirjan asiakohta PTK 15/2019 vp
Ensiksi työvoimapalveluiden uudistaminen tehokkaammaksi ja nopeammaksi. Tämä on
olennaista, koska kukaan ei varmasti lähtökohtaisesti halua olla työtön. Siksi työttömyy-
destä ei pidä rangaista, vaan kannustaa erilaisiin vaihtoehtoihin. Esimerkiksi opiskelua tu-
lee työttömyyden aikana tukea ilman, että työtön joutuu laskemaan, kannattaako opiskella
vai onko oltava työtön, jotta voi jotenkuten elää. Tämä on saatava kääntymään ja muuttu-
maan niin, että itsensä kehittäminen on aina mahdollista, myös työttömyysjakson aikana.
Näin työtön pysyy paremmin kiinni yhteiskunnassa, arjessa ja elämässä ylipäätänsä. He-
kin, joilla on pidempi jakso työttömyyttä, voivat opintojensa avulla torpata syrjäytymistä,
koska silloin elämässä säilyy rytmi ja asioiden hallinta.

Toiseksi mainitsen yt-lain uudistamisen. On ehdottoman tärkeää saada yt-laki uudistet-
tua niin, että se lisää luottamusta työpaikoilla työnantajan ja työntekijän välillä. Yt-toimin-
ta on virallisesti yhteistoimintamenettely, mutta harmittavan harvoin se työpaikalla sellai-
sena näyttäytyy. Usein yt-toiminta typistyy neljä kertaa vuodessa kokoontuvaksi työnanta-
jan ja työntekijöiden valitsemaksi porukaksi, joka kuuntelee, miten yrityksellä menee, tai
pahimmassa tapauksessa antaa tiedoksi irtisanottavien määrän työnantajan suulla. Siksi yt-
lakia on muutettava enemmän luottamuksen suuntaan ja annettava samalla työkaluja vai-
kuttamiseen. Näistä yksi voisi olla se, että tietoja saa luovuttaa luottamusmiehelle, mikä
edesauttaa ymmärryksen toteutumista molemmin puolin neuvottelupöytää.

Kolmanneksi palaan nollatuntisopimuksella työskentelevien työsopimusten parantami-
seen. Meillä Suomessa on jo tästä Euroopan tasolla olevat linjaukset, joten on korkea aika
ottaa tämä pöydälle. Nollatuntisopimukset voivat toimia joidenkin ihmisten kohdalla vä-
hän aikaa, mutta niihin ei saa olla pakkoa. Mikä vielä pahempaa, on tapauksia, joissa nol-
latuntisopimukset ovat paljastuneet vain keinoksi hyväksikäyttää työntekijöiden osaamis-
ta ja taloudellista ahdinkoa. Tämän takia nollatuntisopimuksiin tarvitaan kunnolliset peli-
säännöt. Samalla on pidettävä huoli, että alustataloudessa työskentelevien työsopimuseh-
dot täyttävät työsuhdetulkinnan reilulla ja oikealla tavalla. Jos työsuhteen edellytykset
täyttyvät, silloin on kyse työsuhteesta, vaikka sen tunnistaminen alustataloudessa olisikin
hankalampaa.

Arvoisa puhemies! Viimeiseksi vielä muutama sana tasa-arvosta. Suunnitteilla oleva
perhevapaauudistus tulee olemaan iso haaste, ehkä jopa sote-uudistustakin suurempi. Se
on kuitenkin saatava maaliin niin, että muuttuvassa työelämässä, muuttuvissa työsuhteis-
sa, muuttuvina työaikoina on myös muuttuvien perheiden mahdollisuus pysyä mukana.
Tarvitsemme yhä enemmän joustavuutta sovittaa työ ja perhe yhteen, koska tämän ajan työ
ei ole kahdeksasta neljään tai kahdeksan tuntia kolmessa vuorossa. Jo nyt esimerkiksi teh-
taat siirtyvät 12 tunnin työvuoroihin, koska ne koetaan jaksamisen ja tuottavuuden kannal-
ta paremmiksi. Tässä muutoksessa on yhteiskunnan pysyttävä mukana.

Tällä hallitusohjelmalla on hyvä mennä kohti muuttuvaa työelämää ja olla mukana muu-
toksessa — oikeudenmukaisesti.

19.34 Wille Rydman kok: Arvoisa rouva puhemies! Hallituksen tavoitteista ja niitä tuke-
vista keinoista voi olla montaa mieltä, mutta hallituksen kykyä toteuttaa nyt laatimaansa
ohjelmaa käytännössä epäilen kyllä vahvasti, sen verran taloudellisesti höttöiselle pohjalle
tämä hallitusohjelma on rakennettu.

Hallitus aikoo nyt lisätä valtion vuotuisia pysyviä menoja peräti 1,2 miljardilla eurolla,
josta pääosa suunnitellaan hankittavan verotuloja kasvattamalla. Tämän lisäksi on linjattu
3 miljardin euron kertaluonteisista menoista, jotka aiotaan kattaa pääosin valtion omaisuut-
107



Pöytäkirjan asiakohta PTK 15/2019 vp
ta myymällä. Tämän päälle varaudutaan vielä miljardin euron suhdannetilannemekanis-
min rahoittamiseen. Nämä ovat melkoisen isoja rahoja, eikä ohjelma käytännössä täsmen-
nä, mistä nämä rahat todella otetaan.

Hallitusohjelma kertoo, että työllisyysasteen nousu on hallitusohjelmassa tulopohjan
keskeisin yksittäinen elementti. Kuitenkaan juuri mitään konkreettista työllisyysasteen
nostamiseksi hallitusohjelmassa ei esitetä. Ohjelmassa linjataan, että normaalin kansainvä-
lisen ja siitä heijastuvan kotimaisen talouskehityksen oloissa työllisyysaste saavuttaisi 75
prosentin tason. Toisaalta ohjelmassa kuitenkin myönnetään se tosiasia, että talouskehityk-
sen ennakoidaan heikentyvän — tähän viittasivat myöskin Suomen Pankin ennusteet tä-
nään. Talouslinjaukset tässä hallitusohjelmassa toisin sanoen pohjaavat ennusteiden vas-
taiseen haaveiluun. Toki tähän ohjelmaan on kirjattu, että hallitus sitoutuu tarkastelemaan
hallitusohjelman toimenpiteitä uudelleen, mikäli niiden toteuttaminen vaarantaisi julkisel-
le taloudelle asetettujen tavoitteiden saavuttamisen. Tämänkaltainen perälautakirjaus oli
kuitenkin myös vuoden 2011 hallitusohjelmassa, ja kun sitä laadittaessa oletetut yliopti-
mistiset taloudelliset kehityskulut eivät toteutuneetkaan, niin aika vaikea hallituksen enää
jälkikäteen oli peräytyä niistä linjauksista, joita hallitusneuvotteluvaiheessa oli tehty.

Konkreettisimmat asiat hallitusohjelman tulopuolella ovat veronkiristykset. Ansiotulo-
verotusta ja yritysverotusta ei ilmeisesti suunnitella kiristettävän, mutta muut veronkiris-
tykset osuvat lopulta aivan yhtä lailla työntekoon ja yrittämiseen. Kun esimerkiksi liikku-
misen verotus kiristyy, niin kyllä se sekä yritysten että yksilöiden maksutaakkaa jälleen li-
sää ja siten tämän maan kilpailukykyä heikentää. Hallitusohjelman veroratkaisuja perus-
tellaan veropohjan tiivistämisellä. Harmaan talouden vastaisten toimien merkitystä koros-
tetaan myös. Kuitenkin tosiasiassa veropohjan tiivistäminen on nimenomaisesti omiaan
ruokkimaan harmaata taloutta. Kotitalousvähennyksen supistamisella rehellisen työn teet-
tämisen kannusteet heikkenevät ja pimeänä maksamisen houkuttavuus kasvaa.

Ylipäätäänkin läpi koko tämän hallitusohjelman paistaa asenne, jossa yksilöt ja yrityk-
set nähdään ennen kaikkea julkisen vallan lypsylehminä. Yhtä voimakkaana on läsnä vah-
va usko julkisen vallan tarpeeseen tunkeutua kaikille mahdollisille elämänalueille. Nekin
kirjaukset, joita tässä hallitusohjelmassa voidaan pitää elinkeinoelämämyönteisinä, ovat
lähinnä monenkirjavia julkisia tukia eri toimialoille, eivät terveiden markkinoiden edelly-
tysten parantamista. Lisäksi tätä hallitusohjelmaa leimaa kyvyttömyys priorisoida asioita
rajallisten resurssien maailmassa. Siihen on listattu valtava määrä vaaliohjelmista tuttuja
tavoitteita, joiden toteuttamiseen lupaillaan rahoitusta varsin huolettomasti. Kaikella tällä
synnytetään julkiselle taloudelle valtavia lisäkustannuspaineita. Se on erityisen vastuuton-
ta tilanteessa, jossa väestön ikääntyminen koettelee julkisen talouden kestävyyttä lähivuo-
sikymmeninä jo valmiiksi ja jossa kaiken lisäksi pitäisi toteuttaa myös Ilma- ja Merivoi-
mien kalliit mutta kansallisen turvallisuuden kannalta välttämättömät kalustohankinnat.

Uuden hallituksen mielestä menonlisäykset ovat kuitenkin vain tulevaisuusinvestointe-
ja. No, tässä ohjelmassa kuitenkin investoinnin käsitettä on venytetty niin laajaksi, että oi-
keastaan mikä tahansa kertaluontoinen menoerä tai jopa pysyväisluontoinen käyttötalous-
meno voidaan tällaiseksi investoinniksi määritellä. Jopa tulonsiirrot on osittain tässä ohjel-
massa sellaisiksi määritelty. Suora sitaatti ohjelmasta: ”Sosiaaliturva on tulevaisuusinves-
tointi, joka mahdollistaa yksilölle täysipainoisemman elämän sekä lisää vapautta ja osalli-
suutta.” Edellinen hallitus keskittyi onnistuneesti [Puhemies koputtaa] työllisyyttä lisäävi-
in toimenpiteisiin, uusi hallitus taas näyttää jakavan yksilönvapautta lisäävää
sosiaaliturvaa jonkinlaisena [Puhemies koputtaa] tulevaisuusinvestointina.
108



Pöytäkirjan asiakohta PTK 15/2019 vp
19.40 Hannakaisa Heikkinen kesk: Arvoisa rouva puhemies! Keskusta lähti mukaan
hallitusneuvotteluihin ennen kaikkea puolustamaan koko Suomen asiaa. Vaaleissa yli
420 000 suomalaista antoi luottamuksensa keskustalle. Nyt hallitusneuvottelut on käyty ja
käsissämme on uunituore hallitusohjelma. On todettava, että se on kunnianhimoinen ja tiu-
koista neuvotteluista huolimatta onnistunut.

Keskusta piti kiinni kaikista kynnyskysymyksistään ja myös sai ne lopulliseen ohjel-
maan. Nyt satsaamme entistä vahvemmin sosiaaliseen oikeudenmukaisuuteen. On silti tär-
keää, että tulevankin hallituksen talous- ja työllisyyspoliittinen linja on kestävä. Vain sitä
kautta sosiaalista oikeudenmukaisuutta voidaan vahvistaa kestävällä tavalla. Nyt esitetyt
pysyvät menolisäykset vastaavat keskustan vaaliohjelman noin miljardin euron menoli-
säyksiä. Lisämenoilla rahoitetaan tärkeitä investointeja muun muassa tiestöön, turvallisuu-
teen, innovaatioihin ja koulutukseen. Niiden rahoittaminen vaatii kuitenkin nykyistä kor-
keampaa työllisyysastetta.

Keskustalle on ollut tärkeää, että hallitus on aidosti sitoutunut työllisyystavoitteeseen ja
tekee tarvittaessa lisätoimia, joilla varmistetaan, että julkinen talous on kestävällä pohjal-
la. Keskustan kynnyskysymys oli, että julkinen talous on tasapainossa vuonna 2023. Tä-
hän on koko hallitus nyt sitoutunut.

Saavuttaaksemme 75 prosentin työllisyystavoitteen hallitus tulee panostamaan työlli-
syystoimiin, joilla parannetaan esimerkiksi osatyökykyisten nykyistä vahvempaa osallis-
tumista työmarkkinoille. Myös työperäistä maahanmuuttoa helpotetaan. Osaan työllisyys-
tavoitetta hallitus on pyytänyt keinoja työmarkkinajärjestöiltä. Tässä on kuitenkin tarpeen
korostaa, että vastuu taloudesta ja työllisyydestä on aina lopulta vaaleissa valituilla päättä-
jillä. Hallitus ei ulkoista vastuuta työmarkkinajärjestöille. Menolisäykset on sidottu työlli-
syysasteen nousuun, jota tullaan seuraamaan koko ajan tiiviisti.

Arvoisa puhemies! Olen tyytyväinen, että tuleva hallitus tulee edistämään keskustalle
hyvin tärkeitä asioita, joita pidimme myös vaaleissa esillä: perheiden hyvinvointi, maaseu-
dun elinvoimaisuus ja suomalainen ruoka, sivistys ja turvallisuus. Tämä on mahdollista
nyt, koska Sipilän hallitus sai menneellä vaalikaudella talouden suuren kuvan käännettyä.
Ilman tuota käännettä nyt tehtävät panostukset eivät olisi mahdollisia.

Hallitusohjelmassa on vahvana läpileikkaavana teemana huolenpito kaikista suomalai-
sista. Perusturvaan ja huolenpitoon satsataan. Esimerkiksi köyhimpien eläkeläisten asema
paranee, lapsiperheiden palveluita parannetaan, Suomeen tehdään lapsistrategia, jonka ta-
voitteena on tehdä Suomesta lapsiystävällinen yhteiskunta. Hallitus parantaa pienitulois-
ten lapsiperheiden toimeentuloa, ja lapsilisän yksinhuoltajakorotusta korotetaan siten, että
lapsilisän korotuksesta hyötyvät myös toimeentulotuen varassa olevat perheet. Monilapsis-
ten perheiden toimeentuloa parannetaan. Neljännen ja viidennen lapsen lapsilisiä korote-
taan. Elatustukea nostetaan ja opintorahan huoltajakorotusta korotetaan. Tässä muutamia
esimerkkejä.

Arvoisa puhemies! Hallitusohjelma antaa hyvät edellytykset turvata kotimaisen puh-
taan ruuan tuottaminen sekä metsiemme kestävä käyttö. Erityisen iloinen olen siitä, että
maatalouden tukitasot tullaan turvaamaan, elintarvikemarkkinoiden reiluuttamista jatke-
taan, eikä metsien käyttöön ole tulossa rajoitteita. Kestävään ruuantuotantoon tullaan niin
ikään panostamaan luomalla uusi biokaasun ravinnekiertokorvaus maatilojen biokaasutuo-
tannon vauhdittamiseksi. Samalla tehostetaan ravinteiden kierrätystä vesistöjen tilan pa-
rantamiseksi. Lisäksi mahdollistetaan uusien tilojen hakeutuminen luomutuotannon pii-
riin.
109



Pöytäkirjan asiakohta PTK 15/2019 vp
Hallitusohjelmassa on myös kirjauksia siitä, kuinka maatalouden rakenteelliseen kan-
nattavuuteen tullaan etsimään ratkaisuja. Olen erittäin iloinen, että eläinsuojelulaki tullaan
nyt saattamaan päivitettynä maaliin, sillä nykylaki on auttamattomasti vanhentunut. Uusi
eläinsuojelulaki, joka huomioi sekä tuotantoeläinten pohjoismaiset, hyvin korkeat hyvin-
vointistandardit mutta myös tuotannolliset näkökohdat, saatetaan maaliin tällä hallituskau-
della. Hallitusohjelmaan on kirjattuna myös eläintautien aktiivisen torjunnan jatkaminen ja
uusien keinojen luominen eläintautivahinkojen korvaamiseksi, mikä on erittäin tärkeä asia.

19.45 Juho Kautto vas: Arvoisa rouva puhemies! Hienoa olla puhumassa hallitusohjel-
man puolesta, joka pitkästä aikaa rakentaa yhteiskuntaa ottaen huomioon myös heikoim-
massa asemassa olevat. Tästä hallitusohjelma ei muuksi muutu vaikka oppositio ohjelmaa
yrittää kuinka tulkita ja vääntää mieleisekseen.

Vasemmistoliitolla oli liuta kynnyskysymyksiä hallitusneuvotteluissa, kuten kaikilla
muillakin neuvotteluihin osallistuneilla puolueilla. Meille oli koko ajan kirkkaana mieles-
sä, että perusturvan indeksien jäädytykset lopetetaan, mikäli meidät halutaan hallitukseen.
Meille oli myös itsestäänselvää, että työttömiä nöyryyttävä aktiivimalli tulee kumota mah-
dollisimman nopeasti. Meille oli myös keskeistä, että hallituksen koko ohjelmassa pitää
näkyä ihmisoikeusperusteinen politiikka ja hallituksen tulee asettaa kunnianhimoiset ta-
voitteet ilmastonmuutoksen ehkäisemiseksi. Näissä kaikissa vasemmistoliitto onnistui hy-
vin. Tämän todistaa myös jäsenäänestyksen tulos, jossa yli 97 prosenttia kannatti hallituk-
seen menoa. Tämä on vasemmistoliiton jäseniltä selkeä viesti, että olemme onnistuneet
tuomaan hallitusohjelman sisältöön meille keskeisiä asioita.

Hallitusohjelma on aina kompromisseja täynnä ja hyvä niin, mutta olemme oikealla tiel-
lä kohti oikeudenmukaisempaa Suomea. Sivistyksemme mittari on, kuinka pidämme huol-
ta ennen kaikkea heistä, jotka eivät siihen itse syystä tai toisesta kykene. Tämä tahtotila on-
neksi näkyy tässä hallitusohjelmassa.

Arvoisa rouva puhemies! Olen ensimmäistä kertaa eduskunnassa puhumassa mutta en
aivan ummikko politiikan saralla. Olen suorastaan hämmästynyt lähinnä kokoomuksen ja
perussuomalaisten täydellisestä muistinmenetyksestä, kun tänään oltiin niin huolissaan
palkansaajien ja pienituloisten ostovoimakehityksestä. Opposition kaksi suurinta puoluet-
ta oli vallassa edellisellä hallituskaudella. Niin, siis perussuomalaisetkin olivat kaksi en-
simmäistä vuotta hallituksessa. [Leena Meri: Juu, tiedetään!] Tänä aikana kyseiset puolu-
eet kurittivat ennennäkemättömästi eläkeläisten, työttömien, opiskelijoiden, paljon sairas-
tavien ja lapsiperheiden asemaa. Osansa saivat myös työntekijät, jotka hallituksen painos-
taessa joutuivat heikentämään työehtojaan. [Olli Immonen: Ne oli ne siniset!] Näiden ää-
rimmäisen kovien toimien korjaaminen vie aikaa, mutta Rinteen hallitus on ottanut aske-
leen oikeaan suuntaan. Ennen kaikkea kokoomuksen valtakausien vaurioita on nyt lähdetty
korjaamaan.

En käy hallitusohjelmaa yksityiskohtaisesti läpi, otan vain erään keskeisen asian. Olen
tehnyt lähes koko ikäni töitä työntekijöiden edunvalvonnan parissa. Rinteen hallitus pa-
lauttaa onneksi sopimusyhteiskunnan, missä työmarkkinajärjestöjä kuullaan aidosti. Halli-
tus ei uhkaile pakkolaeilla tai työntekijöiden aseman heikentämisillä ideologisista syistä.
Hallitus ei tule romuttamaan yleissitovaa työehtosopimusjärjestelmää eikä puutu työnteki-
jöiden lakko-oikeuteen. Ymmärrettävästi tämä erityisesti kokoomusta riepoo. Uskomme
ennen kaikkea yhteiseen sopimiseen, sopimisen kulttuuriin, jonka avulla Suomi on vuosi-
kymmenten aikana nostettu erääksi maailman vauraimmaksi ja turvallisimmaksi maaksi.
110



Pöytäkirjan asiakohta PTK 15/2019 vp
Minulle keskeistä hallitusohjelmassa ovat ne lukuisat toimet, joilla pidämme kaikki mu-
kana emmekä vain harvoja. Minulle tärkeää ovat hallituksen linjaukset, joilla pyritään pi-
tämään koko Suomi asuttuna. Tämä näkyy myös panostuksena kuntien taloudelliseen ti-
lanteeseen sekä liikenneinfran kehittämiseen koko maassa. Minulle on myös keskeistä, että
vanhuksemme saavat inhimillistä hoitoa tai että lapsiemme varhaiskasvatuksen oikeutta ei
rajoiteta, ennen kaikkea kuitenkin se, että kaikista pienituloisimpien elämää helpotetaan.
Näitä voi oppositio luonnollisesti vastustaa, mutta silloin oppositio vastustaa myös oikeu-
denmukaisemman ja inhimillisemmän Suomen rakentamista.

Arvoisa rouva puhemies! Äänestän mieluusti tämän hallitusohjelman puolesta. — Kii-
tos.

19.50 Seppo Eskelinen sd: Arvoisa rouva puhemies! Arvon edustajakollegat! Pakko oli
ottaa tämä hallitusohjelmakirja mukaan, kun tuntuu jotenkin, että kaikilla ei ole sama asia-
kirja käsittelyssä. On tämä semmoista improilua ollut korpimökeistä viskipaukkuihin. Vai-
kuttaa siltä, että meillä ei ihan sama suunta opposition kanssa ole.

Arvoisa rouva puhemies! Rohkea, tulevaisuuteen katsova, osallistava, ei leikkaava, eri-
arvoisuutta poistava ja ihmisten osaamiseen ja hyvinvointiin panostava — tässä palautetta
viime viikonlopun maakunnan toritilaisuuksista äänestäjiltä. Tähän kun lisään vielä itse
omat näkemykseni — kunnianhimoinen ja yhteistyöhakuinen — niin se kuvaa hallitusoh-
jelmaa oikein osuvasti. Antti Rinteen hallitusohjelma on saanut kentällä hyvän vastaan-
oton, niin kuin tuossa äsken kuvasin. Hallitusohjelma panostaa kasvuun, osaamiseen, työl-
lisyyteen ja huomioi myös sitten tulevaisuuden ilmastotavoitteet.

En rupea käymään hallitusohjelmaa läpi enemmälti, mutta muutamia nostoja ehkä on
syytä tuoda esille.

On hienoa, että työelämään haetaan työrauhaa. Edellinen hallituskausi oli kaikkea muu-
ta kuin sopimisen ja kumppanuuden rakentamista työmarkkinajärjestöjen ja työelämän
kanssa. Työntekijöille se tarkoitti työrauhan rikkoutumista ja epävarmuuden ilmapiiriä
työelämässä. Palaaminen työmarkkinajärjestöjen kanssa yhteisiin pöytiin on hieno asia,
jolla rakennetaan vakautta työelämään ja työmarkkinoille. On erityisen arvostettavaa, että
hallituksen kovien työllisyystavoitteiden keinojen laadintaan on otettu vahvasti mukaan
työmarkkinajärjestöt eli valmistelu tapahtuu kolmikantaisessa valmistelutyössä. Työelä-
mästä on myös nostettava aktiivimallin poistaminen, jolla kuritettiin niitä, kenellä oli hei-
koimmat edellytykset päästä työmarkkinoille.

Hallituksen liikennepolitiikka ja tulevaisuuspanostukset ovat suurin aluepoliittinen sat-
saus vuosikymmeniin. Vaalien alla taustakyselyissä erityisesti Itä- ja Pohjois-Suomessa
maakuntien saavutettavuus ja tieverkon heikko kunto nousivat jopa ykkösasiaksi. Perus-
tienpidon ja talvihoidon merkittävillä lisäpanostuksilla pystytään viemään pieniä hankkei-
ta eteenpäin ja pienentämään sitä 2,5 miljardin korjausvelkaa, mitä täällä useammassa pu-
heenvuorossa on nostettu esille. On pakko muistuttaa, että Itä- ja Pohjois-Suomi ovat jää-
neet muista maakunnista tie- ja raiderahoituksessa pahasti jälkeen koko 2000-luvun, sen
kertovat karusti tilastot. Massiivinen raideliikenteen kehittämisen paketti lähtee valmiste-
lun kautta liikkeelle, ja siellä erityisesti ilahduttaa, että myös tämä itäinen suunta on halli-
tusohjelmaan kirjoitettu. Nyt on tärkeää, että 12-vuotisen liikennejärjestelmätyön kautta
löydetään tasapaino koko Suomen kehittämiseen ja saavutettavuuteen huomioiden pääkau-
punkiseudun ja maakuntien tasapuolinen kehittäminen.
111



Pöytäkirjan asiakohta PTK 15/2019 vp
Kolmas esille nostettava asia on 3 miljardin tulevaisuusinvestoinnit. Suomessa on tutki-
mus-, kehitys- ja innovaatiorahoitus ollut laskevassa trendissä koko 2010-luvun. Tätä on
paikattu pitkälti yritys- ja EU-rahoituksella ja hallituskausittain vaihtuneilla kasvuohjel-
milla, ja sinänsä viime hallituskauden kasvusopimuksista on ihan hyvät kokemukset niillä
kaupunkiseuduilla, jotka ovat kasvusopimusten piirissä olleet. Tätä kasvusopimusmenet-
telyä hallitusohjelmassa on tarkoitus jatkaa ja jopa laajentaa.

Mutta tässä on tärkeintä, että tutkimus- ja innovaatiorahoitus saadaan taas kasvu-uralle,
ja se tavoite hallitusohjelman tiekartasta, että panostukset nostettaisiin siihen 4 prosenttiin
bkt:sta, luo kyllä uutta kasvua ja tulevaisuuden uusia innovaatioita.

Hallitusohjelma myös taittaa tuloerojen kasvun, mikä on tärkeää suomalaisessa hyvin-
vointiyhteiskunnassa, että pidetään kaikki mukana. Eläkeläisten, pienituloisten ja lapsiper-
heiden aseman kohennus erityisesti lämmittää sydäntä. [Puhemies koputtaa]

Viimeisenä ja ehkä merkittävimpänä panostuksena tulevaisuuden näkökulmasta on pa-
nostukset koulutukseen ja osaamisperustaan. Oppivelvollisuusiän nosto, varhaiskasvatuk-
sen suunnan muutos [Puhemies koputtaa] sekä ammattikorkeakoulun ja ammatillisen kou-
lutuksen ja yliopiston perusrahoitus ovat henkisesti merkittäviä asioita, vaikka ne pieniä
panostuksia tässä vaiheessa ovat. [Puhemies koputtaa]

Arvoisa puhemies! Suomen suunta on muuttumassa.

19.55 Jaana Pelkonen kok: Arvoisa rouva puhemies! Kokoomuksen ryhmäpuheessa pu-
heenjohtaja Orpo toi jo esiin lukuisia osuvia huomioita hallitusohjelmaan liittyen, joten
keskityn tässä omassa puheenvuorossani tarkemmin yhteen aihepiiriin, kehityspolitiik-
kaan, joka on tärkeä osa Suomen ulko- ja turvallisuuspolitiikkaa.

Kehitysyhteistyöllä pyrimme vahvistamaan kehitysmaiden omia voimavaroja niin, että
riippuvuus kehitysavusta vähenee. Suomen kehityspolitiikan päämääränä on köyhyyden ja
eriarvoisuuden poistaminen. Kehitysyhteistyön vaikutukset näkyvät maailmalla ja myös
täällä kotikentillä, juuri siksi meidän tulee toimia määrätietoisesti ja pitkäjänteisesti. Kes-
tävä kehitys vaatii kestävää toimintaa.

Hallitusohjelmassa on paljon hyvää kehityspolitiikan kannalta. Tyttöjen ja naisten oi-
keudet sekä sukupuolten tasa-arvo ovat edelleen painopisteenä ja läpileikkaavana teema-
na. Hallitusohjelmassa on myös huomioitu EU:n sitoumus tasa-arvoon tähtäävän toiminta-
suunnitelman tavoitteeseen, jossa 85 prosenttia uusista kehitysyhteistyöhankkeista edistää
pää- tai osatavoitteena tasa-arvoa.

On tärkeää, että hallitusohjelmassa korostetaan Suomen olevan mukana kantamassa glo-
baalia vastuuta. Hallitusohjelmassa tähdätään YK-sitoumuksen mukaiseen tavoitteeseen
käyttää 0,7 prosenttia bkt:stä kehitysyhteistyöhön sekä 0,2 prosenttia tukena vähiten kehit-
tyneille maille. Suomi on laatimassa aikataulutetun tiekartan YK-tavoitteiden saavuttami-
seksi, ja tämä on hyvä ja konkreettinen toimintamalli. On arvokasta, että rahoitusta luva-
taan lisää monenkeskiseen yhteistyöhön YK- ja kansalaisjärjestöille. Panostusta luvataan
myös ilmastorahoitukseen sekä humanitaariseen työhön.

Hyvää on myös lisäpöytäkirjasta löytyvä merkintä, jossa kerrotaan halusta nostaa kan-
salaisjärjestölähtöinen kehitysyhteistyö 15 prosenttiin.

Kehitysyhteistyön vaikuttavuutta ja politiikkajohdonmukaisuutta halutaan parantaa laa-
timalla periaatteet, jotka ovat ylivaalikautiset, ja tähän työhön on erittäin tärkeää osallistaa
laajalti kaikkia puolueita ja kansalaisyhteiskuntaa.
112



Pöytäkirjan asiakohta PTK 15/2019 vp
Hallitusohjelma lupaa edistää yritysvastuulakia, sillä sen avulla vältetään haitallisia ih-
misoikeusvaikutuksia, kuten lapsityövoiman käyttöä. Suomi myös haluaa vahvistaa kehi-
tysmaiden omien verojärjestelmien kehittämistä. Demokraattisesti toimivat yhteiskunnat,
laadukas koulutus, kehitysmaiden talouden perustan vahvistaminen ja työpaikat tuovat va-
kautta koko maailmalle, ja sen varmistamiseksi on viisasta ohjata kehitysyhteistyörahoi-
tusta muuttoliikkeen juurisyihin.

Arvoisa puhemies! Hallitusohjelmassa riittää kuitenkin vielä parannettavaa tällä saralla.
Rahoitustaso ei vastaa sitoumuksia ja pohjoismaista tasoa. 0,7 prosentin tavoitteen saavut-
tamiselle ei edelleenkään ole tarkkaa tavoiteaikataulua. Haluaisinkin tietää, koska tämä on
tarkalleen toteutumassa. Suomen pitää myös oman kansainvälisen asemansa vuoksi lähes-
tyä pohjoismaista viiteryhmäämme ja laatia useamman vaalikauden rahoituspolku 0,7 pro-
sentin tavoitteeseen. Se on realistista saavuttaa 2020-luvun loppuun mennessä.

Globaali vastuu tarkoittaa kaikkien osallistumista vastuuseen. Nyt se ei näy riittävästi
kestävän kehityksen toimeenpanossa eri ministeriöissä. Tähän toivoisin myös vastausta.
Millaisella synergialla ministeriöt ovat ponnistelemassa kohti yhteistä päämäärää?

Hallitusohjelman rahallinen lisäys kehitysyhteistyöhön jää tällä tietoa myös aika maltil-
liseksi, painopisteitä on kuitenkin erittäin paljon. Haluaisin tietää, kuinka nämä lupaukset
oikeasti realisoituvat rahassa.

Kumppanimaat ja kumppanuudet puuttuvat hallitusohjelmasta myös. Kehitysyhteis-
työn olennainen osa ovat paikalliset toimijat ja järjestöt, yksityisen sektorin kautta tehtävä
kehitysyhteistyö on olennainen osa Suomen kehitysyhteistyötä. Tästä ei myöskään ole
mainintaa hallitusohjelmassa. Yritykset kuitenkin luovat työpaikkoja ja sitä kaivattua ta-
loudellista kasvua. Myös Euroopan parlamentti on hyväksynyt päätöslauselman aiheesta
yksityinen sektori ja kehitysyhteistyö.

Eli muun muassa näistä hallitusohjelman puuttuvista osista haluaisin tietää lisää.

20.00 Markus Lohi kesk: Arvoisa puhemies! Eräs henkilö viikko sitten keskustan puo-
luevaltuuston kokouksessa — siinä kokouksessa, joka käsitteli hallitusohjelmaa tai halli-
tukseen menoa — lohkaisi minusta aika sopivasti, kun hän totesi, että ”velkaantuminen ei
köyhyyttä poista, vanha kreikkalainen sanonta”. Tämä minusta tarkoittaa myös sitä, että
Rinteen hallitus, paitsi että se parantaa kaikista heikoimmassa asemassa olevien kansalais-
ten tilannetta, myös kiinnittää erityistä huomiota siihen, että vaalikauden aikana pidetään
taloudesta huolta.

Tätä puheenvuoroani voisikin oikeastaan kutsua työtä ja tulevaisuutta -teemaiseksi, ni-
mittäin ajattelin muutaman sanan sanoa vielä työstä ja sitten näistä turvallisuuslinjauksis-
ta, mitä hallitusohjelmassa on otettu.

Minusta on erittäin tärkeää, että hallitusohjelman pohja on rakennettu kestävälle talou-
delle niin, että päätavoite talouden tavoitteiden saavuttamiseksi on, että työllisyysaste saa-
daan nousemaan 75 prosenttiin, mikä tarkoittaa 60 000 uutta työpaikkaa vaalikauden aika-
na. Hallitusohjelmaanhan on kirjattu, että ellei puolta 60 000 työpaikan lisäyksestä ja nii-
hin tähtäävistä toimista ole valmiina elokuun 2020 budjettiriiheen mennessä, hallitus arvi-
oi aiemmin päätettyjä menolisäyksiä. Toinen tärkeä kirjaus on se, että hallitus ei tee työ-
voimapolitiikassaan toimia, joilla on negatiivinen työllisyysvaikutus, ilman että se tekee
samalla työllisyyttä parantavia, tehokkaampia toimia.

Talous ja kestävä talous on siis tärkeää, mutta samalla haluan todeta, että kun Suomessa
on eletty aika tiukan talouden aikaa viimeiset kymmenen vuotta — julkista taloutta on jou-
113



Pöytäkirjan asiakohta PTK 15/2019 vp
duttu kiristämään ja on tehty vaikeitakin säästöpäätöksiä — niin on hirveän tärkeätä, että
tämä tiukan talouden kuristava ote hieman hellittää. Ja nyt pystytään hallitusohjelman mu-
kaisesti parantamaan pienituloisten lapsiperheiden ja eläkeläistenkin arkea.

Muutaman sanan sanon tuosta turvallisuuslinjauksesta: kun puhutaan yhteiskunnan ko-
konaisturvallisuudesta, voin sanoa, että vaikka hallituksessa on edustettuna viisi erilaista
puoluetta ja luonnollisesti erilaisia arvoja, niin yksi kysymys, joka yhdistää tällä sektorilla,
on se, että kaikki hallituspuolueet ovat sitä mieltä, että syrjäytyminen on suurin yhteiskun-
nan turvallisuusuhka. Meidän on siis kiinnitettävä erityistä huomiota siihen ja heihin, eri-
tyisesti nuoriin henkilöihin, jotka ovat syrjäytymisvaarassa. Sen takia hallitusohjelmassa
on lukuisia kohtia, joilla pyritään ennaltaehkäisemään sitä, etteivät nuoret syrjäytyisi. Siel-
lä on kymmeniä keinoja, ja jos ajatellaan esimerkiksi tätä oppivelvollisuusiän korottamis-
ta, jonka järkevyydestä toki varmasti löytyy erilaisia näkökulmia, niin kyllä siinäkin taus-
talla on se, että halutaan huolehtia siitä, että kukaan nuori ei peruskoulun jälkeen jää vä-
liinputoajaksi ja sitä kautta joudu syrjäytymiskehitykseen. Pidän kuitenkin erittäin tärkeä-
nä, että siellä on kirjattu erikseen se, että tätä lainsäädäntöä laadittaessa huolehditaan siitä,
että nuorilla on laaja valikoima jatkovaihtoehtoja peruskoulun jälkeen ja kansanopistot
ovat myös yhtenä vaihtoehtona mukana.

Yksi asia, joka aiheuttaa syrjäytymistä, on myös ylivelkaantuminen. Sen takia hallitus-
ohjelmassa on erityisesti kiinnitetty huomiota siihen, miten me pystyisimme Suomessa eh-
käisemään sitä, kun meillä ylivelkaantuminen on viime vuosina valitettavasti kasvanut.
Miten me pystyisimme antamaan niin sanotun fresh startin eli tuoreen alun niillekin ihmi-
sille, olkoon heillä ylivelkaantuminen tai vaikea taloudellinen tilanne tullut yrittäjyydestä
tai mistä tahansa syystä. Mutta että ihminen, joka on joutunut hankalaan velkaloukkuun,
voisi saada uuden mahdollisuuden, päästä eteenpäin ja rakentaa omaa elämäänsä parem-
min. Sen takia on muun muassa konkreettisena toimenpiteenä esitetty positiivista luottore-
kisteriä. Meillähän on maksuhäiriömerkinnät, ne löytyvät rekisteristä, Asiakastieto niitä
pitää, mutta meillä ei ole positiivista luottorekisteriä, joka ennaltaehkäisee ylivelkaantu-
mista.

Meillä myös on otettu hallitusohjelmassa kantaa, että ulosoton suojaosaa tarkistellaan
niin, että se olisi takuueläkkeen tasolla. Se on se tavoite. Tämä on tärkeä kysymys, jotta me
kaikista pienituloisimpien eläkeläistenkin köyhyyttä näissä tilanteissa voisimme ennalta-
ehkäistä.

Mutta on täällä paljon myös kirjauksia niin sanottuun kovaan turvallisuuskysymykseen.
Poliisien määrää nostetaan 7 500:aan vuoteen 2022 mennessä. Tätä tavoitetta tuetaan po-
liisin koulutusmääriä lisäämällä. Erityisesti haluan nostaa esiin sen, että hallitus lisää vi-
ranomaisten läsnäoloa ja näkyvyyttä etenkin alueilla, joilla on heikko palvelutaso, eli har-
va-alueilla pyritään poliisin läsnäoloa parantamaan. On tärkeää, että poliisi on läsnä kaik-
kialla Suomessa ja suomalaiset ihmiset voivat kokea olonsa turvalliseksi, asuvatpa he mis-
sä päin Suomea tahansa. Sen takia täällä on esitetty myös sitä, että poliisille määritellään
enimmäisvasteajat koko Suomeen.

20.06 Jenni Pitko vihr: Arvoisa puhemies! Tämän eduskunnan tärkeimpiä tehtäviä on
palauttaa luottamus: palauttaa luottamus yhteiskuntaan ja oikeusvaltioon, palauttaa luotta-
mus tulevaisuuteen. Tämä hallitusohjelma tulee tuntumaan kaikista heikoimmassa asemas-
sa olevien ihmisten elämässä. Perusturvaa nostetaan ja koulutukseen panostetaan. Tämä
114



Pöytäkirjan asiakohta PTK 15/2019 vp
ohjelma vahvistaa luottamusta tulevaisuuteen koko Suomessa. Torjumalla kunnianhimoi-
sesti ilmastonmuutosta lisäämme nuorten uskoa tulevaisuuteen.

Tämän ohjelman myötä luotto tasa-arvoiseen Suomeen vahvistuu. Näillä linjauksilla ku-
rotaan umpeen niin sukupuolten välistä tasa-arvoa, alueellista, sosiaalista ja taloudellista
epätasa-arvoa, kielellistä, koulutuksellista ja työelämän epätasa-arvoa. Tässä ohjelmassa
muutetaan lakeja yhdenvertaisuuden ja ihmisoikeuksien edistämiseksi, lisätään vanhem-
muuden tasa-arvoa ja toteutetaan perhevapaauudistus. Tässä ohjelmassa myös edistetään
tasa-arvoa Suomen rajojen ulkopuolella.

Luottamusta yhteiskuntaan lisää se, että apua saa, kun sitä tarvitaan. Poliisien määrää
nostetaan hallituskauden loppuun mennessä 300:lla. Erityistä huomiota kiinnitetään henki-
lökohtaiseen koskemattomuuteen sekä henkeen ja terveyteen kohdistuviin rikoksiin, torju-
taan harmaata taloutta, autetaan ihmiskaupan uhreja ja kaikista heikoimmassa asemassa
olevaa, puututaan myös rikollisuuden juurisyihin. Yksi suurista arjen turvallisuusuhkista
on kotona tapahtuva väkivalta. Tässä ohjelmassa puututaan lähisuhdeväkivaltaan. Istanbu-
lin sopimus toimeenpannaan täysimääräisesti, lisätään tukipalveluita ja turvakotipaikkoja.
Perustetaan myös itsenäinen ja riippumaton naisiin kohdistuvan väkivallan raportoijan teh-
tävä. Määritellään suostumuksen puute lakiin raiskauksen määritelmäksi. Torjutaan suku-
puolittunutta väkivaltaa.

Viime vuonna tehdyssä EU-tutkimuksessa saimme kuulla, että Suomi on Euroopan ra-
sistisin maa. Jopa 63 prosenttia Afrikasta tulleista tai afrikkalaisia juuria omaavista vastaa-
jista oli kokenut rasistista ahdistelua Suomessa. Tämä on vertailumaiden korkein luku ja
Suomen häpeäpilkku. Rasismin lisääntyminen uhkaa yksilön koskemattomuutta. Se on
kasvupohja väkivaltaisille ääriliikkeille. Se on merkittävä turvallisuusuhka. Tällä hallitus-
ohjelmalla puututaan rasismiin konkreettisilla toimenpiteillä.

Luottamuksen perusta on se, että myös verkossa on turvallista. Erityisessä vaarassa ver-
kossa ovat lapset. Tässä ohjelmassa puututaan netissä tapahtuvaan rikollisuuteen ja suojel-
laan lapsia. Yhteiskunnan kriittinen infrastruktuuri on riippuvainen tietoverkoista, ja tähän
liittyy myös turvallisuusuhkia. Kyberturvallisuusstrategia tullaan uudistamaan, ja strategi-
nen ote tulee syventymään kyberturvallisuuden lisärahoituksen myötä. Kansalaisten ym-
märrystä hybridivaikuttamisesta lisätään. Vihapuhe uhkaa demokratian toteutumista ja
jopa estää ihmisiä toimimasta tai hakeutumasta julkisluontoisiin tehtäviin, kuten toimitta-
jiksi, tutkijoiksi, virkamiehiksi tai tuomareiksi. Vihapuheeseen ja netissä tapahtuvaan kiu-
saamiseen puuttuminen on yhteiskunnan luottamuksen ja turvallisuuden kannalta äärim-
mäisen tärkeää. Tässä hallitusohjelmassa puututaan vihapuheeseen ja turvataan järjestel-
mällisen häirinnän ja uhkailun selvittämisen resurssit ja osaaminen.

Luottamus oikeusvaltioon on demokratian perusta. Tässä hallituksessa oikeusvaltion ar-
voja vaalitaan ja oikeuslaitoksen resursseja lisätään. Turvapaikanhakijoiden oikeusturvan
suhteen otetaan suuria askeleita. Turvapaikanhakijoiden oikeusturvaa vahvistetaan mah-
dollistamalla avustajan käyttö turvapaikkapuhuttelussa ja palauttamalla yleiset hallinto-oi-
keudelliset valitusajat. Turvapaikkaprosessista tulee oikeudenmukainen, oikeusturvan ta-
kaava ja samalla myös kustannustehokas, kun panostamme asioiden perusteelliseen selvit-
tämiseen mahdollisimman aikaisessa vaiheessa. Hallitusohjelmassa halutaan helpottaa nii-
den kielteisen turvapaikkapäätöksen saaneiden henkilöiden jäämistä Suomeen, jotka ovat
jo työllistyneet. Suomi ottaa merkittävän askeleen parempaan perus- ja ihmisoikeuksia
kunnioittavaan pakolais- ja turvapaikkapolitiikkaan. Ulkomaalaislakiin ja soveltamiskäy-
täntöihin tehtyjen lukuisten muutosten yhteisvaikutukset tullaan arvioimaan, jotta lainsää-
115



Pöytäkirjan asiakohta PTK 15/2019 vp
däntömme ja soveltamiskäytännöt turvaavat perus- ja ihmisoikeuksien toteutumisen, vii-
me kädessä oikeuden elämään. Tässä hallitusohjelmassa korostetaan lapsen etua. Alaikäi-
senä suojelun saaneiden perheenkokoajien toimeentuloedellytys poistetaan, ja perheenyh-
distämisen tulorajoja tullaan tarkastelemaan.

Arvoisa puhemies! Tämä hallitusohjelma on saanut kansalaisjärjestöiltä myönteistä pa-
lautetta tasa-arvosta, ihmisoikeuksien edistämisestä ja lapsen aseman parantamisesta.
Tämä ohjelma on tulevaisuusmyönteinen: se uskoo ja luottaa ihmiseen, se lisää luottamus-
ta yhteiskuntaan, se lisää uskoa tulevaisuuteen.

20.12 Hanna Sarkkinen vas: Arvoisa puhemies! Tämä hallitusohjelma on tehty ensisijai-
sesti lapsille ja nuorille. Nuorten on voitava luottaa tulevaisuuteen ja siihen, että heillä yli-
päätään on tulevaisuus. Heidän on voitava luottaa siihen, että ilmastonmuutosta hillitään ja
monimuotoista ympäristöä säilytetään myös tuleville sukupolville. Nuorten on voitava
luottaa siihen, että koulutus on laadukasta ja tasa-arvoista ja että heillä on mahdollisuus
saada töitä asiallisilla työehdoilla.

Hallitusohjelma lupaa nuorille, että Suomi on hiilineutraali 2035. Lisäksi hallitus lupaa
nuorille panostaa koulutukseen kaikilla asteilla, nykyaikaistaa oppivelvollisuuden, vahvis-
taa Suomen osaamistasoa ja tarjota aidosti maksuttoman toisen asteen koulutuksen.

Nuorten lisäksi hallitusohjelma on tehty erityisesti yhteiskuntaamme rakentaneille ihmi-
sille, nykyisille ja tuleville ikäihmisille. Jokaisen on Suomessa voitava vanhetessaan ja sai-
rastuessaan luottaa siihen, että laadukasta hoivaa ja hoitoa saa tasa-arvoisesti. Hallitusoh-
jelma korottaa pienimpiä eläkkeitä, nostaa hoitajamitoituksen astetta 0,7:ään ja nopeuttaa
hoitoonpääsyä terveyskeskuksissa. Sote-uudistus tehdään vastuullisesti ja hallitusti vah-
vistaen julkisia palveluita ja sujuvoittaen hoitoketjuja.

Arvoisa puhemies! Näin oululaisena kansanedustajana on todettava, että hallitusohjel-
massa on myös Pohjois-Suomen kannalta paljon hyvää. Aluekehitysinstrumentteja vahvis-
tetaan ja sitoumusta koko Suomen huomioivaan aluekehityspolitiikkaan vahvistetaan. Itä-
ja Pohjois-Suomen EU-aluekehitysrahoitus turvataan. Kuntien valtionosuudet palautetaan
leikkausten jälkeen. Perusväylänpidon rahoitusta korotetaan. Raideyhteys pohjoisen Suo-
men ja Ruotsin välillä laitetaan vihdoin kuntoon. Korkeakoulutukseen satsaaminen on tär-
keää erityisesti Oulun seudun kannalta, missä meillä on nuoret ikäluokat ja suuret korkea-
koulut. Nyt on meidän kansanedustajien pidettävä vielä huolta siitä, että pääradan kehittä-
minen etenee ja Oulusta pääsee tulevaisuudessa neljässä tunnissa junalla Helsinkiin.

Arvoisa puhemies! Hallitusohjelma on aina kompromissi. Tällä kertaa se on kompro-
missi viiden puolueen kesken. Vasemmiston kannalta ohjelma on voittopuolisesti positii-
vinen. Kynnyskysymyksemme toteutuvat, ja kokonaisuus on tuloeroja tasaava. Leikkaus-
politiikka lopetetaan, koulutukseen satsataan ja perusturvaa parannetaan.

Vaikeitakin kohtia on. Olisimme rakentaneet tulopohjaa eri tavalla ja halunneet tehdä
isompia verotusuudistuksia erityisesti isojen pääomatulojen verotuksen kiristämiseksi.
Olisimme halunneet ottaa isompia askeleita sosiaaliturvan vahvistamisessa. Paljon on
myös sellaista, jonka yksityiskohdat ja toteuttaminen ratkeavat hallitustaipaleen aikana,
niin kuin aina.

Hallitusohjelma on kuitenkin kokonaisuus, ja tämä kokonaisuus on vahvasti plussan
puolella. Olen ilolla mukana toteuttamassa kokonaisuutta, vaikka selvää on, että hallitus-
taipaleen aikana tulee eteen myös vaikeita asioita ja uusia tilanteita, joita ei ole osattu en-
nakoida ohjelmaa laadittaessa. Näitä haasteita ratkotaan sitten yhdessä.
116



Pöytäkirjan asiakohta PTK 15/2019 vp
Arvoisa puhemies! Olen menneen neljän vuoden aikana työskennellyt eduskunnassa va-
semmistoliitolle tärkeiden tavoitteiden, eriarvoisuuden ja köyhyyden vähentämisen, hy-
vän työelämän ja työllisyyspolitiikan ja kestävän ympäristöpolitiikan, parissa. Moni aja-
mamme asia on nyt etenemässä toteutukseen. Sen lisäksi olen työskennellyt yhdessä eri
puolueiden kansanedustajien kanssa seksuaalioikeuksien edistämiseksi Suomessa ja maa-
ilmalla Eduskunnan seksuaalioikeudet ja kehitys -ryhmän puitteissa sekä eduskunnan nais-
verkoston yhteistyössä. Kävin hallitusohjelmaa läpi seksuaalioikeuksien näkökulmasta ja
voin sanoa, että hallitusohjelmassa on paljon hyvää, joka vahvistaa seksuaalioikeuksien to-
teutumista. On upea nähdä, että niin moni asia, joita moni meistä on pitänyt esillä, etenee
nyt käytäntöön.

Tässä joitain poimintoja seksuaaliterveyden ja seksuaalioikeuden edistämiseksi, mitä
hallitusohjelmasta löytyy: Nuorten alle 25-vuotiaiden maksuton ehkäisy etenee valtakun-
nallisena kokeiluna. Lähisuhdeväkivaltaa kohdanneiden turvakotipaikkojen saatavuutta
parannetaan. Hedelmöityshoitojen saatavuutta parannetaan. Seksuaalikasvatusta vahviste-
taan. HPV-rokotus laajennetaan myös pojille. Rikoslain raiskauspykälistö uudistetaan
suostumusperusteiseksi. Seksuaalirikosten uhrien tukipalveluja vahvistetaan. Selvitetään
ei-kaupallisten sijaissynnytysten sallimista. Säädetään itsemääräämisoikeutta kunnioitta-
va translaki. Intersukupuolisten lasten ei-lääketieteellisestä sukuelinkirurgiasta luovutaan.
Suomen kehitysyhteistyön painopisteenä säilyy naisten ja tyttöjen oikeudet mukaan lukien
seksuaali- ja lisääntymisterveys, ja 85 prosenttia kehitysyhteistyöhankkeista sisältää suku-
puolten tasa-arvon tavoitteita. Lisäksi sukuelinten silpomisen vastaiseen työhön turvataan
resurssit.

Arvoisa puhemies! Nämä ovat tärkeitä kirjauksia. Moni näistä ei maksa mitään mutta
vaikuttaa positiivisesti. Nyt on pidettävä huolta siitä, että ne lähtevät toteutumaan, ja us-
kon, että Eduskunnan seksuaalioikeudet ja kehitys -ryhmä ja aiheen parissa työskentelevät
järjestöt ovat mielellään ministerien apuna näiden kirjausten toimeenpanemisessa.

20.18 Olli Immonen ps: Arvoisa herra puhemies! Uuden hallitusohjelman talouslinjauk-
set ovat erittäin heppoisia ja riskialttiita. Vihervasemmistohallitus näyttää perustavan ta-
louspolitiikkansa puhtaasti sen toiveen varaan, että suotuisa talouskehitys jatkuu ja sen
myötä työllisyysaste nousee 75 prosenttiin. Mikäli näin ei kuitenkaan tapahdu, talouslinja-
uksilta putoaa pohja ja Suomi ajautuu yhä vahvemmin velkaantumisen tielle. Nyt hallitus
nostaa pysyviä menoja 1,2 miljardilla eurolla ja lisäksi kertaluontoisia eriä 3 miljardilla.
Henkilökohtaisesti väitän, että työllisyyden, talouskasvun ja tuottavuuden eväitä ei tällä
ohjelmalla saavuteta. Tätä samaa viestiä olen kuullut myös sieltä kentältä, eli pääasiassa
pelkkää kritiikkiä uutta hallitusohjelmaa kohtaan.

Arvoisa puhemies! On tärkeää, että talouden saralla ei jaeta kakkua, jota ei ole vielä edes
leivottu. Vihervasemmistohallituksen linjaukset tulevat Suomelle kalliiksi. Talouden rea-
liteettien pohdinta ei ole selvästikään hallitusta kiinnostanut. Kuihtuneista niin sanotuista
vappusatasista ja muista vastuuttomista vaalilupauksista on koitumassa erilaisten arvioi-
den mukaan noin miljardin euron lisämenot valtiolle ja kunnille. Lisäksi hallituksen lupai-
lemien niin sanottujen tulevaisuusinvestointien myötä kustannukset kasvavat entisestään.
Vieläpä näyttää siltä, että valtionyhtiöstä saatavia myyntituloja valuu juokseviin kuluihin
varsinaisten investointien sijaan. Täytyy myös ymmärtää, että pelkästään väestöllisen
huoltosuhteen heikkeneminen aiheuttaa vuosittain yli 500 miljoonan euron lisälaskun.
[Eduskunnasta: Tarvitaanko maahanmuuttoa?] Hallituksen tavoite lisätä humanitaarista
117



Pöytäkirjan asiakohta PTK 15/2019 vp
maahanmuuttoa heikentää kuitenkin taloudellista huoltosuhdetta entisestään. Kun huollet-
tavien määrä lisääntyy, myös taloudellinen huoltosuhde heikkenee. Maahanmuuton netto-
kustannuksia tulee perussuomalaisten mielestä pyrkiä nimenomaan vähentämään vastuul-
lisella maahanmuuttopolitiikalla. Hallitusohjelmaan kirjatut viherverot tulevat puolestaan
nostamaan liikkumisen ja asumisen kustannuksia rajusti sekä vaikeuttamaan tavallisten
suomalaisten elämää. Samalla hallituksen ideologinen ilmastopolitiikka nakertaa inves-
tointisuojaa ja luo siten epävarmuutta elinkeinoelämän saralla.

Arvoisa puhemies! Suomalaisen työvoiman liikkuvuuteen Suomen sisällä on kiinnitet-
tävä enemmän huomiota. Nyt kasvavien kustannusten myötä työmatkustaminen vaikeutuu
entisestään. Silti samalla turvapaikkaperusteisia maahanmuuttajia asutetaan verovaroin
parhaille työssäkäyntialueille, vaikka harva heistä työllistyy kyseisiin työpaikkoihin. Näin
työvoiman kohtaanto-ongelma pahenee.

Arvoisa puhemies! Yrittäjyys ja kannustavampi veropolitiikka ovat valitettavasti jää-
neet hallitukselta pahasti sivuun, mikä on erittäin ikävä asia. Kotimaisen ostovoiman vah-
vistaminen ja suomalaisen omistajuuden edistäminen sen perinteisen kansankapitalismin
hengessä olisi ehdottomasti pitänyt nostaa avainasioiksi, mutta tässä ohjelmassa ne ovat
jääneet pahasti pimentoon.

Elinvoimainen talous tarvitsee ostovoimaisia kotimarkkinoita ja aktiivista yrittäjyyttä.
Tämä on tärkeä nostaa sille kuuluvaan arvoon. Näpertely ja pienet viilaukset tällä saralla
eivät riitä. Toteanpa vain, että Suomen tulevaisuus näyttää tällä hetkellä varsin huolestut-
tavalta, ja tästä saamme syyttää yksin Suomen uutta vihervasemmistohallitusta. [Vastaus-
puheenvuoropyyntöjä — Petri Honkonen pyytää vastauspuheenvuoroa]

20.22 Petri Honkonen kesk: Arvoisa herra puhemies! Onhan tämä perussuomalaisten
energiapoliittinen linja...

Puhemies Matti Vanhanen:  Edustaja Honkonen, tämä on varsinainen puheenvuoro, ei
vastauspuheenvuoro.

Aha, aijaa. Suokaa anteeksi. [Puhuja siirtyy puhujakorokkeelle]
Joo, arvoisa herra puhemies, tuossa pyysin vastauspuheenvuoroa, niin hiukan hämmen-

nyin tästä tilanteesta. — Mutta tosiaan, totean sen tähän alkuun, että onhan tämä perussuo-
malaisten energiapoliittinen linja nyt hieman erikoinen tämänpäiväisen keskustelun perus-
teella. Täällä kannetaan kovaa huolta siitä, että öljylämmitys vähenee ja sitä voimakkaasti
vähennetään, kun tässä nimenomaan on linjana parantaa suomalaista energiahuoltovar-
muutta ja toimitusvarmuutta lisäämällä kotimaisen energian käyttöä. Olen usein aikaisem-
minkin, myös edellisellä vaalikaudella, ihmetellyt sitä, mikä on perussuomalaisten omitui-
nen rakkaussuhde venäläiseen tuontienergiaan, siis raakaöljyyn, venäläisen öljyn tuontiin
ja myöskin kivihiilen tuontiin. Silloin edellisellä kaudella vastustitte myös tätä kivihiilen-
kieltolakia, joka minun mielestäni on sekä ilmaston että suomalaisen energiantuotannon
kannalta mitä tärkein uudistus. Ja nyt tuntuu sama linja jatkuvan.

Mutta, arvoisa herra puhemies, muutama sana tästä hallitusohjelmasta ennen kaikkea
aluepolitiikan ja aluekehityksen näkökulmasta: Tämä ohjelma on todellakin siitä näkökul-
masta vahva ja todella puolustamisen arvoinen. Voi jopa sanoa, että pääministeri Rinteen
hallituksen ohjelma on maakuntien hallitusohjelma. Vahvemmin kuin pitkään aikaan, oi-
keastaan Matti Vanhasen hallitusten jälkeen, tämä hallitus kantaa huolta myös koko maan
118



Pöytäkirjan asiakohta PTK 15/2019 vp
tasapainoisesta kehityksestä, kuten kaikki kehittyneet ja tasa-arvoiset yhteiskunnat, Ruotsi
nyt etunenässä, toimivat. Suomi ottaa tämän hallitusohjelman myötä pitkän aluepoliittisen
loikan eteenpäin. Tämä suunnanmuutos tehdään kuitenkin niihin maakuntien ja erilaisten
Suomen alueiden omiin vahvuuksiin nojaten. Tämä seutukaupunkien kehittämistyö jat-
kuu, ja seutukaupunkiohjelma toteutetaan.

MAL-sopimukset, maankäytön, asumisen ja liikenteen kasvusopimukset, laajenevat uu-
siin maakuntakeskuksiin neljän suurimman kaupunkiseudun ohella. Maakuntien kehittä-
misraha palautetaan ja EU:n koheesiopolitiikassa tavoitellaan, kuten tässä edustaja Sarkki-
nen edellä hyvin totesi Pohjois- ja Itä-Suomen osalta, investointirahoituksen jatkumista hy-
vällä tasolla. Ja myöskin sitten tämä kuljetustuki tulisi nyt säilymään. Poliisien määrää
maaseudulla lisätään ja myös ammatilliseen koulutukseen panostetaan. Tämä tulee todella
tarpeeseen, sillä meillä on useilla alueilla, vientivaltaisen ja vientivetoisen teollisuuden
alueilla, merkittäviä vaikeuksia saada osaavaa työvoimaa, ja mielestäni nämä hallitusoh-
jelmassa kuvatut toimenpiteet tuovat siihen todella tärkeää ja ajankohtaista helpotusta.

Koti on todella tärkeä paikka ihmiselle, ja asunnottomuuden torjunnan lisäksi hallitus-
han tuo tässä hallitusohjelmassa myös uusia keinoja ja lisäkeinoja, joilla kehitetään ja pa-
rannetaan niiden alueiden asuntokantaa, joissa väestö vähenee ja on asuntojen tyhjäkäyt-
töä. Tätä on todella pitkään kaivattu, ja tämä on äärimmäisen tärkeä asia näiden kehitys-
alueiden asuntokannan kannalta ja asumisen tason säilymisen kannalta koko maassa — siis
ennen kaikkea se, että asumisen taso säilyy hyvänä myös niillä alueilla, joissa väestö hil-
jalleen vähenee. Ja myöskin tämä aiemmin jo esille tullut kiinteistöverouudistus on tärkeä
osa tätä kokonaisuutta.

Arvoisa herra puhemies! Tässä tämänpäiväisessä keskustelussa on esitetty kritiikkiä, on
kuvattu tätä hallitusta vasemmistolaiseksi. Täytyy kuitenkin todeta, että keskusta on aina
ollut se puolue, joka on ollut siinä roolissa Suomen poliittisessa historiassa, joka on sovi-
tellut näitä yhteiskunnallisia näkemyksiä yhteen laidalta jos toiseltakin, ja tämän yhteis-
työn kautta ja sen ansiosta on muuten saatu aikaiseksi kaikista merkittävimmät yhteiskun-
nalliset uudistukset, jotka ovat meidän kehitykseemme vaikuttaneet. Ennen kaikkea va-
semmiston kanssa tehdyn yhteistyön kautta on saatu näitä aikaiseksi. Tässä nykyisessäkin
hallitusohjelmassa on koottu yhteen erilaisia tavoitteita ja erilaisia intressejä mielestäni
erittäin johdonmukaiseksi, hyväksi kokonaisuudeksi. Tässä yhteisenä tavoitteena on meil-
lä kaikilla suomalaisten tasa-arvon ja hyvinvoinnin parantaminen koko maassa, missä ih-
minen sitten Suomessa asuukin.

Arvoisa puhemies! Tämä hallitusohjelma on todella kaikkien suomalaisten hallitusoh-
jelma.

20.28 Hanna Holopainen vihr: Arvoisa puhemies! Hyvät edustajat! Täällä salissa on tä-
nään ainakin kertaalleen viitattu Muumilaakson tarinoihin ja tänä keväänä sankaruuden
symboliksi nousseeseen Mörkö-hahmoon. Minä haluan tarkastella tätä hallitusohjelmaa
toisen Muumeista tutun hahmon kautta. En tiedä, kuinka moni teistä muistaa hahmon ni-
meltä Näkymätön Ninni. Tarinan mukaan Ninni on lapsi, joka on tullut kaltoinkohdelluk-
si. Häneen on kohdistunut vähättelyä ja ivaa, ja sen seurauksena Ninnistä on tullut näky-
mätön. Tove Janssonin kirjoittamassa sadussa Muumimamman huolenpidon, rakkauden ja
kannustamisen ansiosta Ninnistä tulee vähitellen jälleen näkyvä. Osallistava ja voimaan-
nuttava ilmapiiri parantaa hänet.
119



Pöytäkirjan asiakohta PTK 15/2019 vp
Arvoisa puhemies! Muumilaakson tarinat ovat satua, mutta meillä on Suomessa myös
tosielämän näkymättömiä lapsia. Tämä hallitusohjelma on tärkeä kaikkien Näkymättömän
Ninnin kaltaisten lasten kannalta, niiden, jotka ovat menettämässä toivonsa siitä, että hei-
dän tarpeensa, toiveensa ja haaveensa tulevat huomioiduksi. Hallitus on nyt luomassa toi-
voa ja luottamusta, tarjoamassa inhimillisyyttä ja oikeudenmukaisuutta. Tämän hallitusoh-
jelman myötä yhä useampi näkymätön suomalainen tulee nähdyksi, yhä useampi äänetön
tulee kuulluksi.

Hallitus vahvistaa lapsiperheiden voimavaroja ja tukee vanhemmuutta. Ohjelmassa tor-
jutaan lapsiperheiden köyhyyttä, eriarvoistumista ja ylisukupolvista huono-osaisuutta.
Antti Rinteen hallitus varmistaa, että lasten rinnalla kulkevilla ammattilaisilla on jatkossa
enemmän aikaa ja voimia tukea lapsia. Hallitus muun muassa pienentää varhaiskasvatuk-
sen ryhmäkokoja, parantaa peruskoulun laatua ja tasa-arvoa sekä lisää ammatillisen kou-
lutuksen lähiopetusta.

Näkymättömien ninnien voimaannuttamisen kannalta on hyvä, että hallitus myös kehit-
tää erityistä tukea tarvitsevien lasten moniammatillisia palveluita, vahvistaa neuvoloiden
toimintaa, lisää lastensuojelutyön resursseja sekä kehittää päihdeäitien kuntoutusta ja tu-
kea. Ennalta ehkäisevästä näkökulmasta merkittävää on myös se, että hallitus muun muas-
sa panostaa lasten liikunnallisuuden edistämiseen sekä lisää lastenkulttuurin resursseja.

Arvoisa puhemies! Erityisesti iloitsen siitä, että ensimmäistä kertaa Suomessa hallitus
kuulee vuosituhannen vaihteen jälkeen syntyneen sukupolven viestiä. Tänä keväänä näim-
me, kuinka näkymättömyyteen kyllästyneet nuoret ympäri maailmaa vaativat päättäjiä
kuulemaan nuorten huolta ilmastonmuutoksesta ja planeettamme tulevaisuudesta. Halli-
tusohjelma vastaa nyt noiden nuorten huoleen. Ensimmäistä kertaa Suomi sitoutuu teke-
mään kunnianhimoista ilmastopolitiikkaa. Tavoitteena on tehdä Suomesta hiilineutraali
yhteiskunta vuoteen 2035 mennessä.

Rohkean ilmastopolitiikan ansiosta Suomi ei enää jatkossa ole maailmalla näkymätön ja
toisia peesaileva ilmastopolitiikan toimija vaan rohkea omaan osaamiseensa ja vahvuuk-
siinsa luottava edelläkävijä. Hallitus luottaa siihen, että Suomella on mahdollisuudet kehit-
tää ratkaisuja ilmastohaasteen torjumiseen ja lisätä elinkeinorakenteemme tuottavuutta ja
parantaa raaka-aineiden jalostusarvoa. Panostamalla merkittävästi tutkimukseen ja inno-
vaatioihin hallitus luo pohjaa Suomen viennin kestävälle kasvulle ja uuden teknologian lii-
ketoiminnalle ja työpaikoille.

Arvoisa puhemies! On suuri kunnia tukea tätä toivon ja inhimillisyyden hallitusohjel-
maa.

20.32 Johannes Yrttiaho vas: Arvoisa puhemies! Nostan tässä esiin yhden hallitusohjel-
man kohdan. Kirjaus on yksi ohjelman lyhyimpiä ja tiiveimpiä mutta vaikutuksiltaan yksi
suurimpia. Kysymys on ohjelman Puolustuspolitiikka-osion tavoitteesta numero 2, joka
kuuluu: ”Poistuvat strategiset suorituskyvyt korvataan täysimääräisesti.” Tässä viitataan
Ilmavoimien Hornet-kaluston ja Merivoimien alusten uusimiseen ja uuden kaluston han-
kintaan eli HX- ja Laivue 2020 -hankkeisiin. Hallitusohjelman mukaan nykyinen Hornet-
kalusto korvataan täysimääräisesti ja hankintasopimus solmitaan vuonna 2021. Laivue
2020 -hankkeen hankintasopimusta koskeva päätös tehdään hallitusohjelman mukaan kau-
den alussa.

Etenkin HX-hanketta koskevien kirjausten on tulkittu jättävän avoimeksi hankittavien
monitoimihävittäjien määrän ja hankintahinnan. Siksi keskustelua hankinnasta ja sen mie-
120



Pöytäkirjan asiakohta PTK 15/2019 vp
lekkyydestä on syytä edelleen käydä, ja keskustelu varmasti jatkuu myös hallituksen sisäl-
lä.

Hävittäjähankinnan on sanottu olevan Suomen suurin yksittäinen hankinta koskaan.
Hintahaarukaksi on arvioitu 7—10 miljardia euroa. Merivoimien kalustoon käytettäisiin
1,2 miljardia euroa — huomattava summa sekin. Hornetien hankinta vuonna 92 maksoi ny-
kyrahassa 5 miljardia euroa. Nyt hävittäjien osalta puhutaan siis jopa kaksinkertaisesta
summasta. Hankintahinnan lisäksi hävittäjien ylläpidosta ja käytöstä koituu elinkaarikus-
tannuksia arviolta jopa 30—40 miljardia euroa. Tämä arvio perustuu Kanadan ja Norjan
laskelmiin F-35A-hävittäjien elinkaarikuluista. Itse asiassa juuri tämä amerikkalaisen
Lockheed Martinin kone on nousemassa ykkössuosikiksi myös Suomessa.

Itse tämän HX-hankkeen ja hävittäjähankinnan tekninen toteuttaminen herättää paljon
kysymyksiä. Valtioiden asehankintoja ja puolustusmenoja ja niiden vaikutusta kansantalo-
uteen tutkinut Eero Lehto on keväällä julkaistussa artikkelissaan kiinnittänyt huomiota
HX-hankkeen tarjouspyyntöön ja hankintaprosessiin. Tarjouskilpailussa ratkaisevaksi kri-
teeriksi on asetettu niin sanottu suorituskyky. Hinnan, elinkaarikustannusten, huoltovar-
muuden ja teollisen yhteistyön osalta riittää sen sijaan tiettyjen kynnysarvojen täyttymi-
nen. Tämä suorituskyky on varsin monitulkintainen käsite, ja tässä tapauksessa sen sisältö
on pitkälle sotilaiden määriteltävissä. Tällaiset hankintakriteerit voivat johtaa tilanteeseen,
jossa hankituksi tulee kallein vaihtoehto. Kilpailun voi siis hävitä, vaikka tarjoaisi halvem-
malla ja tarjoaisi vaikkapa merkittävästi arvokkaampaa teollista yhteistyötä eli niin sanot-
tuja vastakauppoja.

Julkisen talouden suunnitelmassa vuosille 2020—23 näihin hankintoihin näyttää olevan
varattu miljardeja euroja. Laivue-hankkeen menoja kehyksissä on 194 miljoonaa euroa
vuositasolla. HX-hankkeen menoja sisältyy vuosien 21—23 kehyksiin 1,5 miljardia euroa
vuositasolla. Puolustusministeriön hallinnonalan määräraha vuonna 20 on kehyksessä 3,1
miljardia euroa. Kehyskaudella se nousee 5 miljardiin euroon. Tätä taustaa vasten hallitus-
ohjelman kirjaus 10 miljoonan lisäyksestä puolustusmenoihin johtaa ainakin äkkinäistä lu-
kijaa pahasti harhaan.

Etenkin HX-hanke uhkaa syrjäyttää julkisia menoja koulutuksesta, tutkimuksesta ja jul-
kisesta infrastruktuurista, hyvinvointipalveluista ja sosiaaliturvasta. Sotilasmenojen kas-
vattaminen ei tuota mitään, siinä missä panostukset koulutukseen, tutkimukseen, julkiseen
infraan, hyvinvointipalveluihin ja sosiaaliturvaan kasvattavat kansantalouden tuottavuutta
ja bruttokansantuotetta sekä luovat hyvinvointia.

Arvoisa puhemies! Täällä on keskusteltu tänään hallitusohjelman taloudellisesta pohjas-
ta. Talouden niukkuus näyttäisi olevan melko helposti ratkaistavissa historiamme suurim-
mista asehankinnoista leikkaamalla.

20.37 Pääministeri Antti Rinne: Puhemies! Jottei synny epäselvyyksiä, haluan todeta
seuraavia asioita hallitusohjelmaan liittyen: Hallitus on selkeästi ja yksiselitteisesti sitou-
tunut siihen puolustuspoliittisessa selonteossa todettuun Hornetien suorituskyvyn täysi-
määräiseen korvaamiseen. Se on hallitusohjelmassa todettu sillä tavalla, että tätä puolus-
tusselonteon kirjausta tullaan noudattamaan. Edelleen siellä on todettu, että julkisen talou-
den tilaa arvioitaessa nämä Hornet-hankinnat ovat kokonaisuudessaan tämän arvioinnin
ulkopuolella, elikkä siis julkisen talouden tilaa arvioidaan näistä riippumatta. Ja sen takia
tämä 10 miljoonan euron lisäys puolustusmenoihin on aivan relevantti siellä sisällössä. Ha-
121



Pöytäkirjan asiakohta PTK 15/2019 vp
luan todeta siis sen, että hallitus ei tule perääntymään näistä hankinnoista. Puolustuspoliit-
tisen selonteon mukaisesti toimitaan.

Puhemies Matti Vanhanen: Puheenvuorolistaan.

20.38 Leena Meri ps: Arvoisa herra puhemies! Täällä SDP:n puheenvuorossa tuotiin esil-
le, että valtavasti tulee kentältä positiivista palautetta ja muuta ei tulekaan. Mutta minäkin
olen ja monet meidän äänestäjämme ovat tutustuneet ihan tähän samaan ohjelmaan, ja kyl-
lä tulee todella paljon oikein vihaistakin palautetta esimerkiksi polttoaineverosta, tietul-
leista ja kiinteistöverosta ja siitä, että liikkuminen ja asuminen kallistuvat. Että kyllä ihmi-
set ovat tosi vihaisia ja huolestuneita ja sanovat minulle, että tee siellä jotain, mutta minkäs
minä teen, en muuta kuin yritän puhua teille järkeä, että katsokaa, miten te kohdennatte nii-
tä, ja tietysti äänestyskäyttäytymisellä, mutta kun me olemme vähemmistössä, niin ei se
aina auta.

Turvapaikkapolitiikkaan on myös tulossa täyskäännös. [Keskeltä: Ei ole!] Jos ajattelee
säilöönottoa ja asumisvelvoitetta, niin sille etsitään kevyempi keino eli tämä pantavalvon-
ta, ja tämä koskee myös laittomasti maassa olevia. Muutama vuosi sitten Suomessa tehtiin
selvitys, että noin 60 prosenttia suomalaisista haluaisi kielteisen turvapaikkapäätöksen saa-
neet säilöön. Elikkä kansa on perussuomalaisten kanssa samoilla linjoilla — se on meidän
ratkaisumme. Jos haluaa liikkua sen jälkeen vapaasti, niin voi tietysti palata kotimaahansa.

Myöskin aikaisemmassa puheenvuorossani toin esille, että niitä työllisyyskeinoja on hy-
vin vähän täällä — kun kuuntelin pääministeriä. Mutta toki tietysti näiden kielteisen turva-
paikkapäätöksen saaneiden kohdalla ensisijaisesti näyttää olevan se ratkaisu, että heille jär-
jestetään työtä. Se näyttääkin olevan se työllisyyskeino, mutta hienoa, että se tuli selkeästi
esille.

Hallitusohjelmassa on paljon asioita — kuten täällä on sanottu, valtava luettelo. Silloin
julkisuudessahan käytiinkin tätä asiaa läpi ja ensimmäisenä kerrottiin menot, niitä on help-
po keksiä, ja siellä on paljon hyviäkin asioita, sitä en kiistä. Mutta se tulopuoli sitten onkin
ollut se ongelma ja rakentuu paljon tämän työllisyyden varaan, josta on puhuttu, ja omai-
suuden myynnin varaan.

Täällä puhuttiin myös siitä, että kaikki eivät tunnista, esimerkiksi keskustalaiset, itseään
välttämättä jonnekin punavihervasemmistoon tai tämäntyyppiseen kuuluvaksi, mutta aina-
kin edustaja Arhinmäki antoi teille kivasti nimen ”punavihreä kansanrintama”, ja siinä te
sitten ilmeisesti kaikki olette, en tiedä.

Täällä on erilaisia lupauksia, ja täällä puhutaan, että rakennetaan suvaitsevaista Suo-
mea. Toivottavasti se ei tarkoita ylisuvaitsevaisuutta tai sitä, että olemme liian kilttejä ja
annamme niin sanotusti kaikkien kukkien kukkia. Itse en halua esimerkiksi ääri-islamilais-
ta ajattelua osaksi Suomen kulttuuria. Sen syrjimättömyyden tulee näkyä molempiin suun-
tiin eikä niin vain, että erilaiset kannanotot ja tiukatkin sellaiset aletaan tulkita hyvin no-
peasti vihapuheeksi. Täällä oli tänään, muistaakseni keskustan ryhmäpuheenvuorossa, pu-
hetta siitä, että perussuomalaiset ovat ajaneet jotenkin itsensä jo noissa vaalipaneeleissa
jonkinlaiseen karsinaan. Minä voisin sanoa, että tämä on jonkinlaista syrjimistä. Emmekös
me saa olla omaa mieltämme ilman, että me olemme heti jossakin karsinassa? Mutta mi-
näpä en ole niin herkkänahkainen, joten en sano niin.

Teillä on täällä keinoina esimerkiksi kotitalousvähennyksen laskeminen. Samaan ai-
kaan te haluatte panostaa harmaan talouden torjumiseen. Ne kyllä lyövät toisiaan kasvoil-
122



Pöytäkirjan asiakohta PTK 15/2019 vp
le. Paljon ihmisiä työllistyy hoivan ja remonttien kautta, ja se on myös kannustin näille
200 000 omakotitaloasujalle, joilla on öljylämmitys. He olisivat voineet käyttää esimerkik-
si tätä osuutta tähän energiaremonttiin, mutta sitä ei nähtävästi haluta ylläpitää. Ja tämä
myös vastauksena keskustalle, että mistä me olemme huolissamme. Me olemme huolis-
samme ihmisistä, joilla on nyt jo valtavat asumiskulut ja joilla ei ole varaa vaihtaa sitä öl-
jykattilaa esimerkiksi maalämpöön. Se on ihan hienoa, mutta se maksaa 20 000 euroa. Mis-
tä he ottavat sen rahan?

Kiinteistöverot on sitten toinen asia. Täällä sanottiin, että on hienoa, että tulee — oliko
se nyt keskustan Honkonen — tasa-arvoa ja hyvinvointia, mutta jos nyt ajattelee vaikka sit-
ten kiinteistöveroa polttoaineveron ja tietullien lisäksi, niin en minä nyt näe sitä mitenkään
niin hienona tasa-arvotekona, että kiinteistövero nousee. Edelleen palaan taas tähän Oma-
kotiliiton laskemiseen siitä, että monet yksin elävät joutuvat taas maksamaan lisää. Mutta
ehkä se sitten teistä on hienoa tasa-arvoa ja aluepolitiikkaa, että jokaisen pitäisi myydä ta-
lonsa pois alta. Ja kun siellä sitten mahdollisesti edellytetään joitakin öljyremontteja ja
muita remontteja, niin sen jälkeen asunnon arvo taas nousee ja verot nousevat. Elikkä val-
tio kiittää taas lisääntyvällä verolapulla. [Arto Pirttilahti: Tietulleja ei mainittu ohjelmas-
sa!]

Sitten puhutaan näistä tiivistetyistä veropohjista. Sehän siis suomeksi sanottuna lisää ve-
roja ihmisille, kulutusveroja ihmisille. Ehkä jossain osassa annetaan takaisin, kevennetään
veroja, mutta sitten toisessa kohdassa maksut lisääntyvät, ja ihmisiähän kiinnostaa vain se,
mikä jää elämiseen, ei se, millä korvamerkillä se tulee ja menee. Siitähän tässä on kysy-
mys. — Ilmeisesti tässä on 5 minuutin aikaraja, koputtiko puhemies?

Minulla olisi ollut paljon vielä, mutta yhden asian minä haluan vielä sanoa: Tätä koti-
maista lähiruokaa täällä on haluttu suosia hankintalain muutoksella. Se on hyvä asia. Sitä
voisi nytkin jo tehdä, mutta toivottavasti tämä nyt ei sitten tarkoita sitä, että edellytetään
kaikkien ihmisten siirtyvän kasvissyöjiksi. Olen esimerkiksi mediasta lukenut, että kun
vanhemmat laittavat alaikäisen lapsensa syömään pelkkää kasvisruokaa, niin alle 2-vuoti-
aillakin on ollut niin hauraat luut, että ovat pelkkää paperia.

Voi kun olisi ollut paljon puhuttavaa, mutta nyt täytyy poistua. — Kiitos.

20.45 Mikko Kärnä kesk: Arvoisa puhemies! Tämä hallitusohjelma on erinomainen, ja
se on koko Suomen hallitusohjelma. Näin lappilaisena edustajana lämmittää erityisesti se,
että maaseudun kehittämiseen on tulossa valtavasti uusia lisäpanostuksia. [Leena Meri:
Maksut nousee! Hienoa, että maksut nousee!] — Edustaja Meri, huomaan, että perussuo-
malaiset ovat ottaneet maalitaulukseen nyt nämä polttoaineverojen kiristykset, jotka ovat
indeksikorotus. Mutta teillä menee ohi se suuri kuva. Tässä hallitusohjelmassa hallitus on
sitoutunut tekemään liikenteen verotukseen kokonaisuudistuksen, jossa tullaan huomioi-
maan alueelliset erityispiirteet ja tullaan varmistamaan se, että nämä... [Leena Meri: Tie-
tulleilla vai? — Arto Pirttilahti: Ei ole tietulleja!] — Ei, ei tietulleilla, vaan tullaan varmis-
tamaan se, että tuloerot eivät esimerkiksi kasva.

Hallitus lisää turvallisuutta. On tulossa 300 uutta poliisia, ja olen erittäin iloinen siitä,
että samalla säädetään myös enimmäisvasteajat koko maahan. Tämä tarkoittaa, että polii-
siresursseja tullaan suuntaamaan erityisesti harvaan asutuille ja syrjäisille seuduille, joilla
vasteajat ovat tällä hetkellä täysin kestämättömällä tasolla. Kotikunnassani Enontekiöllä
poliisin tuloa paikalle joutuu odottamaan keskimäärin 1,5 tuntia, ja se ei täytä enää perus-
123



Pöytäkirjan asiakohta PTK 15/2019 vp
tuslain vaatimusta turvallisuudesta. [Leena Meri: Miksei keskusta tehnyt sille mitään vii-
me kaudella?]

Olen myös tyytyväinen hallituksen maahanmuuttopolitiikkaan. Tässä asetetaan pako-
laiskiintiölle selkeä katto, ja tämän lisäksi tullaan valikoimaan kiintiöpakolaisia sen mu-
kaan, että he myös kotoutuvat tänne Suomeen. Se on tärkeä päätös ja kaikille hyväksi, niin
tänne saapuville kuin myös vastaanottavalle yhteiskunnalle. Olen myös tyytyväinen siitä,
että kielteisen päätöksen saaneiden valvontaa tullaan tehostamaan. Se on merkittävä tur-
vallisuusasia, ja se lisää monen suomalaisen turvallisuudentunnetta tämän teknisen val-
vonnan kautta.

Arvoisa puhemies! Olen erittäin tyytyväinen myös siitä, että hallitus on tiedostanut, että
yrittäjyys kantaa Suomea. Yrittäjien ja yritysten verotusta ei tulla kiristämään. Se oli yksi
keskustan kynnyskysymys, ja siitä me onnistuimme pitämään hyvin kiinni.

Täytyy olla myös tyytyväinen siitä, minkälaisia lisäpanostuksia ollaan osoittamassa
maatalouteen, yli 400 miljoonaa euroa. Myöskään yhtäkään maaseutuelinkeinoa ei tulla
kieltämään, vaan päinvastoin niitä tullaan tukemaan ja tullaan varmistamaan, että suoma-
lainen maatalous on kannattavaa nyt ja tulevaisuudessa.

Lapin maakunnassa, mitä viestiä olen saanut, niin erityisesti talonpojat, poromiehet ja
matkailuyrittäjät kiittelevät tätä hallitusohjelmaa. Ei ole tulossa lentoliikenneveroa, vaan
me torjumme ilmastonmuutosta lisäämällä sekoitevelvoitetta ja tehostamalla biokerosii-
nin käyttöä.

Kalastajana olen myös erittäin tyytyväinen siitä, että vaelluskalat saavat 18 miljoonan
euron potin, ja metsästäjänä siitä, että soita tullaan ennallistamaan tarpeettomia ojituksia
tukkimalla. Tämä tarkoittaa, että riekko tulee lentämään Etelä-Lapissa kuten joskus ennen-
kin. Muutenkin riistan elinympäristöjä parannetaan, ja vielä joskus varmasti näemme, että
lohi hyppää tuolla Kemijoen latvavesillä saakka. En voi olla myöskään kiittelemättä suur-
petopolitiikkaa, jossa haetaan uusia keinoja ja tullaan tehostamaan esimerkiksi ylimääräis-
ten susien poistamista ihmisten pihapiireistä. Myös vieraslajit ovat saaneet oman huomion-
sa. Vieraslajien poistamista luonnosta tullaan lisäämään, ja myös tehostetaan merimetso-
jen ja hylkeiden pyyntiä. Olen myös erittäin tyytyväinen, että tässä ohjelmassa turvataan
metsästyksen ja kalastuksen edellytykset tämän maatalouden ohella.

Arvoisa puhemies! Kuitenkin minua keskustalaisena ilahduttaa ehkäpä eniten se, että
me saamme lopultakin maakuntauudistuksen, joka rakennetaan 18 maakunnan pohjalle. Se
on valtava vallansiirto täältä keskushallinnolta takaisin lähemmäksi ihmisiä. [Leena Meri:
Keskustalle siirto keskustaan!] Ja tehdään ne päätökset siellä mahdollisimman lähellä hei-
tä, joita ne koskettavat.

Arvoisa puhemies! Tässä oppositio on kritisoinut paljon sitä, että ollaan vihervasemmis-
tohallitus tai jotakin muuta, mutta itse näen, että tämä hallitusohjelma toteuttaa ennen kaik-
kea vapaan kansan suoraa tietä kapitalismin ja sosialismin välillä, [Leena Meri: Sen on Ar-
hinmäki sanonut!] ja olen hyvin tyytyväinen, että saan puolustaa tätä hienoa hallitusohjel-
maa.

20.49 Jenna Simula ps: Arvoisa herra puhemies! Sivukaupalla lupauksia ja kauniita sa-
noja ilman minkäänlaista realismia — sellainen on tämä keskustan tuella mahdollistettu
punavihreä hallitusohjelma.

Politiikassa on kyse arvovalinnoista: mihin rahaa ohjataan ja mistä sitä kerätään. Tämän
hallitusohjelman keskeinen ongelma on se, että kakkua halutaan tarjota enemmän kuin
124



Pöytäkirjan asiakohta PTK 15/2019 vp
mistä on tarjota. Nojautuminen 2 prosentin talouskasvuun on puhdasta utopiaa. Mikään en-
nuste ei tue sellaisia lukemia. Ja jos rahaa ei ole, mistä te, hyvät hallituspuolueiden edus-
tajat, sitä kellekään annatte?

Todennäköisyys sille, ettei hallitus kykene viemään maaliin keskeisiä uudistuksia, on
suuri. Todennäköisyys sille, ettei hallitus pysty myöskään toteuttamaan omia vaalilupauk-
siaan, on suuri. En voi ymmärtää, miten samaan aikaan luvataan esimerkiksi mittavia il-
mastosatsauksia ja erilaisten palveluiden maksuttomuutta mutta tyrmätään sitten esimer-
kiksi suunniteltuja sellutehdashankkeita. Miten hallitus kuvittelee Suomen pysyvän teolli-
suudelle ja muille investoinneille kiinnostavana maana, mikäli linja on tällainen? [Antti
Lindtman: Alentamalla sähköveroa esimerkiksi!] Miten oletatte uusien työpaikkojen syn-
tyvän, saati pysyvän Suomessa? Teidän lupauksenne nojaavat talouskasvuun ja työpaikko-
jen syntyyn, mutta estätte itse innokkaasti niiden syntymistä. Mikäli hallitus jatkaa Suo-
men elinvoimaisuuden ja kilpailukyvyn syömistä, en yllättyisi, mikäli talousennusteet to-
teutuvat ennustettuakin paljon synkempinä. Kiristyvät ilmastovelvoitteet kuristavat sekä
yritysten toimintaedellytyksiä että tavallisen suomalaisen maksukykyä. Hallitusohjelman
hintalappu on siis valtava, olettaen hallituksen ylipäänsä saavan hankkeitaan eteenpäin sel-
vityksiä tai kokeiluja pidemmälle.

Kunnille annetaan uusia velvoitteita, mutta samaan aikaan todetaan valtion maksavan
kustannukset. En liene aivan väärässä väittäessäni, etteivät valtionosuudet kata kunnille tu-
levia kustannuksia täysimääräisesti. Maataloudellekin annetaan uusia velvoitteita, jotka
ohjelman mukaan maksaa niin ikään valtio. Kansalaisten verotusta kiristetään erilaisin ve-
roin, jotka luvataan kuitenkin kompensoida pienituloisille. Palaan jälleen siihen, millä
tämä kaikki kustannetaan. Mistä te oikein kuvittelette rahan tulevan? Ja kun rahat eivät rii-
tä, mitä toimia viedään loppuun ja mitä ei? Tämä yhtälö on täysin kestämätön. Tosiasiassa
hallitus ajaa ahdinkoon muun muassa tavalliset suomalaiset veronmaksajat, yrittäjät, ruu-
antuottajat sekä kunnat ja kaupungit. [Eduskunnasta: Ei pidä paikkaansa!] Karu todelli-
suus on se, että turvallisuutemme on uhattuna, terveyspalveluissa on valtavia ongelmia,
maahanmuuton aiheuttamat ongelmat rehottavat, tiestömme on luvattoman surkeassa kun-
nossa, oppimistulokset huononevat vuosi vuodelta ja esimerkiksi kotimainen ruuantuotan-
to tällä menolla on pian historiaa.

Arvoisa puhemies! Hyvät kansanedustajat, eduskunnassa tulee tehdä sellaisia päätök-
siä, joilla hoidetaan valtion ydintehtävät kunniakkaasti suomalaisten etu edellä. Sen sijaan
vihervasemmistohallituksen ohjelmalla tästä tavoitteesta ammutaan vasemmalta kirkkaas-
ti ohi.

20.53 Pihla Keto-Huovinen kok: Arvoisa herra puhemies! ”Law in books” ja ”law in ac-
tion” ovat kaksi eri asiaa, ja samaa voi sanoa käsissämme olevasta hallitusohjelmasta. Kir-
jaukset ja todellisuus ovat kaksi eri asiaa. Hallitusohjelmassa on mielestäni sisällöllisesti
paljon hyvää ja paljon asioita, joita olen valmis itsekin edistämään, mutta se, mitkä tavoit-
teet oikeasti aiotaan toteuttaa ja mihin talouden rahkeet lopulta riittävät, on aivan toinen
asia.

Oikeushallinnon alalle tulleet lisäresurssit ovat oikea suunta, mutta vaalien aikaisten lu-
pausten perusteella odotukseni, kuten myös alan ammattilaisten odotukset, olivat paljon
korkeammalla. Esimerkiksi ennen vaaleja lähes kaikki puolueet lupautuivat siihen, että po-
liisien määrää nostetaan 7 850:een. Nyt ohjelmassa poliisien määrää lisätään vain 300:lla,
mikä on alle puolet tästä tavoitteesta. Täällä kysyttiin edustaja Niemen toimesta jo aiem-
125



Pöytäkirjan asiakohta PTK 15/2019 vp
min, vastaako tämä tulevina vuosina eläköityvien poliisien määrää vai onko tämä todellis-
ta lisäystä.

Tätä hallitusohjelmaa tehtäessä kuitenkin ilokseni on ymmärretty se, että oikeusvaltion
kannalta koko ketjun, niin poliisin, syyttäjälaitoksen, tuomioistuinlaitoksen kuin vankein-
hoidon, resursointi on välttämätöntä toimivuuden kannalta. Lisäämällä vain yhden instans-
sin resursseja ongelma siirretään vain eteenpäin. Pidemmällä aikavälillä meidän tulisi kui-
tenkin pyrkiä pohjoismaiselle tasolle sekä poliisin että oikeuslaitoksen resursoinnissa, ja
tämän olisin nimenomaan tässä hallitusohjelmassa myös halunnut nähdä. Hallitusohjel-
massa luvataan kyllä lisää resursseja, mutta niiden kohdentuminen ja riittävyys ovatkin sit-
ten aivan toinen asia. Vaadittavien asioiden lista tuntuu täysin kohtuuttomalta suhteutettu-
na kaavailtuihin resursseihin. Ilman riittäviä resursseja kauniit lupaukset ja tavoitteet muun
muassa siitä, että käsittelyajat lyhenisivät, ovat lopulta vain sanahelinää ja äänestäjien pet-
tämistä. Esimerkiksi syyttäjälaitoksen osalta nykyiset tulostavoitteet on saavutettu sillä,
että siellä on hyvin motivoitunutta työtä tekevää väkeä, joka tekee paljon harmaata ylityö-
tä. Lisäksi merkittävä asia oikeusturvan kannalta on se, että syyteprosentit pääkaupunki-
seudun ja muun Suomen välillä vaihtelevat huomattavasti. Pääkaupunkiseudulla syytepro-
sentit ovat reilun 50 prosentin tienoilla ja muualla Suomessa yli 60, yli 70 prosenttia. Eli
toisella puolen Suomea asia päätyy käräjille ja toisella puolen ei. Ei tämä voi olla oikein.
Ihmiset eivät ole yhdenvertaisessa asemassa asuinpaikasta riippuen.

Oikeusvaltion keskeinen tehtävä on huolehtia kansalaisten oikeusturvan toteutumisesta
ja varmistaa, että oikeusturva toteutuu kohtuullisessa ajassa ja kohtuullisin kustannuksin.
Koko viime syksyn ja tämän kevään lehdet kirjoittivat siitä, että poliisit eivät tutki, syyttä-
jät eivät syytä, tuomioistuimet eivät tuomitse. Kaikki tämä kohdistui tavallisiin kansalai-
siin ja heihin kohdistuneisiin rikoksiin, joita ovat asuntomurrot, mökkimurrot, polkupyö-
rävarkaudet, myymälävarkaudet ja vahingonteot. Tämä on omiaan murentamaan kansa-
laisten turvallisuudentunnetta, mistä he olivat lukuisia kertoja yhteydessä, ja myöskin luot-
tamusta oikeusvaltioon, ja pahimmassa tapauksessa se johtaa siihen, että ihmiset ottavat oi-
keuden omiin käsiinsä.

Arvoisa puhemies! Seksuaalirikoslainsäädännön muutostarve on tunnustettu tässä halli-
tusohjelmassa, ja on hienoa, että kokoomuksen aloittamaa kokonaisuudistustyötä jatke-
taan. Uudistuksessa tulee huolehtia siitä, että rangaistuksia myös kiristetään eikä uudistus-
työ jää vain lainsäädännön tekniseen muuttamiseen.

Kriminaalipolitiikan osalta haluan todeta sen, että sillä tarkoitetaan kaikkia keinoja, joil-
la vaikutetaan rikollisuuteen. Hallitus kohdistaa rahoitusta rikosten ennaltaehkäisyn tehos-
tamiseen, mikä on tärkeää ja järkevää. Mutta kriminaalipolitiikan toinen puoli, eli rangais-
tusten kiristäminen, unohdetaan lähes tyystin tässä ohjelmassa. Suomalaisessa kriminaali-
politiikassa on jo vuosia keskitytty rikoksentekijän oikeuksiin eikä rikoksen uhrin oikeuk-
siin. Sanotaan, ettei vankila paranna ketään, mikä varmasti on totta, mutta rangaistuksen
ankaruudella on oma funktionsa niin ennaltaehkäisyn kannalta kuin myös uhrin näkökul-
masta.

Hallitusohjelmassa on lukuisia asioita jätetty tulevaisuuden selvitysten ja arvioinnin va-
raan, ja yksi näistä asioista on väkivaltarikosten rangaistukset. Meidän nykyinen seuraa-
musjärjestelmämme luo ihmisille illuusion tuomioiden pituuksista, kun tuomioissa tode-
taan vain rangaistuksen pituus. Esimerkiksi tahallisen henkirikoksen, tapon, osalta, jos tuo-
mioistuin tuomitsee yhdeksän vuotta, ei meillä kukaan istu tätä tosiasiassa. Ensikertalai-
nen istuu puolikkaan, neljä ja puoli vuotta, ja rikoksenuusijakin kaksi kolmasosaa eli kuusi
126



Pöytäkirjan asiakohta PTK 15/2019 vp
vuotta. Suomalaisten fyysistä koskemattomuutta tulee suojella tehokkaammin, ja kovem-
mat rangaistukset seksuaali- ja väkivaltarikoksista antavat vahvan viestin ihmisten koske-
mattomuuden tärkeydestä, ja tämä myös hallituksen tulee muistaa. — Kiitos.

20.59 Mikko Kinnunen kesk: Arvoisa puhemies! Elämä on lahja. Jokainen lapsi on mit-
taamattoman arvokas. Jokainen nuori on mittaamattoman arvokas. Jokainen aikuinen ja
ikääntyvä ja vanhus on mittaamattoman arvokas. Keskustan ja vasemmiston hallitusohjel-
ma ohjaa pitämään kaikenikäisistä arvokkaista ihmisistä huolta. Ohjelmassa hyväksytään
se, että perhe on oman tilanteensa paras asiantuntija. Ohjelmaan kirjattu perhevapaauudis-
tus mahdollistaa tasa-arvoisesti sekä isän että äidin osallistumisen lapsensa elämään. On
syytä hyväksyä se tosiasia, että jokaisessa perheessä ei ole mahdollisuutta kummalla van-
hemmalla tahansa lähteä vuorollaan töihin. Työtä ei myöskään välttämättä ole tarjolla
kummallekin vanhemmalle, esimerkiksi harvemmin asutulla seudulla. Arvostan kovasti si-
tä, että kotihoidon tuki säilyy entisellään. Se on moninaisuuden arvostamista ja suvaitse-
mista parhaimmillaan. 

Hallitusohjelman yhtenä tavoitteena on luoda Suomesta lapsiystävällinen yhteiskunta,
joka kannustaa lasten saamiseen ja kasvattamiseen. Hallitus parantaa pienituloisten ja mo-
nilapsisten perheiden toimeentuloa: lapsiperheköyhyyttä vähennetään, kotiapua ja mata-
lan kynnyksen tukipalveluita vahvistetaan, vanhemmuutta tuetaan, neuvolatoimintaa mo-
nipuolistetaan, neljännen ja viidennen lapsen lapsilisät ja opintorahan huoltajakorotus nou-
sevat. Toki tärkeintä on asenneilmaston muutos lapsimyönteiseksi: että jokainen lapsi on
lahja ja että lapset tekevät tulevaisuuden.

Hallitusohjelma parantaa merkittävällä tavalla lasten ja nuorten harrastusmahdollisuuk-
sia. Harrastukset tuodaan osaksi koulupäivää. Suomeen luodaan oma Islannin kaltainen
malli, joka mahdollistaa mielekkäät liikunta- ja kulttuuriharrastukset jokaiselle lapselle.
Liikkuva koulu -ohjelma laajenee Liikkuva Suomi -ohjelmaksi — meidät laitetaan liik-
keelle. Myös kirjastoihin ja kirjastoautoihin satsataan. Lukeva Suomi -kampanja kannus-
taa lapsia, myös poikia, kirjan äärelle. Taiteen perusopetus saa lisärahoitusta. Myös lähilii-
kuntapaikkoja ja ulkoilureittejä laitetaan kuntoon. Hyvät harrastukset tuovat hyvinvointia.

On hienoa, että hallitus haluaa laittaa jokaisen koulupolun kuntoon varhaiskasvatukses-
ta yliopistoon saakka. Koulupolun alussa vahvistetaan perustaitojen oppimista ja perus-
koulun aikana hyvissä ajoin jatko-opiskeluvalmiuksia. Tämä luo vahvaa pohjaa peruskou-
lun jälkeiseen nivelvaiheeseen, joka on pudokkuuden kannalta kriittistä aikaa. On totta,
että pelkällä oppivelvollisuusiän nostamisella kaikkea ei ratkaista, mutta se antaa osaltaan
mahdollisuuden pitää mahdollisimman monen kelkassa mukana. Se nostaa osaamisen ta-
soa ja varmistaa toisen asteen tutkinnon suorittamista. Lähiopetusta ja työpaikoilla tapah-
tuvaa ohjaamista tarvitaan toki lisää. Erityisopettajana pidän tärkeänä myös sitä, että teh-
dään myös syrjäytymisvaarassa olevia nuoria tukevia täsmätoimia. Pidetään erityisopetuk-
sen resursseista huolta. On tärkeää, että oppivelvollisuutta ovat toteuttamassa niin ammat-
tikoulut, lukiot, kymppiluokat, kansanopistot kuin työpajatkin. Myös jatkuvan oppimisen
uudistuksen me tarvitsemme, koska tarvitsemme täsmäkoulutusta muuttuvan työelämän
tarpeisiin. Tämän toteuttamiseen tarvitaan myös notkeaa, vapaata sivistystyötä.

21.04 Ritva Elomaa ps: Arvoisa puhemies! Maassamme on taas vaalien jälkeen olemas-
sa uusi hallitus. Siitä, miten hallituksen kokoonpano vastaa suomalaisten äänestäjien tah-
toa, voi olla montaa mieltä. Vaalivoittajan saama mandaatti oli historiallisen heikko, ja
127



Pöytäkirjan asiakohta PTK 15/2019 vp
vaalien suurimman tappion tehnyt puolue mahtui mukaan päättämään suomalaisten asiois-
ta, vaikka vaalitulos osoitti aivan muuta. On hallituksen kokoonpano sitten minkälainen ta-
hansa, on tietysti tärkeintä, minkälaista politiikkaa hallitus tulee tekemään. Tilanne on täl-
lä hetkellä kriittinen, eikä vähiten sen takia, että kaksi vaalikautta on tuskailtu sote-uudis-
tuksen parissa eikä tämän valmiimpaa ole tullut. Aikaa ja resursseja valmisteluun on tuh-
rautunut rutkasti, mikä on ollut pois muiden tulevaisuuden kannalta tärkeiden asioiden val-
mistelusta.

Nyt alkaa olla korkea aika tehdä tulosta. Tämän osalta tuore hallitusohjelma ei kyllä-
kään vakuuta. Hienoja sanoja on paljon, mutta konkretiaa vähemmän. Edellisenkin halli-
tuksen ohjelma sisälsi enemmän selkeitä linjauksia siitä, mitä todella aiotaan tehdä. Tämä
selvitetään, selvitetään -ohjelma jättää lukijoilleen hyvin paljon arvailujen varaan siitä,
mitä tuleman pitää. Pelottavaa on myös se, miten Rinteen hallitus luottaa siihen, että rahaa
vain jostain tulee kaiken lystin kuittaamiseen. Maailmalla ja meillä on kuitenkin näkyvissä
laihemman talouden kasvun vuodet. Nyt ei ole oikea aika paisuttaa menoja vastuuttomasti.

Odotukset 75 prosentin työllisyysastetavoitteen saavuttamisesta ovat epävarmoja, kos-
ka hallitusohjelma ei tarjoa uskottavia ratkaisukeinoja siihen, miten tavoite kyettäisiin saa-
vuttamaan. Keinot kattaa kasvavat kulut olisivat veronkiristykset ja valtion omaisuuden
myynti. Mielestäni tuottavan valtion omaisuuden laittaminen lihoiksi hallitusohjelman toi-
mien rahoittamiseksi on erittäin vastuutonta politiikkaa.

Tavalliselle ihmiselle Rinteen hallituksen ohjelma aiheuttaa paljon päänvaivaa ja rahan-
menoa. Autoilu on pitkien välimatkojen Suomessa välttämätöntä suurelle ihmisjoukolle.
Miten hallitus, jossa keskusta on toiseksi suurimpana puolueena, voi kääntää näin pahasti
selkänsä erityisesti maaseudun asukkaille, joita autoilun hintalapun kasvattaminen eniten
kirpaisee?

Me perussuomalaiset emme todellakaan voi hyväksyä polttoaineverotuksen kiristämis-
tä. [Antti Lindtman: Hyväksyitte viime kaudella!] Kaikilla ei ole mahdollisuuksia karsia
ajokilometrejä tai vaihtaa sähköautoon. Polttoaineverotuksen korotuksessa on pelissä yk-
sityisautoilijoiden lisäksi koko kuljetusala. Koska logistiikkakustannukset kasvavat, saat-
taa tämä johtaa kuljetettavien tuotteiden hinnan nousuun. Mitä muita maksuja hallitus vie-
lä langettaa autoilijoiden maksettavaksi? Tietullit, ne tästä vielä puuttuvatkin.

Fossiilisten polttoaineiden veronkiristykset kirpaisevat erityisen ankarasti öljylämmit-
teisissä taloissa asuvia suomalaisia. Maassamme on Omakotiliiton mukaan noin 200 000
öljylämmitteistä pientaloa, joissa monissa majaa pitävät ikäihmiset. On täysin väärin heitä
ja muita kohtaan, että jo entuudestaan kalliiden lämmityspolttoaineiden verotusta muute-
taan vielä ankarammaksi. Hallitus haluaa kovasti kannustaa öljylämmitteisten kiinteistö-
jen omistajia siirtymään muiden lämmitysmuotojen käyttöön. Toivottavasti hallituksessa
ymmärretään se tosiasia, että kaikilla ei ole varaa uuden lämmitysjärjestelmän hankintaan.

Lämmitysremonttien lisäksi kotitalousvähennyksen nipistäminen hankaloittaa myös
monien muiden asumiseen ja elämiseen liittyvien töiden teettämistä. Tämäkin koskee usei-
ta ikäihmisiä. Kotitalousvähennyksen maksimisumman pienentämisellä ja prosenttiosuu-
den pudotuksella on vaikutuksia myös halukkuuteen työn teettämiseen ulkopuolisella teki-
jällä, mikä puolestaan heijastuu jossain määrin yrityksiin, joista monet ovat pieniä toimi-
joita tai itsensätyöllistäjiä. Jos ajatellaan tämän uudistuksen kokonaisvaikutuksia suhtees-
sa saavutettavaan säästöön, niin en usko, että hallituksen ratkaisu on kovinkaan järkevä.

Maahanmuuttopolitiikan osalta pelkäsin nykyistä paljon väljempiä linjauksia. Taitaa
olla perussuomalaisten nousu, joka pelottaa niin paljon, että se voi rajoittaa maahanmuut-
128



Pöytäkirjan asiakohta PTK 15/2019 vp
tomyönteisen hallituksen suurempia virheliikkeitä. Perheenyhdistämisen helpottaminen
kuitenkin on virhe, joka tulee vielä kalliiksi niin taloudellisin kuin yhteiskunnallisinkin
mittarein mitattuna.

Hallituksesta on käytetty nimitystä ”viisikko”. Se sana viittaa nuortenkirjaklassikko Vii-
sikkoon. Tämä kuvaus on hyvin harhaanjohtava. Oikea Viisikko teki saumatonta yhteis-
työtä mitä haastavimmissa tilanteissa, eikä kaveria jätetty koskaan. Rinteen hallituksessa
on sen sijaan napina ja vastaveto alkanut jo tässä vaiheessa, eikä tämä ole mikään ihme,
kun katsoo vastasyntynyttä hallitusohjelmaa. Tämän hallituksen taival ja ohjelman toteut-
taminen tuskin tulee olemaan menestystarina, mutta sen näyttää tulevaisuus, ja totta kai
hallitukselle täytyy antaa mahdollisuus.

Aivan lopuksi, arvoisa puhemies: Kotimaisen ruuantuotannon tulevaisuus on vaakalau-
dalla. Mitä tulee tähän suunnattomaan hehkutukseen, mitä edustaja Kärnä esitti tuottajien
kohdalla, että näyttää valoisalta, niin konkurssien ja tilojen lopettamisen kiihtyvä trendi
kertoo aivan muuta. — Kiitos.

Puhemies Matti Vanhanen: Otetaan tähän väliin muutama vastauspuheenvuoro.

21.10 Antti Kurvinen kesk (vastauspuheenvuoro): Arvoisa herra puhemies! Täällä tuli
niin epäselviä ja outoja väitteitä, että ajattelin niitä jonkun verran kommentoida ja oikoa
pienellä vastauspuheenvuorolla.

Ensinnäkin kiitän edustaja Elomaata siitä, että hän antaa tunnustusta hallitusohjelman
maahanmuuttopoliittiselle osiolle ja hallituksen maahanmuuttopolitiikalle. Kyllä se on ol-
lut ihan järkevän viisikon yhteistä päättelyä, ei kenenkään pelkoa eikä teidän pelkoanne
millään tavalla, miten se on muotoiltu.

Mutta väitteet siitä, että hallitusohjelma kohtelisi Suomen eri alueita jotenkin epätasa-
arvoisesti, eivät kyllä pidä paikkaansa. Valitettavasti joudutaan pieni polttoaineveron ko-
rotus tekemään, 5 senttiä litra nettovaikutukseltaan yhteensä, mutta siellä on useita asioita,
mitkä helpottavat maaseudulla, maakunnissa asuvien ihmisten asioita. Minusta on hyvä,
että biokaasua viedään eteenpäin liikennepolttoaineena. On hyvä, että tuetaan öljykattilois-
ta luopumista ja mennään puupohjaiseen, pelletteihin. Nämä ovat myönteisiä juttuja. Alu-
eellistamislainsäädäntö uudistetaan, [Puhemies koputtaa] ja tulee maakunnat. Ei voi sa-
noa, että olisi jotenkin maaseutuvastainen hallitusohjelma.

21.12 Veijo Niemi ps (vastauspuheenvuoro): Herra puhemies! Muutama puheenvuoro
sitten vasemmiston, eli hallituksen, edustaja alkoi kovasti kritisoimaan Laivue- ja HX-
hankkeita, ja olen nyt vähän kauhistunut, että eikö hallitus enää olekaan yksimielisesti
hommaamassa täysimääräisenä näitä neljää korvettia ja 64:ää hävittäjää. Ja oliko se toi-
saalta, herra pääministeri, lipsaus, kun ilmoititte, että täysimääräisenä hommataan Horne-
tit? Oliko se jo lupaus Growlereista? — Kiitos.

21.12 Pääministeri Antti Rinne (vastauspuheenvuoro): Arvoisa puhemies! Nyt tulee täs-
mälleen selitettyä tämä asia: Hallitusohjelmassa on todettu, että noudatetaan puolustuspo-
liittisen selonteon linjausta, jossa todetaan, että täysimääräisesti korvataan Hornetit — ei
Horneteilla, vaan Hornetit, niitten suorituskyky. Se on se lähtökohta, joka hallituksella on,
ja se lopputulos myöskin tulee olemaan. Meillä ei ole mitään muuta linjaa kuin tämä puo-
lustuspoliittisen selonteon linja, ja sitä tullaan noudattamaan.
129



Pöytäkirjan asiakohta PTK 15/2019 vp
21.13 Antti Lindtman sd (vastauspuheenvuoro): Arvoisa puhemies! Puutun kahteen
asiaan:

Ensinnäkin perussuomalaisten riveistä on paljon kuultu kritiikkiä siitä, että hallitus nos-
taa erilaisia maksuja. Voi kun tuo huoli olisi ollut viime kaudella silloin, kun muun muassa
edustaja Elomaa ja moni muu täällä istuva perussuomalainen nosti terveyskeskusmaksuja
lähes 30 prosenttia. Ei ollut huolta silloin, ja se kuitenkin kohdistui heihin, jotka eniten tar-
vitsevat hoitoa, sairaisiin ja usein nimenomaan pienituloisiin.

Arvoisa puhemies! Toinen asia: Täällä uusi kansanedustaja Keto-Huovinen piti erittäin
asiantuntevan puheenvuoron viranomaisten resursseista, mutta täytyy nyt sanoa, että en-
simmäistä kertaa kymmeneen vuoteen — kymmeneen vuoteen — poliisien määrä käänne-
tään kasvuun. Siis vuosia on leikattu. 2010 oli vielä 7 800 poliisia. Siitä lähtien on ollut
pelkkää alamäkeä, usein koska nimenomaan valtiovarainministeriöstä on vaadittu kovia
leikkauksia. Nyt nostetaan poliisien määrää noin sata vuodessa tästä eteenpäin. Se on rea-
listista, ja tämä on iso muutos. Toivottavasti kokoomus tukee tätä eikä vaadi näitä menoja
pois.

21.14 Puolustusministeri Antti Kaikkonen (vastauspuheenvuoro): Arvoisa puhemies!
Pääministeri tuossa jo totesi tuon aika selkeästi, mutta voin vielä täydentää sen, että olen tä-
nään käynyt puolustusministeriössä läpi näitten kahden ison hankinnan tilannetta ja mo-
lempia viedään määrätietoisesti eteenpäin, sekä laivastoinvestointeja että tätä Hornetien
seuraajahankintaa. Tämä asia täsmentyy tällä vaalikaudella, ja investointipäätökset teh-
dään tällä vaalikaudella ja asiaan palataan sitten, kun sen aika on, mutta ei syytä huoleen.

Puhemies Matti Vanhanen: Edustaja Torniainen, ja hänen puheenvuoronsa aikana voi-
daan vielä pyytää vastauspuheenvuoroja.

21.14 Ari Torniainen kesk (vastauspuheenvuoro): Arvoisa herra puhemies! Kommentti
muutamaan asiaan, joita on tullut perussuomalaisten edustajien taholta tässä viime puheen-
vuorojen aikana.

En tiedä, minkälaista hallitusohjelmakirjaa perussuomalaiset lukevat, kun puhuvat, että
tietullit mahdollistetaan. Siis tietulleja ei ole missään vaiheessa edes mainittu tässä kirjas-
sa. Siellä lukee selkeästi, että ”säädetään laki, joka mahdollistaa kaupunkiseutujen liiken-
teen hallintaan tähtäävien ruuhkamaksujen käyttöönoton”. Siis tehdään laki, joka mahdol-
listaa kaupunkiseuduilla ruuhkamaksujen käyttöönoton. Se on yksi mahdollisuus.

Ja sitten: Totta kai jokaista meitä kirpaisee aina, kun joku asia tulee kalliimmaksi. Polt-
toaineiden korotus, totta kai se vähän kirpaisee, mutta tosiasia on, että kirjassa lukee: ”Fos-
siilisten polttoaineiden verotusta korotetaan kuluttajahintojen ennustetun nousun mukai-
sesti. Vaikutus pienituloisille otetaan huomioon tuloverotuksen ja etuustasojen muutoksil-
la.” Siis ainoastaan niin sanotusti indeksikorotuksilla.

Ja tosiasia on, että kyllä tämä hallitusohjelma kohtelee koko Suomea tasa-arvoisesti.
Siellä on perusväylänpitoon 300 miljoonaa euroa vuodessa. Se on iso asia. Ja samoin ovat
yksityisteiden peruskorjausmäärärahat 20 miljoonaa euroa vuodessa. Se on myöskin mer-
kittävä maaseudulle.

21.16 Ympäristö- ja ilmastoministeri Krista Mikkonen (vastauspuheenvuoro): Arvoi-
sa puhemies! Puheenvuoroissa on moneen kertaan kiitelty hallituksen kunnianhimoisia il-
130



Pöytäkirjan asiakohta PTK 15/2019 vp
mastotavoitteita. On selvää, että meidän täytyy toimia niin, että pääsemme kohti hiilineut-
raalisuutta ja sen jälkeen hiilinegatiiviseksi vuoden 2035 jälkeen. Mutta tässä salissa on
myöskin esitetty huolta siitä, miten tämä muutos tehdään ja onko se tehty oikeudenmukai-
sesti, niin etteivät kaikkein vähätuloisimmat joudu siitä maksamaan kohtuuttomasti. Tämä
hallitus tekee tämän muutoksen nimenomaan niin, että päästövähennykset toteutetaan sekä
sosiaalisesti että alueellisesti oikeudenmukaisesti, ja on hyvä muistaa, että nämä ilmasto-
toimet koskevat laajasti eri ministeriöitä. Monen eri ministeriön vastuulla on huolehtia sii-
tä, että me saamme sekä kiristettyä päästötavoitteitamme ja nopeutettua päästövähennys-
toimia että myös vahvistettua hiilinieluja.

Puhemies Matti Vanhanen: Palataan puhujalistaan.

21.17 Mia Laiho kok: Arvoisa puhemies! Käsittelemme tänään Antti Rinteen sosialisti-
hallituksen hallitusohjelmaa, jossa on monia hyviä tavoitteita, jotka voin myöskin itse al-
lekirjoittaa. Kuitenkin keinot useaan näistä tavoitteista ovat aivan riittämättömiä tai aivan
harhapoluille meneviä ja niiden rahoitus on hyvin iso kysymysmerkki.

Hallituspuolueet ovat vaalien alla luvanneet panostavansa koulutukseen, mutta silti suo-
malaisen koulutuksen peruskalliolle eli perusopetukselle ja erityisopetukselle — juuri sii-
hen, mistä on tullut palautetta kouluista, kentältä, opettajilta — ei ole osoitettu lisärahaa
vaan pelkkiä kauniita korulauseita. Nämä korulauseet eivät auta luokkia, opettajia tai näitä
erityistukea tarvitsevia oppilaita. He tarvitsevat enemmän resursseja, jotta jokaisella opet-
tajalla on todella aikaa kohdata oppilas ja auttaa tätä saavuttamaan täysi potentiaalinsa ja
antaa kaikille mahdollisuus edetä. Suomen Pisa-tulokset ovat kääntyneet laahaamaan, ja
moni nuoristamme ei osaa lukea riittävällä tasolla. Tämä on kestämätöntä, eikä tilanne kor-
jaannu ilman panostuksia nimenomaan perusopetukseen.

Kun perusopetus on alkanut horjumaan, nuorten osaamistaso näkyy toisella asteella.
Siellä ei pärjätä, ja siellä tarvitaan enemmän tukea. Olisikin järkevää antaa sitä tukea jo
varhaisemmassa vaiheessa ja huolehtia siitä, että kaikki lapset saavat riittävät valmiudet
sinne toiselle asteelle. Nyt sen sijaan lähdetään kaatamaan rahaa pakottamalla nuoret toi-
selle asteelle. Kaikilla lapsilla ja nuorilla pitää olla mahdollisuus koulutukseen, toiselle as-
teelle, mutta pakko ei ole siihen oikea reitti. Nyt ollaan nostamassa oppivelvollisuusikää, ja
jos oppivelvollisuus nostetaan toiseen asteeseen, niin sen on tietenkin oltava maksutonta,
ja tämä on hyvin kallis kokonaisuus. Tällä rahalla, jos se kohdennettaisiin vaikuttaviin, oi-
keisiin kohteisiin, me pystyisimme saamaan paljon enemmän hyötyä.

Puhutaan tämmöisistä NEET-nuorista, jotka eivät ole löytäneet koulutuspaikkaa tai
päässeet töihin, ja nämä nuoret ovat syrjäytymisuhan alla. Heidän kyselytutkimuksissaan
ovat nousseet esille tietyt asiat, mihin he ovat kiinnittäneet huomiota, esimerkiksi mielen-
terveyspalvelut ja koulukiusaaminen ja sitten se, että pääsee osallistumaan toimintaan.
Siellä oppivelvollisuusiän nostoa ei kyllä nähty minkäänlaisena keinona saavuttaa näitä ta-
voitteita. Meidän nimenomaan pitäisi kohdentaa tuki niille nuorille, jotka sitä tukea tarvit-
sevat.

Toinen esimerkki hallitusohjelman pakkopolitiikasta on toisen kotimaisen kielen muut-
taminen ylioppilaskirjoituksissa pakolliseksi. Ruotsin kielen asemaa tämä ei varmasti tule
parantamaan, kun monet opiskelijat alkavat pakon myötä suorastaan inhoamaan ruotsin
opiskelua, ja tuskin ruotsia taitavia virkamiehiä saadaan myöskään sitä kautta enempää.
131



Pöytäkirjan asiakohta PTK 15/2019 vp
Onko nuoria kuultu tässä asiassa? Onko oikea reitti laittaa nuorille pakko? Miksi nuoril-
le laitetaan pakkoa, oppivelvollisuusiän nostoa, pakkoruotsia, mutta sen sijaan aikuisilta
ollaan ottamassa aktiivimalli pois, vaikka nuoria voidaan pakottaa? Onko se oikea reitti?
Millä saadaan nuori pysymään koulussa, jos se ala ei ole semmoinen, mitä hän haluaisi
opiskella, tai juuri sillä hetkellä hänen kaikki muut elämän palikat eivät ole kohdallansa?
Miten saadaan hänet motivoitua juuri siihen opiskelun sarkaan?

Kysynkin tässä ministeri Li Anderssonilta myös: Mitä opettajat tekevät sen jälkeen, kun
tämä määräaikainen raha, jota saadaan muun muassa myymällä valtion omaisuutta, lop-
puu, kun se määräaika loppuu? Irtisanotaanko nämä opettajat, kun ei ole enää omaisuutta,
mitä myydä? Kyllä tämmöinen jatkuva meno pitäisi rahoittaa toisella tavalla.

Toivon todella, että hallitus löytää tarvittavat keinot taata Suomen jatko sivistysmaana.
Epärealistisilla lupauksilla ja väärillä keinoilla se ei tule toteutumaan.

Täällä on paljon kohtia, mitkä tarvitsisivat tarkennusta, ja lopuksi tässä vielä muutama: 
Maakuntauudistus: Emme me tarvitse maakuntauudistusta parantamaan sote-palvelui-

ta. Meidän pitää päästä heti toimiin ja parantamaan niitä palveluita, että ihmiset pääsevät
hoitoon.

Ruuhkamaksut: Täällä tuli esille, että Suomessa kohdellaan tasa-arvoisesti ihmisiä. No,
ei todellakaan, vaan kiinteistövero kaupunkiseuduilla, ruuhkamaksut kaupunkiseuduilla,
elinkustannukset nousevat. Myöskin heidän, jotka asuvat kauempana, pitää käydä kaupun-
geissa, ja kyllä ne ruuhkamaksut heitäkin koskevat. Että tasa-arvoinen tämä ohjelma ei ole.

21.23 Hanna Huttunen kesk: Arvoisa puhemies! Ensinnä tuohon edelliselle puhujalle
sanon, että me tarvitsemme ne maakunnat sote-alueitten pohjaksi. Aloitan tällä.

On erittäin hienoa aloittaa eduskuntauran puhe täältä puhujapöntöstä ja keskustelemalla
ennen kaikkea juuri tästä kyseisestä hallitusohjelmasta. Sain olla itsekin neuvottelijana
siellä Elinvoimainen Suomi -pöydässä, ja siihen pöytään kohdistui varmasti valtavasti odo-
tusarvoja. Voin sanoa, että se pöytä kyllä täytti varmaan kaikki ne odotusarvot, mitä meiltä
haluttiin pöydästä. Sen pöydän yksi tärkeä tehtävä oli tehdä Suomeen uusia työpaikkoja.

Ohjelma on mielestäni onnistunut kompromissi. Siinä on huomioitu tavalliset, pienitu-
loiset ihmiset. Siinä on huomioitu palkansaajat, siinä on huomioitu yrittäjät ja siinä on huo-
mioitu koko Suomen tasapuolinen aluekehitys, ja siinä muuten yksi iso osa on juuri äsken
mainitsemani maakunnat.

Nostan tässä nyt esille muutamia yrittäjille ja yrityksille tehtyjä kirjauksia uudesta hal-
litusohjelmasta.

Yrittäjän riskinottokykyä edistetään kehittämällä yrittäjille entistä parempia mahdolli-
suuksia uuteen alkuun muun muassa konkurssitilanteissa. Kaikki meistä ansaitsevat uuden
alun. Omistajanvaihdoksia tuetaan, ja yrittäjien jaksamisen paranemiseen tulee oma ohjel-
ma — yrittäjät eivät ole koneita. Yrittäjien ja työn verotusta ei kiristetä, vaan päinvastoin
pieni- ja keskituloisten ansioiden verotus kevenee 200 miljoonalla eurolla. Yrittäjävähen-
nys ja listaamattomien osakeyhtiöiden osinkoverotus pysyvät ennallaan. Paikallista sopi-
mista edistetään, toisin kuin mitä täällä salissa on tänään monta kertaa väitetty. Vaihtoeh-
toja yrittäjän sosiaali- ja eläketurvan parantamiseen selvitetään — valitettavan moni yrit-
täjä on päätynyt eläkeläisköyhyyteen.

Suomi hakee EU:lta poikkeuslupaa yritysten arvonlisäverovelvollisuuden alarajan nos-
tamiseksi 15 000 euroon, ja tällä pyritään keventämään pienyrittäjän hallinnollisia velvoit-
teita. Yrittäjien ensimmäisen työntekijän palkkausta helpotetaan ja tuetaan aloittavia pien-
132



Pöytäkirjan asiakohta PTK 15/2019 vp
yrittäjiä lisäämällä joustavuutta ennakkoverojen maksuajoissa. Startup-yritysten kasvua,
rekrytointeja ja omistuspohjan laajentamista tukeva uusi toimintamalli otetaan käyttöön.
Osuuskuntamuotoista yritystoimintaa edistetään. Osaavan työvoiman kouluttamiseksi li-
sätään koulutusrahaa sekä kehitetään täydennys- ja muuntokoulutusta. 

Nämä kaikki asiat liittyvät yrittäjyyteen, ja tässä on siis vain muutamia yksittäisiä nos-
toja tuosta loistavasta hallitusohjelmasta.

Arvoisa puhemies! Tämä hallitusohjelma vastaa aivan perustellusti monen kansalaisen
toiveisiin ja pelkoihin, joita sai kuulla eduskuntavaalikampanjan aikana turuilla ja toreilla.
Nyt nämä asiat on mahdollista toteuttaa edellisen hallituksen työn jälkeen ja siltä pohjalta
ja siltä perinnöltä, mitä edelliseltä hallitukselta olemme saaneet.

Tässä vielä muutama nosto, mitä haluan nyt ottaa esille: Maatalous saa tärkeitä tukili-
säyksiä erittäin vaikeaan taloustilanteeseen. Koulutukseen panostetaan ja pyritään estä-
mään lasten ja nuorten syrjäytymistä koko kouluajan. Pienituloisten eläkeläisten asemaa
parannetaan, ja tämä asia nousi varmaan jokaiselle vastaan siellä vaalikentillä.

Tätä hallitusohjelmaa voi pitää erittäin keskustalaisena. Tässä hallitusohjelmassa näkyy
vahva alkiolainen leima. Heikoimpien aseman parantamiseen on kiinnitetty erityistä huo-
miota. Siitä olen erittäin iloinen. Toisaalta hallituspohjamme on lopulta aina useamman
puolueen, tässä tapauksessa viiden puolueen, yhteinen kompromissi, ja toivonkin lämpi-
mästi, että eteen tulevat mahdolliset ristiriidat tai kiista-asiat saadaan sovittua säällisesti.

Yksi tärkeimmistä asioista ja viesteistä vaalikentiltä oli: Lopettakaa riitely ja lopettakaa
huutelu. Lopettakaa ilkkuminen, lopettakaa nälviminen. Lopettakaa tahallinen väärinym-
märtäminen. Aloittakaa hoitamaan yhdessä meidän suomalaisten asioita. Sitä me varmasti
teemme, ja toivon todellakin, että näin tekee myös oppositio.

21.28 Pasi Kivisaari kesk: Arvoisa puhemies! Hallitusohjelmaa voidaan kuvata ja tulkita
monella tapaa, kuten täällä on tänään nähty ja kuultu. Oppositio toimii opposition lailla, ei
se sinänsä ole kovin uutta.

Uutta sen sijaan on se, että hallitusohjelma on työvoitto koko Suomelle. Se on työvoitto
paremmalle Suomelle. Se on eheämmän ja tasa-arvoisemman Suomen ohjelma. Huolenpi-
to, sosiaalinen oikeudenmukaisuus, koko Suomi, koulutus, sivistys, järkivihreys, työ ja
yrittäjyys ovat sen avainsanat. Suomen hyvinvointi syntyy koko maassa. Hallitusohjelma
tukee alueellista elinvoimaa ja vahvistaa maakuntien roolia alueellisen elinvoiman moot-
toreina. Suomi ei siis pääty tässä hallitusohjelmassa Pasilan asemalle, vaan se jatkaa mat-
kaa siitäkin eteenpäin. Suurten ratahankkeiden valmistelua siis jatketaan. Päärata, Suomen
rataverkoston pääsuoni, huomioidaan kokonaisuutena, mikä on elintärkeää kapasiteetin
ylärajoilla toimivalle rataverkostolle.

On myöskin kiistatonta, että tieliikenteen korjausvelkaan tartutaan isolla kauhalla: neljä
kertaa 300 miljoonan lisäys perusväylänpitoon ja 20 miljoonan lisärahoitus investointina
yksityisteille. Erittäin voimakasta ja vastuullista aluepolitiikkaa.

Hallitusohjelmassa myös edesautetaan valtion työtehtävien sijoittumista eri alueille. Se-
kin on aluepolitiikkaa. Maakuntien liitoille kohdennetaan aluekehitysrahoitusta, entistä
maakunnan kehittämisrahaa, reippain miljoonin. Samalla huolehditaan maatalouden kan-
nattavuudesta. Se on huolenpitoa koko Suomesta. Sitä ei mielestäni kannattaisi kovin pal-
jon vastustaa.

Hallitusohjelma on myös sivistysohjelma, suomalaisen kasvatuksen, koulutuksen, tutki-
muksen, liikunnan, urheilun ja kulttuurin esiinmarssi. Varhaiskasvatuksen laatua paranne-
133



Pöytäkirjan asiakohta PTK 15/2019 vp
taan. Ryhmäkokoja pienennetään ja jokaiselle lapselle taataan mahdollisuus täysipäiväi-
seen varhaiskasvatukseen. Se on selkeää katsetta tulevaisuuteen. Koulutuksen perusta siis
laitetaan kuntoon. Esiopetuksesta ja perusopetuksen kahdesta ensimmäisestä vuosiluokas-
ta muodostetaan nykyistä yhtenäisempi kokonaisuus. Lasten ja nuorten hyvinvointia ja
jaksamista tuetaan lisäämällä oppilas- ja opiskelijahuollon resursseja perusopetuksessa ja
toisella asteella. Se on voimakas vastaus alan kiistattomiin tarpeisiin. Ammatilliseen kou-
lutukseen palkataan uutta opetushenkilökuntaa vauhdittamaan työpaikoilla tapahtuvaa op-
pimista sekä varmistamaan kokonaisten opiskelupäivien ja -viikkojen toteutuminen. Sa-
moin korkeakoulutuksen saavutettavuutta vahvistetaan. Jokaisessa maakunnassa on oma
korkeakoulu. Yliopistokeskusten ja ammattikorkeakoulujen asema ja rahoitus turvataan.
Hallitusohjelma on siis kasvatus- ja koulutuspolitiikan ilotulitus. Kuka tässä salissa voi sel-
laisia toimenpiteitä vastustaa?

Huomioitavaa on myöskin — tässäkin kansanedustajien joukossa on kovia urheilumie-
hiä ja urheilunaisia — että liikunnan ja urheilun osuus on merkittävä ja konkreettinen. Seu-
ratuen ja lajeille jaettavan tehostamistuen osuuksia nostetaan merkittävästi. Huippu-urhei-
lua vahvistetaan ja sen kansallinen arvo nostetaan aivan uudelle tasolle.

Hallitusohjelma lähtee myöskin kynsin ja hampain taklaamaan väestön liikkumatto-
muuteen kohdistuvia taloudellisia ja inhimillisiä haittoja. Liikkuva koulu siis laajenee
Liikkuvaksi Suomeksi. Varsin viisasta, koska liikkumattomuuden arvioidut kustannukset
kansantaloudessa liikkuvat varovaisimmankin arvion mukaan 3 miljardissa eurossa. Halli-
tusohjelma käynnistää edellisen eduskunnan tahdon mukaisesti monia liikuntapoliittisen
selonteon toimia käytännön tasolla.

Arvoisa puhemies! Hallitusohjelma on hyvin sitoutunut. Se on sitoutunut puolustamaan
perheitä. Perhevapaauudistus toteutetaan siten, että perheiden valinnanvapautta lisätään.

Arvoisa puhemies! Hallitusohjelma on ennen kaikkea työohjelma. Se on työohjelma
huomiselle, se on työohjelma Suomelle.

21.34 Sheikki Laakso ps (vastauspuheenvuoro): Ei mennyt kauaa, kun Kivisaari tuossa
väärinymmärsi, vaikka äsken keskustalainen juuri peräänkuulutti tätä väärinymmärtämis-
tä. Tilanne on se, että eihän täällä kukaan ole kritisoinut sitä, etteikö Kehä kolmosen ulko-
puolella näitä asioita paranneta, tai mitään muutakaan. Eihän täällä ole kukaan vastustanut
sitä, että tässä maassa parannetaan asioita. Tässähän on kritisoitu vain sitä, millä tämä hom-
ma rahoitetaan. Tämä on täysin väärä Kivisaaren tulkinta, että me täällä oppositiossa oli-
simme vastustamassa sitä, että koulutus paranee tai joku muu paranee täällä, vanhustenhoi-
to paranee. Kaikki me olemme täällä sitä mieltä, että me mieluusti parannamme vähän
enemmänkin, vaikka tuplatenkin, mutta mistä se raha tähän kaikkeen leikkiin, sitä täällä
kritisoidaan.

Puhemies Matti Vanhanen: Puhujalistaan.

21.36 Juha Mäenpää ps: Arvoisa puhemies! Hyvät punavihreän kansanrintamahallituk-
sen — tai mikä politbyroo nyt olikaan — ministerit! Täällä on paljon hyviä asioita. Kivi-
saari äsken puheessaan nosti ylös huippu-urheilun tukemisen. Minä olen siihen valmis.
Ehkä viisainta, mitä täällä teidän hallitusohjelmassa luki, oli, jos oikein muistan, että siellä
puhuttiin jostakin energiajuomien alaikärajasta. Ja toiseksi viisainta taisi olla se, että huo-
masin, että siellä puhuttiin painovoimaisesta ilmastoinnista.
134



Pöytäkirjan asiakohta PTK 15/2019 vp
Mutta minä nyt tartun vain yhteen asiaan tässä puheenvuorossani, kun ammatillisena
erityisopettajana toimiessani jouduin monta kertaa oppilaiden kanssa ongelmiin ruotsin
kielen opiskelun suhteen. Heillä oli erittäin paljon vaikeuksia, ja heille erittäin paljon han-
kaluutta nosti se, että jos he edes englannin kielen olisivat oppineet, niin se olisi ollut jo
paljon. Minä nyt aion tästä ruotsin kielestä teille puhua.

Arvoisa puhemies! Hallitus on ottanut yhdeksi tavoitteekseen palauttaa toisen kotimai-
sen kielen pakolliseksi ylioppilaskirjoituksissa. Keskusta, SDP, vihreät ja vasemmistoliit-
to ovat lähteneet RKP:n vaatiman pakkoruotsin lisäämisen takuumiehiksi hyväksymällä
tämän tavoitteen. Edustaja Rehn-Kivi todisti äsken täällä salissa tämän pakollisuuden ole-
van yhdenvertaista kohtelua. Näin ajateltuna tähänastinen vapaaehtoisuuskin on ollut yh-
denvertaista.

Herr talman! Nu kan svenskspråkiga ungdomar i Närpes säga tack till svenska folkpartiet.
Nu måste de skriva tvångsfinska i studentprovning. Tvångsfinska är inte kiva juttu.

Todellisuudessa pakkoruotsin palauttaminen ylioppilaskokeeseen uhkaa tasa-arvoa. Uhka
korostuu, kun ylioppilaskirjoitusten merkitystä korkeakoulupaikkojen jaossa ja valinnassa
on vahvistettu. Suomenkielisen on vaikea motivoitua pakollisiin ruotsin opintoihin. Suo-
menkielisten enemmistö asuu paikkakunnilla, joissa vähemmän kuin 0,5 prosenttia asuk-
kaista puhuu ruotsia. Ruotsia ei tarvita suomenkielisissä kunnissa, joissa ruotsia äidinkie-
lenään puhuvia on vähemmän kuin yksi kahdestasadasta. Kun ruotsi on siis faktisesti hyö-
dytöntä, sen opiskelua on vaikea nähdä hyödyllisenä. Tästä syystä ruotsista saadaan usein
välttäviä arvosanoja, mikä heikentää monien suomenkielisten mahdollisuuksia jatko-opin-
toihin. Kansa ei kaipaa pakkoruotsia, ei lehmänkaupoilla eikä ilman.

Arvoisa puhemies! Opetusministeri Andersson on julkisuudessa sanonut, että pakko-
ruotsipäätöksessä on kyse halusta pitää kiinni laajasta yleissivistyksestä, jonka lukiokou-
lutuksen pitäisi tarjota. Yleissivistys voidaan määritellä monin eri tavoin. Kielellistä yleis-
sivistystä on äidinkielen taito ja yhden tai kahden itse valitun vieraan kielen kohtuullinen
taito. Ruotsin osaaminen ei ole yleissivistyksen välttämätön osa, ei ainakaan pakolla. Ruot-
sin kirjoituspakko ylioppilaskokeessa kampittaa ja kyykyttää nuorisoa. Hallituksen viesti
on, että suomenkieliset nuoret eivät tiedä, mikä heille on parhaaksi, ja että hallitus tietää
nuoria paremmin, mitä nuoret tarvitsevat elämässään.

Yrityksestä palauttaa ruotsin pakollisuus ylioppilaskokeeseen tulee muodostumaan ar-
voton näytelmä. Se on yritys, joka osoittaa lopulta vain sen, että pakkoruotsi on väärin. Lai-
naan tähän erään vaasalaisen professorin sanat: ”Sillä aikaa, kun suomalaiset tankkaavat
pakkoruotsia, ruotsalaiset opiskelevat hyödyllisiä maailman kieliä ja ovat maailman par-
haita kansainvälisessä kaupassa. Suomessa käytetään aika kahden maailman pienimpiin
kuuluvan kielen tankkaamiseen eikä edes omaa äidinkieltä opita kunnolla. Ei järjen hiven-
tä.”

Vaasan sairaalan laaja päivystys on mielestäni oikea ratkaisu, mutta siellä pitää varmis-
taa asiakaspalvelu myös suomen kielellä.

Arvoisat keskustan edustajat, lainaan tähän keskustalaisen kunnallisneuvoksen sanoja:
”Kepu pettää aina.” Maatalous taistelee olemassaolostaan, ja te lähdette ajamaan ruotsin
kielen kirjoituspakkoa ylioppilaskirjoituksissa. No, onhan se varmaan mukava laskea mai-
totilatappioita ruotsin kielellä tai lampaita, kun ei uni tule tämän maatalouden taakan alla.
Olisitte keskittyneet siihen.
135



Pöytäkirjan asiakohta PTK 15/2019 vp
21.41 Jouni Ovaska kesk (vastauspuheenvuoro): Arvoisa puhemies! Mikäli keskusta ei
tässä hallituksessa olisi, niin tässä maassa ei kukaan maataloutta puolustaisi. Ja on se sitten
suomella tai ruotsilla, niin me huolehdimme siitä, että maatalouden rahoituksen taso säilyy
nyt ja se säilyy myöskin tulevissa EU-rahoitusneuvotteluissa, myös suomeksi ja ruotsiksi.

21.42 Juha Mäenpää ps (vastauspuheenvuoro): Puhemies! Maalaisliitto varoitti sosialis-
mista ja kommunismista. Te olette hoitaneet tätä asiaa nyt vuosikausia ja vuosikymmeniä.
Maatalous elää tällä hetkellä täysin sosialismin kaltaisissa olosuhteissa. Palkka tulee josta-
kin ylempää, niin kuin ennen kolhooseille tuli Neuvostoliiton hallinnosta.

Puhemies Matti Vanhanen: Puhujalistaan.

21.42 Pekka Aittakumpu kesk: Arvoisa puhemies! Tältä paikalta katsottuna tulen kau-
kaa pohjoisesta niin kuin usea muukin edustaja pitkien välimatkojen maassa. Kuljin reilu
viikko sitten viimeksi synnyinseudullani Kuusamossa, jossa on miltei mahdotonta elää il-
man autoa, niin kuin muuallakin harvaan asutulla seudulla. Nykyisin asun perheeni kanssa
Oulun Kiimingissä, jossa auto on myöskin aivan välttämätön, jos lapsiperheen kanssa ha-
luamme lähteä jonnekin vähänkään kauemmaksi.

Tänään täällä on puhuttu paljon polttoaineverotuksesta. Se on hyvä. Minäkin olen aivan
sitä mieltä, että autoilu on jo nykyisellään monelle liian kallista. Arvoisa puhemies, poltto-
aineverotuksen osalta tulee muistaa, että hallitusohjelmassa todetaan: ”Fossiilisten poltto-
aineiden verotusta korotetaan kuluttajahintojen ennustetun nousun mukaisesti. Vaikutus
pienituloisille otetaan huomioon tuloverotuksen ja etuustasojen muutoksilla.” Tämä halli-
tusohjelma on tehty niin, että kenenkään elämää ei vaikeuteta vaan päinvastoin helpote-
taan ja parannetaan. Polttoaineverotus nousee alkaneen vaalikauden aikana neljän vuoden
jaksolla noin 5 sentillä litralta, mikä vastaa yleistä kuluttajahintojen nousua tuona aikana.
Polttoaineveron osalta kyseessä on siis indeksikorotus, niin kuin tässä salissa tänään on jo
monesti todettu. Tämä tarkoittaa, että 5 sentin korotuksella nyt hallituskauden aikana mak-
samme kauden lopussa polttoaineista suhteessa saman verran kuin tälläkin hetkellä. Vähin-
tään tässä suhteessa polttoaineveroa on keskimäärin vaalikaudessa nostettukin — vähin-
tään tässä suhteessa.

Mitä harvaan asutun seudun ihminen sanoo tästä hallitusohjelmasta kokonaisuutena?
Kyllä me olemme pohjoisessa olleet tähän hyvin tyytyväisiä — hyvin tyytyväisiä. Olem-
me iloinneet tästä ohjelmasta, ja tälle on jo annettu yhdeksi nimeksi ”Koko Suomen elin-
voiman ohjelma”. Tämä on suuri voitto koko Suomelle ja myöskin pohjoiselle. On ollut to-
della mukava kuulla tänään siitä, miten oppositio on samaa mieltä hallituksen kanssa siitä,
että meidän on turvattava elämisen edellytykset koko Suomessa. Meillä on nyt mahdolli-
suus yhdessä tukea tämän hyvän hallitusohjelman mainioita linjauksia. Ohjelmassa halli-
tus sitoutuu esimerkiksi Itä- ja Pohjois-Suomen erityisolosuhteiden rahoituksen turvaami-
seen ja lupaa edistää monin tavoin maa- ja metsätalouden mahdollisuuksia koko Suomessa
— koko Suomessa. Ohjelmassa luvataan merkittäviä parannuksia liikenneväyliin, mikä tu-
kee asumista, yrittämistä ja työntekoa koko Suomessa. Koulutukseen hallitus antaa merkit-
tävästi lisää rahaa ja toteaa ohjelmassaan tällä tavalla: ”Turvataan korkeakoulutuksen ke-
hittämistä jokaisessa maakunnassa” — jokaisessa maakunnassa. ”Turvataan kattava toi-
sen asteen koulutusverkosto koko maassa osaavan työvoiman saannin varmistamiseksi.”
Tämä hallitus siis nimenomaan haluaa turvata työtä ja työntekijöitä koko Suomessa. Koko
136



Pöytäkirjan asiakohta PTK 15/2019 vp
Suomen kannalta on keskeistä se, että tässä ohjelmassa ei haluta luoda vastakkainasettelua
esimerkiksi kaupunkien ja maaseudun välille, vaan rakennetaan yhteistä parempaa tulevai-
suutta huomioiden erilaisten alueiden eri voimavarat ja vahvuudet.

Arvoisa puhemies! Jokaisella kansanedustajalla lienee jokin syy tai joitakin syitä siihen,
miksi on aikoinaan lähtenyt mukaan yhteiskunnalliseen vaikuttamiseen. Minulla se lähti
erityisesti halusta parantaa lapsiperheiden asemaa. Keskusta linjasi eduskuntavaaliohjel-
massaan, että lapsiperheköyhyyttä on vähennettävä ja lapsiperheiden kotiapua on lisättä-
vä. Nämä sovittiinkin hallitusohjelmassa. Monet lapsi- ja perhejärjestöt ovat kiitelleet hal-
litusohjelmaa. Miksi? Siksi, että ohjelmassa päätetään kohentaa lapsiperheiden asemaa
monin eri tavoin. Perhepolitiikan osalta hallitusohjelmaa voisi sanoa jopa mullistavaksi.
Tämä on lasten, nuorten ja perheiden hyvinvoinnin ohjelma. Samalla pidämme huolta
vammaisista, sairaista, vanhuksista, kaikista, jotka ovat erityisen avun tarpeessa. Haluam-
me pitää koko Suomesta huolta — koko Suomesta.

21.48 Juha Mäenpää ps (vastauspuheenvuoro): Arvoisa puhemies! Kuten tämäkin puhe
osoitti, keskusta ei puhu maataloudesta, ja siinä peräänkuulutettiin, että mistä johtuen näitä
ihmisiä on lähtenyt. Itse asiassa keskusta on minut houkutellut politiikkaan sillä omalla
mielivallallaan.

Polttoaineverotuksesta äsken tein pienen laskelman: Suomessa kuljetusliikkeet kärsivät
jo nyt siitä, että tänne tulee venäläisiä autoja, jotka ajavat kabotaasiliikennettä täällä. Tämä
polttoaineveron korotus, tuhannen kilometriä jos ajetaan päivässä, tarjoaa 20 euroa lisää
kilpailuetua näille ulkomaalaisille autoille, jotka täällä ajavat. Kyllä teidän tälle pitää jota-
kin tehdä. Eihän tässä nyt mitään tule siitä, että meidän omia kuljetusyrittäjiä aina vain
kyykytetään lisää tällä polttoaineveron korotuksella.

21.49 Antti Kurvinen kesk (vastauspuheenvuoro): Herra puhemies! Iso syy siihen, että
keskusta on mukana tässä hallituksessa, on se, että me haluamme olla puolustamassa, ke-
hittämässä ja vahtimassa maatalouden asioita. Tässä hallitusohjelmassa on kirjattu, että
lainsäädännöllisin toimin ei tulla luomaan uusia kustannuksia suomalaiselle maataloudel-
le. Me olemme varautuneet julkisen talouden suunnitelmissa ja ajatuksissa siihen, että tu-
lemme turvaamaan nyt sitten nämä ympäristökorvaukset ja muut tuet lähivuosina vanhalta
ohjelmakaudelta. Olemme varautuneet siihen, että jos tukitasot alenevat EU:sta, miten se
kompensoidaan suomalaiselle viljelijälle.

Talonpojan asia on yksi isoimpia syitä, miksi me olemme hallituksessa mukana. Ja voin
kertoa, edustaja Mäenpää, että talonpojan asiaan ei vaikuteta huutelulla ja vastustamalla
kaikkea, vaan menemällä yhteistyössä niihin pöytiin, joissa asioista päätetään. Toivon,
edustaja Mäenpää, että voitte päästä kepu-traumastanne pikkuisen eteenpäin, jotta voidaan
yhdessä hoitaa niitä Vaasan vaalipiirin ja Etelä-Pohjanmaan asioita.

Puhemies Matti Vanhanen: Puhujalistaan.

21.50 Jouni Ovaska kesk: Arvoisa puhemies! Yksi tämän hallitusohjelman tärkeimmistä
kirjauksista on liikenneverkon kehittäminen. Siihen kuuluvat perusväylänpidon tasokoro-
tus, talvikunnossapito sekä yksityisteiden rahoitus. Ilman toimivaa ja kunnossa olevaa tie-
ja rataverkkoa me emme voi menestyä. Siksi hallitus tulee tekemään mittavat panostukset
liikenteeseen. Tiet kuntoon, sanoi entinen tamperelainen keskustan kansanedustaja Mikko
137



Pöytäkirjan asiakohta PTK 15/2019 vp
Alatalo, ja nyt on hienoa viedä hänelle viestiä, että vihdoin ne tiet todella laitetaan kun-
toon. [Oikealta: Hyvä!]

Ennen kaikkea tämä hallitusohjelma on myös voitto meille tamperelaisille ja pirkanmaa-
laisille. Se osoittaa sen, että tämä hallitus haluaa kehittää koko Suomea. Me tamperelaiset
olemme tyytyväisiä ennen kaikkea siihen, että päärata ja sen laajennukset ovat mukana oh-
jelmassa. Tunnin juna Tampereelle on maan tärkein ratahanke, ja se pitää toteuttaa.

Toinen meitä tamperelaisia ja pirkanmaalaisia lämmittävä kirjaus on Tampereen Työvä-
en Teatterin aseman ja rahoituksen turvaaminen kansallisena päänäyttämönä. Meidän on
huolehdittava siitä, että myös pääkaupunkiseudun ulkopuolella on laadukasta kulttuuritar-
jontaa, ja senhän me tiedämme, että Tampere on yksi maan parhaimmista.

Tämä hallitusohjelma siis katsoo koko Suomea ja koko Suomen tasapainoista kehittä-
mistä niin tieliikenteen, talouden, elinvoiman kuin kulttuurin osalta.

21.52 Riikka Purra ps: Arvoisa puhemies! Politiikassa pelataan mielikuvilla. Monilla on
käsitys, että kun lupaa kaunista mahdollisimman monille, on hyvä. Kun puolue lupaa lisää
oikeuksia ja lisää huolenpitoa, lisää kauniita sanoja ja lisää rumien sanojen kieltoja, sitä
kutsutaan usein vasemmistolaiseksi, vihreäksi, solidaariseksi, ihmiskuvaltaan oikeanlai-
seksi puolueeksi. Meitä, joita ei yleensä kutsuta hyviksi tai ihmiskuvaltamme oikeanlai-
seksi, ei kuitenkaan hirvitä se, että halutaan tehdä hyvää. Hallitus on varmasti aivan oikeal-
la asialla ollessaan huolissaan huono-osaisista, koulupudokkaista, mummoista, jotka eivät
pääse lääkäriin — niin me perussuomalaisetkin olemme. Oikeudenmukaiseen politiikkaan
kuuluu vähäosaisten, huono-onnisten ja syrjäytyneiden suomalaisten auttaminen. Perus-
suomalaisia ei erota hallituksen hyveellisistä puolueista siis auttamisen halu. Se, mikä mei-
dät erottaa, on näkemyksemme, jonka mukaan meidän tulee ensisijaisesti auttaa ihmisiä
oman maamme sisällä. Tätä me kutsumme sisäiseksi solidaarisuudeksi.

Arvoisa puhemies! Joskus muinoin vasemmistopuolueet tekivät sisäisesti solidaarista
politiikkaa. Ne halusivat vähentää suomalaisten välistä eriarvoisuutta, nostaa suomalais-
ten koulutustasoa, parantaa suomalaisten elämää. Meillä ei tuolloin ollutkaan leipäjonoja,
vanhuksia lattialla ja yläkoulusta valmistuvia lukutaidottomia nuoria. Tuolloin nuo puolu-
eet tiesivät, että koska ne ovat suomalaisia, niiden tehtävä on huolehtia suomalaisista. Mi-
käli joku olisi ilmoittanut, että, kuulkaa, ei, suomalaisten puolueiden tehtävä onkin ensisi-
jaisesti huolehtia ulkomaalaisista, hänet olisi naurettu suohon. Ajat muuttuvat. Kansalais-
ten turvallisuuden ja hyvinvoinnin lisäämisen sijaan vasemmistopuolueet puhuvat mie-
luummin ihmisoikeuksista. Niiden ongelma on kuitenkin siinä, että ne ovat abstrakteja,
kunnes ne konkretisoidaan jossakin, ja se yleensä maksaa rahaa. Jos rahaa pannaan jonne-
kin, sitä ei voida panna enää jonnekin muualle. On tehtävä valinta eli priorisoitava.

Arvoisa puhemies! Tämä hallitus kuten edeltäjänsäkin myöhemmillä kausillaan on teh-
nyt valintansa. Valinta ei ole solidaarinen, eikä se ole oikeudenmukainen. Se on utopisti-
nen. Tämä hallitus ei aio rajoittaa maahanmuuttoa tai puuttua maamme houkutustekijöihin
eli siihen, että kuka tahansa voi tulla nauttimaan Suomen hyvistä asioista meidän kustan-
nuksellamme. Hallitukselle jokainen, joka onnistuu pääsemään keinolla millä hyvänsä
maamme rajojen sisäpuolelle, muuttuu velvollisuudeksemme. Hallitus ei kykene vastaa-
maan kysymykseen, milloin velvollisuutemme loppuu. Onko kyse ihmisten lukumääristä,
heihin kuuluvista kustannuksista, kestävyysvajeesta, työllisyysasteesta vai mistä? Tavoit-
teena yli 1,5 miljardin kehitysapu tai 3 miljardia maahanmuuton kuluihin ei lisää globaa-
lia, kestävää hyvinvointia, mutta paperilla se näyttää hyvältä, tai huonolta, riippuen mistä
138



Pöytäkirjan asiakohta PTK 15/2019 vp
päin katsoo. Hallitusta ei kiinnosta, että rahaa annetaan maille, jotka eivät huolehdi tasa-ar-
vosta, ihmisoikeuksista tai jotka eivät ota edes vastaan kielteisen turvapaikkapäätöksen
saaneita omia kansalaisiaan tai rikollisia. Hallitusta ei kiinnosta, että Suomeen saavutaan
väärin keinoin, haetaan perusteettomasti turvapaikkaa, ei lähdetä maasta, vaikka ei saada
lupaa jäädä, ja käytetään hyväksi järjestelmäämme. Hallitusta ei haittaa, että se tuottaa
maahan lisää huono-osaisuutta ja turvattomuutta ja kutsuu sitä kansainvälisyydeksi, glo-
baaliksi vastuuksi tai ihmisoikeuksiksi.

Arvoisa puhemies! Niin kauan kuin tämä hallitus on voimissaan, minä ja puolueeni ker-
romme, kuinka monta leipäjonon asiakasta, kuinka monta vailla hoitoa olevaa vanhusta,
kuinka monta syrjäytynyttä nuorta, kuinka monta ammattikoulun opettajaa, kuinka monta
pienituloista eläkeläistä autettaisiin sillä rahalla, jonka te haluatte panna muualle kuin Suo-
men ja suomalaisten hyväksi, pois sieltä, mihin teillä, Suomen hallitus, on nähdäkseni mo-
raalinen velvollisuus. Asioita ei tarvitse panna vastakkain, ne nimittäin ovat vastakkain. Te
voitte jatkossakin kutsua tätä näkemystä vääristyneeksi ihmiskuvaksi ja seurata gallupeis-
ta, mitä mieltä kansalaiset ovat. Me kutsumme sitä oikeudenmukaisuudeksi ja moraalisek-
si velvollisuudeksemme Suomen kansalaisia kohtaan.

Keskustelu ja asian käsittely keskeytettiin.
139


	3
	12.02
	12.17
	12.28
	12.37
	12.48
	12.57
	13.06
	13.17
	13.27
	13.38
	13.48
	13.53
	13.56
	13.58
	14.00
	14.02
	14.04
	14.06
	14.09
	14.11
	14.12
	14.16
	14.17
	14.18
	14.19
	14.20
	14.22
	14.23
	14.24
	14.25
	14.27
	14.28
	14.29
	14.30
	14.31
	14.33
	14.34
	14.35
	14.37
	14.38
	14.40
	14.43
	14.44
	14.45
	14.47
	14.48
	14.49
	14.51
	14.52
	14.53
	14.55
	14.56
	14.57
	15.00
	15.01
	15.02
	15.03
	15.04
	15.05
	15.07
	15.08
	15.10
	15.11
	15.12
	15.13
	15.14
	15.17
	15.19
	15.20
	15.21
	15.24
	15.25
	15.26
	15.28
	15.29
	15.30
	15.31
	15.32
	15.34
	15.35
	15.36
	15.37
	15.39
	15.40
	15.41
	15.42
	15.43
	15.44
	15.50
	15.54
	15.59
	16.05
	16.10
	16.15
	16.20
	16.26
	16.31
	16.37
	16.42
	16.44
	16.47
	16.50
	16.53
	16.54
	16.57
	17.00
	17.05
	17.10
	17.15
	17.23
	17.28
	17.33
	17.39
	17.45
	17.50
	17.54
	17.59
	18.04
	18.09
	18.16
	18.21
	18.27
	18.33
	18.37
	18.43
	18.48
	18.53
	18.59
	19.00
	19.02
	19.03
	19.04
	19.05
	19.06
	19.07
	19.08
	19.09
	19.10
	19.11
	19.12
	19.13
	19.15
	19.16
	19.18
	19.20
	19.21
	19.23
	19.29
	19.34
	19.40
	19.45
	19.50
	19.55
	20.00
	20.06
	20.12
	20.18
	20.22
	20.28
	20.32
	20.37
	20.38
	20.45
	20.49
	20.53
	20.59
	21.04
	21.10
	21.12
	21.12
	21.13
	21.14
	21.14
	21.16
	21.17
	21.23
	21.28
	21.34
	21.36
	21.41
	21.42
	21.42
	21.48
	21.49
	21.50
	21.52


