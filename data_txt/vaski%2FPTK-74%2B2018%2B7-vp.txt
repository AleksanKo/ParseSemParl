















































DEMB23E.tmp.xml


Pöytäkirjan asiakohta PTK 74/2018 vp
Pöytäkirjan asiakohta 

PTK 74/2018 vp

Täysistunto

Tiistai 26.6.2018 klo 13.59—17.57

7. Hallituksen esitys eduskunnalle laiksi Liikenneviraston liikenteenohjaus- ja hallintapal-
veluiden muuttamisesta osakeyhtiöksi ja eräiksi siihen liittyviksi laeiksi

Hallituksen esitys HE 34/2018 vp
Valiokunnan mietintö LiVM 14/2018 vp

Toinen käsittely

Toinen varapuhemies Tuula Haatainen: Toiseen käsittelyyn esitellään päiväjärjestyk-
sen 7. asia. Nyt voidaan hyväksyä tai hylätä lakiehdotukset, joiden sisällöstä päätettiin en-
simmäisessä käsittelyssä.

Keskustelu

16.27 Katja Taimela sd: Arvoisa rouva puhemies! Tämän lain ensimmäisessä käsittelys-
sä kävimme aika kipakan keskustelun tässä salissa, ja nyt esitän tässä toisessa käsittelyssä
vastalauseen, joka pitää sisällään todellakin hylyn. Tämän vastalauseen ovat valiokunta-
työssä allekirjoittaneet sosiaalidemokraatit, vasemmistoliitto, perussuomalaiset ja vihreät.

Tämän vastalauseen perusteluista seuraavaa:
Esityksen mukaan perustettava yhtiö tuottaisi julkiset palvelut halvemmalla ilman hen-

kilöstövähennyksiä ja investoisi ulkopuolisella rahoituksella. Lisäksi yhtiö vastaisi uusista
kulueristä muun muassa verotuksen ja eläkejärjestelyjen suhteen sekä tuottaisi maltillista
voittoa. Samaa kustannuslupausta ei voida antaa muille käyttäjille. Lakiesitys ei pysty pe-
rustelemaan, mikseivät toiminnan tehostamisesta saatavat säästöt ole saavutettavissa viras-
tomuodossa.

Yhtiön liiketoiminnan perusta olisi liikenteen digitalisaatiossa syntyvän tiedon kaupal-
listamisessa, josta ei ole annettu esimerkkejä. Esitys vain viittaa potentiaaliksi liikenteen
kokonaismarkkinoiden 22 miljardin euron liikevaihdon. Esityksen mukaan uusi yhtiö toi-
misi digitaalisen tiedon hyväksikäytön vauhdittajana mutta ei häiritsisi kaupallisia markki-
noita. Esityksestä ei selviä, miten tämä käytännössä onnistuisi yhtiön tuottaessa merkittä-
vissä määrin tietoa, jota pyrkii itsekin menestyksekkäästi hyödyntämään markkinoilla.

Esityksen mukaan ehdotetun järjestelyn kerrotaan olevan ainutlaatuinen kokonaisuus,
jolle ei löydy eurooppalaista verrokkia. Juuri siksi tällaiselle järjestelylle olisi pystyttävä
esittämään vahvat ja konkreettiset perusteet. Nyt konkretia puuttuu liiketoimintamallista.

Yhtiöittämistä perustellaan kustannusten läpinäkyvyyden parantamisella. Tästä olem-
me jyrkästi eri mieltä. Yhtiömuodossa taloudellisilla yksityiskohdilla on tapana muuttua
yrityksen liikesalaisuuksiksi, eikä yhtiömuoto parantaisi näin läpinäkyvyyttä valtio-omis-
tajan ylintä päätösvaltaa käyttävälle eduskunnalle. Tämä on merkittävää, koska yhtiölle ol-
laan siirtämässä julkisen vallan tehtäviä ja yritys on Liikenneviraston sopimuksen kautta
 Hyväksytty
1.0



Pöytäkirjan asiakohta PTK 74/2018 vp
käytännössä budjettirahoitteinen. Virastomallissa taloudellinen läpinäkyvyys voitaisiin
varmasti saavuttaa myös sisäistä kirjanpitoa kehittämällä.

Yhtiömuoto ei todennäköisimmin myöskään onnistu tehostamaan ohjauspalveluiden
hallintaa, kun virastomuodosta siirrytään sopimuspohjaiseen järjestelmään. Yhtiön ja Lii-
kenneviraston välille solmittava palvelusopimus päinvastoin hidastaa yhteiskunnalle tär-
keiden palveluiden ohjaamista. Uuden yhtiön hallinta- ja tukiresurssit yhdistettyinä sopi-
musmallin Liikenneviraston osto- ja valvontatehtäviin syövät yhtiöittämisen etuja.

Yhtiöittäminen on näennäinen myös siinä mielessä, että yhtiö perustettaisiin liikenne- ja
viestintäministeriön ohjaamaksi erityistehtäväyhtiöksi. On huonoa hallintoa, että sektorin
lainsäädännön valmistelija ohjaisi samalla sekä yhtiötä että sen ainoaa asiakasta, Liikenne-
virastoa. Yhtiön liiketoiminnan menestys ja toimiminen kaupallisilla markkinoilla vaatisi
edes omistajaohjauksen eriyttämistä. Pidämmekin todennäköisenä, että esitetty malli ei
voisi pidemmän päälle toimia ja yhtiön omistuspohjaan esitettäisiin melko nopeasti alku-
peräisen esityksen vastaisia muutoksia.

Lyhyesti: edellä olevan perusteella ehdotamme, että 1.—12. lakiehdotus hylätään.

16.31 Jari Myllykoski vas: Arvoisa rouva puhemies! Edellä esitetyn perusteellisen ja hy-
vän, seikkaperäisen selostuksen pohjalta, minkä edustaja Taimela teki, kannatan vastalau-
seen mukaista hylkäysesitystä.

Erityisesti sitä mietinnön kappaletta, missä yhtiöittämistä perustellaan kustannuksen lä-
pinäkyvyydellä, pidän käsittämättömänä. En voi oikeastaan ymmärtää sitä, että tämmöi-
nen työmies, joka tulee tuolta ammattiyhdistysliikkeestä ja joka on ollut osakeyhtiössä
töissä, voisi kuvitellakaan, että se olisi mahdollista, että siitä tulee läpinäkyvämpää, kun
mennään yhtiömuotoon. En voi olla hämmästelemättä, että kuinka hallitus voi tuottaa täl-
laista tekstiä perusteluihinsa.

Yhtiöillä on liikesalaisuuksia, mitä kukaan ei voi koskaan kyseenalaistaa. Se on osa-
keyhtiölaissa. Ei meillä omistusohjaus ole tähänkään asti pystynyt puuttumaan siihen, mitä
yhtiön sisällä tapahtuu. Me voimme omistusohjauksella kyllä edellyttää tiettyjä toimenpi-
teitä, mitä yhtiön pitää noudattaa, mutta omistusohjauksellakaan emme voi määrittää sitä,
että kävelisimme omistusohjauksella osakeyhtiölain ylitse.

Oli hienoa, kun Ilmatieteen laitosta ei lähdetty yhtiöittämään. Se perustui tiedon saata-
vuuteen ja kansainväliseen menestymiseen siinä, että se oli avointa dataa tuottava yksikkö,
Niin se palveli kaikkein parhaiten suomalaista yhteiskuntaa ja oli kaupallisesti merkittävä.
Se sai osan rahoituksesta valtiolta, mutta suurilta osin rahoitusta tuli myös kansainvälisiltä
toimijoilta ja kaupallisilta toimijoilta.

Tässä kohtaa voin vain hämmästellä, että kuinka esimerkiksi keskustapuolueen kansan-
edustajat voivat olla tämän esityksen takana niin yksiniittisesti.

16.33 Ari Torniainen kesk: Arvoisa rouva puhemies! Hallituksen esityksessä esitetään
Liikenneviraston liikenteenohjaus- ja hallintapalveluiden muuttamista osakeyhtiöksi, ja tä-
män hallituksen esityksen tavoitteena on, että liikenteenohjauksella kerättävä tieto hyödyt-
täisi aiempaa tehokkaammin koko yhteiskuntaa.

Edustaja Taimela esitti opposition vastalauseen tähän hallituksen esitykseen ja tähän lii-
kenne- ja viestintävaliokunnan mietintöön. Haluan itse todeta, että liikenne- ja viestintäva-
liokunnan mietintö on varsin kriittinen, ja kun liikenne- ja viestintävaliokunnassa käytiin
tätä asiaa lävitse, niin siellä tuotiin hyvin voimakkaasti varmaan kaikkien puolueiden edus-
2



Pöytäkirjan asiakohta PTK 74/2018 vp
tajien taholta myöskin kriittisiä kantoja ja niitä näkemyksiä, mihin tämä hallituksen esitys
saattaa johtaa, mutta valiokunnan enemmistö pitää kuitenkin yhtiöittämisen perusteita ja
tavoitteita periaatteessa kannatettavina. Meillä on jo kokemuksia sellaisista yhtiöistä, joita
on yhtiöitetty, ja ne ovat myöskin osoittaneet toimivuutensa.

Haluan todeta, että valiokunta kantaa huolta siitä, että yhtiömuotoinen toiminta ei ole
demokraattisessa valvonnassa siten kuin virastomuotoinen. Tämäkin on valiokunnan mie-
tinnössä todettu. Samoin on myöskin todettu, että on tärkeää, että tiedonkulkua eri toimi-
joiden välillä kehitetään ja lisätään myöskin jatkossa, ja avoimuutta tarvitaan, kuten edus-
taja Myllykoski omassa puheenvuorossaan jo toi esille. Täällä valiokunnan mietinnössä to-
detaan myöskin, että uudistus ei saa heikentää yleistä turvallisuutta eikä siten vaarantaa
esimerkiksi pelastustoimia, ja valiokunta pitää tärkeänä, että varautuminen kriisitilantei-
siin turvataan kuten myös salassa pidettävän aineiston asianmukainen käsittely.

Kaiken kaikkiaan valiokunta myöskin kantaa huolta yhtiöittämisen kustannuksista ja
kiinnittää valtioneuvoston huomiota siihen, että yhtiöittämisen seurauksena asiakasmaksu-
ja ei tule korottaa eikä kustannustaso saa nousta. Nimenomaan näistä asiakasmaksuista
käytiin keskustelua valiokunnassa, ja valiokunta oli ymmärtääkseni tästä asiasta hyvin yk-
simielinen. Haluan nyt kuitenkin todeta, että kyllä keskustankin edustajat ovat tämän hal-
lituksen esityksen takana ja toivottavasti tämä asia menee myöskin eteenpäin.

16.36 Markku Pakkanen kesk: Arvoisa rouva puhemies! Edustaja Torniainen ansiok-
kaasti perusteli tämän hallituksen esityksen, ja itse vain halusin tulla keskusteluun mu-
kaan, koska digitaalisuus lisääntyy Suomessa. Siinä mielessä tietojenkäsittely ja liikenteen
digitalisoituminen ovat tärkeitä asioita, että nämä laajasti kerätyt tiedot eri ministeriöiden
tai eri toimijoiden alta pystytään tulevaisuudessa paremmin yhdistelemään ja niitä hyödyn-
tämään. Liikenteessä on paljon turvallisuuteen liittyviä asioita, mitkä lisäävät sitä. Tällä
lailla saadaan hallintoa niin kuin yksien kansien sisään, voisiko näin sanoa, ja siksi pidän
tärkeänä, että yhtiöittäminen on myönteinen.

Mutta niin kuin tuossa tuli julki, niin toki on kovasti selvitystyötä tehty tässä peruste-
luosassa mutta yksimielinen esitys hallituksen osalta, ja siksi myös keskustalaisena voi
viedä tätä yhtiöittämisasiaa enempi etiäpäin.

16.37 Katja Taimela sd: Arvoisa rouva puhemies! Haluan oikeastaan tässä toisessa käsit-
telyssä tuoda vielä esiin sen, mikä tuli tavallaan tässä edustajakollega Torniaisenkin osit-
tain kipuilevassa puheenvuorossa esiin, että jos lukee ja miettii näitä valiokunnan yleispe-
rusteluja, niistä voisi saada jopa sellaisen käsityksen, että valiokunta olisi yhdessä esittänyt
lopussa tämän lain hylkyä. 

Haluan nostaa sieltä vielä muutaman erittäin tärkeän kohdan, jotka siis valiokunnan
mietintöön on kirjattu. Elikä valiokunta pitää yhtiöittämisen perusteita ja tavoitteita ”peri-
aatteessa kannatettavina” mutta toteaa, että ”omistajaohjaus ei ole kovin kiinteää ja että yh-
tiömuotoinen toiminta edellyttää myös liiketaloudellisten periaatteiden noudattamista”.
Sitten valiokunnan yleisperusteluissa valiokunta myös ”painottaa, että valtionhallinnon on
myös pystyttävä kehittymään ja vastaamaan uusiin haasteisiin, eikä yhtiöittäminen saa olla
ainoa vaihtoehto kehitettäessä valtion toimintoja”. Sitten valiokunta on myös huolissaan
valiokuntakuulemisissa useasti nousseesta huolesta, ettei tällä yhtiön muodostamisella hei-
kennettäisi viranomaisyhteistyötä eikä viranomaisten koordinointia, mitä varmasti myös
kaikki valiokunnan jäsenet pitävät erittäin tärkeänä. Mutta sitten myös, mitä tulee näihin
3



Pöytäkirjan asiakohta PTK 74/2018 vp
kustannuksiinkin, edelleen valiokunnan mietinnöstä voi lukea, että täällä on tämmöinen
maininta: ”Kuitenkaan esityksessä ei mainita, mitä lisäkustannuksia yhtiöittämisestä syn-
tyy. Valiokunta kantaa huolta yhtiöittämisen kustannuksista ja kiinnittää valtioneuvoston
huomiota siihen, että yhtiöittämisen seurauksena asiakasmaksuja ei tule korottaa eikä kus-
tannustaso saa nousta.” 

Itse ainakin ajattelen muutaman mietintöluonnoksen tässäkin talossa vuosien aikana it-
sekin allekirjoittaneena ja mukana keskusteluissa olleena, että tämä valiokunnan mietintö-
pohja on niin kovaa ja kriittistä tekstiä, että edelleen jäi miettimään, ovatko hallituspuolu-
eittenkaan kansanedustajat oikeasti riemurinnoin tämän esityksen takana, koska se on niin
kriittinen. Sitten jos mietitään, että arvostamani kollega Torniainenkin nosti omassa pu-
heenvuorossaan esille sellaisen huolen, että mihin tämä nyt sitten jatkossa saattaa johtaa,
vaikka tavallaan meidän pitäisi pystyä tässä talossa tekemään semmoista lainsäädäntöä,
että me tässä lainsäädäntövaiheessa, kun me sitä teemme, tiedämme tasan taatusti, mihin se
johtaa.

16.40 Markku Pakkanen kesk: Arvoisa rouva puhemies! Tässä edustaja Taimela otti an-
siokkaasti esille tämän kustannuskysymyksen. Siitähän valiokunnan kokouksissa monessa
yhteydessä kysyttiin, ja niin kuin tässä mietinnössäkin lukee, kiinnitetään huomiota kus-
tannusten nousuun, mutta missään vaiheessa ei ole kerrottu, nousevatko ne kustannukset.
Kannetaan kyllä huolta siitä, aiheuttaako se kustannuksia. Tässähän annetaan ymmärtää,
että aina kun yhtiöitetään, se nostaa kustannuksia. Eihän se välttämättä niin ole. Kyllä se
voi olla, että jossain pitkässä juoksussa sen toimivan yhteistyön tavoitteena on myös kus-
tannuksien laskeminen tai ainakin nousun hillitseminen, niin kuin tässä muissakin yhteyk-
sissä on.

Toinen asia on sitten tämä pelastustoimien ja sellaisen yhteistyön vaarantaminen. Tämä
on tärkeä asia, että valiokunta kiinnitti siihen erityistä huomiota, että eri toimialojen yhteis-
työn ja tiedonkulun pitää olla niin saumatonta, että tämmöisten meidän kaikkien turvalli-
suutta käsittelevien toimialueiden ja osa-alueiden toiminta ei saa vaarantua. Kyllä tässä va-
liokunnan lausunnossa siihen ansiokkaasti kiinnitetään huomiota, ja se on minusta tärkeä
asia, että pidetään huolta yleisestä turvallisuudesta.

16.41 Ari Torniainen kesk: Arvoisa rouva puhemies! Kuten jo edellisessä puheenvuo-
rossani totesin, niin liikenne- ja viestintävaliokunnan mietintö on varsin kriittinen ja siinä
on otettu monia asioita esille. 

Tämän esityksen tavoitteena on edistää liikenteeseen liittyvän tiedon hyödyntämistä uu-
sien digitaalisten palveluiden kehitystyön tukena ja edesauttaa uuden liiketoiminnan syn-
tymistä tulevaisuudessa. Me kaikki tiedämme, että liikenne on suuressa murroksessa ja lii-
kenteen muodot ovat suuressa murroksessa, ja ainoastaan tulevaisuus näyttää sen, mitä
suuria muutoksia tapahtuukaan. Edustaja Pakkanen jo tuossa omassa puheenvuorossaan
viittasi tähän murrokseen, mikä on tapahtumassa. 

Tosiasia on, ettei aina se yhtiömuoto ole se parempi muoto. Myöskin virastomuoto voi
olla parempi. Tulevaisuus näyttää, mihin tämä hallituksen esitys johtaa, mutta itse uskon,
että tämä on tulevaisuuteen katsova esitys ja hyvä viedä eteenpäin.

Tosiasia on, että yhtiömuoto antaa myös viranomaistoimintaa nopeampia ja parempia
mahdollisuuksia uuden toiminnan kehittämiselle, liiketoiminnan kehittämiselle ja uusiin
4



Pöytäkirjan asiakohta PTK 74/2018 vp
haasteisiin sopeutumiselle myös valtion omistajaohjauksen puitteissa, niin kuin tässäkin
jää se omistusohjaus edelleen. 

Meillä on myöskin esimerkkejä, esimerkiksi Finavia tai ANS Finland ja Suomen Eril-
lisverkot, jotka ovat hyviä esimerkkejä yhtiömuotoisista, hyvin toimivista toiminnoista.
Uskon, että tämäkin hallituksen esitys johtaa siihen tulevaisuudessa. 

16.43 Jari Myllykoski vas: Arvoisa rouva puhemies! Eipä tästä ole kauankaan aikaa, kun
Finaviallakin tehtiin jonkinnäköisiä kauppoja, jotka ovat olleet esillä. Mutta minun täytyy
sanoa, että edustaja Myllykoski on sanaton näiden kahden käytetyn puheenvuoron jälkeen.
[Hannu Hoskonen: En usko!] Säkki päässä sukelletaan saveen, ja sitten vielä pitäisi olla
piikki auki. Kun tämä jää omistusohjaukseen, sitten vielä turvataan rahoituksellisesti osa-
keyhtiön toimintaa. 

En pidä kyllä sellaista bisnestä kovinkaan järkevänä, että luomme sellaisen osakeyhti-
ön, jossa valtio on takuumiehenä, jos eivät sen omat liiketoimintaedellytykset ole jo nyt
selvillä, mitä ja kuinka sen tuotto-odotukset tulevat olemaan. Heidän pitäisi tuottaa uusia
palveluita markkinoille, jotka parantavat meidän palveluitamme liikennesektorilla. Jos ei
siitä tehdä bisnestä, niin mistä otetaan se liikevoitto? Onko se niin, että osakeyhtiö on jat-
kuvan valtionrahoituksen piirissä? Varataanko tähän nyt jo sitten seuraavassa lisäbudjetis-
sa tai viimeisessä kehyksessä lisää varoja niin, että pystytään rahoittamaan tätä toimintaa? 

Mutta ei tästä enempää.

16.45 Olavi Ala-Nissilä kesk: Arvoisa puhemies! Ihan lyhyesti. Mainittiin muun muassa
Finavia, joka aikanaan arvioi väärin johdannaiskauppojen arvoja, mutta tällä hetkellähän
se on erittäin kovassa iskussa. Tämän hallituksen aikana on saatu erittäin kovaan iskuun,
pystyi jopa lähes miljardin investoinnit tekemään — hyvässä kunnossa. 

Samoin VR on nostettu aivan uudelle tasolle. VR oli hinnoittelemassa itseään ulos mark-
kinoilta, niin kuin tiedämme. Nyt se palvelee jo selvästi paremmin ihmisiä. Myöskin Fin-
nair on selvästi parantanut tilannetta. Nyt meillä on mahdollisuus myöskin esimerkiksi
seudullista lähiliikennettä saada radoille, kun kilpailu avataan. Se tulee tuottamaan alueel-
lisen kehityksen kannalta erittäin suuria asioita. Ruotsin malli tähän sopii erinomaisesti. 

Mainitsin vain muutamia asioita, kun usein vasemmiston taholta esitetään, että mikään
ei muuttua saa. Minä sanon, että jos ei VR:kään olisi muuttunut, niin sehän olisi hinnoitel-
lut itsensä ulos markkinoilta. 

16.46 Markku Pakkanen kesk: Arvoisa rouva puhemies! Edustaja Myllykoski sanoi,
että kun mennään osakeyhtiöön, niin mennään aina säkki päässä. No, se on tietysti kuvain-
nollista sanontaa sekin. Itse pidän kuitenkin osakeyhtiömuotoa yhtä lailla järkevänä vaih-
toehtona. Ei se virastomuotokaan aina takaa sitä, ettei laskuja tule. Osakeyhtiö toki voi ke-
rätä maksuja, mutta ainakin itse liikenteen ammattilaisena kyllä minä saan monelta viras-
toltakin maksuja, ja rahaa ne keräävät valtion kassaan sielläkin. Se on ihan normaali käy-
täntö myös virastopuolella, että niitä maksuja tulee. 

Nousevatko vai laskevatko maksut, eihän tässä esityksessä siihen oteta kantaa. Osa-
keyhtiö on ainakin avoin, voidaan seurailla sen toimintaa, mutta erityisesti se osakeyhtiös-
sä on virastoa parempi vaihtoehto, että se on ketterä päätöksentekijöille, sitä voidaan seu-
rata. Ja jos sitten havainnoidaan aikaa myöten, että se ei ole se paras toimintamuoto, niin
toki siitäkin aikaa myöten voidaan luopua, mutta tässä yhteydessä pidän ihan tärkeänä, että
5



Pöytäkirjan asiakohta PTK 74/2018 vp
tämä osakeyhtiömuotovaihtoehto nyt katsotaan näissä virastouudistuksissa. Itse en aina-
kaan pelkää, että siitä syystä mikään maksutaso Suomessa nousee. 

Keskustelu päättyi ja asian käsittely keskeytettiin.
6


