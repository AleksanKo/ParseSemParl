















































DEMD4D5.tmp.xml


Pöytäkirjan asiakohta PTK 106/2018 vp
Pöytäkirjan asiakohta 

PTK 106/2018 vp

Täysistunto

Keskiviikko 24.10.2018 klo 13.59—17.50

5. Hallituksen esitys eduskunnalle laeiksi hiilen energiakäytön kieltämisestä ja oikeuden-
käynnistä markkinaoikeudessa annetun lain 1 luvun 2 §:n muuttamisesta

Hallituksen esitys HE 200/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 5. asia.
Puhemiesneuvosto ehdottaa, että asia lähetetään talousvaliokuntaan, jolle perustuslakiva-
liokunnan ja ympäristövaliokunnan on annettava lausunto.

Lähetekeskusteluun varataan enintään 45 minuuttia. Mikäli puhujalistaa ei ehditä anne-
tussa ajassa käydä loppuun, asiakohdan käsittely keskeytetään ja sitä jatketaan tämän päi-
vän istunnossa muiden asiakohtien tultua käsitellyiksi. Jos keskustelu asiasta puolestaan
päättyy ennen sille varatun määräajan päättymistä, siirrytään päiväjärjestyksen seuraa-
vaan, 6. asiakohtaan.

Keskustelu

14.59 Asunto-, energia- ja ympäristöministeri Kimmo Tiilikainen (esittelypuheen-
vuoro): Arvoisa puhemies! Jos aivan 30 sekuntia edelliseen aiheeseen: Edustaja Arhin-
mäen puheenvuoro oli hyvä, mutta täytyy muistuttaa, että meillä on voimassa Euroopan
unionin lainsäädäntö ja EU-lainsäädännössä asetetaan nestemäisille polttoaineille nämä
kaipaamanne kestävyyskriteerit, mitkä edellyttävät vähintään 65 prosentin päästövähene-
mää. Eli kyllä kestävyys turvataan biopolttoainepuolella.

Mutta nyt, arvoisa puhemies, meillä on käsittelyssä laki, joka päättää kivihiilen käytön
Suomessa energian tuotannossa. Noin vuodesta 95 lähtien Suomessa on käyty sitä keskus-
telua, että kivihiilen käytöstä pitäisi luopua tai se pitäisi lopettaa tai se pitäisi kieltää. Nyt
meillä on käsillä hallituksen esitys, joka tekee kaikista näistä puheista totta. Kivihiilen
käyttö loppuu Suomessa 1.5.2029, mikäli eduskunta tämän esityksen siunaa. Kun nyt hii-
len käytöstä on keskustelua käyty, toiset ovat olleet sitä mieltä, että aikataulua pitäisi no-
peuttaa. Meillähän on hallituksen päätös siitä, että niille kaupungeille ja yhtiöille, jotka
luopuvat hiilen käytöstä vuoden 25 loppuun mennessä, tätä päätöstä helpotetaan sillä ta-
voin, että hallitus on luvannut tukea korvaaviin investointeihin. Se tapahtuisi energiatu-
kien kautta, ja puolet tästä tuesta olisi kohdennettu yhdistettyyn sähkön ja lämmön tuotan-
toon, puolet muille tekniikoille, joilla korvaavia investointeja tehdään.

Juuri tämä korvaavien investointien tarve on itse asiassa avain, miksi tällaista hiilikiel-
toa nyt lainsäädäntöön tuodaan. Nimittäin nyt tällä kiellolla pannaan se takaraja, että kaik-
ki toimijat tietävät, mihin mennessä hiililaitoksia korvaavien investointien on oltava val-
miina. Kun on kyse suurista investoinneista, isoista laitoksista, niitten suunnittelu ottaa ai-
 Tarkistettu
4.0



Pöytäkirjan asiakohta PTK 106/2018 vp
kaa, niitten luvitus ottaa aikaa ja niitten rakentaminen ottaa aikaa. Sen takia on tarpeen pan-
na tuo perälauta nyt. Toimijoiden on aika ryhtyä toteuttamaan hiilestä luopumista.

Tässä on myös se suuri ero turpeeseen — jonkun verran keskustelussa on esitetty myös,
että miksi ei sitten turvettakin pitäisi kieltää — että turpeeseen kohdistuu päästökaupan oh-
jaus ja se kohdistuu sillä tavalla, että kun turvetta käytetään samoissa laitoksissa, joissa pa-
laa metsähake, niin joka vuosi tai joka kuukausi tai lähestulkoon joka päivä voidaan säätää
sitä suhdetta, kuinka paljon pannaan uusiutuvaa päästötöntä metsähaketta ja kuinka paljon
turvetta. Näin ollen päästökaupan ohjaus vaikuttaa suoraan olemassa olevien voimaloitten
ajoon. Korvaavia investointeja ei välttämättä tarvita, koska päästökauppa on ensisijainen
ohjauskeino. Tässä on se iso ero verrattuna kivihiileen.

Keskusteluissa on otettu esiin myös huoltovarmuusnäkökulmat. Totta kai poikkeusolo-
ja varten tässä lainsäädännössä on omat pykälänsä, millä varmistetaan sitten yhteiskunnan
häiriötön toiminta, toimitusvarmuus erilaisissa ongelmatilanteissa.

Arvoisa puhemies! Eipä tässä ole paljon muuta sanottavaa. Toivon, että eduskunta kä-
sittelee tämän rivakasti ja saadaan tuo vuosikymmeniä käyty keskustelu päätökseen.

Tämä on ehkä suurin yksittäinen energia- ja ilmastopoliittinen päätös. Kivihiiltä käyte-
tään edelleen Suomessa runsaasti. Vaikka sähkön tuotannossa sen osuus on alle 10 prosent-
tia, niin kaukolämmön tuotannossa kivihiilen osuus on noin neljännes. Eli ei ole mistään
vähäpätöisestä asiasta kyse, vaan erittäin suuresta päätöksestä. Ja tietysti tähän samaan ai-
hepiiriin liittyvät nuo ensi vuotta koskevat veroesitykset, joissa hiilen verotusta tiukenne-
taan, kaasun hieman höllennetään ja turpeen verotusta jonkin verran tiukennetaan. Kaikil-
la näillä lakiesityksillä, veromuutosesityksillä, joita tänä päivänä tässä on käsitelty, tähdä-
tään siihen, että Suomessa siirrytään mahdollisimman ripeästi pois fossiilisten polttoaineit-
ten käytöstä uusiutuvaan puhtaaseen energiaan.

Puhemies Paula Risikko:  Sitten muutama hetki debattia.

15.04 Heli Järvinen vihr (vastauspuheenvuoro): Arvoisa rouva puhemies! Mitä tulee ki-
vihiilen vähentämiseen, siinä haluamme antaa kaiken tukemme ja sparrauksemme halli-
tukselle. Tämä on hieno tavoite. Varmasti tämä tulee olemaan osittain kivulias matka, mut-
ta päämäärä on ehdottoman tärkeä ja selkeä, ja kuten sanoin, haluamme antaa kaiken tu-
kemme tässä kysymyksessä ja jopa nopeuttaa käsittelyä.

Mitä sen sijaan tulee päätöksiin turpeesta, niin kannattaa muistaa se, että turpeen haital-
lisuutta ei voi pestä pois päästökauppapäätöksillä eikä poliittisilla päätöksillä, vaan tiedot
ja ymmärrys sen haitallisuudesta ovat aina biologiaa, tiedettä, ja sitä ei voi pestä pois mil-
lään yhteisillä sopimuksilla. Turpeen osalta olisimme toivoneet vahvasti sitä, että hallitus
olisi voinut tiukentaa verokäytäntöjä. Nythän hieman sitä tiukennetaan, mutta edelleenkin
lopputulema on [Puhemies koputtaa] pienempi kuin tämän hallituskauden alkaessa.

15.05 Olli Immonen ps (vastauspuheenvuoro): Arvoisa puhemies! Tässä esityksessä on
erityisen huolestuttavaa ja ongelmallista sen vaikutus huoltovarmuuden toteutumiseen.
Sekä talvikauden kaukolämmöntuotannon varmistaminen että sähkön toimitusvarmuus te-
horeservissä perustuvat tällä hetkellä kivihiilen hyvään varastointimahdollisuuteen ja käy-
tettävyyteen kiinteän polttoaineen voimalaitoksissa. Olisinkin kysynyt asianosaiselta mi-
nisteriltä: Onko hallitus nyt selvittänyt hyvin perusteellisesti, miten tämä katkeamaton
2



Pöytäkirjan asiakohta PTK 106/2018 vp
lämmön- ja sähköntuotanto taataan jatkossa Suomessa myös poikkeusoloissa? Voisiko mi-
nisteri avata tätä asiaa vielä hieman syvällisemmin?

15.06 Paavo Arhinmäki vas (vastauspuheenvuoro): Arvoisa rouva puhemies! Tärkeä
päätös ja historiallinen päätös. Tätä pitää tukea, että Suomessa luovutaan hiilen käytöstä.
Siitä pitää kaikkialla maailmassa luopua. Samaan aikaan tietysti herää kysymys, olisiko
mahdollista vielä nostaa kunnianhimon tasoa. Itse toimin myös Helsingin kaupungissa
kuntapolitiikassa, niin kuin ympäristöministeri, ja kyllähän Helsinki on yksi pahimpia hii-
len käyttäjiä nimenomaan kaukolämmityksessä, ja sen vuoksi kun tämä kuitenkin kirpai-
see omaa kaupunkiani, uskallan nostaa kysymyksen siitä, pitäisikö valiokuntakäsittelyssä
vielä arvioida tarkasti sitä, että kivihiili kiellettäisiin aikaisemmin, 2025. Sitä on esittänyt
muun muassa Sitra, ei vain vasemmistoliitto vaan Sitra. Sitra omassa lausunnossaan tote-
aa, että kivihiilen energiakäytön kiellon aikaistaminen vuoteen 2025 johtaisi noin 200 mil-
joonan euron taloudellisiin kokonaisvaikutuksiin, kun vuosi 2029 on 14—25 miljoonaa.
[Puhemies koputtaa] Eli kyllä se maksaa vähän enemmän, mutta se olisi todella kunnian-
himoinen ja iso hyppäys, ja koko ajan pitää vähentää kuitenkin hiilidioksidipäästöjä.

Puhemies Paula Risikko: Otetaan viisi vastauspuheenvuoroa: Myller, Pirttilahti, Marin,
Eestilä, Karimäki. Sen jälkeen puhujalistalle.

15.07 Riitta Myller sd (vastauspuheenvuoro): Arvoisa puhemies! Myös sosiaalidemo-
kraatit luonnollisesti tukevat tätä esitystä, että pääsemme hiilestä eroon. Tässä joutuu pa-
laamaan tuohon edelliseen keskusteluun siinä mielin, että meillä täytyy olla myös muita
mahdollisuuksia korvata hiiltä kuin biopohjaiset polttoaineet, joista tuossa keskustelimme
ja joiden riittävyydestä ja muista haasteista keskustelimme. 

Yksi tärkeä asia on energiatehokkuuden nostaminen. Me emme koskaan kykene tuotta-
maan puhtaasti niin paljon energiaa, että voisimme sitä koko ajan lisätä. Kysymys on siitä,
miten käytämme osaamisemme energiatehokkuuteen ja aitoihin, uusiin, uudistuviin läm-
mitysvaihtoehtoihin. Tähän tarvitsemme ekologista verouudistusta. Euro on paras konsult-
ti tässäkin asiassa.

15.09 Arto Pirttilahti kesk (vastauspuheenvuoro): Arvoisa puhemies! Kiitos ministerille
ja ministeriölle ja meidän hallitukselle, että tulee hienoja esityksiä tänä päivänä, tuo edel-
linen jakeluvelvoite ja sitten tämä hiilineutraalisuuteen pyrkiminen eli hiilestä luopumi-
nen. Tämä on myös hallituksen vahvaa ilmastopolitiikkaa. Tässä on — 29 tulee varmaan
aika nopeasti meille, 10 vuoden päästä — todellakin näitten laitosten alasajo siihen men-
nessä, ja jos tätä pystytään vielä nopeuttamaan, niin hyvä niin. 

Ehkä huolenaiheeni liittyy sitten sähköntuotantoon, kun näistä uusista laitoksista tai uu-
den polttoaineen laitoksista on vähän tullut uumoilua, että sähköntuotantoa ei jatkettaisi
enää kaukolämmön ohessa. Tälläkin hetkellä CHP-laitosten sähköntuotanto on meillä aika
alhaista, ja, sanotaan, isoissa kaupungeissa tarvitaan varautumista oikeastaan siihen, millä
tavalla me sähköntuotannon varmistamme. Onneksi tässä nyt tulee tämä mahdollinen ra-
hoitus tutkimukseen, [Puhemies koputtaa] selvitykseen ja yhteistyöhön sen ratkaisemisek-
si.
3



Pöytäkirjan asiakohta PTK 106/2018 vp
15.10 Sanna Marin sd (vastauspuheenvuoro): Arvoisa puhemies! Silloin kun on kiitok-
sen aika, silloin kiitetään. Tämä on hyvä esitys, ja sosiaalidemokraatit tukevat hiilestä luo-
pumista ja tätä kunnianhimoista tavoitetta. 

SDP on sitoutunut siihen, että Suomi on hiilineutraali vuonna 2035. Tämä on erittäin
kunnianhimoinen tavoite, ja kaikki keinot tarvitaan käyttöön, jotta tähän voidaan yltää ja
tämä tavoite saavuttaa. Me tarvitsemme polun hiilestä luopumiseen, mutta me tarvitsem-
me myös polun muista fossiilisista energioista luopumiseen, ja meidän mielestämme tätä
pitää katsoa kokonaisuutena. Ja aivan kuten edustaja Myller tässä nosti esiin, niin kyse ei
ole vain näistä energiamuodoista vaan kyse on ennen muuta myös siitä, miten säästetään
energiaa, miten käytetään energiaa mahdollisimman tehokkaasti. Me tarvitsemme koko-
naisen systeemin muutoksen niin energiapuoleen kuin sitten liikenteen puoleen, josta äs-
ken puhuimme. 

Selvää on, että kaikki puolueet tässä salissa ovat sitoutuneet Pariisin ilmastosopimuk-
seen, siihen, että [Puhemies koputtaa] lämpeneminen pysäytetään puoleentoista asteeseen.
Nyt meidän pitää löytää yhteinen tahtotila [Puhemies: Aika!] näistä toimista, jotta tähän oi-
keasti myös päästään.

15.11 Markku Eestilä kok (vastauspuheenvuoro): Arvoisa puhemies! Energiapolitiikka,
ilmastopolitiikka, polttoainepolitiikka ja ihmisten maksukyky pitää samalla kertaa käsitel-
lä.

Arvoisa ministeri, ette äsken ollut paikalla. Kysyin siitä, kun me tiedämme, että Keski-
Euroopassa keskustellaan energiaköyhyydestä ja eläkeläisköyhyydestä ja ihmisillä ei ker-
ta kaikkiaan ole varaa enää kohonneita energialaskuja maksaa. Tässäkin salissa tänä päi-
vänä on käyty keskustelua, ja kyllä minun täytyy esimerkiksi nostaa vihreät, jotka sanovat
ei kivihiilelle, ei turpeelle, ei lisähakkuille. Se alkaa olla mahdotonta. Markkinoilta poistuu
polttoaineita, emmekä me tiedä, mikä puun saatavuus tulee tulevaisuudessa olemaan ja
kuinka korkealle jalostusasteelle me pääsemme kansantalouden positiivisen kehityksen
kannalta. 

Kysynkin ministeriltä: oletteko arvioineet tätä kumulatiivista vaikutusta, kuinka kor-
kealle energiakulut eri skenaarioissa — kun ainahan pitää se pahinkin vaihtoehto arvioida
— saattavat nousta, ja voidaanko sille jotakin tehdä?

Puhemies Paula Risikko:  Edustaja Karimäki, ja sen jälkeen puhujalistalle.

15.12 Johanna Karimäki vihr (vastauspuheenvuoro): Arvoisa puhemies! Tämä on erit-
täin tärkeä ja kannatettava esitys. Kiitos ministeri Tiilikaiselle. Kivihiilen poltosta on luo-
vuttava pikimmiten. Toivoisin myös samalla rohkeutta aikatauluun turpeen poltosta luopu-
miseen. Sekin aiheuttaa ilmastopäästöjä mutta myös muita ekologisia ongelmia. Edustaja
Eestilälle totean, että emme kiellä täysin puun polttoa, vaan ylimitoitetut hakkuut eivät ole
järkeviä tässä tilanteessa. 

Haluaisin kysyä ministeriltä kuitenkin arviota, kun puhuitte huoltovarmuudesta ja tässä
kuitenkin olisi jatkossa sallittu varmuuspolttoaineena ja varmuusvarastoissa kivihiili: voi-
ko tämä kuitenkin olla jonkinlainen porsaanreikä, että kivihiiltä kuitenkin tuprutettaisiin,
vai onko varmistettu se, että varastojen koko on mahdollisimman pieni? Ja oikeastaan ha-
luaisin kysyä myös, onko teillä suunnitelmia koksin korvaamiseksi jollakin toisella raaka-
4



Pöytäkirjan asiakohta PTK 106/2018 vp
aineella? Nimittäin koksihan on kivihiiltä, ja sitä käytetään terästeollisuudessa pelkistime-
nä, ja myös tästä [Puhemies koputtaa] tulee paljon hiilidioksidipäästöjä.

Puhemies Paula Risikko:  Sitten puhujalistalle.

15.13 Paavo Arhinmäki vas: Arvoisa rouva puhemies! IPCC:n tuoreen raportin mukaan
lämpötilan nousu on saatava pysähtymään 1,5 asteeseen verrattuna esiteolliseen aikaan.
Tavoite ja haaste on todella suuri, mutta hyvä asia on se, että meillä on kuitenkin vielä mah-
dollisuutta ja tulevaisuutta, jos me ryhdymme toimiin.

Vasemmistoliitto kannattaakin kivihiilen energiakäytöstä luopumista, ja on hienoa, että
tämä asia on täällä tänään käsittelyssä. Tavallaan, kun niin suuri keskustelu syntyi tästä
IPCC:n raportista, niin olisi toivonut, että täällä olisi ollut paikalla edes yksi televisioka-
mera ja kaksi toimittajaa tätä keskustelua käymässä, kun ministerikin ihan merkittävällä ta-
valla on tätä ollut alustamassa. Ei saa unohtaa sitä IPCC:n raporttia parissa viikossa. Nos-
tinkin jo debatissa esille sen, että valiokuntakäsittelyssä tulisi vielä tarkasti arvioida sitä,
voisiko kivihiilen kieltoa aikaistaa. Sitrahan on ollut näissä asioissa hyvin aktiivinen ja on
nostanut esille tämän asian.

Mitä muita huomioita tästä asiasta? Valtion omistajapolitiikassa olisi huomioitava myös
se, että Suomi luopuu kivihiilestä myös maan rajojen ulkopuolella. Ilmastohan on yhtei-
nen. Se, että Suomi luopuu, ei yksin auta, vaan tarvitaan toimia muuallakin. Ja jos ajatel-
laan Suomen valtion enemmistöosuudella omistamaa Fortumia, niin se on käyttänyt Caru-
na-kaupoista, valitettavista Caruna-kaupoista, saamiaan pääomia Uniperin hankkimiseen,
ja sehän on yksi Euroopan rajuimmin kivihiilen käyttöön nojaavia yrityksiä. Herättäisin
kysymyksen myös siitä, mikä on suomalaisten omistamien yritysten vastuu meidän yhtei-
sestä ilmastosta Suomen rajojen ulkopuolella.

Arvoisa rouva puhemies! Mistä on sitten korvaamaan kivihiilen käyttöä? Samaa keskus-
telua tässä käytiin jo jossain määrin, kun käsiteltiin edellistä kohtaa eli polttoaineen sekoit-
tamista. Tärkein ja paras keino ilmastonmuutoksen torjumisessa, ympäristön suojelemises-
sa, ympäristön monimuotoisuudesta huolehtimisessa on energiansäästö. Ilmaston, ympä-
ristön kannalta parasta energiaa on se energia, jota ei käytetä ollenkaan.

Älykkäitä ratkaisuja sähkö- ja lämpöjärjestelmiin on jo olemassa. Ne täytyy ottaa nyt
nopeasti käyttöön. Samalla kun luovumme kivihiilestä, viimeistään vappuna 2029 — mei-
dän toivomuksemme mukaan jo aikaisemmin — poistuvaa hiilikapasiteettia tämän halli-
tuksen esityksen mukaan arvioidaan korvattavan suurimmaksi osaksi biomassalla. Haluan
edelleen todeta, että hiilidioksidipäästöjä pitää niin lyhyellä kuin pitkällä aikavälillä vähen-
tää, ja sen vuoksi on vaarallista, jos hiili ainoastaan korvautuu turpeella, koska sen päästöt
ilmaston kannalta ovat jopa hiiltä suuremmat. Esimerkiksi Sitra, ympäristö- ja kansalais-
järjestöt ja Helsingin kaupunki, joka nyt on pahimpia hiilenpolttajia tällä hetkellä, edellyt-
tävät kiellon ulottamista myös turpeeseen, niin että ei tehdä vain ratkaisua, jossa kielletään
hiili, vaan ratkaisu, jossa kielletään myös turpeen polttaminen. Tämän minä voin sanoa
helsinkiläisenä, mutta ehkä kansanedustajana sanon, että jos nyt otettaisiin kuitenkin tässä
ainakin se lähtökohta, että sen jälkeen kun kivihiilen energiapoltto on kielletty, 2030-lu-
vun alussa siirrytään kiellon ulottamiseen turpeeseen, jos ei yhtäaikaisesti, mikä tietysti
olisi hienointa. Tärkeä, ensimmäinen ja nopea askel on se, että turpeen verotukea pitää pie-
nentää jo ensi vuonna, ja ympäristöministerihän viittasikin siihen, että siinä tehtiin pieniä
ratkaisuja. Toivoisin näkeväni vielä isompia.
5



Pöytäkirjan asiakohta PTK 106/2018 vp
Nyt me olemme ilmastonmuutoksen hillinnän edessä tilanteessa, jossa yhtä voimalan
kattilaa ei voi vain korvata toisella. Nyt täytyy etsiä kaikki keinot energiansäästöön, ener-
giatehokkuuteen ja uusiutuviin energiaratkaisuihin — nopeasti. Lainsäädännön arviointi-
neuvoston lausunto sanoo: ”Esityksessä voisi käsitellä enemmän uusia energiaratkaisuja
hiilen korvaamiseksi.” Tämä ehkä on lainsäädännön arviointineuvoston viesti myös valio-
kuntakäsittelyyn. 

Historiallista esitystä olemme nyt käsittelemässä hiilen energiakäytön kieltämisestä, ja
sitä tuemme vahvasti.

15.19 Olli Immonen ps: Arvoisa puhemies! Esityksessä ehdotetaan säädettäväksi laki
hiilen energiakäytön kieltämisestä. Esityksen mukaan hiilen käyttö sähkön tai lämmön tuo-
tannon polttoaineena olisi kielletty 1. päivästä toukokuuta 2029.

Esityksessä on erityisen huolestuttavaa ja ongelmallista sen vaikutus huoltovarmuuden
toteutumiseen maassamme. Sekä talvikauden kaukolämmön tuotannon varmistaminen että
sähkön toimitusvarmuus tehoreservissä perustuvat tällä hetkellä kivihiilen hyvään varas-
tointimahdollisuuteen ja käytettävyyteen kiinteän polttoaineen voimalaitoksissa. Olisikin
tullut perusteellisesti selvittää, miten katkeamaton lämmön ja sähkön tuotanto taataan
myös jatkossa Suomessa ja myös poikkeusoloissa. 

Kivihiilen käytön kieltämisellä on selvä vaikutus yritysten omaisuudensuojaan, jos
muutoin kaikki lainsäädännön vaatimukset täyttävät laitokset joudutaan poistamaan tuo-
tannosta ennen teknistaloudellisen käyttöikänsä päättymistä. Kivihiilen energiakäytön
kielto ja sen perusteet ovat suhteellisuusperiaatteen kannalta varsin ongelmallisia. Säätä-
misjärjestyksen kannalta on kiellon ajallisella voimaantulolla suuri merkitys. Näitä edellä
mainittuja seikkoja on syytä pohtia hyvin huolellisesti suhteessa saavutettuun päästövä-
hennykseen. Nämä edellä mainitut seikat huomioituna perussuomalaiset eivät voi hyväk-
sytä tätä nyt tehtyä esitystä.

Arvoisa puhemies! Kivihiilen kohtuullisena pidetty maailmanmarkkinahinta ja helppo
saatavuus ovat merkinneet, että kivihiilellä on ollut tärkeä tehtävä yhtenä Suomen energia-
tuotannon lähteistä. Kivihiili on tärkeä huoltovarmuuspolttoaine. Se on varastoitavuudel-
taan edullinen, ja sillä voidaan korvata ainakin osa turpeesta lähes kaikissa turvekattilois-
sa. Hyvän varastoitavuuden ja edullisen hinnan vuoksi kivihiili on keskeinen energian-
huoltovarmuuden ja sähkön toimitusvarmuutta turvaavan tehoreservijärjestelmän kannal-
ta. Kivihiilen korvaaminen huoltovarmuusnäkökulmasta muulla varapolttoaineella on täy-
sin mahdotonta. Sähkötehon riittävyys voi jo nyt olla Suomessa uhattuna paitsi poikkeus-
oloissa ja esimerkiksi kovilla talvipakkasilla, myös jopa keskellä kesää.

Tuontiriippuvuuden voidaan olettaa pysyvän ainakin entisellään tulevaisuudessa. Tilan-
ne ei puolla sitä, että kivihiilen käyttö kiellettäisiin kategorisesti. Tätä laskua kasvattaa vie-
lä hallituksen kaavailema pakkolaki kivihiilestä luopumiseksi. Jos laki toteutuu, niin val-
tion kassaan tulee vähintään 200 miljoonan euron lovi korvauksista ja verotuoton vähenty-
misen johdosta. Valtio joutuu korvaamaan perustuslain turvaaman omaisuudensuojan
murtamisesta sähköyhtiöille noin 100 miljoonaa euroa, ja hiilen polttoaineverotuotto on
noin 100 miljoonaa euroa vuositasolla.

Jos Suomi luopuu kivihiilestä, niin onko valtio valmis ostamaan näin avautuneet pääs-
töoikeudet pois markkinoilta? Muussa tapauksessahan joku toinen EU-maa voi lisätä pääs-
töjään, koska kivihiilen energiakäyttö on EU-päästökaupan piirissä.
6



Pöytäkirjan asiakohta PTK 106/2018 vp
Pakkolaki kivihiilestä luopumiseksi tulee toteutuessaan nostamaan pääkaupunkiseudun
vuokria 10—20 prosenttia, ja tämä johtuu siitä, että sähkön ja kaukolämmön hinta nousee
tutkimuslaitosten laskelmien mukaan 20—30 prosenttia. Vastaavat asumisen isot lisälas-
kut odottavat suurta osaa suomalaisista. Niin sanottujen kivihiilikaupunkien kaukoläm-
möllä lämpiävissä taloissa asuu nyt noin 1,2 miljoonaa suomalaista. Veronmaksajien kus-
tantamat asumistuet kasvaisivat tällä päätöksellä vähintään 400 miljoonaa euroa vuodessa.

Arvoisa puhemies! Suomessa on WHO:n tutkimusten mukaan maailman paras ilman-
laatu. Suomi on etuajassa toteuttanut oman osansa Pariisin ilmastosopimuksesta. Suomes-
sa sähköenergiaa on jatkossakin tuotettava monipuolisella ydin-, vesi-, kivihiili- ja turve-
sekä biovoimatuotannolla. Suomella ei ole varaa luopua kivihiilen eikä turpeen käytöstä,
eikä siihen ole ilmastopoliittista tarvetta.

15.24 Markku Eestilä kok: Arvoisa puheenjohtaja! Edellinen puhuja esitti jo prosentte-
ja, kuinka paljon kaukolämmön ja sähkön hinnat tulevat nousemaan. Sähkön hinnasta en
tiedä, mutta totta kai kaukolämpöön sitten tulee paineita, koska markkinoilta poistuu kaksi
polttoainetta, jotka tällä hetkellä ovat käytössä.

Olen kyllä samaa mieltä, että tämä menee kohti puhtaita ratkaisuja, mutta olen myös sitä
mieltä, ehkä päinvastoin kuin edustaja Arhinmäki, että jos investointisuojaa Suomessa ha-
lutaan kunnioittaa ja noudattaa, ainakaan aikaisemmin kuin vappuna 2029 ei kyllä miten-
kään kivihiiltä voi poistaa väkivalloin markkinoilta. Meidän täytyy odottaa, koska jotkut
lämpöä ja sähköä tuottavat laitokset ovat investoineet merkittäviä summia. [Paavo Arhin-
mäki pyytää vastauspuheenvuoroa]

Nyt maakunnissa hieman ollaan huolissaan, koska siellähän käytetään puuta, turvetta ja
jossain määrin kivihiiltä, jotta pystytään pakollinen lämpö kerrostaloihin ja ihmisille tuot-
tamaan ja sitä kautta tietenkin sähköä, josta alkaa olla jo usean tuhannen megawatin puute,
kun mennään pakkasille. Onneksi tuonti Venäjältä ja Ruotsista ja Norjasta pelaa, niin että
sekin ongelma saadaan hoidettua, toivottavasti myös jatkossa saadaan hoidettua. 

Mutta kaikkein tärkeintä on meidän arvioida sitä, mitkä ovat ne lausekkeet, joilla tätä ki-
vihiilikieltoa voidaan sitten käytännössä olla noudattamatta, jos tulee pakkotilanne, että
polttoainetta ei kerta kaikkiaan ole saatavilla, koska tämähän lisää todennäköisesti merkit-
tävällä tavalla puun kysyntää muodossa tai toisessa. Jos meillä tehdään suuria metsäteolli-
suusinvestointeja, jotka ovat toivottavia, niin siellä puuta tarvitaan sitten sellunkeittoon tai
johonkin muuhun korkeampiarvoisiin tuotteisiin, ja meidän täytyy tätä kokonaisuutta arvi-
oida, ettemme tee sellaisia poliittisia päätöksiä, jotka tulevat kansalaisille kalliiksi ja jotka
sitten heikentävät meidän kilpailukykyä.

Toivottavasti tämä tie ja kaikki nämä muutokset yhteensä ovat sitten se oikea tie, jossa ei
tule takaiskuja.

Puhemies Paula Risikko: Mennään puhujalistaa edelleen, kun ymmärtääkseni ministeril-
lä on aikataulupainetta.

15.26 Kaj Turunen kok: Arvoisa puhemies! Tällä esityksellä halutaan kieltää energia-
käytössä hiili vuonna 2029. Huoltovarmuus, joka näissäkin keskusteluissa on nyt noussut
esille, on äärimmäisen tärkeä asia, ja kun edustaja Karimäki epäili, sisältyykö siihen huol-
tovarmuuteen porsaanreikä, ja edustaja Immonen taas epäili, että nämä huoltovarmuus-
poikkeukset laissa eivät ole riittäviä, niin asiaan vihkiytymätön voisi tehdä tällaisen johto-
7



Pöytäkirjan asiakohta PTK 106/2018 vp
päätöksen, että silloin tämä asia huoltovarmuuden osalta näyttäisi olevan suhtkoht balans-
sissa. Huoltovarmuus on toki tärkeä asia.

Se, mistä itse olen hiukan huolissani, on se, miten turvataan, että hiilestä luopuvat ener-
giayhtiöt ehtivät korvaamaan hiilenpolton parhaalla mahdollisella nimenomaan uudella
tekniikalla eivätkä olisi pakotettuja investoimaan jo vanhentuneeseen tekniikkaan. Tämä
on tärkeä asia siinä mielessä, että energia-alan investoinnit ovat euromääräisesti erittäin
merkittäviä ja isoja ja myöskin tuotantolaitokset ovat käyttöiältään kymmeniä vuosia. Tä-
män vuoksi on tärkeätä saada ensin olemassa olevat investoinnit hyödynnettyä ja sitten
myöskin tulevat investoinnit, jotka joudutaan tekemään nyt sitten tämän lakiesityksen läpi
mentyä, niin että silloin pystytään energiayhtiöissä investoinnit tekemään parhaalla mah-
dollisella tavalla ja nimenomaan uuteen mahdollisimman hyvään teknologiaan. Tästä oli-
sinkin ministeriltä kysynyt: miten tämä on ajateltu, kun tässä on näin tiukka takaraja?

15.28 Johanna Karimäki vihr: Arvoisa puhemies! Kansainvälisen ilmastoraportin tu-
lokset olivat todella varoittavia ja häkellyttäviä. Toimiin on tartuttava juuri nyt, sillä me
olemme jo se sukupolvi, joka kärsii ilmastonmuutoksesta, ja jotta voimme turvata maail-
man lapsillemme ja lapsenlapsillemme siten, ettei se lämpene yli 1,5:tä astetta, niin on to-
dellakin tehtävä tärkeitä toimia. Ja täytyy sanoa, että tämä toimi, minkä hallitus on tänne
tuonut, on yksi erittäin tärkeä, keskeinen askel kohti hiilineutraalia maailmaa. Tämä on
myös hallituksen kunnianhimoisin ilmastotavoite, mutta mukaan pitäisi ottaa kuitenkin
myös turve ja aikataulu turpeen poltosta luopumiseen, sillä turpeen polton päästöt ovat
jopa suuremmat kuin kivihiilen. Hallituksen esittämä turpeen veronkorotus on täysin riit-
tämätön toimi. Budjettiriihessä tehdyn pienen veronkorotuksen jälkeenkin turpeen verotu-
ki on edelleen yli 160 miljoonaa euroa vuodessa. Tämä on korkeammalla tasolla kuin ai-
kana ennen teidän hallituksenne aloittamista.

Tässä hallituksen esityksessä, tai muissakaan suunnitelmissa, ei ole myöskään varmis-
tettu, ettei hiili korvaudu kestämättömällä biomassan poltolla ja hiilinielujen heikkenemi-
sellä. Tästähän myös kansainvälinen ilmastopaneeli IPCC varoitti ja kehotti suojelemaan
laajasti hiilinieluja ja kasvattamaan hiilinieluja maailmalla. 

Mutta haluaisin nostaa esiin yhden kysymyksen, johon ministeri toivottavasti ehtii myös
vastata: onko hallitus selvittänyt, mikä on EU:n kanta kivihiilen kieltämiseen ilman omi-
naispäästöltään suuremman turpeen kieltämistä, ja voitaisiinko tämä tulkita EU-säännös-
ten vastaiseksi kotimaisen polttoaineen suosimiseksi? Hallituksen esityksen vaikutusarvi-
ossakin todetaan: ”Kiellon hyväksyttävyyden kannalta on jossain määrin ongelmallista,
että vastaava kielto ei koske turpeen energiakäyttöä. Turpeen energiakäyttöä voidaan kui-
tenkin perustella muun muassa huoltovarmuuteen ja toimitusvarmuuteen liittyvillä syillä.”
Toivon todellakin, että tämä kivihiilen käyttökielto on EU:nkin kannalta kunnossa, koska
se on hyvin tärkeä ilmastonmuutosta torjuva toimi täällä meillä Suomessa. Myös Kansain-
välinen energiajärjestö IEA kritisoi raportissaan turpeen käyttöä ja sitä, ettei energiavero-
tus kaikissa tapauksessa riittävästi kuvasta polttoaineen hiilidioksidipäästöjä.

Me vihreät olemme kesällä esittäneet irti fossiilisista -paketissa aikataulun kaikkien fos-
siilisten polttoaineiden alasajolle ja odotamme edelleen muilta puolueilta samaa. Vihrei-
den mukaan kivihiilestä, turpeesta ja polttoöljystä, kaikista näistä, on päästävä eroon 2020-
luvulla ja ympäristölle haitalliset tuet on ajettava alas.
8



Pöytäkirjan asiakohta PTK 106/2018 vp
15.31 Lea Mäkipää sin: Arvoisa puhemies! Kivihiilen käytöstä luopuminen on tietysti
yksi askel ilmastonmuutoksen torjumisessa, ja hiilidioksidipäästöt vähenisivät Suomessa
vuosittain noin miljoonalla tonnilla, mutta sitten kun puhutaan taloudellisista vaikutuksis-
ta, niin niitä tietysti syntyisi ennenaikaisista nykyisten laitteistojen käytöstä poistoista ja
sitten uusista korvausinvestoinneista. Vaihtaminen energialähteestä toiseen ei yksistään
riitä, vaan on aina huomioitava energiatehokkuus ja tuotannon hyötysuhde.

 Täällä on puhuttu myös Helsingistä. Kaupungeista Helsingin kaupunki on suurin pääs-
täjä. Helenistä on sanottu, että kivihiili korvataan kotimaisella biomassalla, mutta sitten tu-
leekin mutta: kotimainen biopolttoaine ei kerta kaikkiaan riitä kaikille. Kysyisinkin minis-
teriltä: onko sitä tuotava sitten ulkomailta? 

Lopuksi haluaisin kyllä puolustaa turvettakin, kun tiedämme, että Suomesta yksi kol-
masosa on suota ja tätä turvetta käytetään vain noin 2 prosenttia. Ja kun puhutaan huolto-
varmuudesta, turve jos mikä on hyvä kotimainen, kasvava luonnonvara huoltovarmuutta
ajatellen. Ei tarvitse ajatella, että sitä käytetään yksistään vain energiakäyttöön, vaan on
suunniteltu käyttöä pakkauksiin, tekstiileihin, ja se voi olla myös kilpailija erilaisille luon-
nonkuiduille. Toivon, että ei kovin nopeasti mennä vaan pidetään näissä energia-asioissa-
kin pää kylmänä ja tehdään maalaisjärjellä hyviä ratkaisuja. Mistään vouhotuksesta ei kan-
nata nyt näissäkään asioissa lähteä liikkeelle.

15.33 Hannu Hoskonen kesk: Arvoisa rouva puhemies! On aivan erinomaista, että huo-
lehdimme siitä, että emme pilaisi ilmastoamme ja että pystymme takaamaan sen, että Suo-
mi pysyy edelleen lämmitettynä maana. Suomi on pohjoisen alueen valtio, jossa on ihan
suurella varmuudella joka talvi pakkasta, joinain talvina enemmän, joinain vähemmän,
elikkä se on kuitenkin tosiasia. Olemme myös hyvinvointivaltio, teollisuusvaltio, jonka tu-
levaisuus ja elintaso riippuvat siitä, pystymmekö tuottamaan tavaroita, jotka maailman-
markkinoilla käyvät kaupaksi. Käytämme paljon energiaa ja käytämme paljon raaka-ainei-
ta, ja sillä me elintasomme teemme tai sitten emme tee, enkä usko vielä tämän päivän jäl-
keenkään, että Suomi haluaisi luopua siitä, että olemme sivistysvaltio ja elintasovaltio.
Elikkä meidän pitää huolehtia siitä, että tässä maassa energia kiertää ja se on kohtuullisen
edullista ja ympäristöystävällistä.

Suomen päästöt ovat kuitenkin koko ajan olleet laskusuunnassa. Tässä on maalattu ku-
vaa, että me olisimme menossa kadotukseen. Se ei pidä paikkansa. Nettopäästöt ovat alen-
tuneet Suomessa 50 prosenttia vuodesta 1990. Teollisuuden kasvu, talouden intensiteetti,
tuotantomäärät, liikenne, kaikki toiminta Suomessa on moninkertaistunut vuoden 90 jäl-
keen, ja siitä huolimatta päästöjen määrä on puolittunut tänä aikana. Tämänkin pitäisi jo
kertoa, että Suomen suunta on ollut erittäin hyvä. Viime vuonna päästöjen alenema oli 5,9
prosenttia, elikkä viime vuonnakin teimme hyvää tulosta tällä rintamalla. Eli meidän pitää
jatkaa sitkeästi samalla linjalla eikä lähteä hötkyilemään.

Kun katsotaan Suomen päästöjen määrä koko maailman päästöistä, se on 1,4 promillea.
Vaikka me lopettaisimme tässä maassa hengittämisen ja sammuttaisimme kaikki tulet, niin
edes se ei siinä viisarissa näkyisi. Niin tarkkaa viisaria ette löydä mistään mittarista, että
1,4 promillen heitto näkyisi. Ei näy. Se ei edes värähdä.

Esimerkiksi Virossa, lahden etelärannalla, poltetaan surutta kaikkia aineita, palavaa ki-
veä käytetään ynnä muuta, ja siellä ei tunneta huonoa omaatuntoa siitä. Emme moiti naa-
pureitamme, jokainen osaa tiensä valita, mutta meidän pitää ottaa järki käteen esimerkiksi
nyt vaikka asuntojen lämmittämisessä. Kun tuntuu, että ei enää voisi sähköllä lämmittää tai
9



Pöytäkirjan asiakohta PTK 106/2018 vp
ei voisi enää lämmittää puulla kiuasta tai talon uunia taikka pitäisi sitten vaikka siitä hy-
västä öljykattilasta heti luopua, niin eihän siihen ole mitään perusteita. Laitetaan niitä talo-
ja pikkuhiljaa kuntoon, nykyaikaistetaan järjestelmiä. Minullakin on taloni saunassa nyky-
aikainen saunan kiuas, joka ei kunnolla savuta enää ollenkaan. Käytännöllisesti katsoen
olen salaa saunan lämmittäjä, kun ei enää savuakaan piisistä tule. Eli siinä laitteet ovat ke-
hittyneet hurjasti. Tämä kuvaa sitä, että ei kannata lähteä hötkyilemään, vaan pitää miettiä,
mitä kannattaa tehdä. Yleisestikin kaikessa ihmisen toiminnassa on aina järkevää miettiä
ennen kuin lähtee tekemään — koskee myös suunnistusta.

Kun katsotaan päästökertoimia, maakaasun päästökerroin on Tilastokeskuksen polttoai-
neluokituksen mukaan 55,3. Puun on 0. Se on sovittu, se on 0, koska se on uusiutuva, elik-
kä kun puu poltetaan, niin sehän palaa siihen muotoon, mistä se on tullutkin. Turpeen vas-
taava luku on 107,6, mutta kun sitä käytetään seospoltossa puun kanssa, niin se jää joka ta-
pauksessa alle maakaasun polttoarvon, menee selkeästi alle, sillä kun turvetta poltetaan
puun kanssa, niin normaali seossuhde vaihtelee siten, että yleensä noin 70—80 prosenttia
on puuta ja 20—30 prosenttia on turvetta riippuen vähän, miten kosteaa se poltettava ma-
teriaali on. Tätä taustaa vasten katsottuna meidän ehdottomasti kannattaa polttaa tässä
maassa edelleen puuta ja turvetta ja nimenomaan CHP-laitoksissa, jotka tuottavat erittäin
hyvin sekä kaukolämpöä että sähköä. Ja kun poltetaan turvetta, niin sillä saadaan puun
kanssa yhteisesti poltettuna toteutumaan se päämäärä, että ilmastopäästöt ovat lähes nolla.
Hiukkaspäästöjä ei tule juuri mitään. Se palaa erittäin puhtaasti, ja kattilan tekniikka toimii
aivan optimaalisesti ja kestää pitkään. Elikkä näiltä osin tämä järjestelmä pitäisi nyt mei-
dän itse ymmärtää: olemme luoneet järjestelmän, joka on maailman puhtain ja paras, joten
älkäämme siitä heti luopuko.

Ja sitten huoltovarmuudesta tässä salissa ei ole tämän asian yhteydessä kukaan vielä pu-
hunut. Ei kukaan ole maininnut huoltovarmuutta. [Kaj Turusen välihuuto] — Pyydän an-
teeksi, edustaja Turunen mainitsi erinomaisessa puheenvuorossaan ja taisi olla joku muu-
kin. [Välihuutoja] Kaikkia en muista, kun en koko ajan päässyt olemaan paikalla, mutta
kiitoksia teille kaikille, kun tärkeän asian olette huomanneet. Erinomaisen tärkeä asia. —
Huoltovarmuudesta tässä maassa pitää pitää huoli, koska asumme täällä pohjoisessa.
Olemme kaukaisessa nurkassa. Jos nuo liikenneväylät menevät jonain päivänä niin sano-
tusti tukkoon tai jäätyy tuo Tanskan salmi noin kuvaannollisesti, niin mitäs me sitten teem-
me? Tai jos itärajalla jotakin tapahtuu, että kauppa vähenee? Tämän takia meidän olisi nyt
tehtävä tässä asiassa järkeviä ratkaisuja, niin että emme [Puhemies koputtaa] aja itseämme
pussiin tai jopa paitsioon.

Turpeen poltosta vielä lopuksi, arvoisa rouva puhemies, sen verran, että se on selkeästi
paikallinen polttoaine, joka tuotetaan suomalaisilla koneilla. Turpeelle on nyt avautumas-
sa myös aivan uudet markkinat, koska sitä tuotetaan parhaimmillaan esimerkiksi kasvihuo-
neiden kasvualustoiksi. Turve on erittäin hyvä siihen tarkoitukseen. Samoin, kuten edusta-
ja Mäkipääkin mainitsi oivallisesti, se on erinomainen kuituraaka-aine, jolla pystytään te-
kemään muun muassa hyviä suodattimia ja monia muita materiaaleja. Kaikkea emme edes
tiedä, koska tutkimus on vasta alussa. Kun Suomessa on valtavasti turvetta, niin eihän mei-
dän nyt kannata, hyvänen aika, lopettaa ja palata kivikauteen tässä asiassa. Me olemme
edelleen pohjoinen valtio tämänkin jytinän jälkeen, ja ennen kaikkea meidän täytyy pitää
huoli myös siitä, että pystymme teollisuuden raaka-ainevirrat huolehtimaan. Noin miljoo-
nan ihmisen koti lämpiää tänä päivänä turpeen avulla poltetulla CHP-voimalla — noin mil-
10



Pöytäkirjan asiakohta PTK 106/2018 vp
joonan ihmisen koti. Toivoisin tässäkin asiassa nyt pikkuisen järkevyyttä siihen, että emme
ammu itseämme jalkaan.

Puhemies Paula Risikko:  Meillä on tänä päivänä aikarajoite, ja nyt otetaan yksi puheen-
vuoro, edustaja Rydman. Sen jälkeen ministeri vastaa, ja katsotaan, kuinka sitten edetään.

15.40 Wille Rydman kok: Arvoisa rouva puhemies! Ongelmatonta energialähdettähän
ympäristöllisistä näkökulmista käsin ei olekaan. Ydinvoimassa on aina ongelmana ydin-
polttoaineen loppusijoitus käytön jälkeen. Mitä tulee poltettaviin energialähteisiin, niin nii-
den päästöt ovat ongelma. Kun puhutaan vesivoimasta, aiheutetaan merkittäviä hankaluuk-
sia vaelluskalakannoille. Tuulivoima aiheuttaa omat ympäristö- ja lintuvaurionsa sekin,
eikä se taas kovin sääriippuvaisena energialähteenä ole kovinkaan ennustettava tai luotet-
tava. Aurinkovoimassa tulee ongelmia aurinkopaneeleiden valmistamisen ja käytön suh-
teen. Kun huomioimme tämän kokonaisuuden, niin pidän jossain määrin ongelmallisena
sitä poliittista kulttuuria, mikä meille on laajemminkin muotoutunut, että nostamme jon-
kun yhden yksittäisen energialähteen, mikä se milloinkin sitten sattuu olemaan, tikun nok-
kaan ja korostamme juuri tämän kyseisen energialähteen ympäristövaikutuksia, ehkä ai-
van oikeutetustikin. Jos emme näe tätä kokonaisuutta, niin saatamme ummistaa silmämme
monin verroin ongelmallisemmiltakin ympäristökysymyksiltä kuin juuri niiltä, jotka kul-
loinkin keskusteluun nousevat.

Helsinki on kaupunki, joka itse asiassa huomattavan osan lämmöstään ja sähköstään
tuottaa nimenomaisesti kivihiilellä, ja ollaksemme rehellisiä, tämä lakiesitys tulee kyllä ai-
heuttamaan merkittäviä ongelmia Helsingin energiantuotannolle ja sille, kuinka tässä aika-
määreessä onnistutaan riittäviä korvaavia ratkaisuja löytämään. Niitä on kyllä kehitetty or-
gaanisesti pitkin matkaa koko ajan. Mutta pahimpana seikkana näen kyllä sen — ja toivon,
että ministerikin tähän ottaa kantaa — kun me omaehtoisesti energialähde energialähteeltä
aiheutamme omalle kotimaiselle energiatuotannollemme ongelmia, mitenkä tämä suhtau-
tuu siihen vaikeaan kansainvälispoliittiseen tilanteeseen, jossa eräillä suurvalloilla on ollut
taipumusta käyttää tuontienergiaa myöskin oman kiristyksensä ja suurvaltapoliittisten int-
ressiensä ajamiseen.

Puhemies Paula Risikko:  Ja sitten ministeri, 3 minuuttia.

15.42 Asunto-, energia- ja ympäristöministeri Kimmo Tiilikainen: Puhemies! Vas-
taan joihinkin huoliin, vaikka edustajat, jotka niitä ovat nostaneet esille, ovat jo poistuneet.

Mitä tulee tuohon huoltovarmuuskysymykseen, niin oikeastaan edustaja Turunen tiivis-
ti sen, että kun joku on huolissaan huoltovarmuudesta ja toinen pohtii, ovatko nämä poik-
keuspykälät porsaanreikiä, niin ehkä se tasapaino on hyvä. Eli täällä on otettu esille poik-
keukset. Tietenkään silloin, jos on valmiuslain mukaiset poikkeusolot, ei katsota, millä pi-
detään maa lämpimänä. Aivan sama koskee tehoreservijärjestelmää, joka meille on luotu
— siihen ei tällä puututa. Vakava häiriötilanne, josta valtioneuvosto voi tehdä päätöksen:
se varmistaa sen, että poikkeusolot otetaan huomioon. Ja sitten jos on tämmöisiä paikalli-
sia toimitusvarmuusongelmia, niin niissä puolestaan sitten Energiavirasto hakemuksesta
arvioi sen, voidaanko poiketa tästä. Eli toimitusvarmuus on pyritty varmistamaan hyvin.

Aikataulusta: Oikeastaan täällä jotkut toivoivat, että voisiko olla jopa nopeampi aikatau-
lu. Silloin tullaan just tämmöiseen omaisuudensuoja- tai vähän niin kuin perustuslailliseen
11



Pöytäkirjan asiakohta PTK 106/2018 vp
pohdintaan, ja nuo selvitykset, mitä on etukäteen tehty, lähtevät siitä, että tämä reilun kym-
menen vuoden aika on riittävä kaikille, jotta se siirtymä pystytään tekemään. Siitä nopeu-
tettu aikataulu voisi tuoda näitä ongelmia tai nostaa korvausvaateita, ja sitä riskiä emme nyt
tässä halua ottaa. Sen sijaan se, että niille kaupungeille, jotka ovat valmiita luopumaan no-
peammin, tarjotaan sitten porkkanaa — toivottavasti toimii, ja toivon, että jotkut kaupun-
git siihen tarttuvat.

Edustaja Rydman totesi hyvin, että ei ole ongelmatonta energiantuotantomuotoa. Se pi-
tää paikkansa. Kaikilla on omat ongelmansa, mutta hallituksella ei ole mitään aikeita min-
kään muun yksittäisen polttoaineen päälle lähteä rukseja laittamaan. Perustelin tämän hii-
lestä luopumisen sillä, että tämä edellyttää korvaavia investointeja, joitten suunnittelu ja
kehittäminen ottaa aikaa, ja siksi on hyvä laittaa se takaraja hyvissä ajoin. Muut korvaavat
muodot ovat ehkä jotenkin joustavampia.

Ja millä korvataan? Ensimmäisenä tulee tietysti mieleen teollisuuden ja palveluitten
hukkalämpöjen käyttöönotto. Niitä käytetään jo kaukolämpöverkossa varsin paljon, mutta
lisää pystytään käyttämään. Geotermisessä energiassa erilaisissa lämpöpumppu-, maaläm-
pöratkaisuissa niillä on oma potentiaalinsa, mutta on ihan selvää, että iso osa tullaan kor-
vaamaan myös sitten jollain poltettavalla biomassalla.

Sitten tämä, että kotimainen vai tuonti: Jos meillä metsäteollisuuden investoinnit kasva-
vat, niin se tarkoittaa samalla myös sitä, että näitä sivujakeita, joita energiantuotantoon
käytetään, tulee siitä normaalista teollisesta volyymistä enemmän. Joka tapauksessa, vaik-
ka jotkut yhtiöt puhuvat siitä, että sitten joudutaan tuomaan biomassaa, niin sitä biomassaa
saadaan kotimaasta varmasti enemmän kuin kivihiiltä saadaan kotimaasta, koska meillä ei
ole ensimmäistäkään kivihiilen murua tässä maassa.

Energiatehokkuuden parantaminen erityisesti olemassa olevassa rakennuskannassa on
kuitenkin tärkeätä. CHP-tuotannon tulevaisuus nousi tässä esille, ja siksi tässä hallituksen
linjauksessa näistä korvaavista muodoista nimenomaan CHP-tuotannon säilyttämistä toi-
votaan ja sitä ollaan valmiina edistämään. Pelkkiä lämpökattiloita ei tulla tukemaan. Tä-
hän CHP-tuotantoon liittyen jotkut olivat huolissaan siitä, nouseeko sähkön hinta liikaa.
No, CHP-tuottajat ovat huolissaan siitä, että sähkön hinta on liian alhainen, että sen takia ei
kannata juuri CHP:hen investoida, eli tässäkin on hyvin tämmöisiä ristiriitaisia näkemyk-
siä. Mutta joka tapauksessa nuo jonkun edustajan täällä esittämät arviot siitä, kuinka pal-
jon tämä nyt esimerkiksi vuokria nostaa, ovat kyllä käsittääkseni vahvasti liioiteltuja. Pöy-
ryn selvitykset osoittavat, että Helsinginkin osalta taloudellinen vaikutus silloin vuonna
2030 on hyvin marginaalinen. Ja kukaan meistä ei muuten vielä tiedä, kuinka kallista se
hiilenpoltto olisi silloin, koska emme tiedä, mikä on päästöoikeuden hinta, joka rasittaa
hiiltä.

Vielä tästä ilmastovaikutuksesta siltä osin, että koska hiililaitokset ovat päästökauppa-
järjestelmän piirissä, niin kun täällä kysyttiin, aikooko hallitus sitten vetää vastaavan mää-
rän päästöoikeuksia pois, niin jos meillä hiiltä käytetään vielä tämän kiellon tullessa voi-
maan, niin kyllä silloin on loogista, että silloin vastaava määrä päästöoikeuksia vedetään
markkinoilta ja tähän lainsäädännössä varaudutaan. Mutta sen hetki on silloin, kun näh-
dään, [Puhemies koputtaa] että kielto on voimaan tulossa, ja sitten katsotaan, kuinka pal-
jon mahdollisesti päästöoikeuksia on markkinoilta vedettävä.

Kiitoksia erittäin laajasta tuesta tälle esitykselle.
12



Pöytäkirjan asiakohta PTK 106/2018 vp
Puhemies Paula Risikko: Täällä on neljä puheenvuoropyyntöä, ja tarjoan teille nyt mi-
nuutin mittaista vastauspuheenvuoroa. Kuka ottaa vastaan? — Edustaja Arhinmäki aloit-
taa.

15.47 Paavo Arhinmäki vas (vastauspuheenvuoro): Arvoisa rouva puhemies! Edustaja
Eestilä ja ministeri Tiilikainen myös äsken nostivat kysymyksen tästä investoinnin suojas-
ta, jos aikaistetaan tätä prosessia, ja se on todellinen kysymys. 

Sitra toteaa, lainaan suoraan: ”On arvioitu, että kivihiilen energiakäytön kiellon aikais-
taminen vuoteen 2025 johtaisi noin 200 miljoonan euron taloudellisiin kokonaisvaikutuk-
siin. Kivihiilikiellon toteuttaminen vuonna 2029 puolestaan johtaisi arviolta 14—25 mil-
joonan euron kokonaiskustannuksiin. Kivihiilikiellon aikaistamisesta johtuvia taloudelli-
sia vaikutuksia on mahdollista kompensoida esimerkiksi ympäristölle haitallisia tukia uu-
delleen kohdentamalla.” Eli kysymyshän tässä on tietenkin siitä, että jos tätä aikaistetaan,
niin sehän merkitsisi sitä, että näitä tiettyjä investointeja pitäisi korvata, ja tässähän on ky-
symys siitä, minkä arvon me annamme sille, että hiilen poltto ja ilmaston saastuttaminen
loppuvat vähän aikaisemmin, mikä sen taloudellinen hinta sitten on. Tämän arviointia nos-
tin esille.

15.49 Markku Eestilä kok (vastauspuheenvuoro): Arvoisa rouva puhemies! Kysymys
näissä pohdinnoissa ei tietenkään ole siitä, että pitäisi jotakin vastustaa tai ettei olisi tämän
kannalla, mutta minun mielestäni on kuitenkin kokonaisuus hallittava. Kun nämä ilmasto-
kysymykset julkista keskustelua nyt aika paljon dominoivat, niin on todettava, että jos me
oikeasti olemme sitä mieltä, niin kuin näyttää, että meidän tulevaisuus monesti sekä läm-
möntuotannossa että yhdistetyssä lämmön- ja sähköntuotannossa nojaa biomassoihin, ja
jos me käytännössä poistamme sieltä kivihiilen ja jos ainakin osittain ollaan siihen suun-
taan menossa, että turvekin poistuu, joka sinänsä on monissa maakunnissa hyvä kotimai-
nen vaihtoehto, niin se johtaa helposti siihen, että on mahdoton sellainen poliittinen linja-
us, jossa ollaan jatkuvan metsänhoidon, kasvatuksen kannalla ja kielletään avohakkuut. Se
on minusta on mahdoton yhtälö. Joku tästä yhtälöstä pitää pudottaa pois. Poliittisesti ei voi
hyväksyä sitä, että ajetaan monilla rattailla. Sitten pitää tunnustaa se, että metsänhoito jat-
kuu hyvällä historiallisella linjalla. 

15.50 Arto Pirttilahti kesk (vastauspuheenvuoro): Arvoisa rouva puhemies! Kyllä met-
sää Suomessa tullaan jatkossakin käyttämään ja hakkaamaan, mutta varmaan enemmän
niihin arvokkaisiin kohteisiin, näihin puurakenteisiin ja selluun ja muuhun. 

Oikeastaan ministeriltä kysyisin. Kun tämä nyt varmaan on Euroopassa ensimmäisiä ki-
vihiilen kieltolakeja, niin onko aikaisemmin muissa maissa tähän vielä päädyttykään? Ja
sitten oikeastaan näihin kansallisiin kauppasuhteisiin ja myös EU-tasolla: Koskahan me
pääsisimme vahvoissa kivihiilivaltioissa, kuten Puolassa ja Saksassa, näitä päätöksiä teke-
mään samansuuntaisesti? Onko tässä valoa tunnelin päässä, kun katseltiin näitä ruskohiili-
kaivostenkin uusiokäyttöjen avauksia ja muuta, eli miltä se näyttää EU-perspektiivissä?

15.51 Wille Rydman kok (vastauspuheenvuoro): Arvoisa rouva puhemies! Pidän ongel-
mallisena tätä perusfilosofiaa, joka meillä on ollut ympäristö- ja energiakysymyksissä ehkä
jo toistakymmentä vuotta jollei vähän pidempäänkin, että otetaan pistemäisesti aina joku
yksi tietty energialähde ja sen jälkeen otetaan sen ympäristövaikutukset sinänsä ehkä oi-
13



Pöytäkirjan asiakohta PTK 106/2018 vp
keutetustikin tikun nokkaan mutta samanaikaisesti unohtaen muiden energialähteiden ym-
päristövaikutukset.

Sinänsä näen hyvänä, että energiakenttä kehittyy orgaanisesti ja uudenlaisia energialäh-
teitä, uudenlaisia, korvaavia muotoja tulee markkinoille koko ajan, mutta vähän kannan
kyllä huolta siitä, jos kieltoja toteutetaan nimenomaisesti lainsäädäntöteitse, koska se ei ole
välttämättä se tapa, joka tuottaa kestävimpiä tuloksia varsinkaan nykyisen kaltaisessa maa-
ilmassa, jossa energiaa ja tuontienergiaa käytetään yhä enenevässä määrin myöskin kan-
sainvälispoliittisena kiristysaseena. Mielelläni kuulisin myöskin ministerin näkemyksen
siitä, kuinka tämä lisää Suomen riskiä joutua painostetuksi suurvaltapolitiikassa energia-
aseella.

Puhemies Paula Risikko: Keskustelu ja asian käsittely keskeytetään. Asian käsittelyä jat-
ketaan tässä istunnossa päiväjärjestyksen muiden asiakohtien tultua käsitellyiksi, mikäli
puheenvuoropyyntöjä vielä siinä vaiheessa on.

Keskustelu keskeytettiin kello 15.52.

————

Keskustelua jatkettiin kello 17.43.

Ensimmäinen varapuhemies Mauri Pekkarinen: Nyt jatketaan aiemmin tässä täysistun-
nossa keskeytetyn asiakohdan 5 käsittelyä. 

17.43 Katri Kulmuni kesk: Arvoisa puhemies! On erittäin merkittävää, että tämä laki hii-
len energiakäytön kieltämisestä on vihdoin saapunut eduskuntaan. Valitettavasti tähän pro-
sessiin ovat liittyneet varsin pitkät neuvottelut, ja sikäli on harmillista, että se tulee vasta
näin vaalikauden lopussa, mutta tietenkin olemme tyytyväisiä, että se vihdoin tulee tänne. 

Jonkin verran on herättänyt kritiikkiä se, miksi laitetaan niin merkittäviä panostuksia sii-
hen, että tuetaan myös hiilivoimaloiden muuntumista, kun olisi pitänyt enemmänkin tukea
niitä, jotka ovat hoitaneet asiansa hyvin. Mutta jos miettii sitä, mikä on kaikista tärkeintä il-
mastonmuutoksen hidastamiseksi ja estämiseksi, niin kyllä se on se, että ne suuret saastut-
tajat, valitettavasti isot kaupungit, vastaavat isosta osasta tämän maan ilmastopäästöjä, ja
jos mietitään energiaratkaisuja, niin kyllä se on erittäin valitettavaa, että meidän suurim-
mat kaupungit ovat kaikista suurimpia hiilen käyttäjiä. Sikäli on positiivista, että iso osa
Suomesta, pitkälle yli 90 prosenttia tästä maasta, on siirtynyt niin lämmityksessä kuin säh-
kössäkin jo pitkälti uusiutuvien käyttöön, ja kuten tässä kollega, edustaja Hoskonen totesi-
kin, kyllähän suomalaisella CHP-osaamisella on aivan poikkeuksellinen rooli meidän
maamme energiajärjestelmässä, ja sillä olisi paljon tarjottavaa myös muille vastaaville
alueille, jos miettii pohjoisia leveyspiirejä. Valitettavaa on ollut, että jonkin verran näitten
suurten kaupunkien voimapuolueet ovat tätä keskustalaisen ministerin esitystä kritisoi-
neet, ja siinä vaiheessa tietenkin aina herää kysymys siitä, miten on mahdollista, että vaik-
kapa Helsingin kaltainen Tukholma on pystynyt jo aikaa sitten siirtymään hiilestä muihin
ratkaisuihin ja uusiutuvan energian pariin. Monesti vastaus on sitten näillä pääkaupungin
mahtipuolueilla ollut se, että ne ovat jotenkin erilaisia kaupunkeja ja Tukholma on ranni-
kolla. No, käsittääkseni myös Helsinki sijaitsee varsin hyvin rannikolla. 
14



Pöytäkirjan asiakohta PTK 106/2018 vp
Tämä asia on erittäin merkittävä globaalilla, kansainvälisellä tasolla myös symbolisesti.
Hiilen käyttö laskee varmasti joka tapauksessa, mutta tällä on erittäin merkittävä vaikutus,
että Suomi etunenässä on nyt kieltämässä hiilen käyttöä, ja sitten meidän toki täytyy päästä
eteenpäin siinä, miten me pääsemme irti myös niistä muista fossiilisista polttoaineista. Se
ei ole mitenkään yksinkertaista, mutta vaikkapa edellisessä pykälässä lähetekeskustelussa
ollut biopolttoaineiden sekoitevelvoitteiden lisääminen on erinomainen keino siinä. 

Tärkeää on tietenkin, että suuret toimijat tässä maassa, suuret kaupungit, sitoutuvat sii-
hen, että myös ne irrottautuvat hiilestä, koska muu maa sen on jo tehnyt aikaa sitten.

17.46 Hannu Hoskonen kesk: Arvoisa herra puhemies! Vielä lyhyesti tästä energia-
asiasta. Kyllä kivihiilen käytöstä luopuminen pitkällä aikavälillä on järkevää, mutta kui-
tenkin kaikissa olosuhteissa meidän on pidettävä huoli siitä, että kaikki kaupungit lämmi-
tetään ja energiaa tuotetaan. 

Todellakin, niin kuin edustaja Kulmuni sanoi, tämän saman meren rannalla, millä Hel-
sinki sijaitsee, sijaitsee myös Tukholma, ja se tänä päivänä lämmittää uusiutuvalla koko
miljoonakaupungin. Tukholma yksinään on suurempi kuin koko pääkaupunkiseutu. Suur-
Tukholma on paljon, paljon suurempi kuin Suur-Helsingin alue kokonaisuudessaan, ja
tämä osoittaa, että uusiutuvalla lämmittäminen on toki mahdollista. 

Mutta tässäkään asiassa en pidä oikein siitä, että mennään torvet soiden ja tehdään pää-
tös, vähän niin kuin ruotsalaiset tai saksalaiset ovat tehneet päätöksen, että luovutaan ydin-
voimasta. Jokainen järkevä ihminen tietää, että semmoista valtavaa energiavajetta ei mi-
kään sivistynyt valtio voi yhtäkkiä ratkaista. Se ei ole mahdollista. Pitää löytää pikkuhiljaa
niitä ratkaisuja. Käytetään se olemassa oleva tekniikka loppuun. Aivan kuten esimerkiksi
omakotitalon energiataloudesta meillä puhutaan nyt paljon, ja tämä liittyy aivan aidosti
energiapolitiikkaan tämäkin. Aidosti tehokas nollaenergiatalo on mahdollista tänä päivänä
rakentaa, mutta jos joku asuu vaikka hyvin kunnostetussa vanhassa rintamiestalossa, jossa
on oma tulisija ja vaikka puusauna, ja sitten hyödynnetään vaikka ilmalämpöpumppua pik-
kusen talon lämmittämisessä, niin se on aivan varmasti suomalaisen yhteiskunnan kannal-
ta ja koko maailman kannalta se paras ratkaisu, sillä jos sitten ruvetaan energiatehokasta ta-
loa rakentamaan, niin siinä käytetään valtava määrä luonnonvaroja eikä koskaan maail-
massa saada sitä ilmastohyötyä, jota tavoitellaan.

 Toivon, arvoisa puhemies, ihan sydämeni pohjasta, että jokaisessa paikassa tämä asia
otetaan vakavasti, kivihiilestä luovutaan pikkuhiljaa mutta järkevästi niin, että korvataan
sitä koko ajan, kun joudumme uudistamaan laitteita. Eihän voimalaitoskaan kahta-, kol-
meakymmentä vuotta pitempään pelaa, jolloin se on teknisesti loppuun käytetty. Silloin-
han se on se hetki, jolloin sitä uudistetaan, käytetään uusia energiamenetelmiä, ja 50 vuo-
den kuluttua olemme paljon, paljon paremmassa tilanteessa. 

Lopuksi, arvoisa puhemies, kannattaa muistaa se, että kun verrataan meidän vuoden
1990 kokonaispäästöjä tähän hetkeen, niin olemme puolittaneet kokonaispäästöt tänä aika-
na. Ja katsokaapa, hyvät ystävät, mikä on Suomen tilanne esimerkiksi autokannan suhteen
vuonna 90 ja tänä päivänä. Ero on aivan valtava. Nyt alkaa olla kotitalouksia, joissa on kak-
si autoa, parhaimmissa saattaa olla kolmekin. Elikkä autopuolellakin tämä kehitys on ollut
valtavaa. Elikkä vuoden 90 aikaan ajettiin hyvin savuttavilla autoilla, jotka tuottivat paljon
päästöjä, ja katku kaupungin kaduilla oli kamala, mutta tänä päivänä se ahdistavuus on jo
hävinnyt, kun nykytekniikka suosii vähäpäästöisiä autoja. Ja sähköautoihinkin me menem-
me, se on selvä asia. Pikkuhiljaa eteenpäin, mutta ei missään nimessä niin, että puramme
15



Pöytäkirjan asiakohta PTK 106/2018 vp
olemassa olevia hyviä rakenteita, teemme kalliiden kustannusten ratkaisuja ja ennen kaik-
kea nostamme sillä suomalaisen työn hinnan niin korkealle, [Puhemies koputtaa] ettei ku-
kaan halua sitä ostaa.

Keskustelu päättyi.

Asia lähetettiin talousvaliokuntaan, jolle perustuslakivaliokunnan ja ympäristövaliokun-
nan on annettava lausunto.
16


