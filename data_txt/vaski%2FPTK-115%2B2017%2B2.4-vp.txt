















































DEMCAFA.tmp.xml


Pöytäkirjan asiakohta PTK 115/2017 vp
Pöytäkirjan asiakohta 

PTK 115/2017 vp

Täysistunto

Torstai 9.11.2017 klo 16.00—18.49

2.4. Suullinen kysymys hallituspohjan muutokseen liittyvistä tapahtumista (Li Andersson 
vas)

Suullinen kysymys SKT 154/2017 vp

Suullinen kyselytunti

Toinen varapuhemies Arto Satonen: Otamme seuraavan kysymyksen. Edustaja Anders-
son.

Keskustelu

16.43 Li Andersson vas: Arvoisa puhemies! Monet suomalaiset ihmettelivät kesällä sitä
tapaa, miten hallitustyöskentelyä perussuomalaisten erottamisen jälkeen jatkettiin sellai-
sen ryhmän kanssa, jota kukaan suomalainen ei ollut vaaleissa äänestänyt. Silloin monet
kysyivät, oliko tähän uuteen hallituspohjaan varauduttu hallituksessa etukäteen. Pääminis-
teri Sipilä, kesäkuussa te sanoitte valtioneuvoston tiedonannossa uudesta hallituspohjasta,
että tällaista keskustelua ei ole ollut olemassa ja että te kuulitte sunnuntai-iltana ensimmäi-
sen kerran jotakin mietintää. Julkisuudessa on nyt esitetty väitteitä, joiden mukaan tämä ei
pidä paikkaansa. Nämä väitteet ovat sen verran vakavia, että vasemmistoliiton eduskunta-
ryhmä pitää äärimmäisen tärkeänä, että tähän asiaan nyt saadaan selvyys koko eduskunnan
edessä. Pääministeri Sipilä, seisotteko edelleen kesäkuussa eduskunnalle antamanne lau-
sunnon takana?

16.44 Pääministeri Juha Sipilä (vastauspuheenvuoro): Arvoisa puhemies! Vastasin 19.
päivä kesäkuuta tähän samaan kysymykseen ja seison täsmälleen sen saman vastauksen ta-
kana edelleenkin.

Toinen varapuhemies Arto Satonen: Nyt on mahdollisuus tehdä lisäkysymyksiä tähän
kysymykseen.

16.44 Li Andersson vas (vastauspuheenvuoro): Arvoisa puhemies! Pääministeri Sipilä,
jos te seisotte täsmälleen tämän lausunnon takana edelleen ja kuulitte ensimmäisen kerran
mietintää tästä uudesta hallituspohjasta vasta sunnuntaina illalla, niin mistä te keskustelitte
perussuomalaisten valtiosihteerin kanssa hänen vieraillessa Kesärannassa sunnuntaina päi-
vällä?

Tänä aamuna kansanedustaja Tiina Elovaara on sanonut, että perussuomalaisten valtio-
sihteeri tapasi Sipilän Kesärannassa perussuomalaisten puoluekokouksen aikana sunnun-
taina ja poistui tapaamisesta piiloutuneena auton takakonttiin, [Naurua] koska oli liian suu-
ri riski tietovuodosta kansanedustajien siirtymisestä. Jos kerran ei ole mitään salattavaa tai
 Tarkistettu
4.1



Pöytäkirjan asiakohta PTK 115/2017 vp
mitään salamyhkäistä tapaamiseen liittyen, niin miksi te pääministerinä uskotte, että val-
tiosihteeri päätti lähteä Kesärannasta auton takakonttiin piilotettuna, vaikka olikin kävellyt
omin jaloin ulos teidän välisestä palaveristanne? [Puhemies koputtaa] 

16.45 Pääministeri Juha Sipilä (vastauspuheenvuoro): Arvoisa puhemies! Tuossa kysy-
myksessä oli tosiaankin silloin, tiesikö hallitus tai oliko hallituksella jotakin tietoa ennen
perussuomalaisten puoluekokousviikonloppua tästä, että puolue voisi hajota kahtia. Ei ol-
lut. Tämä oli vastaukseni kysymykseen. Mitään sellaista tietoa ei ollut.

Tapasin valtiosihteeri Virtasen Kesärannassa, niin kuin olen aikaisemminkin kertonut,
ja keskustelimme siitä, miltä perussuomalaisten tilanne näyttää. Se oli siis sen viikonlopun
jälkeen, puoluekokouksen jälkeen tapahtuva tapaaminen. Siitä, millä tavalla Virtanen on
poistunut Kesärannasta tuosta kokouksesta, [Naurua] valitettavasti en tiedä muuta kuin että
hän kokoushuoneesta poistui kyllä omin jaloin kävellen. [Naurua] Tapaan kyllä saattaa
omat lapseni autoon ja varmistaa, että he lähtevät siitä, mutta en tiedä, miten Virtanen on
sitten poistunut Kesärannasta eteenpäin. [Naurua — Puhemies koputtaa]

16.46 Anna-Maja Henriksson r (vastauspuheenvuoro): Värderade talman, arvoisa puhe-
mies! Ensin meillä oli avokonttori, sitten oli U-käännös ja nyt on sitten tämä takakontti.
[Naurua] Mutta ehkä se kaikkein keskeisin kysymys kuitenkin Suomen kannalta on halli-
tuksen tämänhetkinen toimintakyky.

Pääministeri Sipilä, sanoitte hallitusneuvottelujen jälkeen, että hallituksenne on kuin
yhtä suurta puoluetta. Nyt kaksi ja puoli vuotta myöhemmin vaikuttaa siltä, että hallitus on
kolmen tai ehkä kahden ja puolen puolueen löyhä yhteenliittymä, jossa kaikki puuhaavat
vähän omiaan. Ainakin tämän kuvan saa, kun seuraa hallituspuolueitten viestintää. Ote-
taan nyt esimerkiksi sote-uudistus: vähän väliä saamme lukea eri tulkintoja sote-uudistuk-
sen sisällöstä ja hallituksen linjauksista, viimeksi eilen Maaseudun Tulevaisuuden mielipi-
depalstoilla.

Mutta, arvoisa pääministeri, tärkeä kysymys [Puhemies koputtaa] on se, mikä on halli-
tuksen tämänhetkinen toimintakyky. Vad är regeringens funktionsförmåga?

16.47 Pääministeri Juha Sipilä (vastauspuheenvuoro): Arvoisa puhemies! Tämä on pal-
jon tärkeämpi kysymys kuin se, miten Virtanen poistui Kesärannasta. [Naurua] Se on sel-
vä asia.

Hallituksen toimintakyky on erinomaisen hyvä. Olen sen sanonut monessa haastattelus-
sa tuon kesän tapahtuman ja siitä käydyn keskustelun jälkeen. Hallituksen toimintakyky on
hyvä, ja olen sitä mitannut sillä, että monesti kun kausi kääntyy loppua kohden, uudistami-
sen halu ja into tahtoo lopahtaa ja tehdään varovaisesti päätöksiä eteenpäin. Tästä ei näky-
nyt budjettiriihessä merkkiäkään, joten vastaukseni kysymykseenne on se, että hallituksen
toimintakyky on hyvä.

16.48 Simon Elo sin (vastauspuheenvuoro): Arvoisa puhemies! Vanha viisaus on, että
hallituksessa olo on epämiellyttävää mutta vielä epämiellyttävämpää on oppositiossa olo,
ja kun kuuntelee opposition kritiikkiä, joka keskittyy lähinnä siihen, kuka oli kontissa ja
kuka ei, niin huomaa, että [Välihuutoja vasemmalta] katkeria kyyneliä virtaa, kun ei ole
itse hallituksessa päättämässä asioista. [Välihuutoja vasemmalta] 
2



Pöytäkirjan asiakohta PTK 115/2017 vp
Oleellista on se, mitä pääministeri on sanonut ja minkä hän vahvisti nyt, eli mitään
ennakkosuunnitelmaa ei ole ollut, minkä myös valtiovarainministeri Orpo tänään vahvisti
— mistä kiitän — ja minkä meidän ministerimme Jussi Niinistö on sanonut MTV Uutisext-
ra -ohjelmassa. Tämä on täysin selvää. Tälle puheelle ei ole katetta. Se, mille on katetta, on
se, että hallitus jatkaa hyvää työskentelyään, ja Sinisestä tulevaisuudesta tulee puolue riip-
pumatta siitä, mitä meitä vastustavat tahot ja pahat kielet ovat sanoneet. 

Mutta kysyn arvoisalta pääministeriltä: Miten luonnehtisitte näitä kahta päivää silloin
kesäkuussa, kun tämä uusi hallituspohja muodostui? Mitä se vaati, että päästiin niin no-
peassa aikataulussa kuin päästiin [Puhemies koputtaa] siihen tulokseen, että hallitus pystyi
jatkamaan hyvää työtä?

16.49 Pääministeri Juha Sipilä (vastauspuheenvuoro): Arvoisa puhemies! Se, mitä se
vaati siinä loppumetreillä, oli se, että saimme hallituspuolueina, eduskuntaryhminä, ko-
koomus ja keskusta, vakuutuksen siitä, että nyt tämä uusi muodostunut ryhmä tulee seiso-
maan hallitusohjelman takana ja antaa hallitukselle, sen ministereille, täyden tukensa. Se
oli se vaatimus, jota odotin silloin, kun nämä tiistaipäivän tapahtuvat olivat. Tiistaina saim-
me sitten varmistuksen asialle, ja sitten sen mukaisesti toimimme tuon tiistaipäivän kulues-
sa — 14.30 suurin piirtein oli kello tiistaina, kun soitin teille, arvoisa edustaja Elo, ja sain
viimeiset varmistukset asiaan.

16.50 Antti Rinne sd (vastauspuheenvuoro): Arvoisa puhemies! Ei tämän asian käsittely
täällä eduskunnassa mikään naurun asia ole. Kysymys on siitä, miten kansalaiset voivat
luottaa ja suhtautua demokratiaan ja parlamentaariseen toimintaan. 

Nyt on käynyt selville, että valtiosihteeri Virtanen ja valtiosihteeri Nevamäki ovat kum-
matkin puhuneet jollakin tavalla muunneltua totuutta tämän asian yhteydessä, liittyen ta-
pahtumiin tuolla pääministerin virka-asunnolla Kesärannassa. 

Kyllä tämä kaikki tapahtunut näyttää sen, että demokratian kannalta, parlamentaarisesta
näkökulmasta, olisi ollut tärkeää tuossa tilanteessa viheltää peli poikki, käydä neuvottelut
ja ehkä sitten päätyä tähän lopputulokseen, tähän ratkaisuun. 

Te olette kyllä omalla toiminnallanne, pääministeri Sipilä, koko tämän episodin yhtey-
dessä aikaansaanut lisää epäluottamusta ja demokratian kunnioituksen puutetta kansalai-
sissa tämän toimintanne johdosta. Miten te itse näette tämän: onko toimintanne vahvista-
nut kansalaisten luottamusta demokratiaan ja suomalaiseen parlamentaariseen toimintaan?

16.51 Pääministeri Juha Sipilä (vastauspuheenvuoro): Arvoisa puhemies! Keskeisenä
osana näitä maanantain ja tiistain tapahtumia oli luonnollisesti se, että varmistamme sen,
että toimimme siinä täsmälleen ottaen tarkasti perustuslain mukaisesti, ja näin myöskin
teimme. [Antti Rinteen välihuuto] Teimme sen usean oikeusoppineen toimesta, [Antti Rin-
ne: Lisäsittekö luottamusta?] ja myöskin oikeuskansleri on tähän sitten jälkikäteen kerto-
nut kantanaan, että siinä mentiin täsmälleen niin kuin pitääkin. 

Siihen, oliko tämä parlamentarismin oppien mukaista: Ensinnäkin laillisesti oli. Toisek-
si prosessina olisin toivonut, että silloin kun asia oli auki, kaikki puolueet olisivat suhtau-
tuneet avoimesti siihen, että neuvotellaan ja käydään läpi. Saimme useita viestejä julkisuu-
den kautta, että emme ole valmiita keskustelemaan uudesta hallituspohjasta muuten kuin
vaalien kautta.
3



Pöytäkirjan asiakohta PTK 115/2017 vp
Toinen varapuhemies Arto Satonen: Tähän asiaan vielä yksi lisäkysymys. Edustaja An-
dersson.

16.52 Li Andersson vas (vastauspuheenvuoro): Arvoisa puhemies! Juuri kuten edustaja
Rinne tässä sanoi, kyse on luottamuksesta politiikkaan ja myöskin meidän poliittiseen jär-
jestelmäämme, demokratiaan ja niihin lausuntoihin, jotka poliittiset päättäjät tässä maassa
antoivat. Kyllä kaikki puolueet suhtautuivat avoimesti neuvottelujen käymiseen siinä vai-
heessa, kun tästä keskusteltiin. En usko, että edes perussuomalaisten valtiosihteeri niin hy-
vin viihtyy auton takakontissa, että hän ihan huvin vuoksi olisi sinne piiloutunut, kun lähti
Kesärannasta. Ja tämä asian käsittely tällä foorumilla on tärkeää juuri sen takia, että pitää
saada selvyyttä siihen, pitävätkö nämä julkisuudessa esitetyt vakavat väittämät paikkansa
vai eivät. Arvoisa pääministeri, minä tulkitsin nyt puheenvuoronne niin, että teillä kyllä oli
tietoa näiden kansanedustajien suunnitelmista siirtyä toiseen ryhmään jo viikonlopun aika-
na. Pitääkö tämä paikkansa?

16.53 Pääministeri Juha Sipilä (vastauspuheenvuoro): Arvoisa puhemies! Vastasin tä-
hän kysymykseen täällä sillä tavalla, että sunnuntai-iltana sain ensimmäisiä merkkejä siitä,
että jotain liikehdintää on. [Mika Niikon välihuuto] Ihan samalla tavalla vastaan edelleen-
kin: mitään täsmällistä ei ollut vielä sunnuntainakaan tiedossa. [Paavo Arhinmäen välihuu-
to] Ja silloin kun täällä eduskunnassa tästä asiasta keskusteltiin, kysymys kuului, tiesim-
mekö etukäteen, ennen perussuomalaisten puoluekokousta, tämmöisestä suunnitelmasta,
ja vastaus oli, että emme tienneet. Vastasin samassa vastauksessani 19. päivä kesäkuuta
tältä paikalta, tai sieltä väliaikaiselta paikalta, että en tiennyt siitä etukäteen, sunnuntai-il-
tana saimme joitakin viitteitä, että liikehdintää on tapahtumassa, mutta mitään konkreettis-
ta emme [Puhemies koputtaa] sunnuntainakaan asiasta tienneet. Eli vastaukseni siihen,
[Puhemies koputtaa] puhuinko totta täältä, on, että puhuin totta.

Toinen varapuhemies Arto Satonen: Myönnän vielä yhden lisäkysymyksen. — Edusta-
ja Niikko.

16.55 Mika Niikko ps (vastauspuheenvuoro): Arvoisa puhemies! Täällä puhutaan perus-
suomalaisista ikään kuin perussuomalaiset eivät olisi itse paikalla, [Eduskunnasta: Kyllä
näyttää olevan!] ja hyvä, että tuli puheenvuoro tännekin päin. [Eduskunnasta: Niinpä!]
Tätä olisin kysynyt, kun, pääministeri, mainitsitte, että haitte sitoutumista hallitusohjel-
maan. Itse olen ainakin ymmärtänyt niin, että perussuomalaiset olivat sitoutuneet edelleen-
kin jatkossa hallitusohjelmaan ja nimenomaan vaativat siellä, että pidetään kiinni hallitus-
ohjelman kirjauksista, kuten vaikkapa maahanmuutto-ohjelmista ja -toimenpiteistä. Elik-
kä tässä viestissä ja mielikuvassa kansalle siitä, että perussuomalaiset eivät olleet enää yh-
teistyökykyinen puolue: kysehän oli puhtaasti vain siitä, että väärä puheenjohtaja voitti
vaalit hallituksen näkökulmasta. [Leena Meri: Kyllä, aivan näin!] Tämä täytyy rehellisesti
sanoa, tämä oli se teidän syynne laittaa perussuomalaiset pois hallituksesta, ja siinä mie-
lessä se ei ole demokratian mukaista toimintaa laisinkaan.

Vielä kysyn lopuksi: eikö siellä Kesärannassa lähes viikkoa ennen sitä puoluekokousta
nimenomaan tällaisia supinoita käyty siellä sun täällä? [Välihuutoja] Ainakin semmoinen
vilske siellä oli, [Puhemies koputtaa] mitä katselin siellä ympärilleni.
4



Pöytäkirjan asiakohta PTK 115/2017 vp
16.56 Pääministeri Juha Sipilä (vastauspuheenvuoro): Arvoisa puhemies! Tällaisia su-
pinoita Kesärannassa ei ole ollut. Mutta sellaisia supinoita oli, niin kuin vastasin 19. päi-
väkin, että jos puheenjohtaja vaihtuu, niin voi olla, että joitakin edustajia lähtee johonkin
toiseen ryhmään. Tällaisia puheita oli, niin kuin silloin vastasin 19. päivä.

Mistä tässä keskustelussa perussuomalaisten kanssa oli kysymys? Kyllä, puheenjohtaja
Halla-ahon vastaus siihen, oletteko sitoutuneet hallitusohjelmaan, oli kyllä. Mutta keskus-
telimme valtiovarainministeri Orpon ja puheenjohtaja Halla-ahon kanssa myöskin arvois-
ta ja siitä, löytääkö tämä hallitus uuden perussuomalaisten johdon kanssa sellaisen arvo-
pohjan, että selviämme eteen tulevista kysymyksistä, puhuttiin sitten maahanmuutosta, pu-
huttiin EU-politiikasta, puhuttiin niistä eteen tulevista kysymyksistä, ja tästä asiasta [Puhe-
mies koputtaa] emme tulleet vakuuttuneiksi, ja sen takia päätimme yhdessä lopettaa yhteis-
työn perussuomalaisen eduskuntaryhmän kanssa. [Leena Meri: Mistä ihmeen arvoista?]

Kysymyksen käsittely päättyi.
5


