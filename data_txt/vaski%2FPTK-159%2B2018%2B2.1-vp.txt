















































DEM82E6.tmp.xml


Pöytäkirjan asiakohta PTK 159/2018 vp
Pöytäkirjan asiakohta 

PTK 159/2018 vp

Täysistunto

Torstai 14.2.2019 klo 16.05—22.05

2.1. Suullinen kysymys yrityksistä vanhuspalveluiden tuottajina (Jukka Gustafsson sd)
Suullinen kysymys SKT 259/2018 vp

Suullinen kyselytunti

Toinen varapuhemies Tuula Haatainen: Ensimmäinen kysymys sosiaalidemokraatti-
nen eduskuntaryhmä, edustaja Gustafsson, olkaa hyvä.

Keskustelu

16.06 Jukka Gustafsson sd: Arvoisa puhemies! Viime päivinä vanhustenhoito on puhu-
tuttanut ihmisiä paljon. Se on monia koskettanut, loukannut, satuttanutkin. Oikeutetusti on
reagoitu.

Ikäihmiset tarvitsevat hyvän ja inhimillisen hoidon, olivat he sitten kotihoidossa tai pal-
velutaloissa. Nyt ilmenneitä räikeitä epäkohtia ei voi eikä pidä hyväksyä, ei julkiselta eikä
yksityiseltä taholta. Monet hoitopaikat toimivat hyvin, ja hoitajat ansaitsevat kiitoksen,
mutta monet suuret yhtiöt ovat ahneuksissaan syyllistyneet palkkaamaan liian vähän työn-
tekijöitä, tehneet suoranaisia petoksia, ihmisarvoa on loukattu. Näin ei voi jatkua.

Herra pääministeri, pohditte toissa päivänä politiikan toimittajien tilaisuudessa sitä,
onko osakeyhtiö ylipäätään oikea muoto vanhustenpalveluihin. Arvoisa pääministeri, voi-
sitteko avata, mitä oikeastaan tarkoititte?

16.07 Pääministeri Juha Sipilä (vastauspuheenvuoro): Arvoisa rouva puhemies! Pohdis-
kelin tuossa vastauksessani sitä, että olipa kysymys osakeyhtiöstä, julkisesta toimijasta,
osuuskunnasta, niin aina tällaisessa tilanteessa, kun puhutaan vanhusten arvokkaasta, laa-
dukkaasta hoidosta, arvojen pitää olla päätöksenteon ohjaava tekijä numero yksi ja vasta
seuraavana voi tulla taloudellisen tuloksen tekeminen. Tämän pitäisi olla itsestäänselvää
kaikille alan toimijoille, sekä yrityksille että julkisille toimijoille. Jokainen suomalainen
vanhus ansaitsee arvokkaan ja laadukkaan hoidon, ja sen pitää olla sinne yhteisön arvoihin
kirjoitettu.

Toinen varapuhemies Tuula Haatainen: Pyydän niitä edustajia, jotka haluavat esittää li-
säkysymyksiä, ilmoittautumaan painamalla V-painiketta ja nousemalla seisomaan. 

16.08 Jukka Gustafsson sd (vastauspuheenvuoro):  Niin, pääministeri, nyt alkaa olla to-
tuuden hetki käsillä. Olette ajaneet kohta neljän vuoden ajan markkina-sotea, joka avaa lä-
hes 6 miljardin lisämarkkinat ison rahan kasvottomille, monikansallisille sote-jäteille.
Tämä teidän mallinne siis johtaa siihen, että vanhuksia hoidetaan jatkossa yhä enemmän
markkinoiden ehdoilla. [Oikealta: Päinvastoin!] Samalla toiminnan valvonta jää yhä
 Tarkistettu
4.0



Pöytäkirjan asiakohta PTK 159/2018 vp
enemmän yritysten oman valvonnan varaan. Tämä on sosiaalidemokraattien mielestä vää-
rä suunta. 

Esiin tulleiden vanhuspalveluiden väärinkäytösten pitäisi avata kaikkien hallituksen
markkina-soten kannattajien silmiä. [Timo Heinonen: Mites Tradeka?] Eikö siksi olisi pa-
rempi nyt vielä arvioida tämä markkina-sote uudelleen, kun se teidänkään mielestänne ei
sovi hoitopalveluihin?

Te, pääministeri Sipilä, puhuitte eilen politiikan toimittajien tilaisuudessa arvoista. [Pu-
hemies koputtaa] Nyt tulee tärkein kysymys: kumpi teidän arvoissanne menee edelle: lä-
hes 6 miljardin markkinoiden avaaminen yrityksille [Puhemies: Aika!] vai ihmisarvoisen
vanhuuden tarjoaminen kaikille? [Välihuutoja]

16.09 Pääministeri Juha Sipilä (vastauspuheenvuoro): Arvoisa rouva puhemies! Ehdot-
tomasti tuo jälkimmäinen eli ihmisarvoisten palvelujen tarjoaminen jokaiselle suomalai-
selle vanhukselle. Juuri sen takia teemme tätä sote-uudistusta, että saamme järjestyksen tä-
hän hommaan. [Kari Kulmala: Kuka estää?] Eli nykyjärjestelmä karkaa käsistä koko ajan,
ja nyt tarvitaan järjestys taloon: samat säännöt julkiselle ja yksityiselle puolelle.

Ennen kaikkea tämä sote tuo järjestäjälle leveämmät hartiat, paremman osaamisen sii-
hen, että voidaan valvoa, että arvojen mukaisesti myöskin toimitaan. [Jukka Gustafsson:
Ne valvoo omaa toimintaa!] Se tuo myöskin valvontaan paremmat resurssit ja myöskin
lainsäädännön muutoksen siihen, että valvontaa voidaan tehdä tehokkaammin 18 toimijan
toimesta, ja myöskin se osaaminen siinä, kuka tekee ja kuka ei tee täällä, paranee.

16.11 Krista Kiuru sd (vastauspuheenvuoro): Arvoisa puhemies! Tuottajalaissa valio-
kunta päätti jo nostaa esille tiettyjä asioita. Tuottajalaissa kerrotaan yleisperusteluissa, että
valvontaan käytettäviä resursseja ei ole kuitenkaan mahdollista lisätä yksityisten palvelui-
den määrän kasvua vastaavasti. Lisäksi näissä yksityiskohtaisissa perusteluissa todetaan,
että siellä velvoitettaisiin palveluntuottaja valvomaan toimintansa laatua ja asianmukai-
suutta sekä asiakas- ja potilasturvallisuutta, mutta siinä valvonnassa korostuisi juuri tuot-
tajan omavastuu — tuottajan omavastuu. Kysynkin nyt vielä kerran: onko järkevää tehdä
tämä kaikki markkinoiden ehdoilla?

Samaan hengenvetoon: Sote on myös iso säästöprojekti. Hallituksella on tarkoituksena
säästää pelkästään vanhustenhuollon palveluista yli miljardi euroa. Tämä lienee menossa
väärään suuntaan. Kysynkin ministeri Saarikolta: jos valiokunta huomenna aamulla ottaa
tämän vanhustenhuollon tilan omaksi asiaksi, [Puhemies koputtaa] oletteko te valmis tu-
kemaan valiokunnan työtä ja olemaan käytettävissä?

16.12 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Olemmekin käyneet valiokunnan puheenjohtajan kanssa tästä keskustelua, ja
olen ymmärtänyt toiveenne — ja perustellun toiveenne — siitä, että myös valiokunta on
kiinnostunut kuulemaan vanhuspalvelujen tila-arvion. Olen todennutkin valiokunnan pu-
heenjohtajalle, että haluamallanne tavalla voitte saada mielellään saman informaation esi-
merkiksi valvontaviranomaisen johdolta tai ministeriön virkavalmistelusta, sekä nykyti-
lanteesta suhteessa näihin epäkohtiin että toisaalta siitä lainsäädännön valmistelusta, joka
ministeriössä on nyt jo käynnistynyt vanhuspalvelun kokonaispäivityksestä. Se, millaisek-
si laki muodostuu, mitä asioita tuleva hallitus haluaa siinä painottaa myös eurojen suhteen,
on varmasti hallitusneuvottelujen tasoinen kysymys.
2



Pöytäkirjan asiakohta PTK 159/2018 vp
Mutta kuten täällä yhdessä välikysymyskeskustelussa totesimme, annan ilman muuta tä-
män kaiken informaation kaikkien eduskuntapuolueiden käyttöön, jotta voimme valmis-
tautua myös kertomaan kansalaisille vaaleissa, minkälaisista asioista ikäihmisten hoivassa
meistä kukin on valmis kantamaan erityistä huolta.

16.13 Johanna Ojala-Niemelä sd (vastauspuheenvuoro): Arvoisa rouva puhemies! Jo-
kainen voi miettiä, miltä tuntuu, jos ainoat päivän aikana koskettavat kädet ovat kiireiset tai
jos yöpaitaa ei ehditä vaihtaa päivävaatteisiin ennen puolta päivää, tai millainen on elä-
mänlaatu, jos päivästä toiseen iltatoimet alkavat jo tunteja ennen nukkumaanmenoa, jos
ruuan joutuu syömään aina kiireessä ja kylmänä, puhumattakaan ulkoilusta, josta moni
vanhus haaveilee jo nytten. 

Asuminen palveluiden turvin kotona on prosessi, joka tarvitsee tuekseen asukkaan luot-
tamuksen omaan selviytymiseen ja perusturvallisuuden tunteen säilymiseen. Tällä hetkel-
lä me päättäjät saamme ympäri Suomea paljon viestejä siitä, kuinka meillä on paljon van-
huksia kotona, jotka eivät tunne enää oloaan turvalliseksi. Kysynkin, arvoisa ministeri:
koska saadaan muutos siihen, että pitää tulla RAVA-pisteiden kanssa niin huonokuntoisek-
si, ennen kuin saa apua?

16.14 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Jaan edustajan tilannekuvan siltä osin, että mainitsemanne esimerkit vaikka-
pa raittiista ulkoilmasta tai kunnollisesta ruuasta ovat ihmisarvon kulmakiviä hyvässä hoi-
vassa. Ja olemme tietysti huonossa tilanteessa, jos yhdellekään toimijalle tai sen yhdelle-
kään hoivakodille tästä asiasta pitää erikseen sopia ja siitä muistuttaa.

Mutta mitä tulee lainsäädäntöön, minusta lain pykälät, jotka eduskunta on hyväksynyt
viime hallituskaudella, ja toisaalta laatusuositukset, joita ollaan jo useampaan otteeseen
päivitetty, eli ikään kuin ne reunaehdot, millä näitä palveluita yksityinen ja julkinen sekto-
ri tuottavat, eivät anna minkäänlaista aukkoa toimia ihmisarvon suhteen huonosti tavalla,
jota kuvailette. Mutta me tietenkin mielellämme juuri tästä syystä, että todellisuus ei ole
vastannut lainsäätäjän tahtoa tästä talosta, tulemme tekemään tarkennuksia vanhuspalvelu-
lakiin sitä päivittämällä, mutta muistaen myös sen, että ikäihmisten hyvä asia Suomessa on
myös ennaltaehkäisyä, toimintakyvyn säilyttämistä, [Puhemies koputtaa] vuosikymmen-
ten hyvää elämää ja hoivankin osalta muutakin kuin ympärivuorokautista apua.

Kysymyksen käsittely päättyi.
3


