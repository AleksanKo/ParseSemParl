















































DEME81D.tmp.xml


Pöytäkirjan asiakohta PTK 36/2018 vp
Pöytäkirjan asiakohta 

PTK 36/2018 vp

Täysistunto

Tiistai 17.4.2018 klo 14.02—19.35

6. Hallituksen esitys eduskunnalle laiksi koiraverosta annetun lain kumoamisesta
Hallituksen esitys HE 39/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 6. asia.
Puhemiesneuvosto ehdottaa, että asia lähetetään valtiovarainvaliokuntaan.

Keskustelu

19.31 Esko Kiviranta kesk: Arvoisa puhemies! Meillä on tässä hyvin poikkeuksellinen
esitys, sillä harvoinhan tässä maassa yhtään verolakia kumotaan. Nyt on kuitenkin sellai-
nen hetki.

Alkuaan koiravero perustui vuonna 1894 annettuun keisarilliseen asetukseen. Nykyinen
koiraverolaki tuli voimaan vuoden 1980 alusta. Veron saajana on kunta. Koiraveron peri-
misestä tehtiin vapaaehtoista kuntien aloitteesta vuonna 1991. Tämän jälkeen kunnat ovat
vähitellen yksi toisensa jälkeen luopuneet koiraveron perimisestä, viimeisimpinä Helsin-
gin ja Tampereen kaupungit.

Koiraverolain voimassaololle ei enää ole järkeviä perusteita. Koiraveroa on pidetty epä-
oikeudenmukaisena siksikin, että se kohdistuu vain yhteen lemmikkityyppiin.

19.33 Timo Harakka sd: Arvoisa puhemies ja samoin myöskin kunnioitettu verojaoston
puheenjohtaja! Merkittäköön nyt pöytäkirjaan, että oppositio kehuu hallituksen veropoli-
tiikkaa tältä yhdeltä osin. Eli kun valtiovarainministeri Orpo havaitsi, että Helsinki oli luo-
punut koiraverosta, hänelle itselleenkin juolahti kertoman mukaan mieleen, että eiköhän
tämä voisi nyt ihan virallisestikin poistua statuuteista. Hän on levittänyt sosiaalisessa me-
diassa itsestään ja koirastaan kuvaa, jossa kertoi käyneensä neuvottelun koiransa kanssa
siitä, tulisiko tämä koiravero lopullisesti poistaa. Äänestystulosta hän ei sen tarkemmin
avannut, mutta päätös oli tämän hallituksen esityksen mukainen, jolloin voimme olettaa,
että vähintäänkin äänet menivät tasan puheenjohtajan kannan voittaessa.

19.34 Tarja Filatov sd: Arvoisa puhemies! Pakko osallistua tähän keskusteluun, kun
kuntatasolla useimmiten on ollut niin — silloin kun näitä koiraveroja vielä perittiin — että
se oli se asia, joka sai kaikkein kiihkeimmän keskustelun aikaan kuntien valtuustoissa, ja
kun en ole koskaan tuollaiseen keskusteluun osallistunut eli en ole puhunut koiraverosta,
niin ajattelin, että tämä on niitä viimeisiä mahdollisuuksia.

Hallitus on puhunut paljon normien purkamisesta, ja minusta tämä on ollut lakina ja
mahdollisuutena yksi normi, vaikka se ei ehkä normikategoriaan menekään, josta on hyvä
 Tarkistettu
4.0



Pöytäkirjan asiakohta PTK 36/2018 vp
luopua. Siinä mielessä voi hyvin lämpimästi kannattaa sitä, että se myös lainsäädännöstä
poistuu.

Keskustelu päättyi.

Asia lähetettiin valtiovarainvaliokuntaan.
2


