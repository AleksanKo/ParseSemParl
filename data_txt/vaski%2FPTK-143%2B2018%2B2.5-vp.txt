















































DEMF65C.tmp.xml


Pöytäkirjan asiakohta PTK 143/2018 vp
Pöytäkirjan asiakohta 

PTK 143/2018 vp

Täysistunto

Torstai 17.1.2019 klo 15.59—18.39

2.5. Suullinen kysymys lapsiin ja nuoriin kohdistuvien seksuaalirikosten torjumisesta (Päi-
vi Räsänen kd)

Suullinen kysymys SKT 230/2018 vp

Suullinen kyselytunti

Ensimmäinen varapuhemies Mauri Pekkarinen: Vielä viides tästä aiheesta pyydetty
kysymys. Edustaja Päivi Räsänen.

Keskustelu

16.20 Päivi Räsänen kd: Arvoisa puhemies! YK:n tutkimuksen mukaan useimmat arabi-
miehet eivät usko, että tasa-arvo sopii heidän omaan kulttuuriinsa. Siksi erityisen kriittistä
on heti aluksi opettaa turvapaikanhakijoille suomalaisen yhteiskunnan pelisäännöt, ja olet-
teko te, ministeri Mykkänen, tietoinen siitä, että vastaanottokeskuksissa yhteiskuntakurs-
seihin, joita kyllä järjestetään, osallistumista ei tilastoida eikä seurata ja että käytännössä
vastaanottorahaa voidaan kyllä vähentää 20 prosentilla, jos näihin kursseihin ei osallistu,
mutta tätäkään sanktiota ei yleensä ainakaan täysimääräisesti käytetä, ja usein vielä järjes-
tyshäiriöiden pelossa? Olisitteko valmis siihen, että vastaanottorahasta tehtäisiin vastik-
keellinen, niin että sitä maksetaan vain jos hyväksyttävästi suorittaa nämä kurssit, ja vielä
että turvapaikan saamisen edellytykseksi asetettaisiin se, että on suorittanut kurssin ja on
myös sen ymmärtänyt, niin että se testattaisiin kokeella?

16.22 Sisäministeri Kai Mykkänen (vastauspuheenvuoro): Arvoisa puhemies! Vastaan-
ottoraha on jo sinänsä vastikkeellinen. Me olemme asettaneet velvoitteen kaikille yli 16-
vuotiaille vastaanottokeskusten asukkaille suorittaa suomalaisen yhteiskunnan peruskurs-
si, jossa käsitellään myös omina kokonaisuuksina tasa-arvoa ja seksuaalioikeuksia ja yh-
denvertaisuutta. Nyt vielä marraskuussa on lähetetty uudet yhdenvertaisuutta ja tasa-arvoa
koskevat materiaalit vastaanottokeskuksiin ja on tehty joulukuussa uusi videosarjakin.

Mitä tulee turvapaikan kriteereihin, kuten edustaja Räsänen varmasti hyvin tietää, tur-
vapaikka-anomukset käsitellään henkilökohtaisen vainon ja kidutuksen uhan kautta, täyt-
tyykö se kriteeri, ja jos toissijainen suojelu tulee kyseeseen, onko kotimaa niin vaarallinen,
että sinne ei voida ketään ihmisyksilöä takaisin lähettää, ja tähän kysymykseen meillä ei
perustuslain palautuskiellon puitteissa ole mahdollisuutta liittää kurssinsuoritusvaatimus-
ta.

Mutta vastaanottoraha on vastikkeellinen, ja olen samaa mieltä edustajan kanssa siitä,
että olemme nyt jo kirjanneet yhdeksi toimenpiteeksi sen selkeyttämisen, että jokainen
vastaanottokeskus pitää kiinni tästä velvollisuudesta [Puhemies koputtaa] ja että myöskin
sitä vastaanottorahan aktiivimallia pannaan toimeen.
 Tarkistettu
4.1



Pöytäkirjan asiakohta PTK 143/2018 vp
16.23 Li Andersson vas (vastauspuheenvuoro): Arvoisa puhemies! Nämä Oulun kam-
mottavat rikosepäilyt ovat järkyttäneet koko Suomen, ja meidän ensisijainen vastuumme
päättäjinä Suomen kansalle tässä tilanteessa on yhdessä ja asiallisesti pohtia aidosti vaikut-
tavia ja toteuttamiskelpoisia keinoja, joilla me voimme nykyistä paremmin estää lapsiin ja
nuoriin kohdistuvaa väkivaltaa ja seksuaalirikoksia sekä parantaa uhrien tukipalveluita
koko maassa.

Arvoisa puhemies! Kansalaisjärjestöt ovat jo vuosia varoittaneet lapsiin kohdistuvasta
houkuttelusta verkossa, ja lapsen houkutteleminen seksuaalisiin tarkoituksiin onkin laiton-
ta jo nykylain mukaan. Kuitenkaan tätä rikoslain pykälää ei sovelleta kovin usein, ja asi-
antuntijat epäilevät sen johtuvan siitä, että verkossa tapahtuvasta houkuttelemisesta liian
harvoin edelleen tehdä rikosilmoituksia poliisille. Kysyn siksi asianomaiselta ministeriltä:
miten hallitus aikoo panostaa siihen, että ilmoittamiskynnys tämänkaltaisista tapahtumista
ja verkossa tapahtuvasta houkuttelemisesta laskee?

16.24 Sisäministeri Kai Mykkänen (vastauspuheenvuoro): Arvoisa puhemies! Erittäin
hyvä ja tärkeä kysymys. Luulen, että tietyissä tapauksissa yksinkertaisesti teini-ikäiset lap-
set eivät välttämättä poliisille ensimmäisenä mene puhumaan. Aivan oleellista on esimer-
kiksi someturva.fi-palvelu, joka on vapaaehtoisten oikeustieteilijöiden ja psykologien pe-
rustama palvelu, antaa yhden foorumin netissä lähestyä ensin vaikka nimettömästikin ja
saada neuvoja ja saada myös rikosilmoitus liikkeelle, ilman että tarvitsee itse mennä polii-
siaseman ovelle. Sitten on tärkeätä, että kouluissa opettajia — tietysti raskaan työnsä yh-
teydessä — voimaannutetaan myös siihen, että he pystyvät myös tarttumaan nuorten ker-
tomiin ja antamaan nuorille tilaa. Sama koskee lastensuojelua ja nuorisotyöntekijöitä.
Usein uhrien kohdalla on kysymys tilanteesta, jossa ollaan monien viranomaistenkin kans-
sa tekemisissä, ja siinä on juuri tämä, että tiedetään nuorisotyössä, lastensuojelussa tai so-
siaalityössä, että nämä ovat oleellisia asioita ja niistä täytyy heti kertoa viesti eteenpäin ja
kannustaa nuorta kertomaan.

Sanoisinko, että uskon, että yksi puoli tätä ilmiötä, mikä on edessämme ja joka on suuri
tragedia ja pöyristyttävä tilanne, [Puhemies koputtaa] on se, että nyt tällä viikolla moni tie-
tää, että tätä pitää varoa ja ei pidä lähteä vastaamaan tuntemattomille ja toisaalta että on ai-
van normaalia, [Puhemies koputtaa] että näistä asioista kertoo poliisille ja viranomaisille,
ja siihen toki kannustan tässäkin jokaista suomalaista nuorta.

16.25 Antti Kaikkonen kesk (vastauspuheenvuoro): Arvoisa puhemies! Täällä puhutaan
nyt vakavista seksuaalirikoksista, joilla hyvin usein on pitkäaikaiset vaikutukset. Ja sekin
on sanottava, että maahanmuuttajien osuus näistä rikoksista valitettavasti on merkittävä.
Jokainen tapaus on liikaa, näin ei voi jatkua. Tähän on saatava muutos.

Haluan minäkin kiittää siitä, että tässä talossa löytyi poikkeuksellinen ja nopea yhteis-
työ, että tämä talo tekee sen, mitä on tehtävissä, jotta näitä rikoksia torjutaan: rangaistuksia
kovennetaan, poliisille annetaan entistä paremmat työkalut torjua näitä rikoksia, ja karkot-
taminenkin helpottuu. Tällaisia rikollisia me emme maahamme kaipaa.

Arvoisa puhemies! Yksi kulma tästä keskustelusta vielä on puuttunut, ja kysyn ministeri
Saarikolta tavallisen perheenisän tai -äidin tai isovanhemman näkökulmaa. Moni heistä on
huolissaan tästä tilanteesta. Mitä he voivat tehdä? Mitä heidän pitäisi tästä ajatella?
2



Pöytäkirjan asiakohta PTK 143/2018 vp
16.26 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Uskon, että meille vanhemmille voi muodostua yllättäväksikin kysymyksek-
si se, miten iso kuilu sen saman internetin käytössä eri sukupolvilla on ja että ilmiöt ja ka-
navat, joissa toimimme, ovat kovin toisen näköisiä kuin alaikäisten kanavat. Tältä osin vi-
ranomaiset ovat tuottaneet erinomaista tietoa, sekä sosiaali- ja terveysministeriön alaiset
että opetusministeriön alaiset viranomaiset, nettiin myös aikuisille informaatiota siitä, mi-
hin voi ottaa yhteyttä, ja myöskin, mikä on sopiva tapa ottaa asiat esille ja puheeksi omien
lasten kanssa.

On myös helppo yhtyä sisäministeri Mykkäsen arvioon siitä, että jos nuoren näkökul-
masta luontevin kohde kertoa kohtaamastaan seksuaalisesta häirinnästä tai houkuttelusta ei
ole omat vanhemmat, on tärkeää, että myös palveluyhteiskuntamme nuorisotyö, koulut,
harrastukset ja muut palvelut aina tietysti viranomaisiin asti ovat tuolloin nuoren tiedossa
ja käytettävissä. [Puhemies koputtaa] Tarvitsemme joskus niin yksinkertaiseltakin tuntu-
vaa vastausta kuin lisää tietoa.

16.28 Kari Tolvanen kok (vastauspuheenvuoro): Arvoisa herra puhemies! Jokainen sek-
suaalirikos on liikaa, ja nämä kriminaalipolitiikan tiukennukset ovat täysin perusteltuja.
Oikeusministeri Häkkänenhän on meille lakivaliokuntaan jo aikaisemmin tuonut näitä tiu-
kennuksia.

Itse kun olen tavannut ehkä satoja seksuaalirikosten uhreja poliisin väkivaltarikosyksi-
kössä, on entistä enemmän alkanut mietityttää tässä vuosikymmenen saatossa, jo 15 vuotta
sitten, että miten näitä voitaisiin ehkäistä. Täällä on ollut hyviä keinoja, ja tämmöinen net-
tipoliisi on erittäin hyvä, sellainen pitää olla. Poliisin pitää partioida netissä ihan samalla
tavalla kuin nuorten keskuudessa kadulla. Mutta sitten on haasteena tämmöinen niin sanot-
tu paljastava tutkinta, jota olin mukana käynnistämässä yli kymmenen vuotta sitten. Siitä
saatiin loistavia tuloksia. Tutkijat paljastivat tämmöisiä pedofiilirinkejä verkossa. Tutkijat
pystyivät estämään rikoksia. Nyt poliisikoulutushan toimii täysillä — kiitos, valtiovarain-
ministeri Orpo — poliiseja me emme kovin nopeasti saa lisää. Me tarvitsemme tätä paljas-
tavaa tutkintaa. [Puhemies koputtaa] Kun se on nyt tällä hetkellä aika lailla tukossa, kun
uusia juttuja tulee, niin mitä [Puhemies koputtaa] mahdollisuuksia olisi palkata esimerkik-
si tutkintasihteereitä avustamaan tutkintaa, tämmöisiä nörttejä, jotka hallitsevat some-maa-
ilman, ja myös vartijoita, jotta voitaisiin poliiseja [Puhemies koputtaa] siirtää sinne polii-
sitehtäviin? Olisiko tämä mahdollista tehdä nopealla aikataululla? [Eduskunnasta: Hyvä
ehdotus!]

16.29 Sisäministeri Kai Mykkänen (vastauspuheenvuoro): Arvoisa puhemies! Olen an-
tanut toimeksiannon Poliisihallitukselle valmistella eri mittakaavoissa olevia ohjelmia sii-
tä, miten todella voidaan palkata tutkintasihteereitä siviilipuolelle, miten voidaan toisaalta
vapauttaa poliisikoulutettuja henkilöitä palkkaamalla lisää esimerkiksi poliisivartijoita,
miten voidaan kenties tehdä tarjous osalle eläköityvistä poliiseista muutaman vuoden jat-
kosta, varsinkin kokeneille tutkijoille, joita todellakin näihin vaikeisiin ja usein varsin
kuormittaviin seksuaalirikostutkintatapauksiin tai paljastavaan tutkintaan tarvitaan. Siinä
ei ihan kuka tahansa saa tulosta aikaan eikä jaksa näiden tavattoman traagisten asioiden pa-
rissa työskennellä tehokkaasti. Mutta aivan oikein, juuri nämä toimenpiteet ovat tarpeen,
koska lyhyellä aikavälillä — vaikka meillä onneksi, kiitos tämän hallituksen ja valtiova-
rainministerin, on nyt pitkästä aikaa satakunta poliisia enemmän kuin edellisenä vuonna,
3



Pöytäkirjan asiakohta PTK 143/2018 vp
me olemme pysäyttäneet poliisien määrän laskun ja kääntäneet sen hieman nousuun — äk-
kinäistä hypähdystä poliisihenkilöiden määrässä ei toki voi tehdä, koska heidän koulutuk-
sensa tapahtuu [Puhemies koputtaa] sillä tietyllä kurssikoolla, joka on olemassa.

16.30 Hanna Halmeenpää vihr (vastauspuheenvuoro): Arvoisa puhemies! Monia suo-
malaisia ovat järkyttäneet paitsi kammottavat tuoreet seksuaalirikokset myös se, että ha-
vahtumista näiden rikosten tehokkaaseen torjuntaan, naisten, tyttöjen ja lasten oikeuksiin,
näyttää tapahtuvan toden teolla vasta nyt. Viimeisten 20 vuoden aikana Suomessa on kui-
tenkin arvioiden mukaan raiskattu 200 000—300 000 ihmistä, myös lapsia.

Kysyn hallitukselta: oletteko tässä yhteydessä pohtineet sitä, miten lasten, naisten, tyt-
töjen asemaan ja oikeuksiin suhtautumista tässä yhteiskunnassa vielä pitää parantaa ja
muuttaa, jotta kaikki tässä yhteiskunnassa asuvat ja oleskelevat sen ymmärtävät? Oululai-
set ja muutkin suomalaiset kyllä tietävät, mitä pitää tehdä lastensuojelussa, poliisin toimin-
nassa, seksuaalirikosten torjunnassa ja vastaanottokeskuksissa, [Puhemies koputtaa] mut-
ta se vaatii resursseja. Oletteko antamassa resursseja nopeasti kaikkiin tarvittaviin toimiin?

16.31 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Minusta ei ole ihan oikeudenmukaista väittää, että Suomessa nyt havahdut-
taisiin tähän ilmiöön. On oikein ja ehdottoman välttämätöntä, että me käymme tästä laaja-
mittaista yhteiskunnallista keskustelua. Hallituksen puolelta on kerrottu lakiesityksistä,
jotka liittyvät sekä seksuaalirangaistuksiin että toisaalta maahanmuuttajiin.

Mutta mitä tulee esimerkiksi juuri mainitsemaanne tyttöjen ja naisten asemaan tai vaik-
kapa raiskauksen uhreihin, Suomi hyväksyi Istanbulin sopimuksen, naisiin kohdistuvaa
väkivaltaa koskevan sopimuksen, muutama vuosi sitten, ja se on johtanut erittäin moniin
toimenpiteisiin. Mainitsen niistä vain muutaman: Nollalinja-puhelinpalvelu, joka on ollut
valitettavan suosittu, jonne väkivallan uhri voi ottaa yhteyttä nimettömänä. Seri-keskuk-
set, seksuaalisen rikoksen uhriksi joutuneiden keskukset, joista nyt keskustelemme, voi-
simmeko laajentaa niiden toimintaa koskemaan myös alle 16-vuotiaita ja voisiko siten
myös lapsiin kohdistuneiden seksuaalirikosten parempi hoito olla koordinoitua yliopisto-
sairaaloidemme tasolla? Tästä on myös erinomaisia toimintamalleja olemassa.

16.33 Oikeusministeri Antti Häkkänen (vastauspuheenvuoro): Arvoisa puhemies! Se ei
suoranaisesti pidä paikkaansa, että seksuaalirikosten torjuntaan tai naisten, tyttöjen oikeuk-
siin olisi herätty jotenkin Oulun tapausten jälkeen. Tämä hallitus on vienyt eteenpäin ran-
gaistusten kiristysten ohjelman, joka on tuotu eduskuntaan jo syksyllä. Lakivaliokunnassa
on käsittelyssä muun muassa lapsiin kohdistuvien seksuaalirikosten rangaistusten kiristys-
ten paketti, jolle nyt myös oppositiopuolueet ilmoittivat tukensa tällä viikolla — kiitos sii-
tä. Samalla myös oikeusministeriössä on itse asiassa jo vuoden ajan valmisteltu raiskaus- ja
hyväksikäyttösääntelyn kokonaisuudistusta, jonka julkaisin toissa päivänä, että suostu-
musperusteisuutta tullaan vahvistamaan raiskauslainsäädännössä ja samoin hyväksikäyttö-
rikokset, lapsiin kohdistuvat sukupuoliyhteydet, muutetaan raiskausrikosten piiriin. Tämä
on ohjeistus sille perusteelliselle lainvalmistelutyölle, joka tulee tehdä huolella, [Puhemies
koputtaa] ilman kiihkoa, jotta vaikutukset ovat juuri senmukaisia kuin tämä sali haluaa.

Ensimmäinen varapuhemies Mauri Pekkarinen:  Lisäkysymys, edustaja Väyrynen.
4



Pöytäkirjan asiakohta PTK 143/2018 vp
16.34 Paavo Väyrynen tl (vastauspuheenvuoro): Puhemies! Ensin lausun syvän paheksu-
miseni siitä, että tähtiliikkeen eduskuntaryhmää ei kutsuttu viime tiistain neuvotteluun.
Ehkä meidän mielipiteitämme ei haluttu kuulla.

Tosiasiahan on se, että näiden viimeaikaisten kauheitten tapahtumien keskeinen syy on
ääriliberaali maahanmuuttopolitiikka, mitä meillä on harjoitettu, erityisesti syksyllä 2015,
jolloin vaatimuksista huolimatta rajavalvontaa ei palautettu. [Erkki Tuomiojan välihuuto]
Kaikki hallituspuolueet ovat vastuussa tästä, ja oppositio silloin vain katsoi, että hallituk-
sen maahanmuuttopolitiikka on liian tiukkaa. [Ben Zyskowicz: Totta!] Nyt sitten kyllä ju-
listetaan voimakkaasti ja vaaditaan toimenpiteitä, aivan oikein, näiden ongelmien ratkaise-
miseksi.

Kysyn hallitukselta, miksi Suomi ei ole palauttanut rajavalvontaa, kuten Tanska, Ruotsi
ja Norja ovat tehneet. Tämähän ei merkitsisi rajojen sulkemista, niin kuin on väitetty, vaan
rajaviranomaisten valtuuksien vahvistamista tällaisten ikävien tapahtumien estämiseksi.

Ensimmäinen varapuhemies Mauri Pekkarinen: Pääministerin sijainen.

16.35 Valtiovarainministeri Petteri Orpo (vastauspuheenvuoro): Arvoisa herra puhe-
mies! Hyvä, että tämä vuoden 15 kysymyskin nousi tässä esille. Kun koko Eurooppa jäi yl-
lätetyksi tämän turvapaikanhakuvyöryn alle, joka kohdistui sitten myöskin Suomeen, niin
me toimimme silloin hyvinkin määrätietoisesti, [Naurua] ja käytännössä kaikki Suomen
ulkorajat, Euroopan unionin ulkoraja Venäjälle, piti tukkia. Siinä oli omat hankaluutensa,
siihen löytyi ratkaisu. Laivareitit, lentoliikenne saatiin käytännössä tukittua niin, että tur-
vapaikanhakua näistä ei tullut, mutta meillä oli Euroopan unionin sisäraja Ruotsin kanssa.
Silloin selvitettiin asiaa hyvin tarkasti hallituksen piirissä sekä viranomaisilta, Rajavartio-
laitokselta että oikeusoppineilta, kävin silloisena sisäministerinä hallintovaliokunnassa, ul-
koasiainvaliokunnassa, eduskunnan suuressa salissa keskustelemassa, ja yhteinen selkeä
näkemys ja tulkinta oli siitä, että rikkomatta Suomen tekemiä kansainvälisiä sopimuksia tai
rikkomatta omaa lakiamme [Puhemies koputtaa] me emme voi pysäyttää turvapaikanhaki-
joita rajalle, olla ottamatta heidän turvapaikkahakemustaan. Siihen ei olisi sisärajatarkas-
tus tehnyt muutosta. [Puhemies koputtaa] He olisivat voineet hakea turvapaikkaa joka ta-
pauksessa.

Ensimmäinen varapuhemies Mauri Pekkarinen:  Lisäkysymys, edustaja Kiljunen.

16.36 Anneli Kiljunen sd (vastauspuheenvuoro): Arvoisa puhemies! Me emme voi hy-
väksyä kenenkään ihmisen tekemää raiskausta emmekä seksuaalista hyväksikäyttöä. Eri-
tyisen tuomittavaa se on, kun seksuaalinen hyväksikäyttö kohdistuu lapseen tai nuoreen.

Nämä viimeaikaiset järkyttävät tapahtumat ovat käynnistäneet voimakkaan keskustelun
seksuaaliväkivallasta. Mielestäni meidän tulee nyt kuitenkin keskustella erittäin vahvasti
myös siitä, kuinka seksuaalinen väkivalta pystytään ehkäisemään ja estämään. Asia on erit-
täin vaikea, ja siitä on osattava puhua ja keskustella oikein, jotta emme aiheuta lisää ahdis-
tusta tai pelkoa vaan lisäämme turvallisuutta ja asiallista tietoa. Tämä tieto on tärkeä myös
vanhemmille. Tämä tieto on tärkeä myös, jotta me lisäämme osaamista kouluihin, nuoriso-
työhön, järjestöihin ja siellä toimiviin aikuisiin. Arvoisa puhemies, kysyisinkin ministeri
Grahn-Laasoselta: mitä toimenpiteitä opetus- ja kulttuuriministeriö on tehnyt asian hyväk-
si?
5



Pöytäkirjan asiakohta PTK 143/2018 vp
16.37 Opetusministeri Sanni Grahn-Laasonen (vastauspuheenvuoro): Arvoisa puhe-
mies! Maanantaina eli heti viikonlopun tapahtumien jälkeen Opetushallitus asiantuntijavi-
rastona kokosi kouluille materiaalia ja aineistoa kahdesta näkökulmasta sen työn tueksi,
että meidän ammattitaitoiset opettajat pystyvät olemaan nuorten tukena. Kouluille on toi-
mitettu jo aiemmin aineistoa, ja sitä on nyt uudelleen koottu seksuaalisen väkivallan, häi-
rinnän tunnistamiseksi ja siihen puuttumiseksi, ja toinen näkökulma on sitten sosiaalisen
median turvallisuustaitojen opettaminen ja kasvattaminen siinä. Niistä on meillä vahvat
kirjaukset jo voimassa olevissa opetussuunnitelmissa, ja olemme toimittaneet Opetushalli-
tuksen kautta kouluille myöskin lisäaineistoa tähän. Koulu on turvallinen ympäristö. Siellä
luotettavat aikuiset ovat nuorten tukena, ja kodit niin ikään ovat tärkeitä tässä työssä.
Myöskin valmistelemme parhaillaan omalta osaltamme mahdollisia lisäkeinoja, jotta voi-
daan tätä sosiaalisen median turvallisuustaitojen opetusta edelleen vahvistaa.

16.38 Tuomo Puumala kesk (vastauspuheenvuoro): Arvoisa puhemies! Teimme yhdes-
sä edustaja Heinosen kanssa viime vaalikaudella aloitteen, jonka allekirjoitti yli sata kan-
sanedustajaa, muun muassa kaikki keskustan silloiset kansanedustajat. Siinä vaadimme si-
tä, että lapsen törkeästä seksuaalisesta hyväksikäytöstä tehtäisiin rikos, joka ei vanhene
koskaan. Meillä oli silloin oikeustapauksia, joissa tekijä myönsi teon mutta häntä ei voitu
asettaa syytteeseen teon tultua vanhentuneeksi. Pidimme sitä räikeänä epäkohtana.

Teimme tätä aloitetta yhdessä uhrien kanssa. He kuvailivat lapsen törkeää seksuaalista
hyväksikäyttöä kuin murhaksi, josta jää henkiin. He sanoivat, että usein heistä tuntuu siltä,
että heille tulee elinkautinen ja tekijä selviää helpommalla.

Kysyn ministeriltä: voisimmeko tehdä myös tähän vanhenemisaikaan tässä yhteydessä
tarvittavan korjauksen?

16.40 Oikeusministeri Antti Häkkänen (vastauspuheenvuoro): Arvoisa puhemies! Lap-
siin kohdistuvat seksuaalirikokset, erityisesti nämä törkeimmät, aiheuttavat pysyviä, elini-
käisiä vaurioita, se on aivan selvä asia. Olen tavannut näitä ihmisiä ja myös järjestöjä, ket-
kä auttavat näitä uhreiksi joutuneita henkilöitä, 60—70-vuotiaita ihmisiä, ketkä kertovat,
että ovat kantaneet tätä asiaa sisällään — elleivät ole päätyneet joihinkin ikävämpiin tekoi-
hin sitä ennen. Eli pitkäaikaisia traumoja.

Mitä voidaan tehdä sille, että ongelma käytännössä paljastuu yleensä, monesti liian
myöhään? Eli lapsiin kohdistuvissa seksuaalirikoksissa se ilmoittamiskynnys ja asian pal-
jastuminen on se aivan ydinkysymys. Se, kun monesti nämä tapahtuvat läheis- ja perhepii-
rissä, tekee näistä erityisen vaikeita.

Vanhentumisaika on määritetty nyt jo varsin pitkäksi. Se, että tutkinta tapahtuisi vuosi-
kymmenten päästä — poliisi taas on todennut, että on hyvin vaikea mitään todisteita löy-
tää, mutta minä olen valmis tarkastelemaan tätä vanhentumisaikaa. Se tapahtuu itse asiassa
ennalta linjatusti jo [Puhemies koputtaa] tässä kokonaisuusuudistuksen yhteydessä.

16.41 Ville Tavio ps (vastauspuheenvuoro): Arvoisa puhemies! On hyvä, että tässä noste-
taan esiin turvapaikkapolitiikka, koska se on tässä sitä ydintä. [Eva Biaudet: Sitten Suo-
messa ei olisi mitään ongelmaa, jos ei olisi ulkomaalaisia!] Sanotaan, että se, joka päästää
ketun kanatarhaan, on yhtä syyllinen kuin se kettu, eli tässä on kysymys siitä, jatkammeko
me väärien ihmisten päästämistä maahan Ruotsin rajan yli tai mistä vain. Se on muuten
aika ihmeellistä, kun 2015:een ja näihin mennään, että Suomi pystyi kyllä neuvottelemaan
6



Pöytäkirjan asiakohta PTK 143/2018 vp
Venäjän kanssa, että Venäjä sulkee sieltä rajansa, mutta ei Ruotsin kanssa — minä luulin,
että Ruotsiin pitäisi olla hyvät välit.

Ettekö te, ministeri Orpo, kun olette ollut sisäministerinä, tai nykyinen sisäministeri Kai
Mykkänen, tunnista sitä, että turvapaikkapolitiikka ei ole mikään luonnonvoima vaan se on
kuin vesihana, mitä me voimme säädellä eri lainsäädännöillä? Me voimme vähentää Suo-
men houkuttelevuutta, tai me voimme jollain muulla tavalla estää sitä, [Puhemies koput-
taa] että nämä raiskaajat pääsevät yhä arabimaista Suomeen. [Puhemies koputtaa] Ettekö te
tee mitään? Se aalto voi tulla koska vain uudelleen?

16.42 Valtiovarainministeri Petteri Orpo (vastauspuheenvuoro): Arvoisa puhemies!
Yritän olla kiinnittämättä näihin epäasiallisiin viittauksiin huomiota. Vastaan itse kysy-
mykseen.

Te tiedätte varsin hyvin, edustaja, kun olitte hallituspuolueen edustaja, että vuodesta 15
lähtien alettiin tehdä kymmeniä ja kymmeniä toimenpiteitä. Teimme yhdessä toimenpide-
ohjelman, jolla tähän akuuttiin kriisiin puututtiin [Välihuutoja] ja josta asiantuntijoiden
mukaan suurin osa, lähes kaikki, on toimeenpantu. Me olemme tehneet asiantuntijoiden
mukaan sen, mikä on Suomen perustuslain ja Suomen tekemien sopimusten mukaan mah-
dollista. On tehty siis lähestulkoon se, mikä on mahdollista lakien puitteissa.

Mutta pitää myöskin huomioida se, että tämän vakavan seksuaalirikosongelman edessä
ei pidä lietsoa vihaa vaan pitää pitää maltti. Me pystymme Suomessa ratkomaan nämä on-
gelmat. Meillä on maailman parhaat, luotettavimmat viranomaiset. He pystyvät, jos jotkut
tässä maailmassa, [Puhemies koputtaa] löytämään ratkaisuja näihin ongelmiin, ja sitä työ-
tä tehdään koko ajan [Puhemies koputtaa] ja on tehty kolmen vuoden ajan. [Leena Meri:
Liian kova hinta!]

Ensimmäinen varapuhemies Mauri Pekkarinen: Viimeinen lisäkysymys.

16.43 Jutta Urpilainen sd (vastauspuheenvuoro): Arvoisa puhemies! Todella, niin kuin
moni kollega tässä salissa on todennut, on tärkeää, että puhumme myös seksuaalirikolli-
suuden ennaltaehkäisystä, ja silloin puhumme kaikkien Suomessa asuvien vastuusta nou-
dattaa lakeja ja myöskin kunnioittaa toisen sukupuolen edustajia.

Maassa syntyneisiin voi vaikuttaa kasvatuksen ja koulutuksen keinoin vuosikausia.
Maahan aikuisiällä muuttaviin vaikuttaminen on rajallisempaa. Avainasemassa on kotout-
taminen, johon tulee liittyä naisten ja miesten yhdenvertaisuuteen liittyvien arvojen omak-
suminen. On tärkeää, että tämä on yhteinen viesti kaikille. Suomessa lakeja noudatetaan,
naisten ja tyttöjen oikeuksia kunnioitetaan eli eletään maassa maan tavalla. Siksi olen iloi-
nen, että eduskuntaryhmät ovat yhdessä nostaneet esiin sen, mitä Suomen kansalaisuus tar-
koittaa.

Arvoisa puhemies! Tämä on ollut pääsääntöisesti hyvä keskustelu tärkeästä, [Puhemies
koputtaa] yhteisestä asiasta. Haluaisinkin kysyä hallitukselta: oletteko valmiita [Puhemies
koputtaa] jatkamaan tätä keskustelua eduskunnan kanssa esimerkiksi pääministerin ilmoi-
tuksen muodossa?

Ensimmäinen varapuhemies Mauri Pekkarinen: Pääministerin sijainen.
7



Pöytäkirjan asiakohta PTK 143/2018 vp
16.45 Valtiovarainministeri Petteri Orpo (vastauspuheenvuoro): Pääministerin ilmoi-
tukseen kannan ottaa pääministeri, jätetään se hänelle. Mutta ilman muuta tätä keskustelua
pitää jatkaa. Tämä on ollut äärettömän tärkeä keskustelu, ja on äärettömän tärkeää se, että
nyt koko eduskunta — ainakin tuntuu siltä, että lähes koko eduskunta — on päättäväisesti
tekemässä näitä yhteisiä toimia, tukemassa niitä hallituksen eduskunnalle antamia esityk-
siä. Ja toivottavasti, kun hallitus valmistelee huolella jatkotoimia, joilla naisiin, tyttöihin
kohdistuva seksuaalirikollisuus saadaan tästä maasta kitkettyä, [Eva Biaudet: Riippumatta
tekijän kansallisuudesta!] saadaan tehtyä toimia, joilla Suomi pidetään turvallisena maana,
[Simon Elo: Käydään neuvotteluja!] saadaan tehtyä toimia, joilla taataan turvallinen ja
hyvä yhteiskunta.

On tärkeää, että tätä keskustelua jatketaan. Minä toivon, että pidetään keskustelussa
maltti ja tolkku suomalaiseen hyvään tapaan. Meille tulee eteemme erilaisia ongelmia ja
haasteita. Suomalaiset ovat aina pystyneet nämä asiat hoitamaan yhdessä, [Puhemies ko-
puttaa] ja näin me pystymme tässäkin toimimaan. [Markku Rossi: Lisätalousarvio edus-
kuntaan!]

Kysymyksen käsittely päättyi.
8


