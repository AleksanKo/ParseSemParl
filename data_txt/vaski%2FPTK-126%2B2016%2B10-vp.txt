















































DEM91E3.tmpSave.xml


Pöytäkirjan asiakohta PTK 126/2016 vp
Pöytäkirjan asiakohta 

PTK 126/2016 vp

Täysistunto

Keskiviikko 7.12.2016 klo 14.02—0.46

10. Hallituksen esitys eduskunnalle laeiksi makeisten, jäätelön ja virvoitusjuomien valmis-
teverosta annetun lain sekä eräiden juomapakkausten valmisteverosta annetun lain 3 §:n ja 
liitteen muuttamisesta

Hallituksen esitys HE 137/2016 vp
Toimenpidealoite TPA 37/2016 vp
Valiokunnan mietintö VaVM 31/2016 vp

Ensimmäinen käsittely

Toinen varapuhemies Arto Satonen: Ensimmäiseen käsittelyyn esitellään päiväjärjes-
tyksen 10. asia. Käsittelyn pohjana on valtiovarainvaliokunnan mietintö VaVM 31/2016
vp. Nyt päätetään lakiehdotusten sisällöstä.

Keskustelu

21.58 Touko Aalto vihr: (Aivastus — Naurua) Arvoisa herra puhemies! Tiedän, että pu-
heenvuoroni saattaa herättää erilaisia reaktioita. (Naurua) 

Mitä tulee itse esitykseen eduskunnalle laeiksi makeisten, jäätelön ja virvoitusjuomien
valmisteverosta annetun lain sekä eräiden juomapakkausten valmisteverosta annetun lain
muutoksista, asia käsiteltiin valtiovarainvaliokunnan verojaostossa, ja hyvin yksituumai-
nen asiantuntijanäkemys oli se, että kaikkein järkevintä olisi toimia nyt niin, että Suomi te-
kisi EU-komissiolle notifikaation ja ilmoittaisi, että jatkamme makeisveron käyttöä vielä
vuoden 2017 ajan, jonka aikana sitten valmistelisimme uuden tuotepohjaisen haittaveron,
jonka perusteet eivät ole puhtaasti fiskaalisia vaan ennen kaikkea terveysperustaisia. Tälle
esitykselle ei ole mitään esteitä, joten voin vain ihmetellä, miksi hallitus ensin peruu ma-
keisveron ja sitten alkaa myöhemmin valmistella jotakin korvaavaa veroa. Tämä hallituk-
sen temppuilu vaikuttaa sekä fiskaalisesti että kansanterveydellisesti. EU-maista, monista
maista, löytyy erilaisia tuotepohjaisia veroja, esimerkiksi Unkarissa on muistaakseni soke-
rin lisäksi rasvoja otettu huomioon. Aivan vastaavaan tapaan voitaisiin mennä Suomessa-
kin eteenpäin, jotenka voin vain ihmetellä hallituksen arvovalintaa tässä asiassa.

22.00 Hanna Sarkkinen vas: Arvoisa puhemies! Tämä on jännä tämä ilmiö, että Suomes-
sa me itse rajoitamme omaa toimintaamme EU:n pelossa emmekä usko, että ne asiat, jotka
ovat mahdollisia muille EU-maille, olisivat mahdollisia myös meille Suomessa. Me täällä
pelkäämme EU:n rangaistuksia jo ennen kuin niitä annetaankaan ja teemme sitten sen poh-
jalta omia johtopäätöksiämme etukäteen. Jos terveysperusteinen verotus, sokeriverotus, on
mahdollista muille maille, niin miksiköhän se ei olisi mahdollista Suomelle? Jos sen kan-
taminen on järkevää muille, niin miksiköhän se ei olisi järkevää Suomelle? Terveysperus-
teinen sokeriverotus ja laajemminkin terveysperusteinen ruokaverotus olisi ensinnäkin
 Tarkistettu
4.0



Pöytäkirjan asiakohta PTK 126/2016 vp
hyvä valtiontaloudelle, mutta se olisi erityisen hyvä kansanterveydelle. Edesauttamalla
kansanterveyttä se voisi myös tuottaa terveydenhuoltokulujen säästöjä.

Arvoisa puhemies! Lihavuus ja yksipuolinen, sokerinen ruokavalio on merkittävä kan-
santerveydellinen ongelma, johon on syytä pyrkiä puuttumaan valistuksen ja elämäntapa-
kasvatuksen ohella myös veropolitiikalla. Kyllähän muitakin haittoja, kuten tupakkaa ja al-
koholia, verotetaan, joten miksei sitten sokeriakin. Elintarvikkeiden valmisteverotuksen
kehittäminen terveysperusteiseksi tuleekin aloittaa pikaisesti vastalauseen mukaisesti, ja
siihen asti olisi syytä pysyttää tämä nykyinen verotila voimassa.

22.02 Merja Mäkisalo-Ropponen sd: Arvoisa puhemies! Niin sanotun sokeriveron käyt-
töön ottamista nimenomaan kansanterveydellisillä perusteilla on kannatettu laajasti yli
puoluerajojen. Myös sosiaali- ja terveysvaliokunta kokonaisuudessaan oli asiasta samaa
mieltä, ja valiokunnan lausumaehdotuksessa todetaan, että hallituksen pitäisi käynnistää
välittömästi säädösvalmistelu elintarvikkeiden terveysperusteisen valmisteveron kehittä-
miseksi. Sellainenhan on käytössä minun käsittääkseni tällä hetkellä Tanskassa, Norjassa
ja Unkarissa, joten EU-lainsäädäntö ei voi olla esteenä, kunhan asia toteutetaan oikealla ta-
valla. Terveysperusteisella verolla luotaisiin lisäkannustimia myös tuotekehitykselle, joka
tukee terveys- ja hyvinvointitavoitteita ja on samalla kansantaloudellisestikin järkevää. So-
kerin ja sokerituotteiden käyttö on lisääntynyt huomattavasti viimeisten vuosien aikana, ja
erityisen huolestuttavasti se on lisääntynyt lasten ja nuorten keskuudessa. Liiallinen soke-
rin käyttö on yhteydessä moniin kansanterveydellisiin ongelmiin ja myös moniin sairauk-
siin, joiden hoitaminen tulee sitten yhteiskunnalle kalliiksi. Sokerin käytön vähentäminen
toisi pitkällä tähtäyksellä suuria säästöjä sosiaali- ja terveysmenoihin, ja siksi tällainen ter-
veysperusteinen valmistevero on myös kansantaloudellisesti järkevä.

22.03 Hanna Kosonen kesk: Arvoisa rouva puhemies! Taitaa olla niin, että opposition ja
hallituksen osalta ainakin osin ollaan ihan samoilla linjoilla, eli kyllä meilläkin kovasti
mietitään, millä keinoin tällaista terveysperusteista veroa voitaisiin lähteä uudelleen hake-
maan. Anneli Jäätteenmäki on tehnyt EU:n kilpailukomissaarille kirjallisen kysymyksen,
ja komissaarin mukaan sokeria voi verottaa ilman pelkoa EU:n valtiontukisääntöjen rikko-
misesta mutta terveysperusteinen vero on kohdistettava tasapuolisesti kaikkiin tuotteisiin.

Tätä makeisveroa, mikä nyt meillä on voimassa, itse asiassa ihmettelin suuresti jo sil-
loin, kun en ollut vielä edes itse täällä eduskunnassa, että mitä järkeä tässä on, että suklaat
siirtyvät keksihyllyille ja jugurttipurkkirivit täynnä sokeria vain leviävät pidemmälle kuin
maitohyllyt konsanaan kaupoissa. Eli kyllä tämä lisätty sokeri on se suurin ongelma, ja täs-
sä luontaista sokeria taas ei voi millään tavalla pitää ongelmana, koska se taas esimerkiksi
marjoissa on se aines, joka saa vitamiinit imeytymään meihin, ja kyllä me vitamiineja to-
della tarvitsemme, ja marjat ovat tosi terveellisiä. Eli tämä lisätty sokeri on se haaste.

Tämä valtiovarainvaliokunnan mietintö on siinä mielessä hyvä, että tässä seurataan val-
tiovarainministeriön toimintaa, siellä päivitetään tätä sokeriverotyöryhmän raporttia ja
näin poispäin, mutta olisin kyllä valmis ehdottamaan ihan ulkopuolisen konsultin tai työ-
ryhmän ottamista käyttöön, koska tarvitsemme todella luovempia ajatuksia kuin ehkäpä
sieltä valtiovarainministeriöstä tulee.

22.06 Sari Essayah kd: Arvoisa rouva puhemies! Piti tulla ihan tänne eteen, koska tämä
terveysperusteinen sokerivero on KD:n lempilapsi. Me tuossa meidän viime kesän edus-
2



Pöytäkirjan asiakohta PTK 126/2016 vp
kuntaryhmän kesäkokouksessa päätimme, että lähdemme voimakkaasti ajamaan tätä esi-
tystä eteenpäin. Niin kuin täällä on jo useammassa puheenvuorossa kuultu, näitä terveys-
perusteisia veroja on tänä päivänä eri puolilla Eurooppaa käytössä: Tanska, Norja, Unkari,
ja Unkarissa vielä nimenomaan juuri tällainen terveysperusteinen sokerivero.

Tässä kristillisdemokraattien vastalauseessa on todettu se, että tämä hallituksen esitys
tämän makeisveron poistamisesta on itse asiassa ristiriidassa Sipilän hallituksen oman hal-
litusohjelman kanssa, koska siellä hallitusohjelman veropoliittisissa linjauksissa on kirjat-
tuna, että tätä makeisveroa nimenomaan tullaan korottamaan, mutta nyt sitten tämä komis-
sion moittima makeisvero poistuu jo vuoden 2017 alusta. Tämähän on valtion kassaan
tuottanut noin 100 miljoonaa euroa, ja nyt jos me tämän terveysperusteisen sokeriveron pe-
rustaisimme, näitten tuoteryhmien laajuus toisi mukanansa sen, että valtion kassa tästä pa-
ranisi jopa 300 miljoonalla eurolla, koska näitä tuotteita, joihin tätä sokeria on lisätty, on
monin verroin enemmän kuin mitä tällä hetkellä makeisveron piirissä on. Ja ihan niin kuin
edustaja Kosonen tuolla jo aiemmin totesi, on aika yllättävää, minkälaisissa tuotteissa,
muun muassa esimerkiksi jugurteissa, on huomattavia määriä lisättyä sokeria. Jos oikein
muistan, olikohan peräti tuommoisessa normaalissa purkissa lähestulkoon kahdeksan so-
keripalaa. Elikkä suurin osa kuluttajista ei välttämättä osaa edes mieltää sitä, millaisiin eri-
laisiin tuotteisiin on lisätty sokeria. 

Tässä KD:n aloitteessa, mikä myöskin sitten tulee esille tuolla meidän omassa vaihtoeh-
tobudjetissamme, on nimenomaan juuri tämä lisätty sokeri otettu perusteeksi. Elikkä
emme tietenkään halua esimerkiksi marjojen ja hedelmien luontaista sokeria olla verotta-
massa.

Jos nyt semmoinen kansanomainen esimerkki etsittäisiin siitä, minkälaisen lisän tämä
KD:n hahmottelema sokerivero toisi sitten tällä hetkellä johonkin sellaiseen tuotteeseen,
jonka jokainen suomalainen tuntee: esimerkiksi Fazerin sinisessä suklaalevyssä tämä so-
keriveron osuus olisi 18 senttiä. 

Meidän mielestämme tämäntyyppinen vero olisi äärimmäisen tärkeä ja hyvä ottaa käyt-
töön, ja jotenkin harmittaa se valtiovarainvaliokunnan työskentely siinä mielessä, että
vaikka tätä asiaa ilmeisesti aivan oikein siellä pohdittiin ja jonkin verran jopa asian käsit-
telyä lykättiin, sitten kumminkaan viime hetkellä ei haluttu viedä asiaa eteenpäin. Olisi ää-
rimmäisen tärkeää, että tällä hetkellä meillä laitettaisiin oikeasti nyt työryhmä pohtimaan
sitä, miten me nopeasti pystyisimme saamaan tämän makeisveron korvaavan sokeriveron
käyttöön. 

Tässähän vielä sitten EU-asetus tulee avuksi nyt jo joulukuussa, elikkä nyt kun eletään
joulukuuta, on tullut voimaan asetus, jossa näihin erilaisiin elintarvikepakkauksiin on mer-
kittävä tuo sokerin määrä. Elikkä tästä ei ole tulossa jotain lisäbyrokratiaa, niin kuin jon-
kun verran elintarviketeollisuus tuossa jo alustavasti lähti lobbaamaan tätä vastaan, vaan
todellakin tämä lisätyn sokerin määrä näkyy niissä tuotepakkauksissa, se on joka tapauk-
sessa siellä olemassa, ja nykyisellä tietotekniikalla ei liene kovinkaan suuri ongelma ottaa
sitä huomioon, kun tätä veroa lähdetään sitten laskemaan. Siinä mielessä voisi sanoa, että
tämä ajankohta on mitä otollisin nyt tämän terveysperusteisen sokeriveron käyttöön otta-
miseksi. 

Oli ilahduttavaa, että tällainen periaatteellinen yksimielisyys tämän asian ympärillä tun-
tui syntyvän, ja siinä mielessä vielä enemmän harmittaa, että se sitten kariutui kuitenkin —
en tiedä, oliko hallituksen arkuus vai saamattomuus vai mikä tässä sitten loppumetreillä oi-
kein syynä, että tätä asiaa ei viety eteenpäin. Mutta tätä ei pidä nyt missään nimessä jättää
3



Pöytäkirjan asiakohta PTK 126/2016 vp
tähän. Jatketaan tämän asian eteenpäinviemistä. Tämä aivan varmasti tulisi koitumaan
koko kansakunnan parhaaksi.

22.10 Timo Harakka sd: Arvoisa rouva puhemies! Edustaja Mäkisalo-Ropponen jo erin-
omaisesti kiteyttikin nämä terveysvaikutukset, joita uudella verolla tulisi tavoitella. Sa-
moin edustaja Kosonen korosti aivan oikein sitä, miten yksimielinen tämä eduskunta on yli
hallitus—oppositio-rajojen siitä, että tällainen terveysperusteinen vero tulisi toteuttaa. Sik-
si tämä onkin merkillinen näytelmä, että emme ole tässä asiassa tämän pidemmällä. Soke-
riverotyöryhmän mietintö valmistui jokunen vuosi sitten, ja kyllä jaoin sen tuskan, kun kä-
vin läpi, että ei ole aivan yksinkertainen tehtävä pystyä määrittelemään oikeudenmukainen
ja tavoitteeseen nähden oikeanmittainen vero, mutta tässä kyllä epäilemättä on valtiova-
rainministeriöllä ollut aivan liian kapea toimeksianto. Tässä mietinnössäkin puhutaan so-
keriverosta, ikään kuin se olisi juuri se asia — vaikka, aivan kuten edustaja Kosonen totesi,
tätä asiaa pitäisi tarkastella paljon laajemmin.

Se, mikä tässä on erityisen outoa, on se, että hallituksella on ollut vuosi aikaa suunnitel-
la, panna liikkeelle vaihtoehtoinen vero korvaamaan tämä makeisvero, mutta mitään ei ole
saatu aikaan, mitään edistystä ei ole tapahtunut. Vielä oudompaa on se, että kun sosiaali- ja
terveysvaliokunta on tehnyt yksimielisen mietinnön siitä, että tarvittaisiin terveysperustei-
nen vero, niin sitä ei valtiovarainvaliokunnan mietintöön ole voitu edes laittaa. Nähtiin sel-
lainen outo näytelmä valtiovarainvaliokunnassa, että mietintö pöydättiin kaksi kertaa,
(Touko Aalto: Kaksi kertaa!) kun tätä sommiteltiin, ja niinpä tässä olemme erikoisessa ti-
lanteessa, että vasemmistoliiton, vihreiden ja sosialidemokraattien yhteinen vastalause si-
teeraa sanasta sanaan sosiaali- ja terveysvaliokunnan yksimielistä kantaa. (Puhemies ko-
puttaa) Tähän on tultu.

22.13 Sari Tanus kd: Arvoisa rouva puhemies! Tähän on hyvä jatkaa edellisten puhujien
jälkeen. Edustaja Essayah hyvin puheenvuorossaan kokosi näitä ajatuksia, ja haluaisin
nostaa myös hallituksen oman linjauksen ja kärkihankkeen, terveyden ja hyvinvoinnin
edistämisen näkökulman ja tässä nimenomaan ennaltaehkäisyn näkökulman — nehän ovat
keskeisiä asioita, joita hallituskin haluaa viedä eteenpäin. Sitten taas kysyisin, miten nämä
puheet ja nämä käytännön toimet sopivat yhteen.

Kaiken kaikkiaan tätä sokeriveroa ajatellen muun muassa Evira ja THL ovat puhuneet
sen puolesta, ja todella sosiaali- ja terveysvaliokunta ei kai mitään muuta voinut antaa kuin
yksimielisen, kun myös meillä valiokunnassa kuultavana olleet asiantuntijat oikeastaan
yhtä lukuun ottamatta kaikki puhuivat sokeriveron puolesta — ja yksi, joka kritiikkiä esit-
ti, oli sieltä elintarviketeollisuuden puolelta, niin kuin on tietysti julkisuudessakin jonkin
verran ollut. Mutta heidänkin suhteen oli puhe jo siitä, että tuotekehittelyä ja terveellisem-
piä tuotteita, vähemmän sokeria sisältäviä tuotteita on mahdollisuus kehittää, ja se edel-
leenkin edistäisi kansalaisten terveyttä ja hyvinvointia ja ennalta ehkäisisi monia terveys-
haittoja. Jos me ajattelemme, että paljon olemme puhuneet diabeteksen kustannuksista ja
siihen liittyen myös ennaltaehkäisystä, niin kyllä kansakunnalla ylipaino — ei vain lapsilla
ja nuorilla vaan myös aikuisilla ja ikäihmisillä — on myös sellainen asia, mikä olisi otet-
tava vakavasti, ja siinä kyllä nämä sokeripitoiset tuotteet on yksi keskeinen, mikä on sitä
tyrkkimässä eteenpäin.
4



Pöytäkirjan asiakohta PTK 126/2016 vp
Niin kuin on esille tullut, useammassa Euroopan maassa tästä on puhuttu ja se on käy-
tössäkin, elikkä kaikki mahdollisuudet Suomessakin on tämä todella ottaa pikaisesti käyt-
töön, jos vain siihen on tahtotilaa ja oikeaa asennetta. Toivoisin, että sitä löytyisi.

22.15 Krista Mikkonen vihr: Arvoisa puhemies! Jos on halua, niin löytyy keinoja. Sen
takia ihmetyttää kyllä suuresti tässä asiassa hallituksen haluttomuus toimia, sillä niin kuin
tässä keskustelussakin on tullut ilmi, sekä hallituspuolueiden että opposition, meidän kaik-
kien yhteinen tahto on se, että me voisimme sellaisen veron luoda, jolla pystymme ohjaa-
maan ihmisille terveellisempiä ruokatottumuksia ja -valintoja. Todellisia esteitä ei ole sii-
hen, etteikö tällaista sokeriveroa tai, sanotaanko, laajempaakin terveysperusteista veroa
voisi luoda, ja tämä makeisvero voitaisiin korvata sillä. Meillä olisi aikaa sitä valmistella.
Sen takia on typeryyttä poistaa nyt tämä vero ja sitten kohta luoda uutta tilalle. Se on myös
huonoa veropolitiikkaa, koska se aiheuttaa poukkoilevuutta. Niin kuin on tässä keskuste-
lussa tullut esille, EU ei ole todellinen este, ja sen takia pistääkin mietityttämään, mikä
EU:n pelko hallitusta tässä vaivaa vai onko se sitten elintarviketeollisuuden pelko, kun täs-
sä asiassa ei ole haluttu edetä.

Me kaikki tiedämme, että sokeri aiheuttaa lihavuutta. Se aiheuttaa paljon terveyskustan-
nuksia esimerkiksi diabeteksen ja hammashuollon osalta, ja myös tämä summa, mikä tässä
nyt valtion budjetista häviää, 110 miljoonaa euroa, on merkittävä summa. Me olemme teh-
neet tässä salissa kipeitä säästöpäätöksiä päivä toisensa jälkeen, ja kyllä tämäkin summa
tarvittaisiin siinä yhteisessä kassassamme, jota voisimme käyttää, ja toisaalta nyt on huoli,
että tämän makeisveron poistumisen myötä tulee lisäkustannuksia terveyspuolelle.

22.17 Toimi Kankaanniemi ps:  Rouva puhemies! On selvää, että me täällä, uskoisin,
kaikki olemme sitä mieltä, että sokeria ja rasvaa pitäisi verottaa ja niiden käyttöä vähentää
myös tällä tavalla, mutta kyllä tässä keskustelussa nyt on aika tavalla oiottu tosiasioita. Ih-
mettelen sitä, että kun sokeriverotyöryhmä jo vuonna 2013 antoi raporttinsa, niin sen poh-
jalta ei edellinen hallitus lähtenyt tekemään yhtään mitään, vaikka tiesi, että tämä nykyi-
nen malli on sellainen, mikä ei tule jatkumaan pitempään. Nyt valtiovarainministeriö val-
tiovarainvaliokunnan kehotuksesta on päivittämässä sokeriverotyöryhmän loppuraporttia,
eli asiaa selvitetään.

Tähän mietinnön kolmannelle sivulle on kirjoitettu hyvin perusteellisesti se, miksi so-
kerivero on hankala toteuttaa. Täällä todetaan, että ravintoarvotietojen perusteella tai ana-
lyysimenetelmin elintarvikkeista ei voida erottaa lisättyä ja luontaista sokeria, joten vero ei
voisi perustua vain lisätyn sokerin määrään, niin kuin täällä väitettiin. Edelleen nämä pak-
kaamattomat konditoriatuotteet, hedelmät ja vihannekset ovat hankalasti tässä otettavissa
mukaan, ja niiden kohtelu on vaikeaa. Hallinnollinen taakka on iso. Helposti tässä tulee
kyllä näitä EU:n kilpailu- ja kulutuspoliittisia rajoituksiakin vastaan. Noissa maissa, joissa
tällainen vero on, se perustuu tullinimikkeisiin, ei sokeriveron kaltaiseen veroon. Nämä on
selvitetty tässä mietinnössä hyvin.

Arvoisa puhemies! Toivon kyllä, että hallitus valmistelee ja etenee tässä asiassa, että
saadaan (Puhemies koputtaa) meidän tahtomme mukainen malli nopeasti.

22.19 Timo Harakka sd (vastauspuheenvuoro): Arvoisa rouva puhemies! En ole yllätty-
nyt, että edustaja Kankaanniemi näki tässäkin asiassa, kuten kaikissa asioissa, syypääksi
edellisen hallituksen. Täytyy kuitenkin todeta, että sokeriverotyöryhmä pyrki löytämään
5



Pöytäkirjan asiakohta PTK 126/2016 vp
vielä paremman mallin kuin ongelmalliseksi ja osittain epätoimivaksi katsottu nykyinen
makeisvero oli, mutta siinä hän on oikeassa, että tehtävä osoittautui vaikeaksi. Edellinen
hallitus oli kuitenkin siinä uskossa ja vakaassa tahdossa pitää voimassa makeisvero, ja
niinhän oli tämäkin hallitus aloittaessaan. Täällä on viitattu siihen, että hallitusohjelmassa
on päinvastoin haluttu korottaa makeisveron tuottoa, ja sitten on tultu siihen ikävään lop-
putulemaan, että valitukset EU:n suuntaan uhkaavat tätä makeisveroa. Sitä suuremmalla
syyllä tässä olisi ollut vuosi aikaa etsiä parempi malli. Missä nyt on se kokeilukulttuuri ja
missä nyt ovat ne luovat reformit, joita hallitus kovasti mainostaa, sen sijaan että (Puhe-
mies koputtaa) tukeudutaan vain tähän jo vaikeaksi osoittautuneeseen valmisteluun?

22.20 Sari Tanus kd (vastauspuheenvuoro):  Arvoisa rouva puhemies! Olisin halunnut
kysyä edustaja Kankaanniemeltä: Jos ymmärsin oikein, niin olisi mahdoton tai hankala li-
sättyä sokeria määrittää, ja minusta se on aivan tosi outo ajatus tai kannanotto, eli jos meil-
lä on joku tuote, johon lisätään joitakin ainesosia, niin eikö se nyt ole varsin yksinkertaista
tietää, minkä verran ja mitä ainesosia on lisätty johonkin tuotteeseen? (Touko Aalto: On!)
Siinä mielessä tavallaan tämäntyyppinen perustelu ei kyllä millään muotoa kuulosta päte-
vältä.

Toisaalta, niin kuin tässä on tullut esille, sellainen näkökanta, että Suomi on kyllä kau-
hean nopeasti useasti toteuttamassa sitä, mihin EU:n puolelta tulee vinkkejä tai määräyk-
siä. Aivan hyvin voitaisiin jatkaa myös tällä makeisverojutulla pitempään ja sinä aikana
kehitellä yksityiskohtaisemmin, miten otetaan esimerkiksi terveysperusteista sokeriveroa
käyttöön. 

Perustelut eivät oikein kyllä nyt vakuuta.

22.21 Toimi Kankaanniemi ps (vastauspuheenvuoro): Arvoisa rouva puhemies! Perus-
telut eivät olleet minun omiani, vaan ne on kirjoitettu tänne mietinnön kolmannen sivun
kolmanteen kappaleeseen, jossa todetaan, että vero ei voisi perustua vain lisätyn sokerin
määrään. Tämä on se lähtökohta, johon vetosin.

Puhemies Maria Lohela: Edustaja Kiviranta, listalta.

22.21 Esko Kiviranta kesk: Arvoisa puhemies! Edustaja Kankaanniemi käytti poikkeuk-
sellisen hyvän puheenvuoron, ja olin hieman pettynyt, kun hän ei puhunutkaan omiaan.
(Naurua) 

Täällä käydään ilmeisesti aika dramaattista keskustelua, tarpeettoman dramaattista kes-
kustelua sokeriverosta. Varmaa on, että EU ei ole esteenä sille, kun pystytään toteuttamaan
kilpailun kannalta yritykset ja niiden tuotteet tasapuolisesti huomioon ottava malli, ja olen
ymmärtänyt, että valtiovarainministeriö parhaansa mukaan yrittää kehittää sellaista soke-
riveromallia, joka tuoteverona voitaisiin ottaa käyttöön. Varmasti tämä valmistelu vaatii
paljon yksityiskohtien hallintaa, ja myös sitä ylimääräistä hallinnollista taakkaa pitää tie-
tenkin välttää. Selvää on, että raaka-aineverona sitä ei voida toteuttaa vaan sen täytyy ni-
menomaan voida olla toteutettavissa tuoteverona.

22.22 Hanna Kosonen kesk: Arvoisa rouva puhemies! Suomessa on todella paljon ter-
veysvalistusta käytetty, ja me kaikki tiedämme, että täytyy liikkua hyvin ja sitten myös olla
hyvää ravintoa, jotta olemme terveitä. Pehmeitä keinoja täytyy käyttää edelleen, mutta täs-
6



Pöytäkirjan asiakohta PTK 126/2016 vp
sä on hyvä keino sitten ottaa vähän toisenlaistakin keinoa käyttöön. Minusta on erittäin hy-
vä, että tämä asia on paljon esillä ja että tästä puhutaan, että kaikille tulevat ilmi ne sokerin
vaikutukset edelleen ja se, missä tuotteissa semmoista huonoa sokeria oikeasti on. Maail-
man terveysjärjestö WHO on tuoreessa raportissaan todennut, että sokeripitoisten juomien
riittävän tuntuva verotus voi vähentää lihavuutta ja kakkostyypin diabeteksen yleistymistä
ja hammassairauksia, eli tästä on myös tutkittua tietoa vahvasti, että tällainen verotus on
hyvin kannatettava asia. Tämä myös lisää näitten terveellisten tuotteiden, ruoka-aineiden,
keksintöjä ja sitten myös työllisyyttä sitä kautta.

Tässä keskustelussa oli äsken esillä se, että EU:n elintarviketietoasetuksen nojalla —
juuri tässä joulukuussa voimaan tulevan asetuksen nojalla — olisi siellä ilmoittamisvelvol-
lisuuksissa myös se tuotteeseen lisätty sokeri, mutta näin ei ole, vaan siellä tulee olemaan
kokonaissokerimäärä, joten sitä lisättyä sokeria me emme sieltä saa suoraan. Mutta ilolla
kuuntelin edustaja Kivirannan uskoa valtiovarainministeriön toimintaan, ja minäkin siihen
uskon, mutta ehkäpä kuitenkin toistan sen, että jospa myös joku ulkopuolinen tulisi autta-
maan heitä tässä kiperässä tilanteessa, jotta saisimme tähän ratkaisun.

22.25 Touko Aalto vihr: Arvoisa rouva puhemies! Itse asiassa tämä tilanne Suomen kan-
nalta on hyvinkin yksinkertainen, jos meidän ei ole pakko, meidän ei ole mikään absoluut-
tinen pakko tässä ja nyt poistaa makeisveroa. Me voimme tehdä tämän notifikaation EU:n
komission suuntaan ja hakea jatkoaikaa, niin että vaikkapa vuoden 2017 aikana me valmis-
telemme oman mallin Suomeen. Jos tuo aika ei tuota tuotosta, niin teemme sen vaikka uu-
destaan. Ja kun meillä on olemassa referenssejä muista EU-maista, joissa on vastaavalla ta-
paa, muun muassa Unkarissa, tuotepohjaiselle verolle tehty erilaisia malleja, niin me voim-
me hyvin myös nojata niihin. Jos meidän ei ole tosiaan pakko poistaa makeisveroa, jos
meillä on mahdollisuus saada tähän jatkoaika, jos muissakin EU-maissa on tehty vastaavia
malleja, niin miksi me emme voisi tehdä näin? Tähän järkevää vastausta eivät hallituspuo-
lueiden edustajat ole pystyneet kertomaan. Siksi ihmettelen, miksi, miksi ja vielä kerran
miksi. (Toimi Kankaanniemi: Niillä on eri mallit!)

22.26 Sari Tanus kd: Arvoisa rouva puhemies! Olisin vielä halunnut jatkaa ajatusta siitä
lisätystä sokerista. Tokihan on eri asia, jos meillä on marjoja ja hedelmiä ja tämäntyyppi-
siä, joissa on luontaista sokeria mukana. Mutta sitten meillä on valtava määrä tuotteita,
missä raaka-aineet ovat sellaisia, että niistä ei synny sokeria, ja joissa ainut sokeri on ni-
menomaan se lisätty sokeri. Toisin on esimerkiksi marjoja ja hedelmiä sisältävissä tuotteis-
sa. Minä ymmärrän, että edustaja Kankaanniemi esitti vain valiokunnan mietinnöstä ja
sieltä teksteistä esiin nostamiaan asioita, mutta niin kuin sanottu, mietinnön perustelut ei-
vät kyllä millään muotoa kuitenkaan vakuuta näin lääkäri-ihmistä. Toisaalta tämä, että voi-
taisiin tässä tilanteessa mennä eteenpäin ja tuoda sitten seuraavan vuoden aikana tätä ter-
veysperusteista sokeriveroa, on vaihtoehto, mikä on huomattavasti parempi.

22.27 Touko Aalto vihr:  Arvoisa rouva puhemies! Kun edustaja Kankaanniemi vielä
huusi minun puheenvuoroni päätteeksi jotain, niin pitää vastata vielä siihen.

Toki monissa muissa maissa on erilaisia malleja. Me voimme ottaa jonkin erilaisen mal-
lin käyttöön myös Suomessa — siksi se alkuperäinen kysymykseni. Jos ei ole pakko pois-
taa makeisveroa ja jos me voimme tehdä notifikaation EU:n suuntaan, hakea sen jatkoajan
ja tehdä jonkin aivan uuden mallin, jonkun semmoisen, mikä vertautuu jo olemassa oleviin
7



Pöytäkirjan asiakohta PTK 126/2016 vp
malleihin Euroopassa, niin tehdään jokin sellainen. Tähän peruskysymykseen ette pysty,
edustaja Kankaanniemi, vastaamaan yhtään mitään. (Toimi Kankaanniemi: Kyllä, mutta
en viitsi enää!)

Yleiskeskustelu päättyi.

Eduskunta hyväksyi hallituksen esitykseen HE 137/2016 vp sisältyvien 1.-2. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
8


