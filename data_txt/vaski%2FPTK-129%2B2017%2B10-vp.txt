















































DEM6250.tmp.xml


Pöytäkirjan asiakohta PTK 129/2017 vp
Pöytäkirjan asiakohta 

PTK 129/2017 vp

Täysistunto

Maanantai 4.12.2017 klo 14.00—21.50

10. Hallituksen esitys eduskunnalle  laeiksi opetus- ja kulttuuritoimen rahoituksesta anne-
tun lain ja vapaasta sivistystyöstä annetun lain 11 b §:n muuttamisesta

Hallituksen esitys HE 99/2017 vp
Valiokunnan mietintö SiVM 12/2017 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 10. asia. Nyt voidaan hyväksyä tai hylätä lakiehdotukset, joiden sisällöstä pää-
tettiin ensimmäisessä käsittelyssä.

Keskustelu

20.00 Pilvi Torsti sd:  Arvoisa puhemies! Aloitin tänään päivän Sivistys 100 -juhlassa
opetus- ja kulttuuriministeriön ja Helsingin yliopiston vieraana, ja täytyy sanoa, että se osui
siinä mielessä vähän huonoon päivään, että täällä illan päätteeksi päätämme esityksestä,
jossa ehdotetaan indeksikorotusten jäädyttämistä opetus- ja kulttuuritoimen rahoituksesta
annettuun lakiin ja vapaasta sivistystyöstä annettuun lakiin.

Indeksien jäädytys on murentanut osaltaan suomalaisen koulutuksen ja sivistyksen pe-
rustaa, erityisesti kun ne otetaan huomioon yhdessä koulutukseen, tutkimukseen ja sivis-
tykseen kohdistettujen miljardiluokan säästöjen kanssa. Tällä hallituksen esityksellä onkin
jälleen kerran kielteinen vaikutus koulutuksen laatuun, ja sen ainoana tavoitteena on vä-
hentää koulutuksen resursseja perusopetuksessa, vapaassa sivistystyössä, lukioissa ja tai-
teen perusopetuksessa. Julkista taloutta voidaan vahvistaa vain osaamiseen ja kasvuun pa-
nostamalla, ei leikkaamalla. Indeksien jäädytysten jatkaminen ei kerta kaikkiaan ole enää
perusteltua tilanteessa, jossa talouden tilanne on kohentunut merkittävästi ja esimerkiksi
verotuotot ovat kasvaneet oletettua enemmän.

Tiedämme myös Euroopan komission tekemästä seurantakatsauksesta, kuinka Suomes-
sa panostukset koulutukseen ovat menneet täysin vastakkaiseen suuntaan kuin verrokki-
maissa, ja tähän suuntaan tarvitaan muutos. Kuten hallituksen esityksessäkin mainitaan,
opetuksen järjestäjät sekä oppilaitosten ylläpitäjät ovat joutuneet sopeuttamaan toimin-
taansa käytettävissä oleviin resursseihin. Käytännössä tämä on johtanut vahvaan eriarvois-
tumiskehitykseen alueittain, kun toisissa kunnissa on voitu kompensoida tehtyjä leikkauk-
sia kunnan omalla rahoituksella ja toisissa kunnissa taas ei. Ilman kunnan lisärahoitusta
esimerkiksi lukion rahoitukseen ei ole enää pystytty toteuttamaan toimintoja laadukkaasti,
ja esimerkiksi positiivisen diskriminaation rahoituspohjat ovat hyvin erilaisia. Myös va-
paan sivistystyön ja taiteen perusopetuksen opiskelijamaksut ovat nousseet kohtuuttomas-
ti. Rahoitusleikkaukset ovat lisänneet kuntien ja yksittäisten opiskelijoiden rahoitusvastuu-
ta koulutuksen kustannuksissa.
 Tarkistettu
4.1



Pöytäkirjan asiakohta PTK 129/2017 vp
Arvoisa puhemies! Kuulimme valiokunnassa, voisiko sanoa, musertavan arvion tämän
lakiesityksen vaikutuksista. Siksi vastustamme indeksijäädytyksiä. Ne nakertavat tärkei-
den peruspalvelujen rahoittamista ja jättävät pysyvän aukon näiden toimintojen rahoituk-
seen. Käytännössä toiminnan sopeuttaminen yhdistettynä muihin suoraan koulutukseen
kohdistettuihin leikkauksiin tarkoittaa lomautuksia, sijaiskieltoja, suurempia ryhmäkoko-
ja, pienempää valinnaisuutta ja opetuksen määrän vähentämistä. Pahimmin leikkaukset
kohdistuvat syrjäytymisuhan alla oleviin nuoriin.

Näistä syistä esitän lakiesityksen hylkäämistä.

20.03 Sami Savio ps: Arvoisa puhemies! Ehdotan vastalauseen numero 2 mukaisesti, että
lakiehdotukset hylätään.

Kuten tänään on täällä keskustelussa todettu jo aiemmissa kohdissa, niin koulutuksesta
on leikattu tällä vaalikaudella jo merkittävästi — voisi sanoa, että enemmän kuin riittä-
västi. Maan oltua kaksi vuotta sitten pahassa taloudellisessa ahdingossa nämä leikkaukset,
jotka silloin tehtiin, olivat vielä jollain tavalla perusteltavissa, vaikka ne kipeitä olivatkin,
mutta nyt kun taloutemme on lähtenyt lopulta nousuun, koulutukseen kohdistuvat lisäleik-
kaukset eivät ole enää millään tavalla perusteltavissa.

Tämä hallituksen esitys, joka on ihan puhdas säästölakiesitys, vaikuttaisi sekä esi- ja pe-
rusopetuksen rahoitukseen, lukiokoulutuksen rahoitukseen että vapaaseen sivistystyöhön
annettavaan rahoitukseen. Lisäksi kaikki nämä indeksikorotuksia vastaavat säästöt ehdo-
tetaan tehtäväksi pysyvästi.

Arvoisa puhemies! Varsinkin syrjäseuduilla vapaan sivistystyön tehtävä on erittäin mer-
kittävä muiden koulutuspaikkojen ollessa usein pitkien välimatkojen takana. Vapaalla si-
vistystyöllä on tietenkin tärkeä rooli sivistyksen ylläpitäjänä koko maassa, ja vapaan sivis-
tystyön palveluja käyttääkin vuosittain noin miljoona kansalaista. Tämä hallituksen esittä-
mä indeksijäädytys vaikuttaa siis hyvin merkittävään osaan kansalaisia joko kurssimaksu-
jen nousun muodossa tai pahimmillaan jopa opetustarjonnan heikkenemisenä tai loppumi-
sena kokonaan. Se on ehdottoman väärää kehitystä, jota me perussuomalaiset emme voi
kannattaa.

Arvoisa puhemies! Vapaata sivistystyötä tekeviä oppilaitoksia on käytettävä jatkossa
entistä enemmän toisen asteen koulutukseen valmentavina, sitä antavina ja monimuotoista
erikois- ja täydennyskoulutusta järjestävinä koulutuspaikkoina, ja samaten yhteistyötä ai-
kuiskoulutuskeskuksien kanssa tulee lisätä.

Haluamme lopuksi muistuttaa, että riittävästi resursoitu ja [Puhemies koputtaa] laaduk-
kaasti järjestetty koulutus ja osaaminen luovat perustan Suomen menestymiselle pitkällä
tähtäimellä, ja täten emme missään tapauksessa kannata näitä indeksijäädytyksiä.

20.05 Jani Toivola vihr:  Arvoisa puhemies! Hallituksen esityksessä ehdotetaan, kuten
täällä todettiin, indeksikorotusten jäädyttämistä opetus- ja kulttuuritoimen rahoituksesta
annettuun lakiin ja vapaasta sivistystyöstä annettuun lakiin. Nämä indeksien jäädytykset
heikentävät entisestään koulutuksen ja sivistyksen perustaa, kun ottaa huomioon koulutuk-
seen jo kohdistetut miljardiluokan säästöt, ja erityisesti tässä kokonaisuudessa esitys on ää-
rimmäisen huolestuttava.

Esityksellä on kielteinen vaikutus koulutuksen laatuun. Se vähentää koulutuksen resurs-
seja perusopetuksessa, vapaassa sivistystyössä, lukioissa ja taiteen perusopetuksessa. Ja
erityisesti perusopetuksen osalta meidän tulisi olla äärimmäisen valppaina. On tosiasia,
2



Pöytäkirjan asiakohta PTK 129/2017 vp
että koulujen arjessa ollaan jo monilta osin äärimmäisen tiukoilla. Tämä heijastuu rehto-
rien jaksamiseen, joka heijastuu opettajiin, mikä taas heijastuu oppilaisiin ja kaikkiin nii-
hin toiveisiin ja odotuksiin, mitä meillä on lapsien ja nuorten oppimisen, hyvinvoinnin ja
tulevaisuuden suhteen. Emme voi vain seurata sivusta.

Lukioissa leikkaukset ovat kohdistuneet varsinkin opetukseen, minkä seurauksena ryh-
mäkoot ovat kasvaneet, valinnaisten kurssien tarjonta vähentynyt ja itseopiskelu ilman oh-
jausta lisääntynyt. Hallituksen toimet ovat johtaneet eriarvoistumiskehitykseen alueittain,
kuten täällä todettiin, ja tällöin toisilla kunnilla on varaa kompensoida valtion leikkauksia
ja toisilla taas ei.

Tämän lisäksi esitys heikentää museo-, taide- ja kulttuurialaa. Leikkaukset esimerkiksi
vapaassa sivistystyössä ovat johtaneet siihen, että kansalaisopistojen määrä on vähentynyt
ja kurssimaksut nousseet. Ja alueelliset erot ovat kasvamassa, koska pienimmillä alueilla ei
enää voida tarjota kansalaisopistotoimintaa.

Kulttuuritoimeen kohdistuu säästöjä, mutta esitys ei sisällä säästöpäätösten kattavaa vai-
kutusarviointia. Hallitus ei ole pohtinut, kuinka leikkaukset vaikuttavat esimerkiksi sosiaa-
liseen hyvinvointiin, kulttuuriperinnön säilymiseen ja monikulttuurisen yhteiskunnan ke-
hittymiseen. Indeksijäädytysten jatkaminen ei ole tässä tapauksessa perusteltua, koska ta-
loudellinen tilanne on kohentunut.

20.07 Li Andersson vas: Arvoisa puhemies! Kuten tässä on useissa hyvissä puheenvuo-
roissa tuotu esille, tämä on edelleen sitä samaa sivistysvihamielistä politiikkaa, mitä halli-
tus on tämän koko vaalikauden aikana harjoittanut. Eli edelleen jatkuvat koulutukseen teh-
tävät leikkaukset, jotka tämän esityksen myötä kohdistuvat myöskin perusopetukseen ja
lukioon siitä huolimatta, että kokoomuksen suunnalta välillä kuulee puheenvuoroja, joissa
väitetään, että perusopetuksesta ja lukiosta ei olisi leikattu senttiäkään. Perusopetuksen
osalta on myöskin syytä huomioida ne vähennykset, mitä tämä hallitus kauden alussa teki
tasa-arvorahoihin, jotka myöskin kohdistuivat perusopetuksen puolelle.

Erityisen harmillista on se, että siitä huolimatta, että hallitus nyt puhuu koulutuksen ja si-
vistyksen merkityksestä, näitä tämänkaltaisia säästöpäätöksiä jatketaan edelleen siitä huo-
limatta, että taloudessa selvästi on tapahtunut käänne kohti parempaa. Vasemmistoliitto
esitti jo lisätalousarvion käsittelyn yhteydessä, että osa kasvavista verotuotoista olisi koh-
dennettu näiden koulutusleikkausten perumiseksi, mutta sille ei löytynyt tukea eikä vasta-
kaikua, vaan hallitus käytti nämä kasvavat varat mieluummin lainan takaisinmaksuun.

Eli näillä sanoilla haluan kannattaa edustaja Torstin tekemää hylkäysesitystä.

20.08 Outi Alanko-Kahiluoto vihr: Arvoisa puhemies! On helppo yhtyä edellisiin kriit-
tisiin puheenvuoroihin oppositiosta, joissa on todettu, että koulutuksen ja sivistyksen ja tai-
teen perusopetuksen leikkaukset ovat erittäin huolestuttavia monista eri syistä. Nyt on jo
nähty, että perusopetus ei enää kykene takaamaan kaikille taustasta riippumatta yhtä hy-
vää, yhtä laadukasta perusopetusta eikä jatkopolkua toisen asteen opintoihin. 

Paitsi, että nämä perusopetuksen leikkaukset ja lukio-opetuksen leikkaukset eriarvoista-
vat lapsia ja nuoria, ne ovat huolestuttavia myös alueellisen tasa-arvon näkökulmasta, niin
kuin edustaja Toivola toi hyvin puheenvuorossaan esille, koska kaikilla kunnilla tai kau-
pungeilla ei ole yhtäläisiä mahdollisuuksia kompensoida näitä valtion tekemiä leikkauksia
oman budjettinsa kautta. Meillä kuitenkin on ollut ajatuksena se, että riippumatta siitä, mis-
3



Pöytäkirjan asiakohta PTK 129/2017 vp
sä päin Suomea lapsi tai nuori sattuu asumaan, hänellä on ihan yhtä hyvät mahdollisuudet
hyvään, laadukkaaseen perusopetukseen tai opetukseen toisella asteella. 

Myös nämä museoiden leikkaukset ovat hyvin valitettavia tässä tilanteessa, jossa, kuten
todettu, talous on jo lähtenyt liikkeelle. Museoitakin voi pitää sellaisina tekijöinä, jotka
työllistävät alueella ja takaavat sen, että kulttuuriperintöä ja kulttuuritoimintaa on kaikilla
alueilla Suomessa. 

Hyvin valitettavaa on, että tällaisia leikkauksia opetukseen, koulutukseen, sivistykseen
ja kulttuuriin nyt tehdään. 

20.11 Krista Mikkonen vihr: Arvoisa puhemies! Hallitushan on nyt kertonut sellaista ta-
rinaa, että he eivät enää leikkaa koulutuksesta vaan päinvastoin satsaavat siihen lisää. No,
totuushan on toisenlainen, ja tässä on nyt esimerkki taas siitä, miten koulutuksesta edel-
leen leikataan — ihan sieltä lukio-opetuksesta ja myös tässä nyt on esillä näitä vapaan si-
vistystyön, kulttuuritoimen, teattereiden ja orkestereiden leikkauksia ja leikkauksia taiteen
perusopetuksesta. Ei olekaan ihme, että nyt salissa ei tällä hetkellä ole enää yhtään halli-
tuspuolueiden edustajaa, kun tämä totuus tässä tulee nyt selväksi, että todellakin koulutus-
leikkaukset jatkuvat edelleen. — Ahaa, yksi rohkea kuulemma löytyy. — Koulutusleik-
kaukset jatkuvat edelleen, vaikka hallitus on väittänyt muuta. 

Kyllä on aivan selvää, että nyt, kun taloustilanne on kohentunut, tässä kohtaa ilman
muuta pitäisi perua jo entisiä leikkauksia ja ei missään tapauksessa pitäisi enää mitään lisä-
leikkauksia tehdä koulutuspuolelle. Mutta valitettavasti tämä ei pidä paikkaansa vaan to-
dellakin meillä on taas edessämme tässä yksi esitys, joka leikkaa koulutuksesta. 

20.12 Ritva Elomaa ps: Arvoisa puhemies! Tässä hallituksen esityksessä muutetaan ope-
tus- ja kulttuuritoimen rahoituksesta annettua lakia ja vapaasta sivistystyöstä annettua la-
kia siten, että indeksikorotuksia käytännössä jäädytettäisiin. Säästöt kohdistuisivat muun
muassa vapaan sivistystyön oppilaitoksiin, joita ovat kansanopistot, kansalaisopistot, opin-
tokeskukset, liikunnan koulutuskeskukset ja kesäyliopistot. 

Me perussuomalaiset olemme jättäneet sivistysvaliokunnassa asian käsittelyn yhteydes-
sä oman vastalauseemme. Keskeisin huolenaiheemme on vapaan sivistystyön oppilaitos-
ten toimintakyky jatkossa, kun niiltä on jo pitkään leikattu resursseja. Myös alueellisen si-
vistystarjonnan kannalta vapaan sivistystyön oppilaitokset ovat erityisesti harvaanasuttu-
jen alueiden kannalta keskeisessä asemassa. Katsomme, että vapaan sivistystyön oppilai-
tokset ovat tärkeä pala suomalaisen koulutuksen ja sivistyksen kentässä. Ne tarjoavat muun
muassa paljon yleissivistävää opetusta sekä monille työurankin kannalta tärkeää täyden-
nyskoulutusta. Erinomaiset mahdollisuudet sivistää itseään ilmaiseksi tai melko pienellä
rahalla voidaan nähdä järjestelmämme ylpeydenaiheena. Tämä jos mikä tukee elinikäistä
oppimista.

Muistutan vielä, että vapaan sivistystyön oppilaitosten kohdalla ei voida puhua margi-
naalitoiminnasta, sillä niitä hyödyntää peräti miljoona ihmistä vuosittain. Vapaan sivistys-
työn tarjoajat ovat joutuneet jo vuosien ajan supistamaan tarjontaansa leikkauksista joh-
tuen. Mielestäni nyt ei ole enää järkevää saksia suomalaista sivistystä kyseisen esityksen
mukaisesti. 

Tämän vuoksi kannatan edustaja Savion hylkäysesitystä. 

Keskustelu päättyi ja asian käsittely keskeytettiin.
4


