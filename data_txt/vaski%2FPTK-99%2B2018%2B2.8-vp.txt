















































DEM8B91.tmp.xml


Pöytäkirjan asiakohta PTK 99/2018 vp

 Hyväksytty
1.0

Pöytäkirjan asiakohta 

PTK 99/2018 vp

Täysistunto

Torstai 11.10.2018 klo 16.03

2.8. Suullinen kysymys lasten ja perheiden palvelujen kehittämisestä (Aila Paloniemi kesk)
Suullinen kysymys SKT 159/2018 vp

Suullinen kyselytunti

Puhemies Paula Risikko: Ja sitten keskustan eduskuntaryhmän pääkysymys. Edustaja
Paloniemi.

Keskustelu

17.00 Aila Paloniemi kesk: Arvoisa rouva puhemies! Suomessa arviolta joka neljäs ala-
ikäinen lapsi elää perheessä, jossa vanhemmalla on hoitoa vaativa mielenterveys- tai päih-
deongelma. Nämä lapset jäävät usein yksin mielenterveys- ja päihdeongelmiin liittyvän
häpeän vuoksi. Vaikeneminen, perheen ongelmien peitteleminen ja yksinäisyyden koke-
mukset lisäävät lapsiomaisten syrjäytymisriskiä erittäin paljon. Haluaisin tietää ja kysyä
hallitukselta: huomataanko alaikäisten lasten hätä ja miten siihen voitaisiin vastata?

17.00 Opetusministeri Sanni Grahn-Laasonen (vastauspuheenvuoro): Arvoisa puhe-
mies! Ministeri Saarikko ei ole täällä paikalla peruspalveluista ja perheistä ja myöskin las-
ten ja nuorten asioista vastaamassa. Varmasti toivoisinkin, että tälle keskustelulle olisi si-
jaa seuraavalla kyselytunnilla tai jossain muussa hetkessä.

Mitä tulee lasten ja perheiden palveluihin ja alaikäisten lasten asioiden hyvään hoitami-
seen, niin siinä tarvitaan kyllä eri sektoreiden välistä yhteistyötä. Esimerkiksi tällä hallitus-
kaudella on viety lasten ja perheiden palveluiden muutosohjelmaa eteenpäin, missä on mu-
kana niin sosiaali- ja terveydenhuolto kuin sitten sivistyssektorikin. Pyritään esimerkiksi
tiivistämään vaikkapa neuvoloiden ja päiväkotien yhteyttä ja sosiaali- ja terveyspalvelui-
den ja koulujen yhteyttä ja rakentamaan myöskin toimivat asiakasketjut ihan lastensuoje-
luun saakka silloin, kun kysymys on todellisista hätätilanteista.

Tänä aamuna minulla oli mahdollisuus Lastensuojelun Keskusliitossa näistä asioista vii-
meksi keskustella, ja siellä [Puhemies koputtaa] on erittäin paljon ajatuksia siitä, miten tätä
tällä kaudella [Puhemies: Aika!] aloitettua Lape-hanketta voitaisiin viedä kestävästi eteen-
päin.

Kysymyksen käsittely päättyi.


