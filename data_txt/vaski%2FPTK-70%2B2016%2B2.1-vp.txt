















































DEM50BD.tmpSave.xml


Pöytäkirjan asiakohta PTK 70/2016 vp
Pöytäkirjan asiakohta 

PTK 70/2016 vp

Täysistunto

Torstai 16.6.2016 klo 16.00—22.44

2.1. Suullinen kysymys päivähoitomaksujen korotuksista (Eeva-Johanna Eloranta sd)
Suullinen kysymys SKT 70/2016 vp

Suullinen kyselytunti

Toinen varapuhemies Paula Risikko: Ensimmäinen kysymys, edustaja Eloranta.

Keskustelu

16.02 Eeva-Johanna Eloranta sd: Arvoisa puhemies! Ahkerat lapsiperheet ovat suoma-
laisen yhteiskunnan selkäranka. Vanhemmat käyvät töissä ja rakentavat tätä yhteiskuntaa,
maksavat veroa, huolehtivat arjen pyörittämisestä, kurahousuista ja korvatulehduksista.
Tärkeä edellytys arjen sujumiselle on toimiva, kunnollinen ja kohtuuhintainen varhaiskas-
vatus. Nämä suomalaisen arjen sankarit perheissä ovat tiukoilla. Lainanlyhennykset ja
vuokrat pitää hoitaa, kesävaatteet ja polkupyörät hommata. Hallitus on esittänyt jättisuuria
korotuksia päivähoitomaksuihin. Ihan tavallisella sairaanhoitajan ja rakennustyöntekijän
kaksilapsisella perheellä maksuja ollaan nostamassa lähes 1 400 euroa vuodessa. Siis lä-
hes 1 400 euroa. Se on iso raha monelle perheelle. Vain kaksi viikkoa sitten hallitus antoi
ymmärtää, että se aikoo perua nämä jättikorotukset. Nyt kuitenkaan näin ei ole tapahtunut.
Ministeri Grahn-Laasonen, voitteko kertoa, mitä tässä oikein tapahtui?

16.03 Opetus- ja kulttuuriministeri  Sanni Grahn-Laasonen (vastauspuheenvuo-
ro): Arvoisa puhemies! Kysyjä esitti varsin hyviä huomioita suomalaisesta varhaiskasva-
tuksesta, joka on erittäin laadukasta ja ammattilaisten tarjoamaa. Suomessa on sellainen iso
vahvuus meidän hyvinvointiyhteiskunnan osana, että me olemme rakentaneet koulutusjär-
jestelmän, joka lähtee sieltä varhaiskasvatuksesta ja tarjoaa mahdollisuuksia kaikista taus-
toista tuleville lapsille kouluttautua ja saada niitä valmiuksia, jotka sitten varhaiskasvatuk-
sen tapauksessa jo auttavat sitten myöhemmin opintiellä ja elämässä eteenpäin. Eli varhais-
kasvatus on tärkeä osa meidän koulutusjärjestelmäämme.

Mitä tulee näihin varhaiskasvatuksen maksukysymyksiin, niin siihen liittyvä esitys on
ollut sivistysvaliokunnassa, eduskunnassa käsiteltävänä ja valiokunnassa tämä esitys siir-
tyi käsiteltäväksi syksyllä eli eduskunnan tauon jälkeen. Sitä ennen hallitus tulee käymään
keskustelua siitä, mitä tälle esitykselle tullaan tekemään.

Toinen varapuhemies Paula Risikko: Pyydän nyt niitä edustajia, jotka haluavat esittää li-
säkysymyksiä, ilmoittautumaan painamalla V-painiketta ja nousemalla seisomaan.

16.05 Eeva-Johanna Eloranta sd (vastauspuheenvuoro):  Arvoisa puhemies! Ministeri
Grahn-Laasonen, 1 400 euroa vuodessa on monelle perheelle iso raha. Se on lapsiperheel-
 Tarkistettu
4.0



Pöytäkirjan asiakohta PTK 70/2016 vp
le ihan kesälomamatkan hinta. Ja tällä asialla on toinenkin puoli: hallitus on luvannut, että
kaikissa päätöksissä laitetaan aina työ etusijalle ja että tehdään päätöksiä, jotka aina kan-
nustavat työhön menemiseen kotona olemisen sijaan, ja se on hyvä linja. Kuitenkin halli-
tuksen esittämä päivähoitomaksujen jättikorotus tarkoittaa sitä, että pienipalkkaisen äidin,
vaikkapa myyjän tai lähihoitajan, kohdalla voi tulla eteen tilanne, jossa työtä ei enää kan-
natakaan ottaa vastaan, kun päivähoitomaksujen maksamisen jälkeen perheelle jää vähem-
män käteen kuin jos jäisi kotiin lasten kanssa. Eteen voi tulla tilanne, jossa perheenäidillä
tai -isällä ei ole varaa mennä töihin.

Ministeri Grahn-Laasonen, sanoitte, että arvioitte vielä näitä korotuksia. Teillä on ollut
vuosi aikaa arvioida päivähoitomaksukorotusesityksenne vaikutuksia. Viime viikolla an-
noitte ymmärtää, että esitys perutaan. Voitteko kertoa, onko teillä nyt jotakin uutta tietoa,
jonka perusteella päätitte olla vetämättä pois täältä eduskunnasta tätä esitystä jättikorotuk-
sista?

16.06 Opetus- ja kulttuuriministeri Sanni  Grahn-Laasonen (vastauspuheenvuo-
ro): Arvoisa puhemies! Varhaiskasvatus on tänä päivänä ja tulevaisuudessakin maksuton-
ta kaikkein pienituloisimmille perheille, ja siinä on nimenomaan tavoitteena turvata se
mahdollisuuksien tasa-arvo ja mahdollisuus varhaiskasvatukseen kaikenlaisista taustoista
tuleville lapsille ja myöskin heidän perheilleen se mahdollisuus, että lapsi voi osallistua
varhaiskasvatukseen. Varhaiskasvatuksen merkitystä osana meidän koulutusjärjestelmää
ei voi kyllin korostaa, se on aivan keskeistä, ja siitä syystä tällä hetkellä keskitymme erit-
täin voimakkaasti siihen, että vahvistamme varhaiskasvatuksen pedagogiikkaa erilaisin
keinoin. Muun muassa historian ensimmäiset kehittämisavustukset Opetushallituksesta
laitettiin taannoin hakuun, ja samoin tällä hetkellä muun muassa lisäämme voimakkaasti ja
pysyvästi yliopistokoulutettujen lastentarhanopettajien määrää. Ja niin kuin tässä äskeises-
sä vastauksessani jo kerroin, tämän maksuasian käsittely siirtyy syksyyn, ja hallitus tulee
arvioimaan sitä hyvin monista näkökulmista.

16.07 Ville Niinistö vihr (vastauspuheenvuoro):  Arvoisa puhemies! Nämä päivähoidon
maksukorotukset ovat olleet osa sitä hallituksen politiikkaa, jossa varhaiskasvatukseen on
toteutettu useita leikkauksia. Ryhmäkokoja on kasvatettu ja oikeutta täysipäiväiseen var-
haiskasvatukseen on rajoitettu. Tämä on väärä suunta, koska varhaiskasvatuksella on iso
merkitys siinä, että perheet voivat sovittaa arjessaan yhteen toimeentulon ja työnteon risti-
paineet ja varmistaa, että lapset saavat hyvää, laadukasta varhaiskasvatusta. Varhaiskasva-
tuksen ammattilaisten puolesta toivonkin, että hallitus nyt miettii, miten varhaiskasvatuk-
sen arvostusta ylipäätään voidaan nostaa. Se on tärkeä osa meidän yhteiskuntaamme ja las-
ten oikeuksia.

Arvoisa puhemies! Kaksi viikkoa sitten ministeri Stubb lupasi, että hallitus arvioi uu-
destaan myös sen takia tätä maksukorotusta, että nämä kovat maksukorotukset voisivat
olla niin haitallisia, että kokonaissäästöt eivät toteudu sen takia, että naisten asema työelä-
mässä heikkenisi ja se voisi ohjata naisia kotiin. Monet kunnat eivät myöskään halua näitä
toteuttaa, eli se eriarvoistaisi lapsia. Kysynkin nyt tulevalta valtiovarainministeriltä, minis-
teri Orpolta: oletteko te samaa mieltä ministeri Stubbin kanssa, ja ovatko hallituspuoluei-
den puheenjohtajat keskustelleet siitä, että tämä kohtuuton esitys voitaisiin perua?
2



Pöytäkirjan asiakohta PTK 70/2016 vp
16.08 Sisäministeri Petteri Orpo (vastauspuheenvuoro):  Arvoisa puhemies! Varsinai-
sesti olen kyllä täällä edelleen sisäministerin roolissa, mutta lyhyesti voin todeta, että teim-
me tänään hallituspuolueiden kesken sen arvion, että tämä ei nyt vielä mennyt eteenpäin,
mikä antaa mahdollisuuden tätä asiaa käydä läpi vielä ennen kuin käsittely jatkuu. Palaam-
me asiaan.

16.09 Sari Tanus kd (vastauspuheenvuoro): Arvoisa rouva puhemies! Esityksen mukai-
nen 22 prosentin korotus tavallisten pieni- ja keskituloisten perheiden päivähoitomaksui-
hin on todella aivan liian suuri, ja se vaikeuttaisi perheiden elämää aivan kohtuuttomasti.
Näin suuren korotuksen vaikutukset myös työnteon ja työn vastaanottamisen kannustavuu-
teen ovat hyvin merkittäviä ja aivan päinvastaisia kuin hallitus esityksessään totesi. Päämi-
nisteri Sipilä on myös jo aiemmin todennut, että kaikki tarvittavat leikkauspäätökset on nyt
jo tehty. Lapsiperheitä on monella tapaa jo aiemmin rokotettu. Eikö nyt olisi aika todeta,
että hallituksen alkuperäinen esitys oli huonosti valmisteltu? Kysyisinkin: voiko hallitus
nyt jo ennen kesätaukoa todeta, että päivähoitomaksujen korotuksista luovutaan koko-
naan?

16.09 Opetus- ja kulttuuriministeri   Sanni Grahn-Laasonen (vastauspuheenvuo-
ro): Arvoisa puhemies! Haluan tehdä sellaisen havainnon siitä esityksestä, että siinä on
toki paljon hyviä puolia, muun muassa se, että se pienentää maksuja pienituloisimmilta
perheiltä, ja myöskin erityisesti yksinhuoltajaperheiden asemaa se esitys jopa helpottaa.
Samoin siinä on elementtejä, jotka pienituloisten kohdalla lisäävät työn vastaanottamisen
kannusteita. Eli tämä on hyvin monipuolinen kokonaisuus, jota tulee huolella punnita, ja
siitä syystä olen iloinen, että asiaa voidaan vielä tarkastella. 

Täällä käytettiin hyvä puheenvuoro siitä, mitkä ovat ne keinot, joilla voidaan vahvistaa
varhaiskasvatuksen arvostusta yhteiskunnassamme. Mielestäni juuri näitä keinoja tässä
luettelin: pedagogiikan vahvistaminen eli se, että varhaiskasvatus nähdään osana koulutus-
järjestelmää ja vieläpä erittäin vaikuttavana osana varhaiskasvatusta, samoin sitten se, että
meillä olisi tulevaisuudessa entistä koulutetumpi henkilökunta, eli lisäämme yliopistokou-
lutettujen lastentarhanopettajien määrää. Lastentarhassa työskentelevä henkilöstö on mu-
kana myöskin tällä hetkellä siinä kehittämistyössä, mitä teemme laadullisella puolella,
sekä Opetushallituksen puolella (Puhemies koputtaa) että esimerkiksi opettajankoulutuk-
sen kehittämisfoorumissa.

16.11 Anneli Kiljunen sd (vastauspuheenvuoro): Arvoisa rouva puhemies! Perheille an-
nettiin tässä muutama päivä sitten, viime viikolla, toivoa siitä, että varhaiskasvatusmaksu-
jen korotuksia ei tultaisi toteuttamaan. Nyt täytyy sanoa, että tämä on monelle varmaan ol-
lut suuri pettymys. Me saatoimme valiokuntakuulemisissa todeta, että lapsiperheköyhyys
on kääntynyt jälleen kasvuun. 40 prosenttia perheistä kärsii tällä hetkellä toimeentulo-on-
gelmista. 20 prosenttia keskituloisista pikkulapsiperheistä kärsii toimeentulo-ongelmista.
Tällä kaikella, näillä toimeentulo-ongelmilla, on suuri vaikutus lapsen kokonaisvaltaiseen
kehitykseen, minkä takia olisi erittäin tärkeää, että hallitus myös ymmärtäisi sen, että se tu-
kisi perheiden toimeentuloa.

Jos hallitus nyt kuitenkin aikoo toteuttaa kaikesta huolimatta nämä päivähoidon koro-
tukset ja kohdistaa ne keskituloisiin lapsiperheisiin, niin mitä hallitus aikoo tehdä? Arvoi-
sa ministeri Orpo, asettaisin teille kysymyksen: Totesitte linjakysymyksenä linjapuhees-
3



Pöytäkirjan asiakohta PTK 70/2016 vp
sanne, että ilman keskiluokkaa ei ole hyvinvointia, koska ei ole sen rahoittajia. Tarkoitat-
teko te sillä sitä, että te tulette rokottamaan ja siirtämään kustannuksia (Puhemies: Aika!)
keskiluokkaan eikä päinvastoin? (Hälinää — Eduskunnasta: Luulen, että tulkitsitte oi-
kein!)

16.12 Opetus- ja kulttuuriministeri  Sanni Grahn-Laasonen (vastauspuheenvuo-
ro): Arvoisa puhemies! Varhaiskasvatuksen maksut eivät tule nousemaan ainakaan elo-
kuussa. Eikö tämä ollut nyt hyvä uutinen hallitukselta perheiden suuntaan? Asiaa käsitel-
lään vielä hallituksessa ja katsotaan, mikä tämän esityksen kohtalo on, ja pidän sitä hyvänä
asiana.

16.13 Aino-Kaisa Pekonen vas (vastauspuheenvuoro): Arvoisa puhemies! Tämän halli-
tuksen esityksen myötä ylempään maksuluokkaan kuuluu myös perheitä, joissa äiti työs-
kentelee matalapalkka-alalla mutta isän palkkataso nostaa perheen yhteenlaskettavat an-
siot sille tasolle, että lasten päivähoitomaksut määräytyvät ylimmän maksuluokan mu-
kaan. Valitettavasti miehen euro on edelleenkin Suomessa suurempi kuin naisen euro.
Tämä aiheuttaa varmasti tilanteita, jolloin perheissä pohditaan, kannattaako äidin käydä
töissä vai jäädä kotiin hoitamaan lapsia. Vaikka se siinä elämäntilanteessa ja taloudellises-
sa tilanteessa saattaisikin tuntua houkuttelevalta ja hyvältä vaihtoehdolta, niin se valinta on
kuitenkin valinta myöskin tulevaisuuteen: se vaikuttaa äidin urakehitykseen, äidin palkka-
tasoon ja lopulta myös äidin eläkkeeseen. Arvoisa ministeri, näettekö te tässä tasa-arvo-
ongelmaa?

16.14 Opetus- ja kulttuuriministeri  Sanni Grahn-Laasonen (vastauspuheenvuo-
ro): Arvoisa puhemies! Niin kuin sanottu, tätä esitystä punnitaan vielä hyvin monilta kan-
teilta ennen kuin varsinaisia lopullisia päätöksiä asiassa tehdään. Siihen kysymykseen ha-
luaisin kyllä vielä huomioita kiinnittää, että mielestäni on erittäin tärkeätä, että eri keinoin
kannustamme perheitä laittamaan lapsensa osallistumaan varhaiskasvatukseen, koska sillä
on positiivisia vaikutuksia tutkimustenkin mukaan siihen, minkälaisia oppimisvalmiuksia
heillä myöhemmin on ja miten koulutus sitten myöhemmin järjestyy ja onnistuu ja minkä-
laiset ne valmiudet sille koulupolulle ovat. (Hälinää) Eli toivomme, että voimme erilaisilla
keinoilla, esimerkiksi varhaiskasvatuksen pedagogiikkaa kehittämällä ja palveluohjauk-
sella, vaikkapa helposti haavoittuvia ryhmiä, kuten maahanmuuttajaryhmiä, ohjata osallis-
tumaan varhaiskasvatukseen, koska se on lapselle hyväksi.

16.15 Sanna Lauslahti kok (vastauspuheenvuoro): Arvoisa puhemies! Hallitus teki erit-
täin merkittävän teon siinä, että otti aikalisän varhaiskasvatusmaksujen korotusten yhtey-
dessä. Mielestäni siinä kohdin hallitus ansaitsee kiitoksen. Varhaiskasvatusmaksuilla on
nimittäin monenlaista merkitystä, kuten täällä oppositiokin on nostanut. Varhaiskasvatus-
maksut voidaan nähdä eräällä tavalla veronkorotuksena, joka kohdentuu vain lapsiperheil-
le, ja silloin herää kysymys, haluammeko me tosiasiallisesti kohdentaa verojen korotuksen
maksujen muodossa lapsiperheille.

Toinen kysymys liittyy siihen, että kun me haluamme samaan aikaan eräällä tavalla el-
vyttää meidän julkista taloutta, siihen liittyy yksityinen kysyntä, niin se kaikki raha, mikä
otetaan lapsiperheiltä, on myös kulutuksesta pois. (Välihuutoja vasemmalta) Ehkä tärkein
asia, joka tähän liittyy, on lasten osallistuminen varhaiskasvatukseen ja siihen kannustami-
4



Pöytäkirjan asiakohta PTK 70/2016 vp
nen, ja siltä osin kysyisinkin: mitä konsteja me voimme tehdä, jotta me saamme lapset osal-
listumaan entistä enemmän varhaiskasvatukseen?

16.16 Opetus- ja  kulttuuriministeri  Sanni Grahn-Laasonen (vastauspuheenvuo-
ro): Arvoisa puhemies! Siinä oli erittäin hyvä kysymys, ja tämä on nimenomaan se, mitä
meidän pitää yhdessä miettiäkin, mitkä ne erilaiset keinot ovat, millä lisäämme osallistu-
misastetta varhaiskasvatukseen. Se on Pohjoismaiden alhaisin Suomessa, ja meidän tulisi
ilman muuta kannustaa perheitä osallistumaan varhaiskasvatukseen ja myös vahvistaa van-
hempien ja perheiden luottamusta siihen, että varhaiskasvatuksella on merkitystä myöskin
lapsen myöhemmän oppimisen kannalta. Siinä meillä tietysti kaikilla vanhempinakin on
iso rooli, että teemme niitä valintoja omassa arjessamme, osallistuuko lapsi varhaiskasva-
tukseen vai eikö osallistu. Ja voimme vaikuttaa muun muassa tässä kyselytunnilla sano-
malla, että minä toivon, että mahdollisimman moni lapsi osallistuisi varhaiskasvatukseen.

16.16 Mikaela Nylander r (vastauspuheenvuoro): Arvoisa puhemies! Olemme täällä vii-
me vuoden aikana varsin usein keskustelleet varhaiskasvatuksesta ja subjektiivisen päivä-
hoito-oikeuden rajoittamisesta, ja nyt maksupolitiikasta emme vielä tiedä, mitä siitä tulee.
Toivon tietysti, että hallitus tekee hyviä päätöksiä. Olemme myös keskustelleet henkilös-
tömitoituksista. Kaikki nämä ovat hankalia keskusteluita. Mitä jos ajattelisimme ihan toi-
sin ja yrittäisimme todellakin kannustaa perheitä osallistumaan varhaiskasvatukseen muut-
tamalla järjestelmää tyystin? Esimerkiksi Ruotsissa on käytössä sellainen malli, missä var-
haiskasvatus on ilmaista neljä tuntia päivässä yli 3-vuotiaille. Jos vielä kytkisimme tähän
isoon muutokseen muutoksia kotihoidon tukeen ja ehkä perhe-, vanhempainvapaisiin, niin
saisimme tällaisen perhepoliittisen kokonaisuudistuksen. Voisiko hallitus tehdä tällaista?

Kort, talman, på svenska också. Kan regeringen tänka sig en familjepolitisk helhetsreform
där man ger gratis dagvård åt barn över tre år, till exempel fyra timmar, gör förändringar i
hemvårdsstödet och sedan också förändringar i föräldraledigheten, så att vi får en ordentlig
reform? Onko tämä mahdollista?

16.18 Opetus- ja  kulttuuriministeri Sanni Grahn-Laasonen (vastauspuheenvuo-
ro): Arvoisa puhemies! Varhaiskasvatuksen osalta meillä onkin kuljettu aika iso ajattelu-
tavan muutos. Nykyään ei enää puhuta lastentarhoista ja lasten tarhaamisesta tai siitä, että
lapset pitää jonnekin saada päiväksi sillä aikaa, kun vanhemmat ovat töissä, vaan tänä päi-
vänä varhaiskasvatus on nimensä mukaisesti varhaiskasvatusta, eli siellä jo saa niitä val-
miuksia, jotka sitten myöhemmin auttavat opintiellä ja elämässä ylipäätänsäkin. Varhais-
kasvatuksella voidaan muun muassa ehkäistä syrjäytymistä ja puuttua varhaisesti moniin
ongelmiin, esimerkiksi vaikkapa oppimisvaikeuksiin. 

Tässä tuli hyviä ehdotuksia, joita mielestäni kaikkia meidän tulisi harkita ja käydä inno-
vatiivisesti läpi, käydä myös kansainvälistä vertailua, ja tämän Ruotsin esimerkin tunnen
hyvin. Päätöksiä mistään tämän tyyppisistä kokonaisuuksista meillä ei tietenkään hallituk-
sessa ole. Opetushallitus tekee tällä hetkellä varhaiskasvatuksen historian ensimmäisiä pe-
rusteita eli ikään kuin opetussuunnitelmienomaista asiakirjaa, jossa määritellään, mitä eri-
laisia tavoitteita ja sisältöjä varhaiskasvatuksella on. Täytyy sanoa, että kun on seurannut
sitä ammattilaisten tekemää työtä, niin se on hyvin innostavaa.
5



Pöytäkirjan asiakohta PTK 70/2016 vp
16.19 Annika Saarikko kesk (vastauspuheenvuoro): Arvoisa puhemies! Tämän varhais-
kasvatuskeskustelun yhteydessä on noussut esiin ansiokkaasti myös se, että tuo hallituk-
sen esitys, joka nyt on keskustelussa, piti sisällään myös merkittävän kädenojennuksen
kaikkein pienituloisimmille, esimerkiksi yhden vanhemman perheille, joka on tietysti tuon
esityksen valtavan hyvä puoli. Toinen merkittävä keskustelu sen yhteydessä käytiin tunti-
perustaisen päivähoitomaksun käytännön kasvattamisesta, joka olisi niin ikään lapsiper-
heiden talouden ja arjen hallinnan kannalta hyvä esitys ja jota jo monissa kunnissa kokeil-
laan.

Mutta lapsiperheiden palvelut ovat muutakin kuin päivähoitoa tai varhaiskasvatusta sen
laajassa merkityksessä. Hallituksen kärkihanke lasten ja perheiden palveluiden parantami-
sesta pitää sisällään muun muassa esityksen lapsiperheiden kunnallisen kotiavun paranta-
misesta ja lapsiperheiden palveluiden kokonaismuutoksesta. Tästä on keskusteltu huomat-
tavasti vähemmän, ja tiedustelisin asiasta vastaavalta ministeriltä: miten tuo kärkihanke
voi? (Eduskunnasta: Hyvä kysymys!)

16.20 Perhe- ja peruspalveluministeri  Juha Rehula (vastauspuheenvuoro):  Arvoisa
rouva puhemies! Ensinnäkin lapsiperheiden kunnallisiin kotipalveluihinhan eduskunta ja
maan hallitus lisäsi rahaa. Siihen on kohdennettu lisämäärärahoja tälle vuodelle. Toisek-
seen kärkihankkeen jalkauttamisvaihe: Olennaista on se, että olemassa olevia hyviä käy-
täntöjä esimerkiksi kotipalvelun osalta, niitä malleja, joita maassa on eri kunnissa eri puo-
lilla maata, saataisiin monistettua. Se on nyt jalkauttamisvaiheessa sillä tavalla, että alue-
kierrokset ovat menossa ja aluekierroksilla muun muassa kerätään niitä kokemuksia ja nii-
tä paljon puhuttuja hyviä käytäntöjä. Seuraava vaihe on sitten se, että niitä pitää pystyä mo-
nistamaan. Mutta tässä ollaan kenttävaiheessa.

16.21 Ville Niinistö vihr (vastauspuheenvuoro):  Arvoisa puhemies! Tämä hallitus on
toistuvasti joutunut peruuttamaan päätöksiään, ja on ilmennyt, että laskelmat päätösten
taustalla eivät ole pitäneet paikkaansa. Tässäkin esityksessä on selvää, että tämä heikentää
työllisyysastetta ja heikentää tasa-arvoa, naisten asemaa työelämässä, ja muitakin leik-
kauksia on tehty, kuten eläkeläisten asumistuen leikkaus, jonka hallitus on perunut. Nyt ha-
luankin tuoda esille sen, että kun te sanotte tässä yhteydessä, arvoisa ministeri Grahn-Laa-
sonen, varsin hyvin asioita varhaiskasvatuksen merkityksen puolesta, niin kaikki hallituk-
sen toimenpiteet menevät toiseen suuntaan ja rajoittavat ihmisten mahdollisuuksia saada
lapsia varhaiskasvatukseen, päästä itse työhön. Ja tämä on se ristiriita, johon teidän nyt on
vastattava. Jos te sanotte — niin kuin useampi hallituksen ministeri sanoo — että näiden
päätösten tekeminen tuntuu pahalta ja ikävältä, niin minulla on siihen hyvä keino: älkää
tehkö näitä päätöksiä. Silloin ei tunnu pahalta, vaan silloin tuntuu paremmalta, kun paran-
taa oikeasti varhaiskasvatuksen asemaa. Ja haluaisin myös kysyä pääministeriltä: Miten te
näette tämän asian? Voiko nämä leikkaukset perua, koska ne eivät ole taloudellisestikaan
järkeviä?

16.22 Opetus- ja  kulttuuriministeri Sanni Grahn-Laasonen (vastauspuheenvuo-
ro): Arvoisa puhemies! Sanotaan nyt vielä kerran, että hallitus tosiaan uudelleen harkitsee
tämän esityksen ja elokuussa eivät astu voimaan nämä maksukorotukset, niin kuin tässä jo
on todettu. Ihan teidän suuntaan: eikös se nyt ollut se päivän hyvä uutinen? Ja mitä tulee
vielä tähän varhaiskasvatuksen kehittämiseen, niin minähän luettelin lukuisia keinoja, mil-
6



Pöytäkirjan asiakohta PTK 70/2016 vp
lä voimme positiivisessa hengessä viedä varhaiskasvatuksen laatua eteenpäin. Kaikki tie-
dämme, että tällä hetkellä Suomessa on erityisen haastavat taloudelliset ajat taloudellisten
resurssien näkökulmasta. Se ei ole uutinen eikä yllätys kenellekään. Mutta silloin juuri on
erityisen tärkeää, että me pystymme panostamaan siihen laatuun, pedagogiikan vahvista-
miseen, osaamiseen ja siihen palveluun, mitä nämä lapsiperheet, lapset saavat.

16.23 Antti Lindtman sd (vastauspuheenvuoro):  Arvoisa rouva puhemies! Nyt on siis
käynyt selväksi, että tämä hallituksen ajama esitys näistä päivähoitomaksujen jättikorotuk-
sista asettaa kaikkein tiukimpaan tilanteeseen ahkerat, työssäkäyvät, keskiluokkaiset lap-
siperheet. Sitten on käynyt myös ilmi, että tässä voi tulla aika kohtuuttomia tilanteita, että
perheenisällä tai -äidillä ei ole siis varaa mennä töihin. Saatiin valoa kaksi viikkoa sitten,
kun hallitus ilmoitti, että se peruu tämän tekemänsä päätöksen. (Oikealta: Ei ilmoittanut!)
Esimerkiksi kokoomuksen edustaja Sarkomaa jo tiedotteessa iloitsi siitä, että hallitus on
perunut tämän päätöksen. Ja nyt saimme sitten kuulla, että hallitus peruu tämän tekemänsä
perumispäätöksen ja siirtää tämän syksyyn. Onko tässä nyt riski, että tässä perutaan ensi
syksynä perumisen peruutus?

Arvoisa pääministeri, vähän näin juhannuksen tulon hengessä, kun lapsiperheetkin val-
mistautuvat lomiin, kysyn: onko tämä nyt sitä vatulointia, vai täyttääkö tämä jo jappaiste-
lun tunnusmerkit?

16.24 Pääministeri Juha Sipilä (vastauspuheenvuoro):  Arvoisa rouva puhemies! Ensin-
näkin tuossa listassa jäi mainitsematta se, että tämä ehdotus, mikä on, auttaa ihan kaikkien
pienituloisten asemaan. Se sieltä tahtoo aina unohtua.

Toiseksi, tämä hallitus on lähtenyt tekemään taloussuunnitelmaa siltä pohjalta, että
emme siirrä ongelmia kuntien hartioille. Mehän emme nosta päivähoitomaksuja, vaan me
annamme tilaa kunnan päätökselle tehdä harkintansa mukaan siellä alueella olevia päätök-
siä. Pallon siirtämistä, peiton jatkamista me emme halua tehdä, että leikkaamme kunnilta
mutta emme anna heille työkaluja tehdä sitten sen mukaisia päätöksiä, joko korottaa mak-
suja tai sitten väljentää normeja sillä tavalla, että he voivat sitten paremmin tehostaa toi-
mintaansa. Tämä on nyt uutta hallituksen politiikassa suhteessa aikaisempiin käytäntöihin.
Tämä lisäaika mahdollistaa nyt asian uudelleen harkinnan. Eikö tämä ole juuri hyvää poli-
tiikkaa? Meillä aikataulu kyllä sallii sen, että (Puhemies koputtaa) tämä asia harkitaan huo-
lella loppuun saakka.

Kysymyksen käsittely päättyi.
7


