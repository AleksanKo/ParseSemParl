















































DEM13F3.tmpSave.xml


Pöytäkirjan asiakohta PTK 100/2016 vp

 Tarkistettu
4.0

Pöytäkirjan asiakohta 

PTK 100/2016 vp

Täysistunto

Torstai 13.10.2016 klo 15.59—18.24

3.5. Suullinen kysymys elintarvikeviennin edistämisestä (Jari Leppä kesk)
Suullinen kysymys SKT 104/2016 vp

Suullinen kyselytunti

Toinen varapuhemies Arto Satonen: Otamme vielä yhden kysymyksen: edustaja Leppä.

Keskustelu

17.00 Jari Leppä kesk: Herra puhemies! Hallituksella on ohjelmassaan kunnianhimoiset
tavoitteet oikaista meidän ruokatasettamme, elikkä meidän ruoan viennin ja tuonnin suh-
dettamme, 500 miljoonalla eurolla. Me saimme eilen kuulla erinomaisia uutisia siitä, että
jo vuosikausia ajettu ja kaikkien voimakkaasti tekemä työ on tuottanut tulosta ja Kiinaan
on avautumassa sianlihanvientimahdollisuus. Tämä on erittäin hyvä uutinen koko meidän
elintarvikesektorillemme. (Eero Heinäluoma: Kyllä!) Kysyn ministeri Tiilikaiselta: Mitkä
ovat ne muut keinot, joilla tuohon tavoitteeseen sitten päästään, joilla avataan muita reitte-
jä ja muita menetelmiä? Mitä on käynnissä, ja mitä mahdollisesti vielä suunnitellaan, jotta
tavoitteet toteutuvat?

17.01 Maatalous-  ja  ympäristöministeri  Kimmo  Tiilikainen  (vastauspuheenvuo-
ro): Arvoisa puhemies! Tuo oli todellakin tärkeä uutinen Suomen elintarviketaloudelle,
että sianlihan vienti Kiinaan käynnistyy pitkien ponnistelujen jälkeen. Ensimmäinen suo-
malaisyritys on hyväksytty sinne toimittavien laitosten joukkoon Kiinan viranomaisten toi-
mesta. Nyt tietenkin haluamme työskennellä maa- ja metsätalousministeriössä yhdessä
suomalaisten elintarvikeyritysten ja Eviran kanssa, jotta lisää suomalaisia yrityksiä saa sen
vientiin oikeutetun statuksen tuolla Kiinan markkinoilla, ja ei pelkästään sianlihan osalta,
vaan jatkossa myös muita tuotteita pyritään saamaan tuonne vientilupien piiriin. Mutta tot-
ta kai tätä elintarvikevientiä tehdään laajalla rintamalla eri markkinoille. Ja onneksi meillä
on elintarvikkeiden vienti lisääntynyt moneenkin suuntaan ja monien elintarvikkeitten
osalta, ja tätä halutaan hallituksen kärkihankkeen voimin edistää. Siinä myös tuo Eviran
työ tarpeellisten todistusten (Puhemies koputtaa) saamiseksi on tärkeää.

Kysymyksen käsittely päättyi.

Kyselytunti päättyi.


