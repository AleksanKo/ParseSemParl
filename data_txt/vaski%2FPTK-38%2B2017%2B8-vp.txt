















































DEMCE09.tmpSave.xml


Pöytäkirjan asiakohta PTK 38/2017 vp
Pöytäkirjan asiakohta 

PTK 38/2017 vp

Täysistunto

Tiistai 18.4.2017 klo 14.00—16.24

8. Hallituksen esitys eduskunnalle laiksi julkisen hallinnon yhteispalvelusta annetun lain 
muuttamisesta

Hallituksen esitys HE 188/2016 vp
Valiokunnan mietintö HaVM 4/2017 vp

Toinen käsittely

Puhemies Maria Lohela: Toiseen käsittelyyn esitellään päiväjärjestyksen 8. asia. Nyt
voidaan hyväksyä tai hylätä lakiehdotus, jonka sisällöstä päätettiin ensimmäisessä käsitte-
lyssä.

Keskustelu

16.04 Mika Kari sd: Arvoisa rouva puhemies! Tästä hallituksen esityksestä eduskunnal-
le laiksi julkisen hallinnon yhteispalvelusta annetun lain muuttamisesta haluan muutaman
sanan sanoa ja siteeraan tässä vastalauseen tekstiä: "Asiantuntijakuulemisissa, lausunnois-
sa ja viesteissä maakunnista on korostunut ajatus siitä, että lain väliaikainen muuttaminen
ei ole tarkoituksenmukaista muun muassa siksi, että se lisää hallinnollista työtä, joka saat-
taa pahimmassa tapauksessa mennä hukkaan, kun lakia joudutaan muuttamaan nopealla ai-
kataululla."

Tätä esitystä on kritisoinut äsken kertomani mukaan asiantuntijoista suurin osa ja esittä-
nyt tämän puutteen, joka tähän lakiesitykseen sisältyy. Yhtenä isona lausunnonantajana ja
asiantuntijatoimielimenä on muun muassa Suomen Kuntaliitto, jonka lausunnossa tode-
taan, että esitys ei vastaa nykytilan haasteisiin tai esityksen omiinkaan tavoitteisiin.

Näin ollen teen vastalause 1:n mukaisen hylkäysesityksen.

16.06 Sirpa Paatero sd: Arvoisa rouva puhemies! Kannatan edustaja Karin tekemää esi-
tystä. Tämä 22 kuukauden erillislainsäädäntö, niin kuin tätä voi ehkä nimittää, kuulostaa
kummalliselta — esittelin tätä vastalausetta ensimmäisessä käsittelyssä. Jos maakuntahal-
linto tulee, niin ehkä tässä voi retorisesti heittää kysymyksen, että onko niin, että hallitus ei
usko, että maakuntahallinto tulee 22 kuukauden jälkeen, koska nyt pitää tehdä tämmöinen
uudistus, joka sitten tehdään uudelleen 22 kuukauden jälkeen.

16.06 Joona Räsänen sd: Arvoisa puhemies! Tästä on hyvä jatkaa edustajien Kari ja Paa-
tero jälkeen. Tuossa hieman huonolla korvalla kuuntelin, en muista, kannattiko edustaja
Paatero tätä edustaja Karin hylkäysesitystä, mutta jos ei kannattanut, niin itse sitä lämpi-
mästi kannatan.

Tässä yhteydessä on hyvä todella muistaa, että kysymyksessähän on nyt tämä väliaikai-
nen lainsäädäntö, mikä tulisi voimaankin vasta vuoden 2019 alusta, mutta kun me tiedäm-
 Tarkistettu
4.0



Pöytäkirjan asiakohta PTK 38/2017 vp
me, että nämä suuremmat hallintouudistukset ovat vielä tulossa ja se aiheuttaa sitten var-
masti myös uusia muutoksia tähän yhteispalvelulainsäädäntöön, niin herää kyllä kysymys,
onko tarkoituksenmukaista tällaista väliaikaista lainsäädäntöä säätää, varsinkaan kun nämä
käytännön toteuttajat tuolta kunnista ovat hyvin vahvasti kertoneet siitä, että tällä sellaisia
vaikutuksia kuin esityksessä todetaan ja halutaan ei saavuteta. Tämän johdosta on kyllä
hyvä vetää se johtopäätös, niin kuin moni kuntatasonkin asiantuntija on vetänyt, että tämä
väliaikainen lainsäädäntö ei ole tarkoituksenmukaista ja sen takia tätä kannattaisi kyllä het-
ken vielä miettiä. Sen takia on perusteltua todella esittää tätä hylkäystä, niin kuin vastalau-
seessamme teemme.

Ehkä toinen huomio vielä tähän lisäksi on se, että yleisesti täällä eduskunnassakin on ol-
lut hyvin vahva tahto siitä, että enemmänkin vanhoja normeja purettaisiin kuin uusia sää-
dettäisiin, eikä tämä taida istua tähän norminpurkuhenkeenkään, että tehdään tällaista vä-
liaikaista lainsäädäntöä, jolle kyllä tarkoituksenmukaisuutta ei löydy. Tältä osin tämä on
kyllä huonoa harkintaa, ja toivoisi, että tässä hallitus olisi vielä hetken miettinyt, tarvitaan-
ko tätä lainsäädäntöä.

Näillä perusteilla todella kannatan Mika Karin esitystä.

Keskustelu päättyi ja asian käsittely keskeytettiin.
2


