















































DEMC125.tmp.xml


Pöytäkirjan asiakohta PTK 79/2019 vp
Pöytäkirjan asiakohta 

PTK 79/2019 vp

Täysistunto

Tiistai 10.12.2019 klo 15.45—21.15

13. Hallituksen esitys eduskunnalle laeiksi työttömyysturvalain 3 luvun 1 §:n ja 6 luvun 9 
§:n ja työttömyysetuuksien rahoituksesta annetun lain muuttamisesta

Hallituksen esitys HE 83/2019 vp
Valiokunnan mietintö StVM 15/2019 vp

Toinen käsittely

Toinen varapuhemies Juho Eerola: Toiseen käsittelyyn esitellään päiväjärjestyksen 13.
asia. Nyt voidaan hyväksyä tai hylätä lakiehdotukset, joiden sisällöstä päätettiin ensimmäi-
sessä käsittelyssä.

Keskustelu

20.21 Mia Laiho kok: Arvoisa puhemies! Kannatamme hallituksen esitystä nostaa työttö-
myysputken alaikärajaa 61 vuodesta 62 vuoteen vuonna 61 ja sen jälkeen syntyneiden osal-
ta.

Muutos ei ole varsinaisesti hallituksen oma toimenpide, vaan pohjautuu työmarkkina-
järjestöjen vuonna 2014 tekemään eläkesopimukseen ja vuoden 2017 työeläkeuudistusso-
pimukseen. Lisäksi muutoksen vaikutukset eivät käytännössä kosketa kuluvaa vaalikautta.
Vuonna 61 syntyneet saavuttavat putken uuden alaikärajan vuonna 2023 täyttäessään 62
vuotta. Työttömyysputken alaikäraja ei siis ole nopeavaikutteinen työllisyystoimi, vaan
työllisyyshyödyt on arvioitu vuodelle 2025 ja siitä eteenpäin.

Valiokunnan kuulemisissa on saatu eri tahoilta vahvaa viestiä siitä, että työttömyysput-
ken ikärajan nostolla on havaittu olevan merkittäviä positiivisia vaikutuksia ikääntyneiden
työllisyyteen.

Kokoomus on esittänyt omassa vaihtoehtobudjetissaan työttömyysputken poistamista
kokonaan. Putkessa jo olevien asema turvattaisiin, mutta uusia henkilöitä ei hyväksyttäisi
putkeen. Esimerkiksi työ- ja elinkeinoministeriön Työllisyyspaketti-työryhmän raportin
mukaan työttömyysputken poisto voisi nostaa työllisyyttä noin 10 000 hengellä. Tämä
muutos parantaisi erityisesti ikääntyneiden työllisyyttä ja vahvistaisi julkista taloutta. Tä-
män päätöksen tueksi on olemassa paljon putken poistoa tukevaa akateemista tutkimusta.
Ikääntyneiden työllisyyden nosto on todella tärkeä tehtävä, ja tällä työllisyysputken pois-
tamisella me nimenomaan voisimme kannustaa palkkaamaan ikääntyneitä ja myös paran-
tamaan heidän edellytyksiään päästä töihin.

Kokoomus on jättänyt vastalauseen tästä lakiesityksestä, ja vastalauseen mukainen lau-
sumaehdotus kuuluu näin: ”Eduskunta edellyttää, että hallitus ryhtyy toimenpiteisiin työt-
tömyyseläkeputken poistamiseksi ja ikääntyvien työllisyyden parantamiseksi.”
 Tarkistettu
4.0



Pöytäkirjan asiakohta PTK 79/2019 vp
20.23 Matias Marttinen kok: Herra puhemies! Kannatan edustaja Laihon tekemiä lausu-
maehdotuksia.

Herra puhemies! On täysin totta, mitä edustaja Laiho toi esille siitä, miten kokoomus tä-
män asian näkee. Haluan siihen oikeastaan lyhyesti vain lisätä sen, että kyse ei tietenkään
ole pelkästään siitä, että tämä työttömyysputki poistettaisiin, vaan yhtä lailla tarvitaan voi-
makkaasti tukevia toimia siihen, että myös työuran loppupuolella olevat ihmiset kokevat,
että he ovat aivan yhtä arvokkaita ihmisiä työmarkkinoilla kuin mitä nuoremmat ovat. Se
tarkoittaa silloin toimia koulutuksen osalta, oppisopimuksen osalta, palveluiden osalta, jot-
ta myös tämä heidän kokemuksensa saadaan käytettyä sillä tapaa hyödyksi ja heidät autet-
tua myös sitten seuraavaan työpaikkaan, koska tiedämme sen, että useassa maakunnassa
työvoimapula on hyvin suurta, meillä on avoimia työpaikkoja enemmän kuin koskaan Suo-
men historiassa. Kun vielä, herra puhemies, tiedämme sen, että kun katsomme pohjois-
maista vertailua, niin itse asiassa meillä ikääntyneiden työllisyysaste — en tiedä, onko oi-
kein puhua 55 vuotta täyttäneistä ikääntyneinä, mutta kun tässä tilastollisesti näin kuiten-
kin todetaan — on merkittävästi alhaisempi kuin muissa Pohjoismaissa. Se on minusta kyl-
lä semmoinen asia, että siihen meidän täytyy eduskunnassa kiinnittää erityistä huomiota,
koska ei voi ajatella myöskään niin, että 55 vuotta täytettyään ei olisi yhtä arvokas ja tärkeä
ihminen tämän yhteiskunnan kannalta ja tuolla työmarkkinoilla kuin mitä nuoremmat ovat.

Herra puhemies! Toimia tarvitaan, ja tässä myös toki kannustamme hallitusta rivakkaan
toimintaan.

Toinen varapuhemies Juho Eerola: Toimia tarvitaan.

20.26 Toimi Kankaanniemi ps: Arvoisa puhemies! — Kyllä. Tämä hallituksen esitys
heikentää työttömyysturvaa, työttömien asemaa. Ei ehkä merkittävästi eikä kovin nopeas-
ti, mutta kuitenkin. Olikin mielenkiintoista ensimmäisessä käsittelyssä kuulla, kun edusta-
ja Kontula totesi, että hän vastustaa tätä lakiesitystä mutta äänestää kuitenkin tämän puo-
lesta. Eli ei ilmeisestikään äänestetä itse laista, koska mietintö on sinänsä yksimielinen, on
vain kokoomuksen ponnen sisältämä vastalause.

Tämä todella on yli 60-vuotiaille työttömille heikennys heidän asemaansa. Heidän ase-
mansa tässä työmarkkinatilanteessa ei ole kovin hyvä. Siksi on paikallaan, että tätä järjes-
telmää ei kokonaan poisteta niin kuin kokoomus ponnellaan pyrkii tekemään, vaan pide-
tään se kuitenkin pystyssä.

Toisaalta tämä on työmarkkinaosapuolten hyväksymä eli kolmikannassa hyväksytty
menettely, ja tältä pohjalta katsoen perussuomalaiset ovat tämän valmiit hyväksymään.

Kun kokoomus tuolla ponnellaan esittää, että kokonaan poistettaisiin tämä putki, niin
herää kysymys, mitä kokoomus mahtaa olla valmis tarjoamaan tilalle. Kun joitain toimen-
piteitä kuulemma on tarjolla, niin ne olisi hyvä kuulla tässä yhteydessä, kun miettii tuohon
ponteen suhtautumista.

Mutta en kyllä äänestä ponnen puolesta.
Arvoisa puhemies! Tähän edustaja Kontulan kantaan viitaten olisi mielenkiintoista

kuulla, mitä edustaja Yrttiaho on tästä mieltä ja mikä on vasemmistoliiton laajempi linja
tässä. Pidättekö tätä hyvänä vai huonona? Jos pidätte huononnuksena, niin oletteko äänes-
tämässä kuitenkin puolesta?

20.28 Johannes Yrttiaho vas: Arvoisa puhemies! Puhun nyt edustaja Yrttiahona.
2



Pöytäkirjan asiakohta PTK 79/2019 vp
Se on ihan selvää, että eläkeputken leikkaaminen on työttömyysturvan leikkaamista.
Työttömyysturvan lisäpäivät viedään, ja tätä ikärajaa korotetaan yhdellä vuodella. Kokoo-
mus olisi viemässä koko eläkeputken. Nämä lisäpäiväthän ovat tarjonneet nimenomaan
heikossa työmarkkina-asemassa oleville ikääntyneille työttömille, työttömäksi joutuville
turvaverkon ennen eläkkeelle pääsyä, esimerkiksi massairtisanomistilanteessa tai tehtai-
den lakkautustilanteessa, joita viime vuosikymmeninä on ollut useita. Tämä on ollut erit-
täin, erittäin hyvä järjestelmä, eikä sitä pitäisi purkaa. Se on monelle teollisuuden-, raken-
nusalan ja palveluidenkin työntekijöille ollut helpotus. [Toimi Kankaanniemi: Ja entisille
kansanedustajille!]

Ja huomautan näistä työllisyysvaikutuksista, että kyllä ainakin minun järkeni mukaan ir-
tisanomistilanteessa tämä irtisanomispaine kohdistuu nuorempiin ikäluokkiin. Tämä on
myös työnantajan näkökulmasta tarjonnut tavallaan edun niissä irtisanomistilanteissa.
Toki työnantajat ovat joutuneet maksamaan sitten omavastuuta näistä eläkeputkien lisäpäi-
vien aiheuttamista etuusmenoista, maksimissaan 90 prosenttia etuusmenosta silloin, kun
on kyse ollut todella isosta, satojen työntekijöiden työnantajasta, jonka palkkasumma on jo
sitten yli 30 miljoonaa euroa vuodessa.

Eli itse asiassa syy siihen, miksi kokoomus haluaa eroon koko eläkeputkesta, lienee sii-
nä, että se ajaa isoille työnantajille helpotuksia vastuisiin ja maksuihin, mitä tuo puolue itse
asiassa kaiken kaikkiaan melkein joka asiassa tavoittelee.

Tämä on mielestäni huono esitys, puhemies.

20.30 Anu Vehviläinen kesk: Arvoisa puhemies! Kuten täällä keskustelussa on tullut
esille, tämä esityshän liittyy tähän 2017 vuoden alusta voimaan tulleeseen eläkesopimuk-
seen. Ja silloin 2014 keskeiset työmarkkinajärjestöt päättivät, että myös tästä eläkeputken
ikärajan nostosta tehdään vuoteen 2019 mennessä esityksiä, ja tämä esitys on nyt tässä
meillä käytettävissä.

Kannattaa muistaa, että kun me keskustelimme Suomessa yhteiskunnallisesti erittäin
voimakkaasti siitä, että nostaisimme eläkeikää 63:sta 65 vuoteen, niin samalla puhuttiin
laajemminkin työurien pidentämisestä ja kannettiin huolta siitä, miten erityisesti yli 55-
vuotiaat pystyisivät ja jaksaisivat olla työssä pidempään. Se on minusta olennainen kysy-
mys tänäkin päivänä, millä tavalla ihmisten työosaaminen otettaisiin entistä enemmän
käyttöön, ja siinä on sekä työnantajien asenteista kysymys että nuorempien työkollegoi-
denkin asenteista kysymys, että miten arvostetaan iäkkäämpiä työntekijöitä, heidän koke-
mustaan ja osaamistaan kaiken kaikkiaan.

Me kävimme myös valiokunnassa keskustelua, ja aika runsaasti tästä asiasta kuultiin
myös asiantuntijoita. Itse kyllä ajattelen sillä tavalla, että kun on tämä kokoomuksen ponsi,
jossa esitetään, että otettaisiin kokonaan tämä järjestelmä irti, niin kyllä täytyy sanoa, että
mitäs sitten. Jos meillä ei saman tien ole jotain muuta tarjottavaa, niin kyllä minä pidän sitä
aika kylmänä esityksenä, että tästä vain tämä järjestelmä otettaisiin pois. Mutta sitten va-
liokunnassa kyllä oltiin sitä mieltä, ja muotoiltiinkin siihen mietintöön, että meidän pitää
arvioida tämän meidän järjestelmämme toimivuutta tulevaisuudessa, mutta eihän se sillä
tavalla mene, että me yhtäkkiä vain jotain otamme pois esittämättä jotain tilalle.

Keskustelu päättyi ja asian käsittely keskeytettiin.
3


