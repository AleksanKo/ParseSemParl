















































DEM3FB4.tmpSave.xml


Pöytäkirjan asiakohta PTK 91/2016 vp
Pöytäkirjan asiakohta 

PTK 91/2016 vp

Täysistunto

Keskiviikko 28.9.2016 klo 14.01—16.32

10. Hallituksen esitys eduskunnalle laeiksi vuokra-asuntolainojen ja asumisoikeustalolai-
nojen korkotuesta annetun lain, aravalain ja avustuksista erityisryhmien asunto-olojen pa-
rantamiseksi annetun lain muuttamisesta

Hallituksen esitys HE 155/2016 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 10. asia. Puhemiesneuvosto ehdottaa, että asia lähetetään ympäristöva-
liokuntaan.

Keskustelu

15.58 Ari Torniainen kesk: Arvoisa herra puhemies! Noin puolet kaikista Suomen vuok-
ra-asunnoista on valtion tuella rahoitettuja, ja niiden osuus on merkittävin etenkin suurissa
kaupungeissa. Etenkin kohtuuhintaisista vuokra-asunnoista on pulaa varsinkin täällä pää-
kaupunkiseudulla ja suurissa kaupungeissa muuallakin Suomessa. Siksi on hyvä, että hal-
litus aktiivisesti hakee ja luo edellytyksiä asuntorakentamisen lisäämiseksi koko Suomes-
sa. Rakentaminen ja asuntorakentaminen lisäävät myös työllisyyttä, ja työllisyyden lisää-
minen on hallituksen tärkeä kärkihanke. Työllisyyttä on saatava Suomessa paremmaksi.

Tällä hallituksen esityksellä muutetaan yleishyödyllisyyssäännöksiä, jotka nykyään ra-
joittavat aivan liian paljon valtion tukemia vuokra- ja asumisoikeusasuntoja omistavien
yhteisöjen toimintaa. Esityksen mukaan jatkossa yleishyödyllistä toimintaa koskevat vaa-
timukset toteutettaisiin hankekohtaisesti, ei siis niin kuin nykyään, ja muutoksella lisättäi-
siin toimijoiden kiinnostusta valtion tukemaa vuokra-asuntotuotantoa kohtaan. Jotta voi-
taisiin taata valtion tuen kohdentuminen asukkaille ja valtion riskien hallinta, korkotukilai-
nan saajien olisi kuitenkin jatkossakin luonnollisesti täytettävä tietyt edellytykset esimer-
kiksi pitkäjänteisen vuokraustoiminnan harjoittamisesta ja yhteisön vakavaraisuudesta.

Tämä hallituksen esitys on erinomainen, ja tässäkin yhteydessä haluan vielä tuoda esille
ne monet hallituksen toimet, jotka ovat jo lisäämässä rakentamista ja asuntotuotantoa muu-
tenkin.

16.00 Riitta Myller sd: Arvoisa puhemies! Tämä hallituksen esitys tuskin vaikuttaa juuri
lainkaan asuntojen rakentamiseen. Tästä ei myöskään todennäköisesti mitään suurta hait-
taa ole. En itse usko, että uusia rakentajia tämän pohjalta tulee. Me tarvitsemme muunlai-
sia toimia. Olen ymmärtänyt, että hallituksessa on ymmärretty, että se asuntopolitiikka, jol-
la aloitettiin, ei tuota tuloksia, koska nyt ollaan perumassa sitä, että nostettiin tuo pitkän
korkotuen omavastuu 3,4 prosenttiin. Nyt sitä ollaan vähentämässä 1,7 prosenttiin. Olisi
 Tarkistettu
4.0



Pöytäkirjan asiakohta PTK 91/2016 vp
hyvä, että se menisi sinne 1 prosenttiin, koska tällaisella korkotasolla vasta olisi merkitystä
siihen, että näitä kohtuuhintaisia vuokra-asuntoja todella rakennettaisiin.

Oli aivan erinomaista, että eduskunta yksimielisesti lausui hallitukselle siitä, että tätä
pitkää korkotukea pitää kehittää. Sen lainojen maksun takapainoisuutta pitää muuttaa niin,
että tuo vuokrataso ja korjausmahdollisuudet koko vuokratalon elinajan pysyvät kohtuul-
lisina, siis vuokrataso kohtuullisena ja korjausmahdollisuudet hyvinä.

Eli hieman on edistystä tässä hallituksen asuntopolitiikassa tapahtunut, ja se on hyvä
asia. Tästä voimme yhdessä vielä ympäristövaliokunnassa kehittää asiaa eteenpäin.

16.02 Ari Torniainen kesk (vastauspuheenvuoro):  Arvoisa puhemies! On erittäin hyvä
kuulla, että SDP:nkin suunnalta tätä hallituksen esitystä pidetään hyvänä. Tämän hyvä asia
on nimenomaan se, että nyt yleishyödyllistä toimintaa koskevat vaatimukset muutetaan
hankekohtaisiksi, etteivät ne ole yleisiä. Tämä nytten todennäköisesti lisää kiinnostusta ni-
menomaan valtion tukemaa vuokra-asuntotuotantoa kohtaan, joka on valitettavasti ollut
hiipumassa viime vuosina, koska siihen ei ole ollut keinoja, jotka olisivat ratkaisseet, että
pystytään rakentamaan myöskin tuottavasti.

16.02 Riitta Myller sd: Arvoisa puhemies! Sanoin, että tämä ei ole hyvä eikä huono, kos-
ka en usko, että tällä on juurikaan vaikutusta.

Mutta nyt on sanottava, että viime hallituksen aikana, kun tämä omavastuukorko oli yh-
den prosentin, niin viime vuonna, jolloin siis rakennettiin edellisen hallituksen budjetin
pohjalta, päästiin erittäin hyvään tulokseen, 8 600 asuntoon. Ja ymmärsin, että nyt kun
tämä taittui tässä tämän vuoden aikana, niin nyt sitten hallituksessa huomattiin, että ote-
taan käyttöön niitä samoja menetelmiä, jotka edellisen hallituksen listalla olivat asunto-
tuotannon voimistamiseksi. Ja tätä pidän hyvänä, että ei jääräpäisesti mennä sitä linjaa,
joka ikään kuin oli omaksuttu, vaan katsotaan, että saadaan aikaan parempia tuloksia.

Sen sijaan olen edelleenkin erittäin huolissani siitä, että tämä 10 vuoden korkotukimalli
on käytössä ja siihen satsataan hyvin vahvasti. Uskon, että tässä eduskunnassa löytyy tah-
toa siihen, että kehitämme tätä järjestelmää niin, että tämä lyhyt korkotuki ei syö mahdol-
lisuuksia tältä pitkältä korkotuelta.

16.04 Ari Torniainen kesk (vastauspuheenvuoro):  Arvoisa herra puhemies! Edustaja
Myller omassa puheenvuorossaan viittasi tähän lyhyeen, 10 vuoden korkotukimalliin. Pi-
tää muistaa, että viime eduskuntakaudella silloinen hallitus, jonka muun muassa asuntomi-
nisteri muistaakseni oli SDP:stä, oli tuomassa eduskuntaan sitä lyhyttä korkotukimallia tai
välimallia silloin, mutta jostain syystä se ei tullut tänne eduskuntaan. Nykyinen hallitus on
sitten tuonut tämän 10 vuoden korkotukimallin, ja eduskunta on myöskin päättänyt kesällä
— laki on nytten astunut 1.8. voimaan — että kehitetään ja etsitään myöskin malleja sen 40
vuoden korkotukimallin kehittämiseksi edelleen. Että molempia malleja pyritään kehittä-
mään.

16.05 Riitta Myller sd:  Arvoisa puhemies! No niin, edustaja Torniainen sanoi, että oli
tuomassa mutta ei tuonut, ja se johtui siitä, että ei arvioitu, että sillä mallilla voidaan raken-
taa aidosti kohtuuhintaisia asuntoja. Ne ovat liian kalliita asuntoja, ne ovat liian lyhyen ai-
kaa vuokrakäytössä ja ne mahdollistavat myös ikään kuin tällaisen välistävedon, ja siihen
ei sosialidemokraattien mielestä yhtään yhteiskunnan rahaa voi laittaa kiinni. Mutta olen
2



Pöytäkirjan asiakohta PTK 91/2016 vp
todella tyytyväinen siihen, että yhdessä, yksituumaisesti ympäristövaliokunnassa ja sitten
myös täällä salissa hyväksyttiin se, että tätä pitkää korkotukea kehitetään. Ja nyt jäämme
odottamaan, että sieltä tulee hyvät esitykset, joitten pohjalta suomalaista asuntopolitiikkaa
ja ihmisten mahdollisuutta asua parannetaan.

Keskustelu päättyi.

Asia lähetettiin ympäristövaliokuntaan.
3


