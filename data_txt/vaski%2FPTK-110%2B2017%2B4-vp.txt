















































DEM953E.tmp.xml


Pöytäkirjan asiakohta PTK 110/2017 vp
Pöytäkirjan asiakohta 

PTK 110/2017 vp

Täysistunto

Keskiviikko 25.10.2017 klo 14.00—21.36

4. Eduskunnan oikeusasiamiehen kertomus vuodelta 2016
Kertomus K 8/2017 vp
Valiokunnan mietintö PeVM 2/2017 vp

Ainoa käsittely

Puhemies Maria Lohela: Ainoaan käsittelyyn esitellään päiväjärjestyksen 4. asia. Käsit-
telyn pohjana on perustuslakivaliokunnan mietintö PeVM 2/2017 vp.

Keskustelu

14.05 Annika Lapintie vas (esittelypuheenvuoro): Arvoisa rouva puhemies, hyvät... [Hä-
linää]

Puhemies Maria Lohela:  Edustaja Lapintie, ehkä voimme odottaa hetken, että salista
poistuvat mahdollisimman ripeästi ne, jotka eivät aio osallistua keskusteluun.

Hyvät kansanedustajat! Perustuslakivaliokunta on käsitellyt eduskunnan oikeusasiamie-
hen kertomusta vuodelta 2016 ja antanut siitä mietintönsä. Kiinnittäisin muutamaan koh-
taan tässä huomiota. 

Tässä oikeusasiamiehen kertomuksessa on jakso, jossa on kootusti esitelty keskeisim-
piä puutteita ja parannuksia perus- ja ihmisoikeuksien toteutumisessa. Jakson mukaan vuo-
den 2013 kertomuksessa esitetyt kymmenen ongelmaa ovat pääosin edelleen ajankohtai-
sia. Perustuslakivaliokunta pitääkin valitettavana, että oikeusasiamiehen kertomuksessa
joudutaan toistuvasti nostamaan esille samoja ongelmia. Näin on erityisesti siksi, että jul-
kisen vallan vastuulla on reagoida perus- ja ihmisoikeusepäkohtiin sellaisin toimenpitein,
jotka ennalta ehkäisevät ja vastaavat tilanteiden syntymiseen.

Minäpä nyt käyn läpi nämä kymmenen epäkohtaa, jotka eduskunnan oikeusasiamies
toistuvasti on joutunut ottamaan esille:

Ensinnäkin oikeusasiamies nostaa esille puutteet vanhusten oloissa ja kohtelussa. Lai-
toshoidossa ja palveluasumisen yksiköissä asuu kymmeniätuhansia vanhusasiakkaita. Jat-
kuvasti tulee ilmi ravinnon, hygienian, vaippojen vaihdon, kuntoutuksen ja ulkoilun puut-
teita. Nämä puutteet johtuvat usein henkilökunnan riittämättömästä määrästä, mikä voi
johtaa myös liiallisen lääkityksen käyttöön. Myös kotona asuvien avopalveluvanhusten
turvallisuudessa, ulkoilun järjestämisessä ja asiointipalveluissa on puutteita. 

Nämä kymmenen — tämä oli kohta 1 — kohtaa, jotka oikeusasiamies toistuvasti on ot-
tanut esille, tulevat tietenkin esille näissä kanteluissa, joita oikeusasiamies käsittelee. Tääl-
lä todetaan myöskin, että toisaalta oikeusasiamiehen kannanottoja ja esityksiä noudatetaan
varsin hyvin, ja silloin kun näin ei tapahdu, kysymys on yleensä joko voimavarojen puut-
 Tarkistettu
4.1



Pöytäkirjan asiakohta PTK 110/2017 vp
teesta tai puutteista lainsäädännössä. Myös lainsäädäntötoimenpiteiden viivästyminen
näyttää usein johtuvan voimavarojen puutteista lainvalmistelussa. Mutta kuten aloitin, niin
surullista on, että näihin samoihin ongelmiin usein vuodesta toiseen täytyy puuttua, kun
julkisen vallan pitäisi nämä korjata.

Toisena ongelmana oikeusasiamiehen kertomuksessa otetaan esille lastensuojelun ja
lapsiasioiden käsittelyissä olevat puutteet. Kuntien lastensuojelun yleinen voimavarojen
puute ja virkojen, erityisesti pätevien sosiaalityöntekijöiden, vähäinen määrä, huono saata-
vuus ja suuri vaihtuvuus heikentävät lastensuojelupalveluiden laatua. [Hälinää]

Puhemies Maria Lohela: Edustaja Lapintie, saanko keskeyttää hetkeksi? — Pyydän nyt
kaikki muut keskustelut siirtämään täältä salin ulkopuolelle. Kauhea pulina.

Sen lisäksi lastensuojelun sijaishuollon valvonta on riittämätöntä.
Kolmantena ongelmana esille nousevat vammaisten henkilöiden oikeuksien toteutumi-

sen puutteet. Vammaisten henkilöiden yhdenvertaiset osallistumismahdollisuudet eivät to-
teudu, laitoshoidossa itsemääräämisoikeuden rajoittamiskäytännöt vaihtelevat, vammais-
ten lasten sosiaali- ja terveyspalvelut ovat riittämättömiä ja lain mukaisia palvelusuunni-
telmia ja erityishuolto-ohjelmia ei aina laadita, ne laaditaan puutteellisesti tai niiden laati-
minen viivästyy aiheettomasti. Myöskään vammaisten henkilöiden työllistymistä ei tueta
riittävästi. Monissa tapauksissa kehitysvammaiset henkilöt tekevät työtä esimerkiksi toi-
mintakeskuksissa vähimmäispalkkaa pienemmällä palkalla. Vammaisten henkilöiden yh-
denmukaisessa oikeudessa opetukseen on toteuttamisongelmia.

Neljäntenä esille nousevat laitoksissa olevien itsemääräämisoikeutta loukkaavat rajoit-
tamiskäytännöt. Rajoitustoimenpiteet voivat olla kokonaan perusteettomia, liiallisia tai
epäyhtenäisiä. Samoin näiden rajoittamiskäytäntöjen valvonta on riittämätöntä.

Viidentenä ongelmana nousee esille ulkomaalaisten säilöönoton ja oikeusavun puutteet
sekä niin sanottujen paperittomien turvattomuus. Tässä nostetaan erityisesti esille säilyttä-
minen poliisivankilassa, mikä on ongelmallista. Lisäksi aikaisempaa suurempi turvapai-
kanhakijoiden määrä ja oikeusavun rajoittaminen ovat johtaneet siihen, että yhä harvempi
turvapaikanhakija saa oikeusapua ensi vaiheessa.

Kuudenneksi, vankien ja tutkintavankien olojen ja kohtelun epäkohdat: Monien van-
kien kohdalla on ongelmana toimintojen vähäisyys. Jotkut vangit joutuvat olemaan sellis-
sään 23 tuntia vuorokaudessa. Lisäksi tutkintavankeja säilytetään edelleen liiallisesti polii-
sivankiloissa.

Seitsemänneksi nousee esille riittävien terveyspalveluiden saatavuudessa olevat puut-
teet. Lakisääteisten terveyspalveluiden järjestämisessä on puutteita esimerkiksi hoitotar-
vikkeiden jakelussa ja lääkinnällisen kuntoutuksen apuvälineiden luovuttamisessa. Esille
nousevat myös hammaslääkäripäivystyksen ongelmat, ja muussa terveydenhoidossa hoi-
totakuulainsäädännön takaama hoitoonpääsy ei toteudu vieläkään täysimääräisesti.

Kahdeksanneksi, perusopetuksen oppimisympäristössä on puutteita. Koulukiusaami-
seen puuttuminen on riittämätöntä. Kouluilla ei ole riittäviä keinoja havaita ja puuttua kou-
lukiusaamiseen. Kouluissa on myös sisäilmaongelmia. Oppilashuollon osalta todetaan,
että lapsen yksilöllisiä tarpeita ei pystytä aina huomioimaan. Edelleen esteettömyydessä ja
saavutettavuudessa on ongelmia, ja myös tämän kohdan osalta nousee esille vammaisten
koululaisten integroituminen yleisen opetuksen piiriin, jota tämä esteettömyysongelma
muun muassa vaikeuttaa.
2



Pöytäkirjan asiakohta PTK 110/2017 vp
Yhdeksäntenä, oikeusprosessien pitkät käsittelyajat ja tuomioistuinten rakenteellisen
riippumattomuuden puutteet: Oikeudenkäyntien viivästyminen on pitkään ollut ongelma
Suomessa. Eräitä tilanteita parantaneista lakiuudistuksista huolimatta oikeudenkäynnit
voivat edelleen kestää kohtuuttoman kauan, ja tämä voi olla vakava ongelma etenkin kii-
reellistä käsittelyä vaativissa asioissa, kuten lapsiasioissa. Tuomioistuinten rakenteellisen
riippumattomuuden kannalta ongelmallista on oikeuslaitoksen ministeriöjohtoisuus. Ker-
tomusvuonna, joka siis koskee viime vuotta, oikeusministeriö on käynnistänyt hankkeen
tuomioistuinviraston perustamisen valmistelemiseksi, mitä on pidettävä hyvänä. Tuomio-
istuinten toimintaa vaarantaa jatkuva aliresursointi.

Kymmenentenä, perus- ja ihmisoikeusloukkausten ennaltaehkäisyssä ja hyvittämisessä
on puutteita. Tässä nostetaan esille ihmisoikeuskoulutuksessa ja -kasvatuksessa olevat
puutteet ja hyvittämisen säädöspohja, joka on vajavainen.

Perustuslakivaliokunta mietinnössään siis toteaa, että on ongelmallista, että julkisen val-
lan vastuulla oleviin asioihin reagointi on johtanut tilanteeseen, jossa vuodesta toiseen oi-
keusasiamies ottaa samat ongelmat esille. Toivottavasti nyt kun asiaa taas käsitellään, val-
misteluun ja valtioneuvostolle menee viesti, että näihin asioihin on syytä suhtautua vaka-
vuudella.

Perustuslakivaliokunta pitää toisaalta myönteisenä kehitystä, jonka myötä oikeusasia-
miehen toiminnan painopiste on viime vuosina siirtynyt yhä selvemmin viranomaisten toi-
minnan valvonnasta ihmisten oikeuksien edistämiseen. Valiokunta pitää tärkeinä oikeus-
asiamiehen toiminnan viranomaistoimintaa ohjaavia, oikeustilaa kehittäviä ja perus- ja ih-
misoikeuksien toteutumista edistäviä vaikutuksia ja rohkaisee oikeusasiamiesinstituutiota
kehittämään toimintaansa tulevaisuudessa samaan suuntaan.

Sitten erityisesti näistä hyvitysjärjestelmistä, jotka nousevat esille apulaisoikeusasia-
mies Pajuojan puheenvuorossa, jossa hän ottaa esille, että oikeusasiamiehen ratkaisutoi-
minnassa perinteisesti on lähdetty siitä, että vahingonkorvausasiat jäävät toimivallan ulko-
puolelle. Kuitenkin jo vuosikymmenien ajan oikeusasiamies on tehnyt esityksiä vahinko-
jen korvaamisesta yksittäistapauksissa, ja näin on menetelty erityisesti silloin, jos asian vä-
häisyyteen nähden on pidetty kohtuuttomana, että henkilö joutuisi korvausta saadakseen
ajamaan kannetta tuomioistuimessa.

Pajuojan mielestä ja myös perustuslakivaliokunnan mielestä oikeusasiamiehen hyvitys-
esitykset ovat osin seurausta siitä, että näin voidaan osaltaan paikata vanhentuneen vahin-
gonkorvauslainsäädännön aukkoja. Pajuoja mainitsee esimerkkinä tilanteen, jossa perus-
toimeentulotuen myöntämisen siirtämisestä kunnilta Kansaneläkelaitokselle vuoden 2017
alussa seurasi ongelmia, joista oikeusasiamiehelle tuli satoja kanteluita. Niissä kysymys oli
toimeentulotuen käsittelyn lainvastaisesta viivästymisestä, lainsäädännöllisistä tulkintaon-
gelmista ja järjestelmäteknisten syiden aiheuttamasta ruuhkasta. Käsittelyn viivästymises-
tä suoritettiin hyvitystä lähes 150 000 asiakkaalle, ja siksi oli järkevää, että hyvitykset hoi-
dettiin suoraan Kelasta aiemmassa hyvityskäytännössä tehtyjä linjauksia noudattaen.

Erityisesti yhdenvertaisen kohtelun näkökulmasta hyvityksestä tulisi säätää lailla. Ny-
kyinen tilanne, jossa toiminnalta puuttuu selkeä lainsäädännöllinen pohja, ei ole hyvä. Kun
oikeuskäytäntöä ja hyvitysratkaisuja on jo kerääntynyt, niiden pohjalta pitäisi saada kehi-
tettyä yhdenmukainen ja yhdenvertainen hyvityssäännöstö. Perustuslakivaliokunnan mie-
lestä tällaisen uudistuksen tarvetta on syytä harkita, että valtioneuvosto ratkaisisi asian tar-
vittaessa lainsäädäntöesityksellä.
3



Pöytäkirjan asiakohta PTK 110/2017 vp
Kertomusvuonna vietettiin myös painovapausasetuksen 250-vuotisjuhlavuotta, jonka
yhteydessä apulaisoikeusasiamies Maija Sakslin kirjoittaa sananvapaudesta, ja erityisesti
vuoden lopulla käytiin vilkasta keskustelua lehdistön ja poliittisten päättäjien välisestä
suhteesta. Muita teemoja olivat toimituksellinen vapaus, median itsesääntely ja yksittäisen
toimittajan vapauden ulottuvuudet. Perustuslakivaliokunta korostaa sananvapauden käyt-
töön myös liittyvää vastuuta ja velvollisuuksia.

Lisäksi perustuslakivaliokunta on käsitellyt laillisuusvalvonnan työnjaon ja yhteistyön
kehittämistä, ja koska seuraavassa asiakohdassa on oikeuskanslerin kertomus, niin ajatte-
lin siinä yhteydessä käsitellä tätä tematiikkaa, joka on valiokunnan mietinnöissä molem-
mista kertomuksista noussut esille, niin tänä vuonna kuin aikaisemminkin.

Oikeusasiamiehen toiminta tilastojen valossa: Kertomusvuonna on saapunut 4 922 kan-
telua, mikä on 160 kappaletta enemmän kuin vuonna 2015, ja kertomusvuonna ratkaistiin
4 839 asiaa eli suunnilleen sama määrä kuin niitä saapui. Tämän vuoksi tilanne on hallin-
nassa.

Näillä sanoin perustuslakivaliokunta esittää tämän kertomuksen hyväksymistä ja tällai-
sen kannanoton ottamista kertomuksen johdosta.

14.19 Simon Elo si (vastauspuheenvuoro):  Arvoisa puhemies! Kiitän ensinnäkin perus-
tuslakivaliokunnan puheenjohtajaa, edustaja Lapintietä esittelystä. Kaksi vuotta perustus-
lakivaliokunnassa toimineena tiedän, että puheenjohtaja on tehnyt hyvää, asiallista työtä.
Siitä kiitos. 

En voi kuitenkaan olla kommentoimatta käsitettä "paperiton", mikä tässä puheenvuoros-
sa tuli. Kyllä lähden siitä, mistä Suomen hallituskin, että oikea termi on "laittomasti maas-
sa oleva". "Paperiton" on minun nähdäkseni laajempi käsite, johon voi liittyä ihan laillisia-
kin näkökohtia, mutta kun on laittomasti maassa, niin silloin on suomen kielellä laittomas-
ti maassa, [Susanna Huovinen: Paperittomissa on muitakin ihmisiä!] ja tämä tulee myös
tällaisessa keskustelussa ottaa huomioon. Se ei, hyvät edustajat, tarkoita, että ihminen olisi
laiton, mutta se tilanne, missä hän on, on lain silmissä laiton.

Puhemies Maria Lohela:  Hyvät edustajat, nyt on vastauspuheenvuoroja mahdollista va-
rata sillä painikkeellakin, ja pyydän kaikkia, jotka haluavat osallistua tähän keskusteluun,
ilmoittautumaan, niin ei jää kukaan huomioimatta.

14.20 Maria Tolppanen sd (vastauspuheenvuoro): Arvoisa puhemies! Tämä oikeusasia-
miehen kertomus kertoo sen kylmän politiikan, mitä tässä maassa tällä hetkellä valitetta-
vasti harjoitetaan. Meillä harjoitetaan niin kylmää politiikkaa, että meillä alkavat jopa kan-
salaisten ihmisoikeudet olla kyseenalaisia. Tiedättekö muuten, että tällä hetkellä esimer-
kiksi säästöjen takia meidän vanhuksemme elävät tilanteessa, jossa yököttäjä — siis yöhoi-
taja — hoitaa 30:tä dementoitunutta potilasta yhtä aikaa? Potilaat ovat kahdessa eri kerrok-
sessa. Jos sivistysvaltio Suomessa voidaan tehdä näin, niin minä kyllä sanoisin, että mei-
dän vanhustemme ihmisoikeudet ovat kyseenalaisia. Tällaiselle politiikalle meidän täytyy
uskaltaa sanoa kiitos ei. Meidän täytyy kunnioittaa ihmistä, meidän täytyy kunnioittaa ih-
miselämää ja meidän täytyy kunnioittaa myös vanhuksia. Nämä leikkaukset ovat valitetta-
vasti tosiasia tässä maassa. Vanhusten hoitomitoituksista ei välitetä tuon taivaallista.
4



Pöytäkirjan asiakohta PTK 110/2017 vp
14.21 Hannu Hoskonen kesk (vastauspuheenvuoro):  Arvoisa rouva puhemies! Kyllä
edustaja Tolppanen taitaa nyt olla hieman hakoteillä. Hän todella puhuu asiasta, jossa, jos
katsoo pelkkiä talouden numeroita, niin viime vaalikaudella, kun demarit olivat mukana
hallituksessa, he leikkasivat kuntataloutta niin rajusti, että vasta viime vuonna saatiin 400
miljoonaa euroa valtion kuntatalous plussalle. Teidän kuntatalousleikkauksenne olivat
miljarditason leikkauksia — siis miljarditason leikkauksia. Moni kunta oli menossa kon-
kurssiin. Kuntahan ei voi mennä konkurssiin, mutta taloudellisesti voi mennä suuriin vai-
keuksiin, mikä varmasti vaikuttaa teidän, edustaja Tolppanen, mainitsemiinne kuntapalve-
luihin ja nimenomaan vanhuspalveluihin. Toivoisin, että edustaja Tolppanen olisi hieman
suorasanaisempi ja sanoisi, miten asia on. Teidän leikkauksenne muutaman pienen prosen-
tin leikkauksen rinnalla olivat jättimäisiä leikkauksia. Tämä on syytä muistaa.

Toivon kuitenkin, että tässä asiassa ollaan rehellisiä ja sanotaan, että vanhukset tarvitse-
vat arvokkaan hoidon ja siihen pitää meidän panostaa. Mutta se ei lähde sillä, että omat teot
unohdetaan ja kaveria haukutaan.

14.22 Maria Tolppanen sd (vastauspuheenvuoro): Arvoisa puhemies! Kyse ei ole siitä,
kuka on tehnyt ja mitä on tehnyt. Kyse on siitä, miten tällä hetkellä kohdellaan vanhuksia,
ja tällä hetkellä heitä kohdellaan siten, että heillä ei ole ihmisarvoa. Jos tähän tilanteeseen
on jouduttu, niin tällä salilla on vastuu. Tällä salilla on vastuu siitä, että ihmisiä kohdellaan
oikein ja ihmisille annetaan ihmisarvo. 

Se on valitettavaa, että tällä hetkellä myöskin kotihoidossa siitä ajasta, mikä vanhuksille
on jätetty, yli puolet menee siihen, kun siellä koodataan sisäänmenoa ja ulostuloa ja kirjoi-
tetaan raportteja siitä, mitä siellä on tehty. Tosiasia on se, että meidän vanhuksemme koto-
na elävät märissä vaipoissa ja kylmän ruuan kanssa eikä ole aikaa kenenkään kanssa kes-
kustella, ja se, että jos yksi ihminen yököttää 30 ihmistä, niin näiden 30 ihmisen ihmisarvo
on silloin kyseenalainen. Sitä on puolustettava.

14.23 Ben Zyskowicz kok (vastauspuheenvuoro):  Arvoisa rouva puhemies! Edustaja
Tolppaselle on sanottava, että nämä oikeusasiamiehen kertomuksessa olevat ongelmat
ovat kaikki tai lähes kaikki vuosia vanhoja ja jatkuvasti yritetään, totta kai, kohentaa vai-
keassa asemassa olevien ihmisten olosuhteita. Sellainen näkemys, että esimerkiksi tämä
lista olisi jotenkin nykyhallituksen aikana syntynyt, on tietysti täysin perusteeton. Sen si-
jaan nykyhallituksen aikana ollaan viemässä eteenpäin sote-uudistusta, joka vanhusten ja
vammaisten tilannetta juuri tämän valinnanvapauden ja siihen kuuluvan niin sanotun hen-
kilökohtaisen budjetin kautta tulee kohentamaan. Kysykää vaikka potilas- ja vammaisjär-
jestöiltä. [Susanna Huovinen: Sen kun näkisi!]

Valinnanvapaus on tärkeä myös täällä esillä olleissa kotipalveluissa. Kun asiakkaalla it-
sellään on oikeus valita haluamansa palveluntuottaja, niin totta kai se laittaa palveluntuot-
tajat kilpailemaan laadulla ihan eri tavoin kuin vanha järjestelmä.

14.24 Maria Guzenina sd (vastauspuheenvuoro): Arvoisa puhemies! Kyllä minä nyt ih-
mettelen tätä keskustalaisen edustajan puheenvuoroa. He oikeuttavat omat leikkauksensa
sillä, että on joskus aikaisemminkin leikattu. Mitä tuumivat tällaisesta retoriikasta ne van-
hukset, jotka ihan aidosti ovat viime hallituskaudella luottaneet siihen, että kun vanhuspal-
velulaki tulee, niin se takaa heille tiettyjä asioita? Katsokaa itseänne peiliin, mitä te olette
tehneet. Te olette sitä vanhuspalvelulakia, joka viime hallituskaudella saatiin kovan työn
5



Pöytäkirjan asiakohta PTK 110/2017 vp
tuloksena aikaiseksi ja voimaan, lähteneet heikentämään ja nyt luoneet tilanteen, jossa ol-
laan taannuttu vanhuspalvelulain säätämistä edeltäneeseen aikaan, siihen aikaan, joka syn-
nytti sen tarpeen vanhuspalvelulaille. Katsokaa, hyvä edustaja, itseänne peiliin, ja menkää
katsomaan myös kentälle, mitä siellä vanhusten elämässä aidosti tapahtuu. Me saimme het-
keksi parannettua tilannetta, kunnes tämä hallitus tuli ja teki heikennykset. 

14.25 Markus Lohi kesk (vastauspuheenvuoro): Arvoisa puhemies! On erittäin tärkeää,
että vanhusten asiallisesta hoidosta käydään täällä keskustelua ja ollaan huolissaan siitä,
että se hoito on hyvää, hyvätasoista ja ihmisarvolle sopivaa, mutta sillä ei ole mitään teke-
mistä tämän eduskunnan oikeusasiamiehen kertomuksen kanssa, jos väitetään täällä salis-
sa, että eduskunnan oikeusasiamiehen kertomuksessa sanottaisiin, että tämä hallitus on
syypää ihmisoikeuksien vastaiseen hoitoon. Tässä tulee nyt aivan väärä käsitys tästä asias-
ta. Me olemme kaikki huolissamme siitä ja me teemme parhaamme siinä. Niin kuin täällä
edustaja Zyskowicz totesi, sen takiahan sote-uudistuskin on käynnistetty, että voitaisiin pa-
rantaa tätä nykyistä tilannetta. Minusta olisi hyvä, kun me keskustelemme sinänsä erittäin
hyvästä oikeusasiamiehen kertomuksesta, että pitäydyttäisiin sen sisällössä ja siinä, mitä
siellä on nostettu esille, eikä nyt lähdettäisi käymään tämmöistä oppositio—hallitus-kes-
kustelua, koska huolet ovat varmasti yhteisiä.

14.26 Leena Meri ps (vastauspuheenvuoro): Arvoisa puhemies! Olen siitä samaa mieltä,
että edustaja Lapintie on tehnyt hyvää työtä. Perustuslakivaliokunnassa käsittelemme ih-
misoikeuksia. Itse perustuslakivaliokunnan jäsenenä tietysti toivon, että jos haluaa vaikut-
taa lausuntoihin tai keskusteluun, niin silloin kannattaisi olla paikalla. Katsoin näistä mo-
lemmista valiokunnan mietinnöistä, että siellä eivät kaikkien puolueiden hyvinkin kriittis-
tä arvostelua Lapintien puheista osoittaneet eduskuntaryhmän jäsenet olleet lainkaan pai-
kalla. Eli siellä voisi käydä mielellään avointa keskustelua, eikä sitten tulla tänne arvioi-
maan sitä, mitä sanaa käytetään. — Ja se on itsestäänselvä asia, että jos olet laittomasti
maassa, olet laittomasti maassa.

Minusta tuo puheenvuoro oli erittäin hyvä. Siinä käytiin läpi nämä kymmenen kohtaa,
jotka jatkuvasti ovat huolenaiheina, muun muassa vanhustenhuolto ja lastensuojelu. Mi-
nusta on noloa, että meillä, oikeusvaltiossa, jatkuvasti nämä samat ongelmat toistuvat.

14.27 Eva Biaudet r (vastauspuheenvuoro): Arvoisa puhemies! Oikeusasiamiehen kerto-
mus on erittäin terveellistä luettavaa meille kaikille. Sen lisäksi — ja ehkä nyt minun koh-
teeni on edustaja Elon puheenvuoro niin sanotuista paperittomista — että se käsittelee pal-
jon niitä ongelmia ja asioita ja substanssia, se myöskin ohjaa meitä kansanedustajia siinä,
mikä kielenkäyttö on enemmän ihmisoikeusmyönteistä.

Oikeusasiamies puhuu niin sanotuista paperittomista ja viittaa esimerkiksi tulevaan on-
gelmaan, sivulla 121, jossa päätökset vastaanottopalveluiden lakkauttamisesta tulevat to-
dennäköisesti lisääntymään, koska kielteisiä päätöksiä on tehty aikaisempaa enemmän sel-
laisille turvapaikanhakijoille, joiden lähtömaihin käännyttäminen vasten tahtoa ei onnistu.
Se tarkoittaa sitä, että se tilanne ei ole niin yksinkertainen. Myöskin tänä vuonna on tilan-
ne, että on yli 50 lasta, joiden vastaanottopalvelut on lakkautettu. He ovat niin sanotusti ka-
dulla. Meillä ei edes ole lainsäädäntöä, joka turvaa heidän ihmisoikeutensa, oikeudet ter-
veydenhuoltoon, [Puhemies koputtaa] joten tässä kannattaa nyt mielestäni ottaa ohjausta
oikeusasiamiehen kertomuksesta.
6



Pöytäkirjan asiakohta PTK 110/2017 vp
14.28 Kimmo Kivelä si (vastauspuheenvuoro):  Arvoisa puhemies! Ei varmaan voida
osoittaa jotakin tiettyä päivämäärää, josta lähtien meidän vanhustenhuollon taso olisi ro-
mahtanut tai alamäki olisi alkanut. Kyllä se on valitettavasti jatkunut pitkään hyvin monen
hallituksen aikana, ja siinä on valitettavasti ollut jo kauan piirteitä, jotka lähentelevät ihmi-
sen konkurssitilaa, niin että se ei ole kunniaksi ihmislajille.

Mutta tämä varsinainen asia, josta tämä debatti alkoi edustaja Elon toimesta, liittyi pa-
perittomien käsitteeseen, ja ylipäätänsä, kun maahanmuuttopolitiikkaa kohtaan hyvin mo-
net kansalaiset kokevat epäluottamusta, kyllä tällaiset eufemismit, peitekieli, sitä myös
osaltaan lisäävät ja syventävät.

14.29 Anna Kontula vas (vastauspuheenvuoro): Arvoisa puhemies! Tämä eufemismi on
tullut yleiseen kielenkäyttöön YK:n yleiskokouksen suosituksesta vuonna 1975. [Susanna
Huovinen: Juuri niin!] Sen sijaan laiton maahanmuutto on Suomessa 2000-luvun kieltä —
huomattavasti nuorempaa perua — ja sitä on tietyistä poliittisista lähtökohdista käsin pon-
nekkaasti yritetty saada yleiseen käyttöön. Henkilö, joka oleskelee Suomessa ilman siihen
oikeuttavia oleskeluasiakirjoja, syyllistyy ulkomaalaislain rikkomukseen mutta ei ole lai-
ton sen enempää kuin ovat laittomia ne minun edustajakollegani, jotka ehkä ovat saaneet
joskus ylinopeussakon. Kysymys on samansuuruisesta rikkomuksesta. Mutta se, että huo-
mio heihin kohdistuvista vakavista oikeusloukkauksista kiinnitetään muualle tällä käsite-
pelillä, ei ole hyväksyttävää.

14.30 Ben Zyskowicz kok (vastauspuheenvuoro): Arvoisa rouva puhemies! Yritetään nyt
tehdä tämä asia selväksi. "Paperiton" on yleiskäsite, joka pitää sisällään sekä sellaisia hen-
kilöitä, jotka ovat maassa laillisesti, että sellaisia henkilöitä, jotta ovat maassa laittomasti.
Näin ollen, jos käytetään yleiskäsitettä "paperiton", se ei vielä kerro mitään siitä, mikä on
tämän henkilön oikeudellinen asema suhteessa oikeuteen olla maassa. Esimerkiksi Helsin-
gissä, kun perustettiin paperittomien klinikka auttamaan lähinnä näitä Bulgarian ja Roma-
nian kansalaisia, jotka ovat tulleet Suomeen kerjäämään, eivät he ole laittomasti maassa.
[Eva Biaudet: Eivätkä he ole paperittomiakaan!] Mutta ne, jotka ovat maassa ilman, että
heillä on laillista oikeutta olla maassa, ovat laittomasti maassa, ja tämä asia on täysin selvä.
En ymmärrä, että tämän asian ympärillä pallotellaan ja piilotellaan, eikä todellakaan aito-
jen, oikeiden termien välttäminen lisää kansalaisten luottamusta.

14.31 Susanna Huovinen sd (vastauspuheenvuoro): Arvoisa rouva puhemies! Tässä ky-
symyksessä, johon edustaja äsken viittasi, lähdettiin liikkeelle siitä, mitä edustaja Elo tääl-
lä käsittääkseni sanoi aiemmin ja mikä nimenomaan oli omiaan sekoittamaan tätä käsite-
asiaa, kun hän sanoi täällä, että kaikki paperittomat ovat laittomasti maassa olevia, ja näin
asian laita ei todellakaan ole.

Puhemies! Haluaisin vielä jatkaa keskustelua ikäihmisten hoidosta ja hoivasta: On erit-
täin hyvä asia, että oikeusasiamiehen kertomus tarjoaa meille näistä asioista lisää tietoa, ja
haluan tässä yhteydessä kiittää oikeusasiamiestä mutta myös valiokuntaa, joka on perus-
teellisesti asian käsitellyt. Haasteet ovat varmasti yhteisiä, siitä emme pääse mihinkään,
mutta on kyllä myös totta se, että tällä kaudella vanhuspalvelulakiin tehdyt heikennykset
ovat olleet omiaan vahvistamaan sitä vanhuspalveluiden haastetta, joka meillä on ollut tie-
dossa jo pidempään. Tosiasia on myös se, että kaikkein heikoimmassa [Puhemies koput-
7



Pöytäkirjan asiakohta PTK 110/2017 vp
taa] asemassa oleville tehdyt tulonsiirtoleikkaukset eivät ole vahvistaneet ihmisten ase-
maa.

14.33 Aila Paloniemi kesk (vastauspuheenvuoro): Arvoisa puhemies! Vanhusten hoidon
ja hoivan asiat ovat erittäin tärkeitä, siitähän olemme kaikki samaa mieltä, mutta jotenkin
toivoisin joskus hiukan monipuolisempaa keskustelua aiheesta. Me tiedämme aivan sel-
västi, että voi olla vierekkäin vanhusten hoitolaitoksia, joista toisessa on vähemmän hen-
kilökuntaa ja toisessa enemmän, mutta siinä, jossa on vähemmän henkilökuntaa, on erin-
omaista johtamista ja niin edelleen ja työntekijät otetaan mukaan järjestelemään töitä siinä
laitoksessa ja siellä voidaan paremmin — sekä henkilökunta voi paremmin että vanhukset.
Tämä ei ole minun keksintöni, vaan kyllä tästä on lukemattomia selvityksiä tehty. 

Tällä kaudella on muuten laitettu aika paljon rahaa omaishoidon kehittämiseen ja perhe-
hoidon kehittämiseen. Se on yksi erittäin inhimillinen vaihtoehto nimenomaan turvattomil-
le vanhuksille, jotka esimerkiksi sairastavat alkavaa muistisairautta. Toivoisin, että katsot-
taisiin nyt kuitenkin myöskin niitä asioita, mitä on koetettu tehdä. Nämä asiat eivät ole to-
dellakaan syntyneet kahdessa vuodessa vaan nämä ovat pitkän kehityksen tulos. Mutta eri-
tyisen paljon tietysti ponnisteluja tarvitaan edelleenkin tällä puolella.

14.34 Antero Laukkanen kd (vastauspuheenvuoro): Arvoisa rouva puhemies! Ensinnä-
kin kiitos perustuslakivaliokunnan puheenjohtajalle, että hän hyvin seikkaperäisesti kävi
nämä kymmenen kohtaa läpi. Kiinnitän huomiota siihen, että tämä ei ole nyt hetkellinen
asia vaan nimenomaan vallitseva tila. Vuodesta 2013 lähtien nämä ovat pysyneet oikeus-
asiamiehen listalla mukana, joten jokaisella — tällä hallituksella ja edellisellä — on peiliin
katsomisen paikka, miten tässä on toimittu. [Susanna Huovinen: Ja pidemmältäkin juok-
sulta!]

Kiinnittäisin huomiota tähän oikeusprosessien pitkäkestoisuuteen ja siihen, että resurs-
sit eivät ole riittävät. Meillä oli täällä salissa eilen käräjäoikeusuudistuslaki, joka meni pöy-
dälle, ja siinä näitä resursseja heikennetään edelleen. Saa nähdä, kuinka kauan tämä osio
tulee olemaan oikeusasiamiehen listalla. Vielä mainitsen kielelliset oikeudet, joita tullaan
heikentämään tässä uudistuksessa, jos se menee läpi, [Puhemies koputtaa] todella merkit-
tävästi.

14.35 Eva Biaudet r (vastauspuheenvuoro):  Arvoisa puhemies! Minuakin huolestuttaa
se, että nämä kysymykset ovat olleet pitkään meillä ja me emme ole löytäneet ratkaisuja
niihin — tai halua ratkaista niitä.

Mutta minua huolestuttaa kyllä ehkä kaikkein eniten se, että on tullut tällainen ilmapiiri,
että jopa oikeusasiamiehen ihmisoikeusosaamista haastetaan suoraan ja väitetään, että it-
sellä on jotenkin totuus siitä, millaista kieltä käytetään. Oikeusasiamiehen kertomuksessa
nimenomaan puhutaan niin sanotuista paperittomista ja siihen laitetaan iso ryhmä ihmisiä,
jotka ovat paperittomia juuri meidän viranomaispäätöksistä johtuen. Puhutaan myöskin
puutteellisesta oikeusavun saannista, mikä voi liittyä siihen, että joutuu tähän tilanteeseen.
EU-kansalaiset eivät välttämättä ole ilman passia, mutta silti heitä syrjitään omassa maas-
saan ja heillä ei ole pääsyä terveydenhuoltoon ja mekin jatkamme sitä syrjintää emmekä
päästä heitä meidän terveydenhuoltoon. Se ei liity sellaiseen, että onko passia. Tämä on täl-
lainen yleinen kuvailu siitä, [Puhemies koputtaa] että ihminen on todellisuudessa yhteis-
kunnan ulkopuolella.
8



Pöytäkirjan asiakohta PTK 110/2017 vp
14.36 Markus Lohi kesk (vastauspuheenvuoro): Arvoisa puhemies! Haluan palata vielä
tähän "paperittomat"-käsitteeseen. Minusta se on aika lailla synonyymi henkilölle, jolla ei
ole laillista oleskelulupaa täällä. Siinä on taustalla joko kielteinen turvapaikkapäätös, kiel-
teinen oleskelulupapäätös, viisumi on vanhentunut tai oleskelulupa vanhentunut, tai sitten
ei ole haettu ollenkaan oleskelulupaa. Mutta sitten on olemassa se iso joukko, joka voidaan
rinnastaa näihin olosuhteiden takia, eli he eivät ole esimerkiksi meidän sosiaaliturvan pii-
rissä. Kutsutaanko heitä sitten millä nimellä, niin se ei minusta ole oleellista, [Susanna
Huovinen: Ai jaha, se ei olekaan nyt olennaista!] vaan oleellista on se, että se on hyvin mo-
ninainen joukko ja siellä on hyvin erilaisella taustalla olevia ihmisiä. Tärkeintä on minusta
se, että me noudatamme niitä pelisääntöjä, jotka meidän perustuslaistamme lähtevät, eli jo-
kaiselle, joka täällä Suomessa on syystä tai toisesta, pitää tarjota inhimillisen elämän edel-
lytykset. Tämä lähtee jo kansainvälisistä ihmisoikeussopimuksista. Tämä käsitejuttu on
minusta toissijainen, mutta tietenkin paperittomat yleisnimityksenä minusta käy ihan hy-
vin.

14.37 Anna Kontula vas (vastauspuheenvuoro): Arvoisa puhemies! Minä en pidä kysy-
mystä käsitteistä mitenkään merkityksettömänä sen takia, että ne ohjaavat ja määrittävät
sen kehyksen, missä me jotakin asiaa käsitellään. Kun me puhumme paperittomista, silloin
me puhumme vajaaoikeuksisuudesta ja ihmisten oikeuksista. Kun me puhumme laitto-
muudesta, silloin me puhumme rikollisuuden kehikossa ja kysymykset asettuvat aivan eri
tavalla.

On totta, että paperittomuus on kattokäsite, mutta niin on kattokäsite myös laiton maa-
hanmuutto. Sen piirissä puhutaan esimerkiksi sellaisista turvapaikanhakijoista, jotka tänne
tullessaan ovat oikeutettuja tänne tulemaan ja jättämään sen turvapaikkahakemuksen,
vaikka ovatkin ylittäneet rajan ilman minkäänlaisia siihen oikeuttavia papereita. [Ben Zys-
kowicz: Ei ne ole laittomasti täällä!] — Viranomaisasiakirjoissa laittomasta maahanmuu-
tosta puhutaan turvapaikanhakijoiden kohdalla. [Ben Zyskowicz: Eivät he ole laittomasti
maassa, älkää sekoittako!]

14.38 Maria Guzenina sd (vastauspuheenvuoro):  Arvoisa puhemies! Ihmisoikeuksien
vaalimisenhan pitää olla valintoja, valitaan sen todellisen — tämän salin, tämän talon ul-
kopuolella vallitsevan — tilanteen tiedostaminen. Jos jokin ei ole kunnossa, se pitää kor-
jata eikä olla defensiivinen ja katsoa vaikkapa viime hallituskauteen tai sitä edelliseen hal-
lituskauteen ja sanoa, että no, se ongelma oli silloinkin, niin emme mekään siihen tartu —
eihän se sillä tavalla voi mennä.

Toivon, että hallituspuolueiden edustajat kuuntelivat tarkkaan perustuslakivaliokunnan
puheenjohtajan puheenvuoroa, joka liittyi myöskin vammaisten oikeuksiin. Nythän on
kansalaisaloite "Ei myytävänä" varmasti kantautunut myös hallituspuolueiden edustajien
korviin. He vastustavat sitä, että vammaisten henkilöiden elämänmittaisia palveluita järjes-
tetään kilpailutuksen kautta. Se ei ole inhimillistä, ja EU mahdollistaisi sen, että sitä ei teh-
täisi näin. Nyt pyydän: korjatkaa edes tämä epäkohta, se on helppo korjata. [Ben Zysko-
wicz: Sote korjaa, sote korjaa!]

14.39 Hannu Hoskonen kesk (vastauspuheenvuoro): Arvoisa rouva puhemies! Todella-
kin on niin, että kun kunnat järjestävät asukkailleen palveluita, niin kyllähän me kaikki
päättäjinä ymmärrämme sen, että se, mikä on kunnan taloudellinen asema, vaikuttaa aivan
9



Pöytäkirjan asiakohta PTK 110/2017 vp
ratkaisevasti siihen, mitä palveluja kunnassa on olemassa. [Susanna Huovinen: Kyllä lain-
säädäntö myös vaikuttaa!]

Kotikunnassani Ilomantsissa on niin, tiedän sen, että Ilomantsi on järjestänyt, uskallan
sanoa, kohtuudella hyvin nämä. On rakennettu uusia vanhusten palvelutiloja, korjattu en-
tisiä, palkattu henkilöstöä ja niin edelleen, vain sen takia, että kunnan talous on kohtuulli-
sen hyvässä kunnossa. Sen tautta valtiovalta on tehnyt hyvän, linjakkaan päätöksen siitä,
että viime vaalikaudella tehdyt rajut leikkaukset kuntatalouteen ovat muuttuneet nyt plus-
merkkisiksi, [Sirpa Paatero: No ei ole!] mikä antaa sen mahdollisuuden, että kunnat teke-
vät hyviä palveluita. Tästähän on kaikki kiinni. Me voimme tässä talossa säätää vaikka 28
minimiä ja 39 maksimia, mutta jos kunnalla ei ole rahaa — se on se köyhän talonpojan on-
gelma, että jos ei ole penniäkään rahaa kukkarossa, niin markkinoilla ei pärjää, se on ihan
varmaa. 

Elikkä tässä kannattaa nyt muistaa, arvoisat edustajakollegat, se, että kun säädämme la-
keja, niin kaiken takana on kuitenkin kansantalous ja sen menestyminen. [Susanna Huovi-
nen: Kuntauudistus olisi tarvittu!]

14.40 Merja Mäkisalo-Ropponen sd (vastauspuheenvuoro):  Arvoisa puhemies! Van-
huspalvelujen laatu on ihmisoikeusasia, ja on surullista, jos asiasta keskustellaan lähinnä
talousasiana. Ongelmahan on tällä hetkellä se, että sitä vanhuspalvelulakia ei noudateta, ja
siihen on tehty kyllä tällä kaudella myöskin heikennyksiä. Kotona asuu tällä hetkellä ikäih-
misiä, joiden oikea paikka ei ole kotona ja siinä omassa kodissa, ja voi olla, että siellä on lä-
hes vuodepotilashenkilö, joka on oman onnensa nojassa jopa yli 10 tuntia vuorokaudessa,
tai kotihoidon tilanne on sellainen, että iltavuorossa käy hoitaja 30 paikassa ja yhtä asia-
kasta kohden on aikaa 5—6 minuuttia. Jokainen ymmärtää näitä arjen tilanteita kuulles-
saan, että tämä ei ole enää ikäihmiselle ihmisarvoista elämää.

14.41 Susanna Huovinen sd (vastauspuheenvuoro): Arvoisa rouva puhemies! Vielä pa-
laan tähän vanhuspalveluista käytyyn keskusteluun ja totean kyllä, että olen samaa mieltä
esimerkiksi edustaja Paloniemen kanssa siitä, että meillä on vaihtelua sen osalta, minkälai-
sia paikkoja meillä Suomessa on, mutta ei se ole mikään syy esimerkiksi lähteä heikentä-
mään vanhuspalvelulain sanotaanpa vaikka henkilöstömitoituksia tai henkilöstön päte-
vyysvaatimuksia, että jossakin osataan tehdä ilman tällaista velvoittavuutta asioita parem-
min. Kyllä meidän täytyy lainsäädännöllä kyetä varmistamaan, että kaikki pysyvät tässä
kehityksessä mukana, ja sen vuoksi olen hyvin surullinen siitä, että tämä hallitus on pääty-
nyt tekemään heikennyksiä viime kaudella historiallisesti saavutettuun vanhuspalvelula-
kiin. Tosiasia on myös se, että tämä hallitus on omilla toimillaan heikentänyt taloudellista
asemaa niiden osalta, jotka ovat jo kaikkein heikoimmassa asemassa. Tässä viittaan nyt ni-
menomaan indeksijäädytyksiin, jotka syövät edelleen mahdollisuutta esimerkiksi ikäih-
misten [Puhemies koputtaa] ostaa ja saada niitä palveluita, joita he tarvitsevat.

14.42 Ben Zyskowicz kok (vastauspuheenvuoro):  Arvoisa rouva puhemies! Edellisessä
puheenvuorossa totesin jo, että sote-uudistus ja siihen liittyvä valinnanvapaus tulee vahvis-
tamaan vanhusten ja esimerkiksi vammaisten tilannetta, tämän henkilökohtaisen budjetin
kautta ennen kaikkea. Ne hankaluudet kilpailuttamisessa, mihin edustaja Guzenina viittasi
ilmeisen aiheellisesti, tulevat vähenemään, kun enää kunta ei kilpailuta vaan asianomaiset
itse saavat eri tavoin valita.
10



Pöytäkirjan asiakohta PTK 110/2017 vp
Myös terveyspalveluiden saatavuudessa olevia puutteita tässä listassa on varmasti ai-
heellisesti tuotu esiin. Kun me sote-uudistuksen myötä menemme valinnanvapausjärjestel-
mään perusterveydenhuollossa, niin jos se jonkun asian aivan varmasti korjaa, niin se kor-
jaa ongelmat saatavuudessa. Se on aivan varmaa. [Susanna Huovinen: Mikä on hintalap-
pu?] Sitten voidaan kiistellä siitä, korjaako se riittävästi muita asioita. 

Oikeuskäytäntöjen viivästymisenkin osalta on tulossa uudistus. Sakkoasiat ulotetaan ta-
vallisiin rattijuopumuksiin, mikä nopeuttaa asioiden käsittelyä.

Puhemies Maria Lohela:  Vielä yksi vastauspuheenvuoro edustaja Guzeninalle, ja sitten
mennään puhujalistaa eteenpäin. 

14.44 Maria Guzenina sd (vastauspuheenvuoro):  Arvoisa puhemies! Edustaja Zysko-
wicz maalasi kovin kaunista kuvaa palvelusetelimallista ja henkilökohtaisesta budjetista.
Nyt kysyn, ovatko salissa olevat keskustan edustajat samaa mieltä siitä, että tämä palvelu-
setelimalli tulee kertaheitolla poistamaan ongelmat vanhusten palveluista ja vammaisten
palveluista ja terveyskeskuksista ja kaikista niistä muista, joissa meillä on ongelmia, vai
näettekö te kenties, että on vielä työstämistä siinä mallissa, joka on nyt lähetetty lausunto-
kierrokselle ja joka minun ymmärtääkseni ainakin jonkin verran hiertää tässä vaiheessa
keskustalaisia siinä muodossa kuin esitys on lausuntokierrokselle lähtenyt. [Ben Zysko-
wicz: Totta kai siinä on työstämistä, se lähti vasta lausunnolle!]

14.44 Hannu Hoskonen kesk: Arvoisa rouva puhemies! Oikeusasiamiehen kertomus on
todella vaikuttava ja hyvä, ja haluan tässä yhteydessä kiittää perustuslakivaliokunnan pu-
heenjohtaja Annika Lapintietä erinomaisen hienosta ja hyvästä alustuspuheenvuorosta. Se
oli hienoa kuunneltavaa ja hyvin analyyttistä tekstiä.

Se, että oikeusasiamiehen kertomuksessa taas kertaalleen otetaan esille eduskunnan oi-
keusasiamiehen ja valtioneuvoston oikeuskanslerin tehtävien osittainen päällekkäisyys, on
mielestäni eräänlainen pieni ihme, koska tästä asiastahan on puhuttu pitkään. Toivoisin nyt
hartaasti, että jonain kauniina päivänä pääsisimme tilanteeseen — en tiedä, onko se lain-
säädännön tie, millä tämä asia selkiytetään, mutta joka tapauksessa, kun ne kuitenkin me-
nevät osittain limittäin — jossa selvitettäisiin tämä perin juurin ja rauhallisesti. Tämä ei ol-
lut syytös ketään kohtaan, ei missään tapauksessa, vaan harras toive siitä, että saataisiin tä-
hän asiaan selkeä selko, niin että molemmat viranomaiset voisivat omissa työtehtävissään
ja molempien viranomaisten kansliat voisivat omissa työtehtävissään keskittyä olennai-
seen. Se on vapauttava tunne, kun tietää, että on työmaa rajattu eikä se ole semmoinen lo-
puton upottava suo. Kokemuksesta sen tiedän, omasta edellisestä työhistoriastani, aika hy-
vin.

Sitten oikeusasiamiehen kertomuksessa mainitut kymmenen seikkaa, niistä pari huo-
miota.

Vanhustenhoidosta keskusteleminen on erittäin hyvä asia, ja nimenomaan, kun oikeus-
asiamies on kiinnittänyt huomiota siihen, se vaatii ehdottomasti myös eduskunnan huo-
mion. Sosiaali- ja terveydenhuollon uudistuksessa on syytä pitää tämä kirkkaana mielessä,
että vanhuspalvelut ja niiden taso turvataan tässä maassa laadukkaasti. Mutta tämänkin
asian takana, arvoisat edustajakollegat, on kuntatalous. Vaikka me säädämme täällä 28
erinomaista lakia, niillä ei ole mitään tekemistä sen jälkeen, jos kunta ei pysty niitä velvoit-
teitaan hoitamaan. Tarvitaan tekeviä käsiä, hyviä tiloja, laadukkaita apuvälineitä ja koulu-
11



Pöytäkirjan asiakohta PTK 110/2017 vp
tettua henkilöstöä tietenkin ja sitä, että henkilöstö jaksaa sen työnsä tehdä — loppuun uu-
punut henkilöstö ei sitä jaksa tehdä. Sen takia minun mielestäni meidän lainsäätäjien pitää
myös olla rehellisiä, kun keskustelemme valtiontaloudesta ja samalla julkisesta taloudesta,
silloinhan keskustelemme tietysti kuntataloudestakin. Valtion ja kunnan side toisiinsa on
äärimmäisen tiukka. Elikkä kun julkista taloutta pidetään kunnossa, niin samalla puhum-
me hyvistä vanhuspalveluista.

Voi ottaa esimerkiksi vaikka Tampereen. Kun rakennetaan valtavia kolosseja, hienoja
hotelleja, jäähalleja, ratikoita sun muita, satojen, jopa tuhansien miljoonien arvoisia suuria
rakenteita, niin jos sitten joku valittaa samassa kaupungissa jonkun palvelun olevan heik-
koa, niin se on sitten Tampereen päättäjien asia — korostan: se on paikallisten päättäjien
asia — asettaa nämä asiat oikeaan tärkeysjärjestykseen, ei eduskunnan vaan kyseisen paik-
kakunnan. Näistä tällaisista paikkakunnista on Suomi pullollaan esimerkkejä. Elikkä prio-
risoidaan se rahankäyttö, se minne se raha käytetään.

Lastensuojelu on tärkeä asia. Pienen lapsen suojelu ja hänen elämässään vaikeiden tilan-
teiden selvittäminen ja perheiden tukeminen ovat tärkeitä asioita. Se, että viranomaisre-
surssit ovat puutteellisia aika monessa kunnassa, on huomionarvoinen seikka, ja oikeus-
asiamies on kiinnittänyt siihen ihan perustellusti huomiota.

Sitten, arvoisa puhemies, vielä yksi huomio näistä oikeudenkäynnin viiveistä. Niitähän
oikeusasiamiehen kertomuksessa vuosi toisensa jälkeen on aina ollut. On todella surullis-
ta, että jotkut jutut viipyvät vuosia ja vuosia ja ihminen riippuu löyhässä hirressä odottaes-
saan oman asiansa lopullista ratkaisua. Se voi sekä vaikuttaa hänen mielialaansa että olla
taloudellisesti jopa kohtuuttoman raskas kantaa. Tämän takia soisi kyllä sen, että oikeus-
laitos tehostaisi toimintaansa edelleen. Saataisiin esimerkiksi ne pikku jutut hoidettua siel-
tä mahdollisimman tehokkaasti ja nopeasti pois.

Tämän hallituksen yksi päätehtävähän on ollut byrokratian purku, nimenomaan se, että
esimerkiksi viranomaisilta tulevat päätökset, erilaiset lupa-asiat ja monet muut tällaiset,
hoidettaisiin nopeasti. Eihän ole mitään järkeä, että joku rakennushanke viipyy vaikka 7
vuotta lausuntokierrosten jälkeen eri oikeusasteissa ja kysymys on kuitenkin vaikka jon-
kun vähäisen teollisuusrakennuksen rakentamisesta tai maa-ainesten ottoluvasta tai josta-
kin muusta. 7—8 vuotta moista ruljanssia, joka sattuu sellaisen ihmisen kohdalle, joka on
esimerkiksi yrittäjä, joka tarjoaa monelle ihmiselle töitä — se on aivan kohtuutonta. Jos
joku sanoo, että näitä tapauksia ei välttämättä ole, niin olen niitä monta henkilökohtaisesti
nähnyt. Pisin viivästys viranomaisen lausunnossa eräästä luvasta kesti 12 vuotta. Tämä
tuntuu utopialta, mutta se on karmeaa totta.

Samoin kotikunnassani Ilomantsissa, kun rakennettiin valokuituverkkoa, lupahakemuk-
set yhden vesistön alittamiseen — siihen, että lasketaan kaapeli järvenpohjaan, mikä ei var-
masti tätä luomakuntaa täräytä sinne eikä tänne — kahdeksan kuukautta seisoivat Tampe-
reella erään insinöörin pöydällä, aluehallintoviraston pöydällä. Kahdeksan kuukautta 30
miestä odotti lupaa, että saadaan viimeistellä työ loppuun. Totta kai se tehtiin loppuun, ei-
vätkä ne miehet sinne jääneet sitä lupaa odottamaan, mutta tämä kuvaa vain tätä mielettö-
myyttä, mihin Suomi on mennyt. Viranomaisen työ on tärkeämpää kuin itse asia. [Markku
Rossi: Kaikki sammakot selvitetty!]

Arvoisa rouva puhemies! Oikeusasiamiehen kertomus on erinomaisen hyvä asiakirja lu-
kea. Sieltä löytää hyviä huomioita siitä, mikä on suomalaisen oikeudenkäytännön tila. Täs-
sä asiassa perustuslakivaliokunnan lausunto on mielestäni hyvä ja rakentava.
12



Pöytäkirjan asiakohta PTK 110/2017 vp
Toivon lopuksi, arvoisa rouva puhemies, että näihin oikeudenkäynnin viiveisiin edel-
leen kiinnitetään huomiota, koska oikeuden saaminen ja sen toteutuminen nopeasti on kan-
salaisten oikeuksien kannalta äärimmäisen välttämätön asia.

14.50 Maria Tolppanen sd: Arvoisa puhemies! Oikeusasiamiehen lausunto on surullista
luettavaa. On äärimmäisen surullista, että oikeusasiamiehen täytyy lausunnossaan puuttua
tällaisiin asioihin, mitä nyt esimerkiksi tämä kymmenen kohdan lista kertoo. Sen on täyty-
nyt olla myöskin valiokunnassa äärimmäisen raskasta käsitellä, koska ihmisillä on joka ta-
pauksessa tunteet, pitäisi ainakin olla, myös poliitikoilla. Mutta jos me vuodesta toiseen
joudumme kirjaamaan tällaisia asioita ylös, niin kyllä tässä salissa täytyy tapahtua jotakin,
jotakin muutakin kuin pennien laskemista, mitä kirstussa on ja mitä ei. Nimittäin asia on
kyllä niin, että huono talous tai köyhyys ei oikeuta ketään viemään toiselta ihmisoikeutta.
Tämä hallitus on valitettavasti tehnyt asioita, jotka edesauttavat tuonkaltaista kehitystä. Jos
me tiedämme sen, että mediaanitulo Suomessa on 3 300 ja keskiansiot 3 400 mutta silti
täysiaikainen työssä käyvä ihminen tienaa 2 000—2 500 euroa ja suuri osa työssä käyvistä
alle 1 800 euroa kuukaudessa, niin kyllä jossakin on vika. Nämä luvut jo kertovat, että
meillä on kyllä rahaa tässä maassa — mutta missä taskussa? Sieltä olisi syytä siirtää näitä
rahoja siihen käyttöön, että saisimme ihmisille ihmisarvoisen elämän.

On todella järkyttävää, että kahden viikon sisällä olen lukenut otsikon: "77-vuotias
omaishoitaja surmasi uupumuksen takia." "Kahdeksankymppinen tappoi vaimonsa."
"Vanhus otti yliannoksen." Nämä ovat niitä asioita, joihin meidän on puututtava. Meillä on
hyvin pieni kansa, ja kun me tiedämme, että meillä köyhyysrajan alapuolella asuu lähem-
mäs miljoona ihmistä, noin 900 000 ihmistä, niin se on todella järkyttävää. Meillä asuu
tiettyjen tilastojen mukaan niin järkyttävä osa kuin 500 000 työssä käyvää ihmistä alle köy-
hyysrajan. Missä on tämän maan tasa-arvo? Missä on tämän maan inhimillisyys? Missä on
oikeutus sille, että me seisomme edelleen selkä suorana ja sanomme, että me elämme si-
vistysvaltio Suomessa? Tämänkaltainen toiminta ei ole, kuulkaas, sivistysvaltion toimin-
taa. Se ei vain yksinkertaisesti ole. Näihin asioihin on kiinnitettävä huomiota. Lapsiperhei-
den arkeen on kiinnitettävä huomiota, opiskelijoiden arkeen, eläkeläisten ja työttömien.
Mitä on tehty tällä kaudella? Pienennetty, heikennetty kaikkien näiden syrjäytyneiden ih-
misten ja syrjäytymisvaarassa olevien ihmisten elämisen ehtoja. Siinä saisi jokainen tun-
tea kyllä piston sydämessään. Heillä, jotka käyvät töissä, pitäisi olla myöskin selkärankaa
maksaa veronsa ja maksaa ne sillä tavalla, että niitä ei yritettäisi kiertää eikä kierrättää eikä
myöskään viedä harmaan talouden piikkiin.

Nämä ovat niitä asioita, joista minun mielestäni tässä salissa pitää keskustella. Mutta
vielä ihan erilliskiitos siitä, mitä valiokunta on tehnyt tämän eteen ja kuinka olette käsitel-
leet tämän. Sinänsä paperi on hyvä, siinä ei ole yhtään mitään, mutta sen sisältö on niin jär-
kyttävän surullinen.

14.54 Markku Rossi kesk: Arvoisa rouva puhemies! Ensinnäkin on hienoa, että Suomes-
sa on oikeusasiamiehen järjestelmä. Se, että meillä on sitten myös oikeuskanslerijärjestel-
mä, vaatii tutkiskelua, kuten perustuslakivaliokunta on oikein omassa mietinnössään jäl-
leen kerran todennut ja viitaten oikeusasiamiehen kannanottoon jälleen kerran. Se todella-
kin ihmetyttää, miksi tässä työnjakokysymyksessä ei ole päästy eteenpäin. Näyttää olevan
asioita, joita kaikki kannattavat mutta jotka eivät kuitenkaan etene. On varmaan myös
asioita, joita kukaan ei kannata, ja silti ne etenevät.
13



Pöytäkirjan asiakohta PTK 110/2017 vp
En toivoisi, että tämä työnjakokysymys olisi sarjassa, jota kaikki kannattavat, mutta asia
ei etene. Kun perustuslakivaliokunta nyt jälleen — onko toisen vai jo kolmannenkin ker-
ran, pitkään on vuosien saatossa asiasta myös keskusteltu — ottanut kantaa siihen, että tä-
hän järjestelmään täytyy löytyä selkeyttä, niin mielestäni oikeusministeriön tulee nyt ryh-
tyä asiassa toimiin.

Edellytänkin kyllä kansanedustajana, että oikeusministeriö ja -ministeri ottavat tämän
nyt niin, että eivät lähde ainoastaan selvittämään tätä kysymystä vaan tuomaan sen lainsää-
däntömuutoksen kautta siltä osin, että päästään sitten laillisuusvalvojien tehtävienjaosta
annetun lain muuttamiseen ja kehittämiseen niin, että siihen tulee selkeä selkeys. Muutoin-
kin normipurkua on tällä vaalikaudella hyvin ansiokkaasti pystytty viemään eteenpäin.

Tässä on substanssikysymys myös. Se on tehtäväjako, joka helpottaa tätä hallinnollista
taakkaa, mutta ehkä vielä tärkeämpi kysymys on se, että kansalaisille syntyy selkeämpi
kuva siitä, mihinkä minä valitan, jos esimerkiksi lainsäädännön valvonnassa asiat eivät toi-
mi, ja mihinkä minun kanteluni sitten täytyy viedä eteenpäin. Tässä mielessä kyllä oikeus-
asiamiehen kanslia on nähdäkseni juuri sen kaltainen, että se on kaikkein paras kansalais-
väyläksi, ja oikeuskanslerin tehtävä taas [Puhemies koputtaa] on luonnollisestikin valtio-
neuvoston laillisuusvalvonnassa.

14.56 Maria Guzenina sd: Arvoisa puhemies! Minkälainen maa Suomi on, kun meillä on
varaa niin moneen — olemme vauras maa, yksi vauraimmista — mutta kun kyse on lap-
sista, vanhuksista ja vammaisista ja heidän tilanteensa parantamisesta, niin usein sanotaan,
että heihin meillä ei ole varaa. Toivon kovasti, kaikki täällä salissa olijat, niin hallituspuo-
lueissa kuin oppositiossa, että jos ette ole tätä oikeusasiamiehen kertomusta lukeneet, niin
toivottavasti edes kuuntelitte, mitä perustuslakivaliokunnan asiantuntijapuheenjohtaja La-
pintie täällä omassa puheenvuorossaan nosti esille. Vanhusten oikeudet, lastensuojelun
puutteet, vammaisten oikeudet ja monet muut — näihin meidän on fokusoitava. Me olem-
me Suomen eduskunta, ja niiden päätösten, joita me täällä teemme, ihmisoikeusnäkökul-
mien täytyy olla kestäviä. Ja tällä hetkellä, kun me katsomme tämän meidän rakkaan isän-
maamme tilaa, niiden puutteiden määrää, jotka täällä ovat tässä ajassa — tällä vauraudella,
jolla Suomi on varustettu — kyllä minä ihmettelen sitä, että me emme saa näitä ongelmia
ratkaistua.

14.58 Merja Mäkisalo-Ropponen sd:  Arvoisa puhemies! Oikeusasiamiehen esille tuo-
mista, vuodesta toiseen samoina pysyvistä ongelmista haluan tuoda esille sekä vanhusten
että vammaisten kohdalla esiin tulevat itsemääräämisoikeuden puutteet. On käsittämätön-
tä, että tämä ihmisoikeuksiin kuuluva perusasia ei sivistyneessä yhteiskunnassa toteudu
vieläkään. Meillä on ministeriössä tällä hetkellä valmisteilla itsemääräämisoikeuslainsää-
däntö. Olen toisaalta hyvin surullinen siitä, että tähän asiaan tarvitaan lakia, kun tämän pi-
täisi olla aivan selvä asia meille kaikille. Mutta olen itse Muistiliiton puheenjohtaja ja vuo-
sikausia tätä asiaa läheltä seuranneena olen kyllä sitä mieltä, että me tarvitsemme tämän
lain. Laki ei kuitenkaan yksin riitä, sillä kysymys on myös yhteiskunnan ja läheisten ihmis-
ten ja työntekijöidenkin arvoista ja erityisesti ammattitaidosta ja osaamisesta, mutta laki
kenties ja toivottavasti antaa juridisen perustan tämän asian korjaamiseksi ja myöskin hoi-
toyhteisöjen kulttuurien muuttamiseksi.

Toinen asia, tämmöinen ikuisuusasia, jonka haluan nostaa esille, on palvelujen esteettö-
myys ja saavutettavuus, johon myöskin oikeusasiamies otti kantaa. Esteettömyyshän ei tar-
14



Pöytäkirjan asiakohta PTK 110/2017 vp
koita ainoastaan liikuntaesteettömyyttä vaan kaikkien aistien esteettömyyttä ja myös esi-
merkiksi digitaalisten palvelujen helppokäyttöisyyttä. Miksi ihmeessä meidän on niin vai-
kea ymmärtää, että esteetön yhteiskunta on kaikille hyvä yhteiskunta ja helposti saavutet-
tavat palvelut ovat kaikille helposti käytettäviä palveluita? Kun asia otetaan suunnittelun
alusta alkaen huomioon, esteetön ja saavutettava ympäristö ja palveluiden rakentaminen ei
tule yhtään kalliimmaksi.

15.00 Markus Lohi kesk: Arvoisa puhemies! Otan tässä neljä huomiota esiin eduskun-
nan oikeusasiamiehen kertomuksesta, jotka tulivat kyllä osittain myös perustuslakivalio-
kunnan puheenjohtajan, edustaja Lapintien puheessa:

Ensimmäinen on se, että minusta on ihan merkille pantavaa, että näitten kantelujen mää-
rähän on vuodesta toiseen erittäin korkea — nyt 4 922 — mutta Oikeusasiamiehen kanslia
on pystynyt ratkaisuja tekemään suurin piirtein saman määrän ja ne tavoiteajat käsittelylle,
joita on asetettu, ovat toteutuneet hyvin. Tästä kertomuksesta voi tarkemmin siitä lukea,
mutta minusta tämä on tyytyväisyydellä merkille pantavaa.

Toinen asia, jonka haluan nostaa esille, on tuomioistuinviraston perustaminen, joka tääl-
lä oli jo vähän esillä. Minusta on aivan erinomainen asia, että nyt oikeusministeriö on lin-
jannut, että tullaan esittämään tämän viraston perustamista. Siitähän on tehty vuosien var-
rella useampi selvitys ja jo vuosikausia on mietitty, tulisiko tämä perustaa. Nyt viimeksi
myös Oikeusvaltioseminaarissa tämä nousi esille, että jos me haluamme oikeusvaltiota ke-
hittää, niin tämä on yksi askel eteenpäin tässä työssä. On hyvä, että siinä edetään.

Sitten kolmantena asiana nostan esille työnjakokysymykset: Toivon, että tässä päästäi-
siin nyt oikeuskanslerin ja oikeusasiamiehen työnjaossa eteenpäin. Se on täällä perustusla-
kivaliokunnan mietinnössä nostettu hyvin esille.

Neljäntenä asiana voisin antaa kiitosta Kansaneläkelaitokselle, että vaikka sattui niin va-
litettava tilanne, että toimeentulotukikäsittelyjen siirtyessä käsittelyajat venyivät — se oli
kansalaisten kannalta erittäin valitettavaa — niin he ovat erittäin mallikelpoisesti hoitaneet
tämän hyvitysten maksamisen itse. Tästä kyllä Kansaneläkelaitokselle, Kelalle pitää antaa
kiitokset.

15.02 Kimmo Kivelä si: Arvoisa puhemies! Ei pelkästään se, että meillä ylipäätänsä on
oikeusasiamiesinstituutio olemassa, vaan se, että meillä on erittäin tehokkaasti, ammatti-
taitoisesti, korkealla ammattietiikalla toimiva tämä instituutio, plus että se nauttii oikeute-
tusti myös laajaa arvostusta, tällaisen instituution olemassaolo tehokkaana kuuluu inhimil-
liseen sivistysyhteiskuntaan. 

Edellinen puhuja viittasi kanteluitten korkeaan määrään. Varmasti näissä kanteluissa,
luvalla sanoen, on paljon sellaisia, jotka ovat kenties tässä sähköisessä maailmassa viikon-
loppuna öiseen aikaan herkässä mielentilassa tehtyjä kanteluita, jotka eivät ehkä niin vaka-
vasti otettavia ole. Mutta kaikkien kukkien tulee saada kukkia. Niin kuin jo puhemies Mao
Tse-tung sanoi, niin joissakin maissa kai on käytäntö, että ei oteta kuin perinteisellä pekan-
postilla lähetetyt kantelut käsiteltäväksi, mutta meillä esimerkiksi muutaman vuoden takaa
on esimerkki, että lapsi lastensuojelulaitoksesta teki sähköisesti yhteydenoton oikeusasia-
miehelle ja se johti toimenpiteisiin. Tämä varmasti kuitenkin puolustaa paikkaansa, vaikka
lieveilmiöitä tämän ympärillä on.

Mutta tähän aika-käsitteeseen, joka on siis merkillinen käsite: sitä on samalla kertaa pal-
jon ja vähän, ja se kuluu nopeasti ja hitaasti. Tässä talossa ja perustusvaliokunnassa mei-
15



Pöytäkirjan asiakohta PTK 110/2017 vp
dän pitäisi vielä skarpata niin, että saisimme tämän valmiiksi jo ennen kesäistuntotaukoa,
ja jossain vaiheessahan se meni jo lähelle joulua. Se nyt ei ollut ainakaan hyvä tilanne, kun
seuraava kertomus [Puhemies koputtaa] oli jo tuloillaan.

15.04 Eva Biaudet r: Arvoisa puhemies! Ajattelin nostaa esille ehkä tämän kertomuksen
perusteella ajankohtaisen kysymyksen, koska on tietenkin erittäin tärkeää, että pystymme
käsittelemään oikeusasiamiehen tehtäviä ja työtä kertomuksen perusteella niin kuin jäljes-
täpäin, ja varmaan hyvin paljon on opetuksen mahdollisuutta, mutta olisi tietenkin kovin
kovin tärkeää, että pystyisimme ehkäisemään näitä ongelmia ja puuttumaan niihin myös-
kin silloin kun ne ovat juuri päällä tai kun ne uhkaavat laajeta.

Tällä hetkellä turvapaikanhakijapäätökset lisääntyvät ja on odotettavissa, että niitä al-
kaa tulla todella paljon ja mahdollisesti myöskin kielteisiä päätöksiä. Ottaen huomioon sen
kohdan, missä oikeusasiamieskin kiinnittää huomiota oikeusavun rajoittamiseen ja sen
mahdollisiin hyvinkin haitallisiin seuraamuksiin, meidän viranomaisprosesseihin tulisi
kiinnittää huomiota. Viime vuosien aikana, ehkä erityisesti tänä vuonna, on kerääntynyt
hyvin paljon tietoa niiltä järjestöiltä, jotka oikeasti ovat tekemisissä turvapaikkahakemus-
ten kanssa — lukuisia, lukuisia, todellakin suuri määrä sellaista tietoa myöskin vastaanot-
tokeskuksista ihmisiltä, jotka eivät sinänsä ole juristihommissa — että nämä käsittelypro-
sessit ovat puutteellisia ja että päätökset ovat huonolaatuisia ja ne ovat huonontuneet ja että
joskus jopa luulee, että se käsittelee jonkun muun asiaa kuin mistä siinä itse päätöksente-
ossa on kysymys. 

Migrin työtä on ihan mahdoton kenenkään muun tietenkään tarkastaa, koska ne ovat tie-
tenkin salassa pidettäviä ihmisten henkilökohtaisia asioita. Mutta on myöskin hyvin vai-
kea olettaa, että näillä ihmisillä, jotka eivät tunne Suomen järjestelmiä ja joilla ei ole luot-
tamusta ja jotka ovat erittäin haavoittuvassa asemassa, varsinkin silloin kun ovat kysymyk-
sessä alaikäiset yksin tulleet turvapaikanhakijat, olisi mahdollisuuksia myöskään tehdä
kanteluita. Myöskin jos ajattelee meidän ihmisoikeusjärjestelmää, joka rakentuu sille, että
käy läpi kaikki suomalaiset oikeustiet ja sitten vasta voi kannella esimerkiksi kansainväli-
siin instituutioihin, niin se istuu todella huonosti näiden ihmisten elämään, joilla on erittäin
heikko tilanne, jotka ovat heikossa asemassa, joilla on pienet voimavarat ja jotka tuntevat
oikeuksiaan erittäin huonosti.

Siksi toivoisinkin, että tässä keskustelussa voisin ehkä vedota oikeusasiamieheen, että
olisi harkittava sitä, voisiko Migriin tehdä tällaisen laillisuustarkastuksen, jossa oikeasti
voitaisiin käydä läpi näitä päätöksiä jonkun tietyn ajan sisällä ja jossa voitaisiin nähdä, mit-
kä ovat ne virheet ja millä tavalla ne voitaisiin korjata ennen kuin tehdään aivan todella
huonoja ratkaisuja näiden ihmisten kohdalla ja onko jotain opittavissa näistä prosesseista.
Läpinäkyvyys on tietenkin aina yksi keino tarkastaa viranomaisten toimintaa, mutta tällai-
sessa toiminnassa se perustuu kanteluun, joka kuitenkin on hyvin hidas ja huono ja puut-
teellinen silloin kun kysymyksessä ovat hyvin heikossa asemassa olevat ihmiset, jotka ei-
vät pysty ajamaan omia oikeuksiaan ja joiden mahdollisuuksia käyttää oikeusapua on huo-
mattavasti nyt rajoitettu. 

Esimerkiksi lukuisissa haastatteluissa on otettu esille, että jossain Migrin päätöksenteki-
jät sanovat, että he eivät tee tällaisia minilupia, jatkolupia nuorille alaikäisille, ja sitten jos-
sain he sanovat, että nyt on valitettavasti vähän tapahtunut, että emme vielä tienneet ja niin
edelleen. Tästä saa hyvin hyvin huonon kuvan siitä, mitkä ovat ne ohjeet, joilla päätöksiä
tehdään, ja millä tavalla niitä tehdään. Onko esimerkiksi syytä pelätä, että alaikäisille tie-
16



Pöytäkirjan asiakohta PTK 110/2017 vp
ten tahtoen annetaan tällaisia lyhyitä oleskelulupia sen takia, että heidät voisi käännyttää
sitten kun he ovat täysi-ikäisiä?

Tiedän, että voimavarat ovat vähäiset, mutta olen iloinen siitä, että oikeusasiamies ny-
kyään tekee huomattavasti enemmän näitä tällaisia oma-aloitteisia tarkastuksia ja toimii
ennalta ehkäisevästi. Ajattelisin itse, että olisi suuri tarve tällä hetkellä myöskin tutkia se,
niin että me voisimme luottaa meidän viranomaisprosesseihin myös silloin kun on kysy-
mys turvapaikanhakija- tai ulkomaalaisasioista. — Kiitoksia.

15.09 Antero Laukkanen kd: Arvoisa rouva puhemies! Kiinnitän nyt huomiota kerto-
muksen sivulla 75 olevaan kohtaan "Puutteet lainmukaisten palvelusuunnitelmien ja eri-
tyishuolto-ohjelmien laatimisessa vammaisille". Nostan esille kaksi asiaa, ensinnäkin vä-
linpitämättömyyden ja toiseksi harkitun aliresursoinnin. 

Otan esimerkin kotikaupungistani Espoosta. Täällä edustaja Hoskonen mainitsi siitä,
että kunnilla ei ole rahaa tehdä näitä palvelusopimuksia ja arviointeja, ja vaikka olisi rahaa
tehdä ne arvioinnit, niin ei ole sitten rahaa tuottaa niitä palveluja. Valitettavasti kotikau-
pungissani Espoossa — on hyvä, että täällä on vielä muutama espoolainen kansanedustaja
mukana istuntosalissa — viime vuonna 2016 kaupungin ylijäämä oli 62 miljoonaa, 2015
vuonna 21 miljoonaa, 2014 yli 20 miljoonaa, taisi olla yli 30 miljoonaa — ja silti edelleen,
kaupunkimme tarkastuslautakunnankin huomioista huolimatta, vammaispalveluissa nämä
palvelusuunnitelmat ja erityishuolto-ohjelmat on tekemättä yli kolmannekselle vammais-
palvelun piirissä olevista ihmisistä. 

Pidän tätä tilannetta erittäin huolestuttavana, ja ansiokkaana pidän oikeusasiamiehen tä-
hän asiaan puuttumista. Täällä sivulla 76 on muun muassa tällainen teksti: "Oikeusasia-
mies katsoi kunnan viivytelleen sosiaalihuollon asiakaslain ja vammaispalvelulain vastai-
sesti palvelusuunnitelman laatimisessa, kun palvelusuunnitelman laatimiseen oli kulunut
yli vuosi." Meillä tilanne on se, että vaikka kunta on varakas, niin silti nähdään jotkut muut
asiat tärkeämpinä kuin tämän kuitenkin aika vähän rahaa vievän asian kuntoon laittaminen. 

Miksi haluan nostaa tämän asian esille näin voimakkaasti? Ehkä joku voi ajatella, että
mikä on se viisaus ja ajatus siinä, että tällä tavalla oman kotikaupunkinsa tilan tuo esille.
No, syy on se, että olen istunut 17 vuotta valtuustossa ja olen tästä asiasta puhunut kohta jo
kuusi vuotta ja vieläkään se ei oikene, joten kysyn, olisiko jo aika tuoda lakiin sanktiot ja
selkeät korvausvelvollisuudet, jos näitä muun muassa vammaisille tehtyjä palvelusopi-
muksia ei saada kuntoon, ei edes tätä tarpeen todellista arviointia saada kuntoon. En tiedä,
onko se meidän tehtävämme puuttua siihen, onko se oikeusministerin tehtävä puuttua sii-
hen, mutta onhan tämä tilanne nyt kohtuuton, kun oikeusasiamieskin joutuu näistä samois-
ta asioista vuosi toisensa perään huomauttamaan. 

Kun lähiystäväni, jotka eivät niin hirveän innoissaan politiikasta ole, tätä tilannetta seu-
raavat, niin he kysyvät, että eikö teillä nyt ole siellä valta tehdä sellaisia lakeja ja päätöksiä,
että nämä asiat tulisivat kuntoon. Joutuu joka kerta toteamaan, että näin minäkin ajattelin,
kun tänne pyrin. Nyt kun olen täällä, luen näitä raportteja ja pohdin, onko meillä valtaa vai
eikö meillä ole valtaa. Tästä toivoisin vilpitöntä keskustelua. Te, jotka olette täällä istuneet
ehkä jo neljä kautta, viidettä kautta: miten nämä asiat oikein käytännössä menevät? Eihän
tämä voi jatkua tällä tavalla näiden ihmisten kohdalla, jotka eivät pysty itseänsä mitenkään
auttamaan ja ovat siis täysin ulkopuolisen huolehtijan varassa. Sitten säädetään lakeja, an-
netaan kunnille ohjeita ja kunnat valitettavasti välinpitämättömyyttään harkitusti aliresur-
soivat, eikä niitä saada tekemään sitä työtä, mitä laki vaatii. 
17



Pöytäkirjan asiakohta PTK 110/2017 vp
Toivon hyvää keskustelua, ja vielä kerran kiitos perustuslakivaliokunnan puheenjohta-
jalle ansiokkaasta esittelystä.

15.14 Olli-Poika Parviainen vihr: Arvoisa rouva puhemies! Muutamia huomioita tähän
keskusteluun.

Edustaja Hoskonen tuntui saaneen hyvinkin negatiivisen kuvan kotikaupungistani Tam-
pereelta, ja hän korosti, kuinka sosiaalipalvelujen mahdolliset heikkoudet johtuvat kaupun-
gin tekemistä suurinvestoinneista. Minä nyt haluaisin kuitenkin muistuttaa tässä salissa,
että meidän ei kannattaisi tällaisia populistisia yleistyksiä tehdä, sillä suurinvestoinnit kas-
vavilla kaupunkiseuduilla ovat juuri niitä, joiden avulla ne kaupunkiseudut saadaan pysy-
mään pinnalla. Pidän erikoisena sitä ajatusta, että jos esimerkiksi valtio on leikannut vii-
meisen seitsemän vuoden aikana Tampereen valtionosuuksia 4 veroprosenttiyksikön ver-
ran, niin sitten kaupungin, joka on Suomen johtava muuttovoittokaupunki esimerkiksi
työttömien nuorten aikuisten keskuudessa, sosiaaliset haasteet tai palvelujen ruuhkautumi-
set johtuisivat esimerkiksi raitiotiestä tai muista hankkeista, joilla pyritään eheyttämään
kaupunkirakennetta. Toivotankin edustaja Hoskosen tervetulleeksi Tampereelle, voimme
sitten yhdessä käydä näitä asioita läpi. Esittelen mielelläni kaupunkimme hankkeita hänel-
lekin. Valtiohan on niihin onneksi osallistunutkin aktiivisesti, myös edustaja Hoskosen
puolueen, keskustan, johdolla. Hyvä niin.

Muutamia muita huomioita:
Edustaja Lohi mainitsi tuomioistuinviraston. Toivoisin, että kun tuomioistuinvirasto toi-

vottavasti Suomeen saadaan rakennettua, niin huomaisimme sen — käsittelimme eilen
täällä tuomioistuimiin liittyvää lainsäädäntöä — että emme tekisi hätiköityjä päätöksiä,
jotka ovat sellaisia, että ne kuuluisivat itse asiassa juurikin tämän uuden viraston arvioita-
vaksi.

Loppuun haluaisin vielä korostaa Maahanmuuttovirasto Migrin toiminnan arviointia,
jonka edustaja Biaudet nosti ansiokkaassa puheenvuorossaan esiin. Mielestäni olisi Maa-
hanmuuttoviraston henkilökunnan, Suomeen saapuneiden turvapaikanhakijoiden, Suo-
men poliittisen järjestelmän legitimiteetin ja ylipäätään tämän talon toiminnan kannalta
järkevää, että me teettäisimme Migrissä arvioinnin. Se olisi varmasti kaikkien etu.

15.16 Kari Uotila vas: Arvoisa rouva puhemies! Täällä on päivitelty aika paljon sitä, mik-
si ongelmat vuodesta toiseen toistuvat, oikeusasiamies niistä kirjoittaa ja perustuslakiva-
liokunta mietinnöissään asiallisesti ja vakavasti kiinnittää niihin huomiota. Täällä on
myöskin puhuttu siitä, mikä on aikataulu. Elikkä vähän viiveellä joudutaan toimimaan,
mutta uskon, että vaikka tämä kertomus koskee vuotta 2016, niin nämä ongelmat eivät ole
kovin paljon korjaantuneet, kun kirjoitetaan kertomusta vuodelta 2017.

Vaikka osa ongelmista on kuntien käsissä ja kuntien kuriin laittamiseksi varmaan tarvi-
taan erilaisia toimenpiteitä, vaikkapa sanktioita tai sitten ohjauksen lisäämistä, meillä on
tällä hetkellä menossa täällä eduskunnassa ensi vuoden budjetin käsittely. Meillä on käsis-
sämme hallituksen esitys, ja hallituksen esityksessä on joko hyviä tai huonoja asioita liit-
tyen näihin ongelmiin, mitkä oikeusasiamiehen kertomuksessa on tuotu esiin. Me olemme
tekemässä kukin tahoillamme vaihtoehtoja, vaihtoehtobudjetteja hallituksen esitykselle, ja
kun täällä kaivattiin keskustelua siitä, miten päästäisiin eteenpäin, niin minä lähtisin siitä,
että oikeusasiamiehen kertomus ja siitä perustuslakivaliokunnan antama mietintö on erääl-
lä tavalla budjettikannanotto, budjettilausunto, ja sellaisena se pitäisi ottaa huomioon, kun
18



Pöytäkirjan asiakohta PTK 110/2017 vp
tänä syksynä täällä vielä loppuvuodesta käsitellään ensi vuoden talousarviota ja kun oppo-
sitiossa teemme vaihtoehtobudjetteja. Ei unohdeta näitä huomioita ja huolenaiheita silloin,
kun meillä on mahdollisuus niihin ottaa kantaa.

15.18 Outi Mäkelä kok: Arvoisa puhemies! Täällä on käyty hyvää keskustelua tästä tär-
keästä aiheesta. Oikeusasiamiehen kertomus on monella tavalla vuosittainen summaus sii-
tä, missä maamme makaa ja minkälaisiin asioihin on syytä kiinnittää huomiota.

Valiokunnan mietinnössä erityisesti painoarvon on saanut laillisuusvalvonnan työnja-
ko, ja siihen onkin syytä kiinnittää huomiota. Meillähän on Euroopassa vain kolme maata,
Suomi ja Ruotsi sekä Viro, joissa on kaksi ylintä lainvalvojaa, ja muissa Euroopan maissa
pärjätään yhdellä ylimmällä lainvalvojalla. Ongelmallista tästä tekee se, että meillä on to-
dellakin oikeusasiamiehellä ja oikeuskanslerilla sama toimivalta ja samanlaisia tehtäviä, ja
näiden päällekkäisten tehtävien poistamiseen tai vähentämiseen ei ole tässä vuosien varrel-
la tartuttu, vaikka näistä on huomioita ja toiveita esitettykin, eikä tätä asiaa ole selvitetty.

Toivon todellakin, että nyt viimein tämä asia etenee ja että kun ylipäätäänkin meidän jär-
jestelmäämme sekä lainsäädännön osalta että oikeusvalvonnan osalta pohditaan ja tämä on
noussut ajankohtaiseen keskusteluun, niin tässä yhteydessä tästä tulisi riittävän vahva pon-
si ja ponnin, että asia lähtisi eteenpäin.

15.20 Leena Meri ps: Arvoisa puhemies! Aikaisemmissa puheenvuoroissani toin esille
tämän huolen, mistä perustuslakivaliokunnan puheenjohtaja myös puhui puheenvuoros-
saan. Elikkä oikeusasiamies on vuoden 2013 jälkeen käynyt näitä pääosin samoja ongel-
mia läpi, joista itse painotan nyt vahvasti vanhusten oloa ja kohtelua, lastensuojelun ja lap-
siasioiden käsittelyä sekä vammaisten henkilöiden oikeuksia ja niiden rajoittamisia. Edus-
taja Laukkanen toi puheenvuorossaan esille, kuinka kunnat esimerkiksi aliresursoivat ja
myös osittain tästä johtuen vanhustenhuollossa on ongelmia, vammaishuollossa ongelmia.
Siellä on, kuten tästä kertomuksesta käy ilmi, sitomista ilman lainsäädännön taustatukea.
Tämä koskee satojatuhansia ihmisiä. 

Siitä huolimatta tietyt edustajat, esimerkiksi edustaja Biaudet: voi olla, että te olette huo-
lestunut muustakin, mutta ainoa asia, minkä te nostitte puheenvuorossanne esille, oli tur-
vapaikanhakijoiden tilanne. Ja kuitenkin tuntuu monissa keskusteluissa, että meillä on ol-
lut näitä samoja ongelmia vuodesta 2013 asti, niin kuin eduskunnan oikeusasiamies sanoo,
ja me emme ole saaneet näitä kuntoon. Te totesitte, että pitäisi selvittää — suora lainaus,
jos äsken tuosta sain ne oikein — "mitkä ovat ne virheet". Lähtöolettama on siis se, että on
virheitä, on paljon virheitä, ja tulee semmoinen käsitys, että Maahanmuuttovirasto on nyt
hirveästi tehnyt virheitä ja nyt ne pitää löytää. 

Sitten: voisimme luottaa viranomaisiin. Ettekö te luota viranomaisiin? Lähtökohta on
taas, että tehdään huonoa työtä. 

Eräs kansalainen kuunteli eduskunnan kyselytuntia. Hän oli hyvinkääläinen eläkeläi-
nen. Hän sanoi minulle, että "kun kuuntelen vihreitä" — hän ei puhunut silloin RKP:stä —
"niin he ovat huolissaan turvapaikanhakijoiden oikeusturvasta, siitä he puhuvat. Yhtäkään
virheen virhettä ei saa tulla, sen järjestelmän pitää olla täydellinen ja aukoton. Entä me
muut? Me olemme jokainen joutuneet tilanteeseen, että on hukkunut paperi, kuultu väärin.
Entä me muut? Kukaan heistä ei ole niin huolissaan meistä." He kokevat tämän epäoikeu-
denmukaisena. Ja varmasti ei ole mielekästä, jos miettisin, että olisin Maahanmuuttoviras-
19



Pöytäkirjan asiakohta PTK 110/2017 vp
tossa töissä, että täällä lähtökohta on, että mitkä ovat ne virheet, ne nyt vaan pitää etsiä, nii-
tä virheitä on.

Sitten vielä kiinnitin huomiota siihen, jos ymmärsin oikein edustaja Biaudet’n puheen-
vuoron, että näissä on nyt vääränlaiset ja ehkä toimimattomat oikeussuojakeinot ja nyt mei-
dän pitäisi saada sinne toisenlaisia oikeussuojakeinoja. Puhuitte jotain enemmän ja että se
järjestelmä on hidas. No, joka tapauksessa, vaikka ette niin ole sanatarkasti sanoneet, niin
näin sen ymmärsin, ja itse mietin, että meillä on kaikilla kuitenkin nämä samat oikeussuo-
jakeinot, sama oikeusturva. Tämä on myös yhdenvertaista, että meillä ei ihmisiä aseteta sil-
lä tavalla huonompaan asemaan. Ne, jotka ovat täällä ikänsä töitä tehneet ja veroja maksa-
neet, ovat vähintään vuodesta 2013 odottaneet, että eduskunta kiinnittäisi huomiota van-
hustenhuoltoon, lastensuojeluun ja vammaisten asioihin. 

Meillä on edelleen vanhuksia väärissä hoitolaitoksissa, heitä sidotaan, heidän vapaut-
taan rajoitetaan. Heillä ei ole siellä välttämättä omaisia, ei edunvalvojaa, ei oikeusapua, ei
oikeussuojaa, ei edes omaa ääntä. He eivät välttämättä pysty puhumaan, he ovat menettä-
neet muistinsa. Sen takia haluaisin, että me muistaisimme myös sen, että me ajaisimme
täällä niiden ihmisten etuja, jotka ovat tässä yhteiskunnassa odottaneet vuosikausia oikeuk-
siaan ja ovat kuitenkin Suomessa pitkän elämäntyön tehneet ja ovat esimerkiksi sairastu-
neet. Haluaisin tosiaan tuoda tämä viestin, minkä tämä eläkeläinen sanoi minulle, että ke-
nen asioita siellä ajetaan, koko maailman vai turvapaikanhakijoiden. Se on meidän hyvä
muistaa, että me olemme ensisijaisesti ajamassa täällä suomalaisten ja Suomen asioita. 

15.24 Eva Biaudet r (vastauspuheenvuoro): Arvoisa puhemies! Pahoittelen, että joudun
pyytämään puheenvuoron, mutta tuntuu, että on välttämätöntä kuitenkin vastata.

Olen iloinen siitä, edustaja Meri, että te nostitte esille vanhukset ja lapset. Ne ovat kaik-
ki tärkeitä asioita. Ihmisoikeudethan eivät ole sellaisia, että voi mitata niin, että toisen ih-
misoikeus on toiselta pois, vaan ne koskevat jokaista yksilöä. Ja siitä syystä ehkä, kun aja-
tellaan pakolaisten oikeuksia, tilanne on siinä mielessä erilainen kuin silloin, kun puhutaan
vanhustenhuollosta yleisesti, mutta se ei ole erilainen välttämättä, jos puhutaan yhden van-
huksen vaikeasta tilanteesta, ne varmaan voivat olla ihan yhtä tärkeitä.

Mutta tietenkin, kun pakolaisuudesta puhutaan, silloin se vaino ja se vaara voi olla jopa
sellaista, että se voi olla hengen menoksi, jos tehdään huonoja tai vääriä päätöksiä. Nyt ha-
lusin kertoa siitä, että on tullut hyvin paljon raportteja sellaisista ihmisistä, jotka tekevät
näiden turvapaikanhakijoiden kanssa töitä. Koska meille tuli suuri määrä turvapaikanhaki-
joita yhdellä kertaa ja henkilöstöä jouduttiin lisäämään, niin siitä syntyi sellaisia kokemuk-
sia, että on tapahtunut virheitä, ja jopa Migrissä on sanottu, että on tapahtunut virheitä. Sii-
tä syystä olisi ehkä tärkeää käydä läpi ne niin, [Puhemies koputtaa] että oikeasti voisi to-
deta, mitkä ne ovat ja mitä on tapahtunut. [Puhemies keskeyttää puheenvuoron puheajan
ylityttyä]

15.26 Ilkka Kantola sd: Arvoisa puhemies! Oikeusasiamiehen kertomuksessa, näissä al-
kupuheenvuoroissa, apulaisoikeusasiamies Sakslin käsittelee sananvapauden kysymystä.
Hän lähtee liikkeelle puheenvuorossaan juhlasta, jota vietettiin vajaa vuosi sitten Tukhol-
massa yhdessä ruotsalaisten kanssa parlamentissa, nimittäin painovapausasetuksen 250-
vuotisjuhlasta. Painovapausasetushan syntyi Ruotsin vallan aikana Suomen ollessa osa
Ruotsia, ja Anders Chydeniuksella, Pohjanmaan miehellä, oli merkittävä rooli aikanaan tä-
män painovapausasetuksen aikaansaamisessa. Tätä painovapausasetusta on pidetty maail-
20



Pöytäkirjan asiakohta PTK 110/2017 vp
man ensimmäisenä julkisuuslakina — aika komea rekordi Ruotsista, ja miksei Suomesta-
kin, tuohon aikaan. Tosin tämä painovapausasetus ei ollut voimassa kovin pitkän aikaa.
Poliittiset suhdanteet silloisessa Ruotsissa muuttuivat nopeasti, ja painovapausasetus ei
pystynyt vaikuttamaan kovin pitkään sellaisenaan, mutta merkittävä päänavaus siis 1766.
Tätä juhlittiin Ruotsissa, ja Suomestakin perustuslakivaliokunnan delegaatio oli mukana
niissä juhlissa, ja sen tilaisuuden tunnelmaa vähän hämmensi se, että samaan aikaan Suo-
mesta tuli uutisia, joissa kyseltiin, onko Suomen pääministeri ryhtynyt painostamaan
Yleisradiota, mediaa, syystä tai toisesta, ja Suomi näyttäytyi yhtäkkiä vähän toisentyyppi-
senä yhteiskuntana sananvapauden osalta.

Apulaisoikeusasiamies Sakslin käsittelee sananvapauskysymystä ja samalla pohtii riip-
pumattoman median roolia osana demokratiaa. Sekä sananvapaus perusoikeutena, niin
kuin meillä perustuslain 12 §:ssä, että riippumaton media kulkevat tietyllä tavalla käsi kä-
dessä ideana: molemmat ovat välttämättömiä kansanvaltaisen oikeusvaltion ja demokra-
tian kehitykselle ja pysyvyydelle.

Artikkelissaan, puheenvuorossaan, apulaisoikeusasiamies Sakslin käsittelee myös kysy-
mystä vihapuheesta, joka on vaikea termi. Tänäänkin perustuslakivaliokunnan käsitellessä
demokratiapoliittista selontekoa huomasimme, että tämä terminologia on epätäsmällistä ja
vihapuhe-käsitettä käytetään paljon ilman, että sitä on juridisesti tarkasti ottaen määritelty.
[Leena Meri: Kyllä!] Apulaisoikeusasiamies Sakslin toteaa, että yleinen käsitys ja linjaus
on, että vihapuhe sellaisena, vaikka se onkin puhetta ja ilmaisua, ei nauti sananvapauden
suojaa. Esimerkiksi kiihottaminen kansanryhmää vastaan on yksi esimerkki vihapuheesta,
äärimmäinen sellainen, ja sellainen ilmaus ei nauti sananvapauden suojaa, eli sananvapau-
delle on joitakin rajoja. Vihapuhe voi olla omiaan estämään myös sananvapauden toteutu-
mista vaientaessaan esimerkiksi toimittajia tai tutkijoita tuomasta tutkimustuloksia ja
asioita julki vihapuheen pelossa. Sillä tavalla vihapuhe voi myös olla äärimmillään este sa-
nanvapauden toteutumiselle — tärkeä näkökohta sananvapauskeskustelussa.

Mielenkiintoista on se, että apulaisoikeusasiamies Sakslin nostaa tässä puheenvuoros-
saan esille Euroopan neuvoston ministerikomitean suosituksen huhtikuulta 2016, jossa Eu-
roopan neuvoston ministerikomitea hyväksyi suosituksen lehdistön suojelusta ja toimitta-
jien turvallisuudesta. Tässä suosituksessa todetaan, että "toimittajiin ja muihin median toi-
mijoihin kohdistetut laajamittaiset ja vakavat uhkat ja hyökkäykset vahingoittavat demo-
kraattisen yhteiskunnan toimintaa". Ja sitten todetaan: "Suosituksen mukaan kaikkien val-
tiollisten, alueellisten ja paikallisten viranomaisten, tuomioistuinten ja lainsäätäjien tulee
toimia luodakseen turvallisen ja sananvapautta suosivan ympäristön". Edelleen tässä suo-
situksessa todetaan: "Virkamiehet ja muut julkiset toimijat eivät saa vähätellä tai hyökätä
toimittajien ja median puolueettomuutta, koskemattomuutta tai moraalia vastaan. He eivät
myöskään millään tavoin saa pyrkiä vaikuttamaan siten, että toimittajat tai media luopuisi
ammatillisista standardeistaan tai etiikastaan. Heidän tulisi myös julkisesti ja yksiselittei-
sesti tuomita kaikki tällainen toiminta." Minusta mahtava linjaus ministerikomitealta aja-
tellen niitä keskusteluja, joita Suomessakin käytiin ja varmasti jatkossakin tullaan käy-
mään siitä, millä tavalla me turvaamme omalta osaltamme median riippumattomuutta ja
pidämme huolen siitä, että virkamiehet tai myöskään voimakasta valtaa käyttävät poliiti-
kot eivät lähde ohjaamaan median toimintaa. [Sirkka-Liisa Anttila: Poliitikonkin pitää voi-
da tulla kuulluksi, siitä tässä on kyse!]
21



Pöytäkirjan asiakohta PTK 110/2017 vp
Puhemies Maria Lohela:  Edustaja Lapintiellä on nyt viimeinen pyydetty puheenvuoro.
Sen jälkeen sitten oikeusasiamiehelle mahdollisuus osallistua, mikäli hän niin toivoo.

15.31 Annika Lapintie vas:  Tarkoitukseni oli todellakin, rouva puhemies, kiittää tästä
vilkkaasta keskustelusta, jota täysistuntosalissa käytiin. Tuossa laskin 40 puheenvuoroa ja
puolitoista tuntia, ja eduskunnan oikeusasiamies Petri Jääskeläinen on myös ollut läsnä
koko tämän ajan. Mielestäni se todistaa sitä, miten tärkeänä oikeusasiamiesinstituutiota pi-
detään, ja toivottavasti edelleen asettaa lisää paineita tälle hyvälle työlle, jota Oikeusasia-
miehen kanslia on tehnyt. Tätä työtähän tosiaan kiitetään ja halutaan eteenpäin viitoittaa
tässä perustuslakivaliokunnan mietinnössä. Siinä mielessä odotamme tämän vuoden kerto-
musta, jota saadaan sitten taas käsitellä. Eli kiitos kaikille osallistujille.

Puhemies Maria Lohela:  Ja oikeusasiamies Jääskeläinen, olkaa hyvä. Lieneekö 10 mi-
nuuttia sopiva? Emme pahastu, jos menee yli.

15.32 Eduskunnan oikeusasiamies Petri Jääskeläinen: Arvoisa rouva puhemies! Hy-
vät kansanedustajat! Haluan kiittää perustuslakivaliokuntaa hyvästä ja myönteisestä mie-
tinnöstä ja niin ikään haluan kiittää puheenjohtaja Annika Lapintietä hyvästä puheenvuo-
rosta.

Olen iloinen siitä, että perustuslakivaliokunta on mietinnössään nyt hyvin painokkaasti
puoltanut tätä oikeusasiamiehen ja oikeuskanslerin työnjaon kehittämistä. Toivon, että
tämä hanke lähtee nyt eteenpäin.

Olen myös hyvin iloinen siitä, että perustuslakivaliokunnan mietinnössä ja puheenjoh-
taja Lapintien puheenvuorossa on kiinnitetty erityistä huomiota kertomuksen jaksoon
puutteista ja parannuksista perus- ja ihmisoikeuksien toteutumisessa. Tämän tyyppinen
jaksohan on ollut kertomuksessa vuodesta 2009 lähtien, ja se otettiin sinne itse asiassa pe-
rustuslakivaliokunnan toivomuksesta, eli siinä on selostettu tyypillisiä tai pitkään jatkunei-
ta puutteita perus- ja ihmisoikeuksien toteutumisessa. Vuodesta 2013 lähtien tämä jakso on
esitetty kymmenen keskeisen suomalaisen perus- ja ihmisoikeusongelman muodossa.

Haluan kiinnittää huomiota siihen, että tämä luettelo ei ole tyhjentävä luettelo Suomessa
olevista perus- ja ihmisoikeusongelmista, vaan tämä kymmenen luettelo perustuu juuri nii-
hin havaintoihin, joita oikeusasiamiehen toiminnassa on tehty.

Oikeusasiamiehen toimintahan perustuu kanteluihin, ja kantelut puolestaan usein koske-
vat yksittäistapauksia. Tämän vuoksi esimerkiksi semmoiset laajemmat ilmiöt, kuten rasis-
mi ja vihapuhe ja tämmöiset ilmiöt, eivät kovin paljon itse asiassa näy oikeusasiamiehen
toiminnassa. Toiseksi oikeusasiamiehen toimivaltahan rajoittuu viranomaisiin ja julkista
tehtävää hoitaviin. Tämän vuoksi semmoiset ongelmat, jotka keskeisesti liittyvät yksityis-
ten tahojen toimintaan, sanotaan vaikka naisiin kohdistuva väkivalta, tämänkään tyyppiset
asiat, eivät oikeusasiamiehen toiminnassa kovinkaan paljon näy. Edelleen, meillähän on
useita erityisvaltuutettuja. Monet asiat ja monet niihin liittyvät ongelmat ohjautuvat erityis-
valtuutetuille ja näkyvät sitten vähemmän oikeusasiamiehen pöydällä. Eli nämä ovat oi-
keusasiamiehen toiminnassa esille tulleita keskeisiä ongelmia.

Osa näistä ongelmista on luonteeltaan sellaisia, että ne eivät, jos nyt ihan realistisia ol-
laan, varmaan koskaan ihan täysin kuntoon tule. Ajatellaan nyt vaikka puutteita vanhusten
oloissa ja kohtelussa, varmaan siellä joitakin ongelmia ja puutteita tulee aina olemaan.
Mutta paljon on kuitenkin tehtävissä. Osa näistä ongelmista on sellaisia, jotka on laitetta-
22



Pöytäkirjan asiakohta PTK 110/2017 vp
vissa kuntoon voimavaroja lisäämällä ja kohdentamalla, ja osa ongelmista on sellaisia, jot-
ka liittyvät lainsäädännössä oleviin puutteisiin, ja ne saadaan kuntoon lainsäädäntöä kehit-
tämällä.

Täällähän on parhaillaan käsiteltävänä, taitaa olla edelleen perustuslakivaliokunnassa,
Suomen kansallinen perus- ja ihmisoikeustoimintaohjelma, oliko nyt vuosille 2017—
2019. Minusta tuossa ohjelmassa on monia hyviä kohtia, ja jos tämä ohjelma saataisiin
suunnitellulla tavalla toteutettua, niin useisiin niihin ongelmiin,  jotka tässä kymmenen
luettelossa ovat, saataisiin parannusta. Mutta monet näistä ovat pitkäkestoisia, ja tietysti ei
ole ihan realistista odottaa, että näitä kaikkia voitaisiinkaan nopeasti saada kaikilta osin
kuntoon.

Kiitän myös kaikista muista puheenvuoroista, joita tässä salissa on käytetty. Olen hyvin
iloinen, että tämä on herättänyt näin vilkkaan keskustelun täällä. Me tulemme Oikeusasia-
miehen kanslian piirissä arvioimaan näitä puheenvuoroja ja niiden sisältöjä ja harkitse-
maan, antavatko ne mahdollisesti aihetta toimenpiteisiin meidän puoleltamme. — Kiitos.

Keskustelu päättyi.

Eduskunta hyväksyi valiokunnan ehdotuksen kannanotoksi kertomuksen K 8/2017 vp joh-
dosta. Asian käsittely päättyi.
23


