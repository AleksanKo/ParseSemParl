















































DEM31AB.tmpSave.xml


Pöytäkirjan asiakohta PTK 112/2016 vp
Pöytäkirjan asiakohta 

PTK 112/2016 vp

Täysistunto

Torstai 10.11.2016 klo 16.00—21.26

2.2. Suullinen kysymys Pariisin ilmastosopimuksesta (Satu Hassi vihr)
Suullinen kysymys SKT 113/2016 vp

Suullinen kyselytunti

Puhemies Maria Lohela: Seuraava kysymys, edustaja Hassi.

Keskustelu

16.21 Satu Hassi vihr: Arvoisa puhemies! Marrakechissa on parhaillaan koolla kansain-
välinen ilmastokokous, jossa käynnistetään työ Pariisin sopimuksen toimeenpanemiseksi.
Pariisin sopimuksenhan on ratifioinut jo 103 maailman maata. Nyt Yhdysvaltojen eilinen
vaalitulos herättää kuitenkin epävarmuutta. Presidentiksi valittu Donald Trumphan on
kampanjassaan puhunut Pariisin sopimuksen neuvottelemisesta uudelleen ja luvannut
myös suosia omassa kotimaassaan viime vuosisadan ratkaisuja, kuten kivihiiltä. 

Miten Suomen hallitus näkee nyt syntyneen tilanteen? Millaista linjaa hallitus ajaa
EU:ssa, jotta luottamus Pariisin sopimukseen säilyisi ja jotta sopimus pantaisiin täysimää-
räisesti toimeen, jotta meillä ihmisillä ja ihmisten yhteiskunnilla ylipäätänsä säilyisi tule-
vaisuuden mahdollisuus?

16.22 Maatalous- ja ympäristöministeri  Kimmo  Tiilikainen  (vastauspuheenvuo-
ro): Arvoisa puhemies! Kysymys on hyvin ajankohtainen. Todellakin tuo ilmastoneuvot-
telu Marrakechissa on jälleen käynnissä. Oikeastaan tässä yhteydessä haluan ihan ensim-
mäiseksi kiittää Suomen eduskuntaa siitä, että eduskunta yksimielisesti päätti, että Suomi
ratifioi Pariisin sopimuksen. Valtioneuvosto on tänään toimittanut asian eteenpäin, ja huo-
menna tasavallan presidentti sen vahvistaa. Tämän nojalla Suomi etenee ilmastosopimuk-
sen hengen mukaisesti toimeenpanemalla ilmastotoimia, joita on varsin hyvin hallitusoh-
jelmassa kuvattu käytännön tasolle asti. Hallitusohjelmassa hallitus on sitoutunut nosta-
maan uusiutuvan energian määrän yli 50 prosenttiin ensi vuosikymmenellä, puolittamaan
tuontiöljyn käytön ja luopumaan kivihiilen käytöstä, kaikki konkreettisia toimia ilmaston-
muutosta aiheuttavan fossiilisen energian vähentämiseksi ja siitä irti pääsemiseksi. Suo-
men hallitus jatkaa tätä määrätietoista työtä.

Puhemies Maria Lohela:  Pyydän niitä edustajia, jotka haluavat esittää lisäkysymyksiä
tästä aiheesta, ilmoittautumaan. 

16.24 Satu Hassi vihr (vastauspuheenvuoro): Arvoisa puhemies! Nyt USA:n vaalitulok-
sen johdosta yksi asia, joka herättää epävarmuutta Pariisin sopimuksen toimeenpanosta, on
ilmastorahoitus. Sehän on keskeinen osa sopimusta, että teollisuusmaat avustavat kehitys-
 Tarkistettu
4.1



Pöytäkirjan asiakohta PTK 112/2016 vp
maiden ilmastotoimia, koska pelkkien teollisuusmaiden toiminhan päästöjä ei ole miten-
kään mahdollista saada riittävästi leikattua. Yhdysvaltojen rahoitusosuus on nyt epävar-
ma, mutta Suomen hallitus on myös omalta osaltaan jo osallistunut tämän epävarmuuden
luomiseen leikkaamalla Suomen omaa osuutta ilmastorahoituksesta. Aikooko hallitus nyt
harkita tämän aiemmin tekemänsä linjauksen, jotta Suomi omalta osaltaan edesauttaisi si-
tä, että ilmastorahoituksen osalta luottamus Pariisin sopimuksen toimeenpanoon säilyy?

16.25 Ulkomaankauppa- ja kehitysministeri  Kai  Mykkänen  (vastauspuheenvuo-
ro): Arvoisa puhemies! Tärkeään kysymykseen: Sinänsä Suomi pitää kyllä sitoumukses-
taan kiinni, mitä tulee Pariisin ilmastosopimukseen liittyvään kansainväliseen ilmastora-
hastoon, ja tästä on pidetty huolta myöskin meidän budjetoinnissamme. Tiukat ovat ajat
yleisesti kaikessa meidän kehitysrahoituksessamme, ja se näkyy tietysti myös meidän ra-
hoituksessamme YK-järjestöille, mitä tulee ilmastotyöhön, mutta näistä sitoumuksista kyl-
lä pidetään kiinni. Onneksi myös itse kokonaisuudessa Kiinan ja Intian asento on aivan toi-
nen kuin oli 15 vuotta sitten esimerkiksi Kioton sopimuksen yhteydessä, joten sinänsä us-
kon, että Pariisin sopimuksen henki kyllä menee eteenpäin ja myös Yhdysvalloissa tarve
irtautua fossiilisesta polttoaineriippuvuudesta pysyy eilen ja tänään ihan samanlaisena kuin
ennen sitäkin, vaikka politiikassa voi vivahteita näkyä. 

16.25 Johanna Karimäki vihr (vastauspuheenvuoro): Arvoisa puhemies! Se, että annet-
taisiin ilmastonmuutoksen karata käsistä, olisi todella tuhoisaa ihmisten hyvinvoinnille,
luonnolle ja taloudelle. Minusta Suomen ja muiden Pohjoismaiden pitäisi vahvasti ajaa
kansainvälisesti sitä ja toimia sen puolesta, ettei maailma lämpene yli 1,5 astetta. Nyt Pa-
riisin sopimuksessa maat ovat antaneet vapaaehtoisia lupauksia, ja on todella suuri huoli
siitä, toteuttaako esimerkiksi USA nyt jatkossa nämä lupaukset. Meillä Pohjoismaissa il-
mastonmuutos etenee nopeammin kuin muualla. Meidän lapsemme oppivat rakastamaan
lunta, meillä on neljä vuodenaikaa, lapset oppivat hiihtämään, mutta on kysymys myös sii-
tä, että tulevaisuudessa riittää viljelyskelpoista maata kaikkialla ja että pienet saarivaltiot
eivät hukkuisi veden peittoon. Kysyn teiltä, pääministerin sijainen, ministeri Soini: aiotte-
ko te ajaa yhdessä muiden Pohjoismaiden kanssa sitä, että Suomi ajaa vahvaa 1,5 asteen ta-
voitetta ja myös kansainvälisesti toimia vahvasti tämän tavoitteen puolesta?

Puhemies Maria Lohela:  Ministeri Tiilikainen vastaa näistä.

16.27 Maatalous-  ja ympäristöministeri  Kimmo  Tiilikainen  (vastauspuheenvuo-
ro): Arvoisa puhemies! Kiitos puheenvuorosta puhemiehelle. Nyt täytyy sen verran palata
tähän Yhdysvaltain vaalitulokseen, että riippumatta vaalituloksesta Yhdysvallat on rati-
fioinut tuon Pariisin sopimuksen. Näin on tehnyt jo 103 maata, ja Pariisin sopimuksessa jo-
kainen maa on sitoutunut itse määrittämiinsä ilmastonmuutosta hillitseviin toimiin. On ai-
van ennenaikaista arvioida, mitä presidentti Trumpin ennen valintaa eri asioihin ottamat
kannat tulevat käytännössä merkitsemään. Sen näemme, kun hän rakentaa hallintonsa pys-
tyyn ja ensi vuonna nuo neuvottelut alkavat. Mutta todellakin, tässä on yli 100 muuta maa-
ta jo ratifioinut, ja yksi maa ei ilmastonmuutosta pysäytä eikä pysty myöskään pysäyttä-
mään sen vastaista työtä. Esimerkiksi Kiinassa, joka on maailman suurin päästäjä, on il-
manlaatuun liittyvät kysymykset, mitkä pakottavat heitä (Puhemies koputtaa) tekemään il-
mastotoimia.
2



Pöytäkirjan asiakohta PTK 112/2016 vp
16.28 Riitta Myller sd (vastauspuheenvuoro): Arvoisa puhemies! Pariisin jälkeen oli to-
della hyvä tunnelma siitä, että vihdoinkin päästään globaalisti, koko maapallon laajuisesti
tekemään työtä ilmastonmuutoksen torjumiseksi. Tällä hetkellä, nyt Yhdysvaltojen vaali-
en jälkeen, nämä kysymykset, mitä täällä esitetään, ovat aivan oikeutettuja. Yhdysvallat on
suurin teollisuusmaa, joka on vastuussa ilmastonmuutoksen torjumisesta. Kysyn euroop-
paministeriltä: miten Suomi Euroopan unionissa luo sellaista pohjaa, että Euroopan unioni
löytää todella sellaisen neuvottelukyvyn Yhdysvaltojen kanssa, että Yhdysvallat sitten
määrittää nämä omat tavoitteensa myös tulevan presidentin kaudella niin, että näihin il-
mastotavoitteisiin päästään eikä maapallon lämpötilan nousu ylitä 1,5 celsiusta?

Puhemies Maria Lohela: Ministeri Tiilikainen.

16.29 Maatalous- ja ympäristöministeri  Kimmo Tiilikainen  (vastauspuheenvuo-
ro): Arvoisa puhemies! Ympäristöministerin toimialaan todella kuuluu ilmastoneuvotte-
luista vastaaminen niin EU:n sisällä kuin kansainvälisesti.

Yhdysvallat ja Euroopan unioni toimivat hyvässä yhteistyössä Pariisin ilmastoneuvotte-
lujen aikaan ja jo kauan ennen sitä, ja se mahdollisti tuon sopimuksen synnyn. Nyt ei kan-
nata meidän täällä kuitenkaan ripotella tuhkaa yllemme siitä, että Yhdysvallat on demo-
kraattisesti valinnut presidentin, jonka linja voi tuoda muutoksia. Mutta Yhdysvallat maa-
na on sitoutunut Pariisin sopimukseen. Kannattaa rauhassa katsoa. Yleensä käy niin, että
valta tuo vastuuta, ja toivottavasti näin tulee käymään myös Yhdysvaltojen asennoitumi-
sessa. On tärkeä lähteä toimeenpanemaan ilmastotoimia, ja vaikka Yhdysvallat ei etenisi
niin ripeästi ilmastotoimien toimeenpanoissa kuin aiemmat suunnitelmat osoittavat, niin
monet osavaltiot siellä ovat laatineet hyvin kunnianhimoisia ohjelmia itselleen ja ne pys-
tyvät niitä viemään eteenpäin joka tapauksessa. Myös yritysmaailma etenee (Puhemies:
Aika on täynnä!) tähän suuntaan.

Kysymyksen käsittely päättyi.
3


