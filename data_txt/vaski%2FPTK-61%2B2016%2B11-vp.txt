















































DEM58A5.tmpSave.xml


Pöytäkirjan asiakohta PTK 61/2016 vp
Pöytäkirjan asiakohta 

PTK 61/2016 vp

Täysistunto

Tiistai 31.5.2016 klo 13.59—17.32

11. Hallituksen esitys eduskunnalle  laeiksi  Maanpuolustuskorkeakoulusta annetun lain ja 
puolustusvoimista annetun lain 38 ja 38 a §:n muuttamisesta

Hallituksen esitys HE 73/2016 vp
Valiokunnan mietintö PuVM 1/2016 vp

Ensimmäinen käsittely

Puhemies Maria Lohela: Ensimmäiseen käsittelyyn esitellään päiväjärjestyksen 11. asia.
Käsittelyn pohjana on puolustusvaliokunnan mietintö PuVM 1/2016 vp. Nyt päätetään la-
kiehdotusten sisällöstä.

Keskustelu

17.27 Kari Kulmala ps: Arvoisa rouva puhemies! Esityksessä ehdotetaan muutettavaksi
Maanpuolustuskorkeakoulusta annettua lakia ja Puolustusvoimista annettua lakia. Esityk-
sen tavoitteena on sujuvoittaa upseerikoulutuksen järjestämistä, kehittää Maanpuolustus-
korkeakoulun tutkijoiden urapolkumahdollisuuksia sekä yhtenäistää Maanpuolustuskor-
keakoulua koskevaa sääntelyä yliopistoja koskevan sääntelyn kanssa. Pidän esitystä perus-
teltuna ja nykytilaa selkeyttävänä, koska edellä mainittu koulutuksen uudistustarve on tar-
koituksenmukainen ja selkeyttää opetusta jatkossa. Maanpuolustuskorkeakoululla ei ole
yliopistoja vastaavaa itsehallintoa, eikä se siksi ole ollut yliopistolaissa tarkoitettu yliopis-
to, vaikka tutkinnot on rakennettu Bolognan julistuksen mukaisesti ja ne rinnastetaan yli-
opistoissa annettaviin tutkintoihin.

Tässä esityksessä ehdotetaan, että Puolustusvoimiin luodaan uudet apulaisprofessorin ja
apulaissotilasprofessorin virkanimikkeet. Tämä on varsin odotettu uudistus. Ehdotetuilla
viroilla luodaan uusi porras tieteellisen tutkimustyön ja opetuksen virkarakenteeseen ja
mahdollistetaan tutkijoille urapolun luominen Maanpuolustuskorkeakouluun. Uudistus
nostaa varmasti myös Maanpuolustuskorkeakoulun arvostusta ja lisää tieteellistä tutkintaa
entisestään. Aikaisemmin tutkijan urapolun puuttuminen on vaikeuttanut tutkijoiden
rekrytoimista Maanpuolustuskorkeakouluun ja ylipäänsä vähentänyt sotatieteellisen tutki-
januran houkuttelevuutta. Nyt hallitus on osaltaan poistamassa tätä estettä tällä esityksellä.

Maanpuolustuskorkeakoulu on toiminut Suomessa yliopistostatuksella, ja se järjestää
ammatillisesti erikoistunutta korkeakoulutusta myös niin sanotuille siviileille. Hallituksen
esityksen mukaisella muutoksella ei ole vaikutuksia siviiliopiskelijoihin tai heidän opinto-
jensa organisointiin. Pidänkin erittäin hyvänä, että edellä mainittujen siviiliopiskelijoiden
on jatkossakin mahdollista tietyin edellytyksin saada opintoja sotatieteiden kandidaatin tai
maisterin opintojen laajuisesti. Nämä opinnot voivat avata heille aivan uudenlaisen urapo-
lun maanpuolustukselliseen työkenttään, myös kansainvälisiin tehtäviin.
 Tarkistettu
4.0



Pöytäkirjan asiakohta PTK 61/2016 vp
On muistettava, että Maanpuolustuskorkeakoulun tärkein tehtävä on edelleen kouluttaa
korkeatasoisia ja osaavia upseereita Puolustusvoimien ja Rajavartiolaitoksen upseerinteh-
täviin eikä tätä koulutusta mistään muualta Suomessa ole saatavissa. Siviiliopiskelijoita ei
täten voi millään tavoin väheksyä, päinvastoin, he täydentävät aikaisemmalla työ- ja kou-
lutuskokemuksellaan Maanpuolustuskorkeakoulusta saatua koulutusta. Upseerikoulutuk-
sen kokonaisuuden toimivuuden varmistamiseksi hallituksen lakiehdotuksessa esitetään,
että vastuu kokonaisuuden ohjaamisesta ja yhteensovittamisesta siirrettäisiin Pääesikun-
nalta Maanpuolustuskorkeakoululle. Vastuu upseerikoulutuksen toteuttamisesta olisi näin
kokonaisuudessaan Maanpuolustuskorkeakoululla.

Mielestäni tämä esitys on hyvin perusteltu ja nykytilaa selkeyttävä järjestely.

Yleiskeskustelu päättyi.

Eduskunta hyväksyi hallituksen esitykseen HE 73/2016 vp sisältyvien 1.-2. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
2


