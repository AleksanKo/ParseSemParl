















































DEM23DA.tmp.xml


Pöytäkirjan asiakohta PTK 25/2018 vp
Pöytäkirjan asiakohta 

PTK 25/2018 vp

Täysistunto

Tiistai 20.3.2018 klo 14.00—17.51

4. Hallituksen esitys eduskunnalle laiksi Ilmatieteen laitoksesta
Hallituksen esitys HE 6/2018 vp
Valiokunnan mietintö LiVM 5/2018 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 4. asia. Nyt voidaan hyväksyä tai hylätä lakiehdotus, jonka sisällöstä päätet-
tiin ensimmäisessä käsittelyssä.

Keskustelu

15.36 Mikko Alatalo kesk: Arvoisa puhemies! Ilmatieteen laitos tekee erittäin merkittä-
vää työtä sisäisen turvallisuuden, erityistilanteiden, sääolosuhdepalvelujen vuoksi, se te-
kee myös yliopistoyhteistyötä, ilmastotutkimusta, myös tätä ilmaston lämpenemistä tutkii,
varoittaa luonnononnettomuuksista ja antaa liikennemuotojen sääpalvelua, tekee jopa ava-
ruustoimintaa ja yhteisrahoitteisia tutkimushankkeita ja säteilyturvallisuuteen liittyviä
asioita, myös Puolustusvoimien palveluja ja kehitysyhteistyötä ja sisäisen turvallisuuden
palveluita. Tässä mielessä tämä laki on tietysti tärkeä, todellakin, turvallisuusluonteisten
tehtävien painottamiseksi, ja ennen kaikkea myös kansainvälisyys ja Suomen vahva edus-
taminen ovat tässä mukana.

Ilmatieteen laitoshan saa valtiolta 63 prosenttia rahoituksesta ja myös EU-rahoitusta. On
ehdotettu kilpailuviranomaisten toimesta, että pitäisi yhtiöittää tämä, mutta tässä mielessä
tahtotila on kuitenkin ollut valiokunnassa se, että ei lähdetä yhtiöittämään tämmöistä lai-
tosta, joka tekee niin paljon myös viranomaistyyppistä toimintaa. Kaikkea ei tarvitse yhti-
öittää, vaikka näitä yhtiöittämisiä onkin tehty.

15.37 Eerikki Viljanen kesk: Herra puhemies! Kuten on hyvin tunnettua, Ilmatieteen lai-
tos on kansainvälisestikin erittäin arvostettu palvelu- ja tutkimuslaitos, joka tuottaa havain-
to- ja tutkimustietoa kaikkien julkishallinnon sektoreiden, elinkeinoelämän ja kansalaisten
tarpeisiin. Ehkä hieman heikommin on tiedostettu se, että Ilmatieteen laitoksella on myös
merkittäviä tehtäviä yhteiskunnan turvallisuuden kannalta, kuten edustaja Alatalo äsken
mainitsikin, ja sillä on keskeinen tehtävä myös ilmastonmuutokseen varautumista koske-
van tiedon tuottamisessa.

Arvoisa puhemies! Yhdyn valiokunnan kantaan ja pidän hyvänä, että Ilmatieteen laitos-
ta koskeva laki uudistetaan vastaamaan tämän hetken perustuslaista ja toimintaympäristön
muutoksista johtuvia säädösteknisiä vaatimuksia ja että nykyistä säätelyä selkiytetään.

Huomionarvoista on sekin, että vaikka valtaosa Ilmatieteen laitoksen rahoituksesta tu-
lee valtion talousarviorahoituksena, niin noin 60 prosenttia sen tutkimus- ja kehittämistoi-
 Tarkistettu
4.4



Pöytäkirjan asiakohta PTK 25/2018 vp
minnasta katettiin valtion talousarvion ulkopuolisella rahoituksella, eli Ilmatieteen laitok-
sen oma varainhankinta ja verkostoituminen tutkimus- ja kehittämistoiminnassa on monel-
ta osin onnistunut. 

Varainhankinnassa tutkimus- ja kehittämistoimiin on siis onnistuttu melko hyvin, mutta
yhdyn silti valiokunnan selkeään kantaan ja pidän Ilmatieteen laitoksen toimintaa ja tehtä-
viä niin tärkeinä, että sen resurssien riittävyydestä tulee huolehtia jatkossakin. Käytännös-
sähän valiokunnan linjaus tarkoittanee sitä, että vaikka laitosta kannustetaan omaan varain-
hankintaan, niin siitä huolimatta valtio tulee jatkossakin kantamaan viimekätisen vastuun
laitoksen rahoittamisesta, ja hyvä näin.

15.39 Mirja Vehkaperä kesk: Arvoisa puhemies! Laki Ilmatieteen laitoksesta ajantasais-
taa Ilmatieteen laitoksen toimintaa 2000-luvulle. Kyseessä on organisaation, laitoksen teh-
tävien ja rahoituksen muutos, ja tätä on kannatettu kaikkien asiantuntijoitten ja käsittelyssä
olleiden valiokunnan jäsentenkin taholta.

Ilmatieteen laitoksen rooli on todella iso meidän yhteiskunnassa ja myöskin kansainvä-
lisesti katsottuna. Maksuton ja avoin data on kaikkien meidän käytettävissä ja hyödynnet-
tävissä tutkimuksessa, myöskin ihan arkipäiväisessä elämässä — säästä ja ilmastosta pu-
hutaan yleensä naapureidenkin kesken.

Sen lisäksi laittaisin painoarvoa sille, että Suomi on Arktisen neuvoston puheenjohtaja-
maa nyt kaksi vuotta ja meillä siellä erityisesti korostuu arktinen osaaminen: kylmäosaa-
minen, energiatehokkuus, avaruusteknologia ja niin edelleen. Olemme säähavaintoase-
miemme puolesta satelliittijärjestelmänkin puitteissa aivan maailman kärkiluokkaa, kun
puhutaan tutkimuksesta ja tiedon keräämisestä Ilmatieteen laitoksen asioissa.

Arktisille alueille kohdistuu tänä päivänä hyvin isot odotukset niin taloudellisesti, suu-
rien investointien myötä kuin myöskin kokonaisuudessaan kaikkien niiden resurssien puit-
teissa, mitä tuolla arktisella alueella on. Voi olla, että joku päivä rakennamme Jäämeri-yh-
teyden myöskin Suomesta, mutta Koillisväylä on se, jossa tämä navigaatiotietopalvelu eri-
tyisesti voisi Ilmatieteen laitoksen tuottamana auttaa kansainvälisesti vähentämään onnet-
tomuuksia mutta myöskin hyödyntämään tuota tulevaa meriväylää, joka meillä mahdolli-
sesti Koillisväylän osalta sitten on olemassa.

15.41 Markku Pakkanen kesk: Arvoisa herra puhemies! Ilmatieteen laitos tekee todella-
kin tärkeää tutkimustyötä suomalaiselle yhteiskunnalle ja meille kaikille suomalaisille,
niin yksityisille henkilöille kuin yrityksille ja teollisuudelle. Ilmatieteen laitos tarjoaa myös
mukavuuspalveluja, ja se on yksi asia, mikä tietysti näin veronmaksajana kiinnostaa. On
tosi mukavaa seurata lomalla, missä päin sadekuurot yllättävät, taikka näin keväällä, missä
on hyvät hiihtokelit, ja sitä mukaa pystyy omaa elämäänsä järjestelemään. Tämä on hyvä
niin sanottu ilmainen palvelus veronmaksajille. Ilmaisia lounaitahan ei ole olemassa, mut-
ta tämä on näin.

Ilmatieteen laitos tarjoaa myös teknisille yrityksille hyvän mahdollisuuden kehittää.
Meillä on paljon tunnettua teollisuutta ilmanlaadun mittaamisessa, tuulen mittaamisessa ja
tämäntyyppisissä tekniikka-asioissa. Tämä on tärkeä sillä lailla.

Mutta erityisen tärkeä Ilmatieteen laitos on Puolustusvoimille, puolustusteollisuudelle.
Itse pidänkin tärkeänä sitä, että myös tässä asiassa Ilmatieteen laitos tukee työtä turvalli-
suuden ja kansainvälisten asioitten kautta liikenteen hyväksi.
2



Pöytäkirjan asiakohta PTK 25/2018 vp
Käytin perjantaina tästä samasta aiheesta ehkä pikkuisen humoristisen puheenvuoron,
mutta sen viesti oli kuitenkin se, kuinka tärkeää on havainnoida erilaisia asioita, mitä sääs-
sä ja maailmassa ympärillämme tapahtuu, ja siinä Ilmatieteen laitos antaa tutkittua ja to-
dellista tietoa, mitä voidaan verrantaa ja pitää luotettavana tietona, ja tätä kautta voidaan
seurata eri asioiden kehittymistä. Siksi pidän tärkeänä, että yhtiöittäminen ei ole mahdol-
lista vaan Ilmatieteen laitos jatkaa nykyisellään.

15.43 Pia Viitanen sd: Arvoisa herra puhemies! Yhdyn niihin kaikkiin arvioihin ja mieli-
piteisiin, mitä täällä on esitetty Ilmatieteen laitoksen tärkeydestä, merkityksestä, sen tuot-
tamasta datasta, asiantuntemuksesta, niistä palveluista, mitä sieltä saamme. Ja varmasti on
syytä todeta Ilmatieteen laitoksen rooli myös eräänlaisena avoimen datan edelläkävijänä ja
kaikkea tällaista hyvää tästä.

Mutta oikeastaan pyysin tämän puheenvuoron siksi, kun muistelin minäkin, että meillä
jäi silloin viime perjantaina vähän kesken tämä keskustelu, johon itsekin osallistuin. To-
dettakoon nyt vielä tämänkin päivän keskustelussa se merkittävä asia, mikä myös liittyy tä-
hän valiokunnan mietintöön ja kaiken kaikkiaan nyt koko eduskunnan asentoon tämän Il-
matieteen laitoksen osalta, mikä on se, että tässä ei päädytä siihen, että Ilmatieteen laitos
tulisi yhtiöittää. 

Täällä esimerkiksi perjantaina edustaja Alatalo ja nyt edustaja Pakkanen — ja Alatalo
tänäänkin — totesivat, että Ilmatieteen laitos tekee niin tärkeää työtä, niin tärkeää yhteis-
kunnallista työtä, että sitä ei ole syytä yhtiöittää. Tämä on hyvä lause — nyt erityisesti hal-
lituspuolueiden muistiin. Nimittäin joskus on vähän kauhistuttanut se meno, mikä tällä hal-
lituskaudella kaiken kaikkiaan on ollut sen suhteen, että tuntuu, että monet tärkeät toimijat
pitäisi väen vängällä yhtiöittää. Mitä muuta siellä sotessa oli liikkeellä kuin pakkoyhtiöit-
tämisajatuksia hallituksella, suorastaan vimmaista yhtiöittämistä monien asioiden osalta,
jotka kuitenkin ovat yhteiskunnan kannalta tärkeitä? On myönteinen ja hyvä ja tärkeä asia,
että tässä myös hallituspuolueiden taholta todetaan, että merkittävää yhteiskunnallista työ-
tä tekevää instanssia ei tule eikä pidä eikä tarvitse yhtiöittää. Tämä on sinänsä hallituspuo-
lueilta linjanmuutos nykyiseen ideologiaan, mutta hyvä niin, koska se linjanmuutos on täs-
sä suhteessa hyvä ja tervetullut.

15.45 Jari Myllykoski vas: Arvoisa herra puheenjohtaja! Tämä on nyt juuri se kohta, mis-
sä hallitukselta priimaa pukkaa. On ilo todeta, että valiokunnassa niin kuultavat kuin me
kuuntelevat korvat olimme yhtä mieltä siitä, minkälainen mietintö tästä pitää tehdä. Ja sii-
nä mielessä on hienoa, että niin syvä yhteisymmärrys tämän linjauksen kanssa oli.

Kilpailu- ja kuluttajavirasto korkeammalla profiilillaan toi hieman sitä mahdollisuutta,
että pitäisi yhtiöittää ja mitä se olisi. Taisi olla niin, että MTK:lla ja EK:llakin oli saman-
suuntaisia näkemyksiä, että tässä valmisteluvaiheessa oltaisiin voitu ajatella, että tämä ei
toimi tällaisessa muodossa kuin se tällä hetkellä on. Mutta onneksi hallitus esityksessään ja
valiokunta yksituumaisesti asiantuntijoita kuullessaan päätyi siihen, että tämä ei oikeas-
taan tullut vakavasti edes pohdintaan.

Tämä on yhteiskunnallisesti niin merkittävä tuote ja tuottaja. Kuinka paljon tähän liit-
tyykään sitä, että meillä merentutkimus — no, onneksi, kun laivaa korjataan, se korjataan
Raumalla. Sillä lailla satakuntalaistakin ilahduttaa, että kun asioita hoidetaan, niin hoide-
taan ne sitten kunnolla, nämä korjaus- ja muutostyöt tehdään satakuntalaisella telakalla.
3



Pöytäkirjan asiakohta PTK 25/2018 vp
Mutta ihan oikeasti: Meillä on seuraavana päiväjärjestyksen kohtana lentoliikenteeseen
liittyvä kansalaislakialoite, ja Ilmatieteen laitos on silläkin sektorilla merkittävä tekijä. Tie-
detään, että meillä on elinkeinoja, jotka seuraavat sitä aktiivisesti, esimerkiksi maaseutu-
elinkeino on erittäin riippuvainen Ilmatieteen laitoksesta ja tekee päätöksiä sen ennusteen
perusteella.

15.47 Ari Torniainen kesk: Arvoisa herra puhemies! On erittäin miellyttävää kuunnella
nyt tätä yksituumaista keskustelua Ilmatieteen laitoksen tarpeellisuudesta ja asemasta. 

Laitos on todellakin tärkeä tutkimus- ja palvelulaitos. Sillä on myös tärkeitä tehtäviä
koko yhteiskunnan turvallisuuden kannalta. Sitä ei ole tarvetta missään tapauksessa yhti-
öittää, vaan tulee säilyttää nykyinen asema.

Sekä elinkeinoelämä, yrityselämä että meistä jokainen saa ja voi myöskin käyttää hy-
väkseen Ilmatieteen laitoksen palveluja varmaan lähes päivittäin. Saamme sieltä erittäin
paljon tietoa myös mahdollisiin tuleviin säänmuutoksiin, ja niitä palveluja itse ainakin käy-
tän. On erittäin hyvä, että data on avointa tänä päivänä ja ollaan menossa vielä yhä enem-
män avoimeen dataan muuallakin.

On erittäin hyvä, että Ilmatieteen laitosta koskeva laki nyt uudistetaan nykyiseen toimin-
taympäristöön soveltuvaksi ja toimivaksi. Näin selkeytetään nykyistä sääntelyä ja tuetaan
laitoksen tehtävien toteuttamista myöskin tulevaisuudessa.

15.48 Mikko Alatalo kesk:  Arvoisa puhemies! Suhtaudun itse ehkä vähän pragmaatti-
semmin tuohon yhtiöittämisasiaan siinä mielessä, jos puhutaan esimerkiksi liikenteen ra-
hoittamisesta. Olin Luzernissa kansainvälisessä liikennekonferenssissa, ja kyllä Keski-Eu-
roopassa ja ylipäänsä Euroopassa aika paljon on muodostettu niin sanottuja tie- ja rauta-
tieyhtiöitä, jotka toteuttavat jonkun tietyn tienpätkän, ja siihen on saatu sitten rahaa Euroo-
pan investointipankilta, ja siellä on tulolähteenä — eli se, millä tämä tulovirta saadaan sit-
ten — esimerkiksi maksut, tiemaksut tai rahtimaksut. Eli siinä mielessä, vaikka valtiova-
rainministeriö saa halvemmalla tuon rahan, moni hanke saataisiin nopeammin aikaan, jos
me yhtiöittäisimme tiettyjä tiehankkeita.

Mutta mitä tulee tähän Ilmatieteen laitokseen, niin tässä tapauksessa yhtiöittäminen voi-
si estää laitosta tuottamasta riippumatonta ja korkealuokkaista tutkimustietoa yhtä laajalle
asiakaskunnalle kuin tällä hetkellä, koska silloin täytyisi maksuja periä tämmöisistä palve-
luista, jotka ovat kuitenkin tärkeitä kaikille yhteiskunnan toimijoille. Yhtiöittämisellä olisi
myös vaikutuksia Ilmatieteen laitoksen tuottaman datan ja palveluiden pohjalle syntyvän
uuden yritystoiminnan edellytyksiin. Meillähän koko ajan lisääntyy tämä kaikki sään seu-
raaminen, ja meidän täytyy pystyä ennakoimaan, jopa sähköyhtiöiden, mikä on sää ja mit-
kä ovat vahingot mahdollisesti. Tykkylumi on ollut esimerkiksi tämmöinen yksi asia, joka
on tuottanut paljon ongelmia. Siinä mielessä minä pitäisin kyllä taas sitten, niin kuin tässä
on hallituksen esitys pitänytkin, Ilmatieteen laitoksen tämän yhtiöittämisen ulkopuolella.
— Kiitokset oppositiolle kiitoksista.

15.50 Timo Heinonen kok: Arvoisa herra puhemies! On mukava huomata, että lainsää-
däntötyö on myös laadukasta ja hyvää, ja siitä on silloin myös syytä kiitosta antaa. 

On hienoa, että meillä on tällainen toimija kuin Ilmatieteen laitos on, ja tässä keskuste-
lussa ja jo viime perjantaina, kun aloitimme tätä keskustelua, esille on tullut se, että meillä
on tällaiselle toimijalle poikkeuksellisen paljon tehtävää ja tilaa. Se tutkimustyö, mitä Il-
4



Pöytäkirjan asiakohta PTK 25/2018 vp
matieteen laitos tekee, on maailmanlaajuisestikin arvostettua ja korkeatasoista, ja sitten on
tämä arktinen osaaminen, jossa meillä on paljon annettavaa mutta myös tämäntyyppisen
tutkimustyön kautta paljon saatavaa, ja silloin on äärimmäisen järkevää ja tärkeää, että me
olemme tässä tutkimustyössä mukana ja juuri tämäntyyppisellä toimijalla kuin Ilmatieteen
laitos on. 

Mutta niin kuin perjantaina jo debattipuheenvuorossani totesin, itse toivon, että Ilmatie-
teen laitos myös etsii erilaisia yhteistyömalleja niin maailmanlaajuisesti, kansainvälisesti
kuin Suomessakin eri toimijoiden kanssa. Meillä on korkeaa osaamista tällä sektorilla
myös yksityisellä puolella, ja on hyvä yhdistää tätä osaamista myös Ilmatieteen laitoksen
kanssa.

15.52 Pauli Kiuru kok: Arvoisa herra puhemies! Yhtiöittäminen on pragmaattinen kysy-
mys. Minulla ei ole mitään ideologista näkökulmaa siihen, että puolesta tai vastaan, vaan
aina tilannekohtaisesti kannattaa edetä.

Ilmatieteen laitos tekee tärkeätä työtä, ja jos tätä laajentaa Suomen rajojen ulkopuolelle,
niin siellä tulee esimerkiksi kehitysyhteistyö vastaan. Ilmastonmuutoksen myötä monessa
maassa ruuantuotanto muuttuu, ja on entistä tärkeämpää, että mikroilmasto ja pitkän ajan
ennustukset osuvat mahdollisimman hyvin kohdalleen. Tämä kannattaa viedä kehitys-
apuun entistä tiukemmin mukaan.

Toinen näkökulma liittyy koulutukseen, koulutusvientiin ja sitten tietysti suomalaiseen
tutkimukseen, osaamiseen ja yritystoimintaan. Otetaan nyt tämmöisiä yrityksiä, kuten esi-
merkiksi Vaisala. 

Sitten ihan yhtiöittämiseen liittyen, niin Alatalolle tamperelaisena, että siellä kannattaa
miettiä hyvin tarkkaan esimerkiksi tätä tekopohjavesiyhtiötä, kannattaako sillä kiusata lä-
hikuntia, Pälkänettä, Kangasalaa, vai kannattaisiko tässä tapauksessa lopettaa koko yhtiö ja
palata normaalin vedentuotantoon. 

Ensimmäinen varapuhemies Mauri Pekkarinen: Ja vielä edustaja Myllykoski.

15.53 Jari Myllykoski vas: Arvoisa herra puhemies! Innostuin tuosta edustaja Heinosen
puheenvuorosta. Nimenomaan Ilmatieteen laitos nauttii jo nyt EU-rahoituksen tuomista
hedelmistä niihin yhteisiin hankkeisiin, eli Ilmatieteen laitos on kansainvälisesti verkostu-
nut toimija. [Timo Heinosen välihuuto] Mitä vielä lisää — sitten tarvitsee tavallaan pohtia
sitä, satsaammeko lisää resursseja henkilöstöön, mikä tarkoittaa sitä, että jonkun tarvitsee
sitten olla myös osaltaan kustantamassa. Eli jos me haluamme vielä enemmän laajentaa,
niin se tarkoittaa kyllä, että valtion pitää olla siihen myös satsaamassa. Kaikkea emme tule
nimittäin saamaan ulkopuolisen rahoituksen osalta, vaikka tutkimuksen ja kehityksen ra-
hoitus tulee 60-prosenttisesti muilta kuin valtiolta. Siinä mielessä on hyvä tehdä ratkaisuja,
jotka tukevat Ilmatieteen laitoksen edelleenkehittymistä, ja on ollutkin ilahduttavaa kuul-
la, että myös hallituspuolueissa nähdään, että vielä laajemmin suomalaista erityisosaamis-
ta viedään markkinoille, mikä sitten tuottaa meille sen avoimen datan kautta ja sen mah-
dollisen käyttämisen kautta suuria uusia avauksia.

On todella hienoa, kun käy saaristossa Ilmatieteen laitoksen eräissä toimipisteissä kat-
somassa havainnollisesti, kuinka he seuraavat meriliikenteen rikkidioksidipäästöjä aivan
sillä omalla teknologiallaan ja seuraavat koko ajan meressä tapahtuvien lämmönmuutos-
5



Pöytäkirjan asiakohta PTK 25/2018 vp
ten vaikutuksia. Se osaaminen on todella korkealla tasolla, ja siinä mielessä olen hyvillä
mielillä tämän lain takana.

15.55 Pekka Puska kesk: Arvoisa puhemies! En malta ihan lyhyesti olla yhtymättä kaik-
kiin niihin myönteisiin kommentteihin, mitä on sanottu Ilmatieteen laitoksesta. Kun me
täällä aika paljon puhumme juuri tutkimuksen merkityksestä, me tarvitsemme sekä yliopis-
toja että tiettyjä valtion tutkimuslaitoksia. Molemmat tukevat toisiaan. Ilmatieteen laitos
osoittaa sen, kuinka siellä tehdään toisaalta hyvää tutkimusta, toisaalta monella tavalla tue-
taan valtiota sen tehtävissä ja toisaalta pelataan yhteen elinkeinoelämän kanssa. Osoituk-
sena tutkimuksen korkeasta merkityksestä ja arvostuksesta — en tiedä, sanottiinko se tääl-
lä — on se, että Ilmatieteen laitoksen entinen pääjohtaja on maailman meteorologisen jär-
jestön pääjohtajana Genevessä tänä päivänä.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyn, hallituksen esityk-
seen HE 6/2018 vp sisältyvän lakiehdotuksen. Lakiehdotuksen toinen käsittely päättyi.
Asian käsittely päättyi.
6


	4
	15.36
	15.37
	15.39
	15.41
	15.43
	15.45
	15.47
	15.48
	15.50
	15.52
	15.53
	15.55


