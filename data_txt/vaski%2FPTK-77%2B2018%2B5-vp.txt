















































DEMDD8B.tmp.xml


Pöytäkirjan asiakohta PTK 77/2018 vp
Pöytäkirjan asiakohta 

PTK 77/2018 vp

Täysistunto

Tiistai 4.9.2018 klo 14.02—17.48

5. Hallituksen esitys eduskunnallelaeiksi julkisista rekrytointipalveluista ja osaamisen ke-
hittämispalveluista, alueiden kehittämisen ja kasvupalvelujen rahoittamisesta, yksityisistä 
työnvälityspalveluista sekä taloudelliseen  toimintaan  myönnettävän tuen yleisistä edelly-
tyksistä annetun lain 1 ja 2 §:n muuttamisesta

Hallituksen esitys HE 93/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 5. asia.
Puhemiesneuvosto ehdottaa, että asia lähetetään työelämä- ja tasa-arvovaliokuntaan, jolle
perustuslakivaliokunnan, hallintovaliokunnan ja talousvaliokunnan on annettava lausunto.

Meillä on myös ministeri paikalla esittelemässä. — Olkaa hyvä, ministeri Lindström.

Keskustelu

14.06 Työministeri Jari Lindström (esittelypuheenvuoro):  Arvoisa rouva puhemies!
Tässä esityksessä esitetään säädettäväksi kolme uutta lakia: laki julkisista rekrytointipal-
veluista ja osaamisen kehittämispalveluista, laki alueiden kehittämisen ja kasvupalvelujen
rahoittamisesta ja laki yksityisistä työnvälityspalveluista. Nämä lait korvaisivat julkisesta
työvoima- ja yrityspalvelusta, työllistymistä edistävästä monialaisesta yhteispalvelusta,
alueiden kehittämisen ja rakennerahastohankkeiden rahoittamisesta sekä valtionavustuk-
sesta yritystoiminnan kehittämiseksi annetut lait. Lisäksi lakia taloudelliseen toimintaan
myönnettävän tuen yleisistä edellytyksistä esitetään muutettavaksi.

Tämä esitys liittyy maakuntauudistukseen ja siihen liittyvään kasvupalvelu-uudistuk-
seen, jossa nämä nykyisten TE-toimistojen ja ely-keskusten järjestämät julkiset työ- ja
elinkeino- sekä yrityspalvelut siirretään maakuntien järjestämisvastuulle niin sanotuiksi
kasvupalveluiksi. Julkisia rekrytointipalveluja, osaamisen kehittämispalveluja sekä aluei-
den kehittämisen ja kasvupalvelujen rahoittamista koskevissa laeissa on kysymys näiden
kasvupalvelujen niin sanotuista sisältölaeista. Tämä esitys liittyy siis kiinteästi aiemmin
annettuun, eduskunnan käsiteltävänä olevaan hallituksen esitykseen laiksi alueiden kehit-
tämisestä ja kasvupalveluista.

Julkisia rekrytointipalveluja ja osaamisen kehittämispalveluja koskevassa laissa säädet-
täisiin palveluista, joita maakunnilla olisi velvollisuus järjestää työmarkkinoiden toimi-
vuuden edistämiseksi. Yksi tämän päivän työmarkkinoiden haasteista on osaavan työvoi-
man saatavuus samaan aikaan kun suuri joukko ihmisiä on vailla työtä. Näillä maakunnal-
lisilla kasvupalveluilla vastataan osaltaan tähän haasteeseen. Palveluja, joiden saatavuu-
desta maakunta omalla alueellaan vastaisi, olisivat nykyisiä julkisia työnvälityspalveluja
vastaavat rekrytointipalvelut. Jokaisen maakunnan tulisi järjestää osaamisen kehittämis-
 Tarkistettu
4.6



Pöytäkirjan asiakohta PTK 77/2018 vp
palveluina ammatinvalinta- ja uraohjausta sekä kasvupalvelukoulutusta. Kasvupalvelu-
koulutus vastaisi TE-toimistojen nykyisin järjestämää työvoimakoulutusta. 

Edellä mainitut palvelut muodostaisivat niin sanotut vähimmäispalvelut, joiden järjes-
tämiseen maakunnalla olisi velvollisuus. Laki mahdollistaisi sen, että maakunnat voisivat
järjestää myös muita palveluja, joilla tuettaisiin rekrytointeja ja työnhakua, kartoitettaisiin
ja kehitettäisiin henkilöasiakkaiden osaamista sekä lisättäisiin heidän työmarkkinaval-
miuksiaan ja tuettaisiin työllistymistä. Näitä palveluja ei määriteltäisi ehdotetussa laissa
tarkemmin. Tällä tavalla mahdollistetaan se, että maakunnat voisivat kehittää uudenlaisia
palveluja oman maakunnan yritysten, työnantajien ja työnhakijoiden tarpeet huomioon ot-
taen. Myös työkokeilu olisi maakuntien käytettävissä työnhakijoiden työllistymisen edis-
tämiseksi.

Julkisia rekrytointipalveluja ja osaamisen kehittämispalveluja koskevassa laissa säädet-
täisiin työnhakijan palveluprosessista. Palvelujen tarjoaminen perustuisi palvelutarpee-
seen, ja tätä varten työttömien työnhakijoiden palvelutarve tulee arvioida säännöllisesti.

Ehdotettu laki sisältää maakunnan velvollisuuden huolehtia myös työllistymistä edistä-
vää monialaista yhteispalvelua tarvitsevien työttömien palvelujen yhteensovittamisesta.
Koska maakunnalla olisi vastuu sekä kasvupalvelujen että sosiaali- ja terveyspalvelujen
järjestämisestä, olisi maakunnilla tähän hyvät edellytykset.

Vaikka yleinen suuntaus on digitaalisten palvelujen lisääminen, johon pyritään kasvu-
palveluissakin, asettaisi laki maakunnille velvollisuuden huolehtia myös henkilökohtaisen
palvelun saatavuudesta järjestämällä riittävästi palvelupisteitä tätä asiointia varten.

Kasvupalvelu-uudistuksen yhtenä tavoitteena on lisätä palvelujen vaikuttavuutta. Yksi
keino tähän on monituottajamallin hyödyntäminen. Tämän mahdollistamiseksi esitykses-
sä ehdotetaan, että maakunnat voisivat antaa palvelujen tuottamisen sekä asiakkaiden pal-
veluprosessiin liittyvät tehtävät palvelutuottajien hoidettavaksi. Työnhakijoiden oikeustur-
van varmistamiseksi maakunnan tulisi kuitenkin aina huolehtia viranomaistehtävänä työn-
hakijaksi rekisteröimiseen, työnhaun päättymiseen, kasvupalvelukoulutukseen ja palvelu-
jen keskeyttämiseen liittyvistä tehtävistä.

Alueiden kehittämisen ja kasvupalvelujen rahoittamista koskevassa laissa säädetään
alueiden kehittämisestä ja kasvupalveluista annetussa laissa tarkoitettujen rahoituspalvelu-
jen myöntämisestä Manner-Suomen alueella. Esityksessä koottaisiin samaan lakiin ja yh-
denmukaistettaisiin kansallisista varoista ja rakennerahastovaroista rahoitettavia alueiden
kehittämisen ja kasvupalvelujen rahoituspalveluja koskevia säännöksiä siten, että niiden
keskeinen sisältö säilytettäisiin. Samalla rakennerahastojen hallinnointia koskevat sään-
nökset koottaisiin entistä kattavammin samaan lakiin.

Laissa säädettäisiin yrityksille myönnettävistä tuista, alueiden kehittämiseen myönnet-
tävistä tuista, palkkatuesta, työolosuhteiden järjestelytuesta ja starttirahasta. Laki koskisi
maakuntien lisäksi työ- ja elinkeinoministeriön kansallisista varoista rahoittamia hankkei-
ta ja rakennerahastovaroista rahoittamia teknisen tuen hankkeita sekä sosiaali- ja terveys-
ministeriön rakennerahastovaroista rahoittamia hankkeita.

Laissa olisi Kestävää kasvua ja työtä 2014—2020 — Suomen rakennerahasto-ohjelman
hallinnointia ja toimeenpanoa koskevia säännöksiä, joita sovellettaisiin kaikissa ohjelmaa
toteuttavissa viranomaisissa, ja laissa erikseen määritellyt säännökset koskisivat myös
Suomen takausohjelmaa kasvuyritysten rahoituksen saatavuuden parantamiseksi. 

Arvoisa puhemies! Tämä oli tämän syysistuntokauden ensimmäinen esittely, ja toivon
asiallista ja toisia ymmärtävää keskustelua.
2



Pöytäkirjan asiakohta PTK 77/2018 vp
Puhemies Paula Risikko: Otetaan tähän debattivaihe, koska uskon, että täällä on monia
kysymyksiä ministerille, joka pystyy olemaan tässä nyt paikalla. Aloitetaan sillä, että ne,
jotka haluavat käyttää debattipuheenvuoron, nousevat seisomaan ja painavat V-painiketta.

14.13 Touko Aalto vihr (vastauspuheenvuoro): Arvoisa puhemies! Minulla on työminis-
terille kolme kysymystä käsiteltävään aiheeseen liittyen:

1) Miten työllisyyspalveluiden laatua on tarkoitus parantaa maakunnissa, ja miten työl-
lisyyspalveluiden mahdollisen yksityistämisen vaikutuksia on arvioitu?

2) Miten työllisyyspalveluiden rahoitus turvataan, kun maakuntien rahoitus on yleiskat-
teista?

3) Miten työllisyyspalvelut saadaan vaikeasti työllistettävien käytettäväksi entistä pa-
remmin ja yhdenvertaisemmin?

14.14 Tarja Filatov sd (vastauspuheenvuoro): Arvoisa puhemies! Ei käy kateeksi minis-
teriä tässä työssä, koska tässä on niin monta sirpaletta, mutta kyllä vähän täytyy sanoa, että
on aika raskasta ajatella syksyä myös valiokunnassa. Tämä raamilaki on meillä hallintova-
liokunnassa, tämä sisältölaki tulee työelämävaliokuntaan, ja sitten meille on tulossa vielä
rahoituslakeja, jotka määrittävät sen, miten työmarkkinatuen maksuosuudet menevät, ja
kaikissa näissä on hyvin tarkkaan perustuslain näkökulmasta pohdittavia asioita.

Minun tärkein kysymykseni kuuluu: millä uudet maakunnat turvaavat sen, että työttö-
mät todella saavat palveluita, koska rahoitus jää sosiaali- ja terveydenhuollon jalkoihin?

14.14 Hanna Sarkkinen vas (vastauspuheenvuoro): Arvoisa puhemies! Iso kysymys on,
pystyvätkö maakunnat käyttämään riittävästi rahaa työllisyyspalveluiden toteuttamiseen
sote-palveluiden valtavassa menopaineessa, kun hallitus luo sote-järjestelmän, joka kas-
vattaa maakuntien kuluja, mutta rahoitusta aiotaan vähentää. Jääkö työllisyyspalveluille
enää rahaa jatkossa, ja voiko eduskunta sitä enää ohjata?

Arvoisa puhemies! Toinen iso ongelma liittyy mahdollisuuteen yksityistää työttömän
palveluprosessi, eli hallitus luo mahdollisuuden siihen, että palveluketju siirretään yksi-
tyisten yritysten hoidettavaksi. Tämä on työttömien näkökulmasta iso asia, kun työttömän
palvelutarpeen arvioitu palveluohjaus ja työllisyyssuunnitelman laatiminen siirretään yk-
sityisille yrityksille, jotka voivat sitten ohjata työttömiä palkattomaan työkokeiluun mui-
hin yrityksiin tai jopa omalle yritykselleen.

Arvoisa puhemies! Haluan kysyä ministeriltä: tuleeko tämä lakiesitys lisäämään palkat-
toman työn määrää Suomessa?

14.16 Matti Vanhanen kesk (vastauspuheenvuoro): Puhemies! Minulla ei ole kysymys-
tä, vaan päinvastoin oikeastaan kiitän hallitusta siitä, että se mahdollistaa näiden yksityis-
ten rekrytointiyritysten käytön. Ne ovat toimineet Suomessa pitkään. Monet niistä ovat eri-
koistuneet. Ne ovat onnistuneet siinä, että monet työntekijöiden hakijat ovat valmiita mak-
samaan niiden palveluista, ja tämä on tapahtunut vuosien, vuosien ajan. Ne ovat oikeas-
taan lunastaneet paikkansa sillä, että ne ovat löytäneet työntekijöiden hakijoiden, yritys-
ten, kannalta oikeat toimintatavat. Se, että ne saavat uudelleen ja uudelleen asiakkaita, ker-
too siitä, että jotain sellaista ne ovat löytäneet, että asiakkaat ovat valmiita maksamaan
tästä, vaikka rinnalla on julkinen työvoimapalvelu. Minusta tämä on hyvä avaus, jonka hal-
litus tekee.
3



Pöytäkirjan asiakohta PTK 77/2018 vp
14.16 Harri Jaskari kok (vastauspuheenvuoro): Arvoisa rouva puhemies! Kiitos arvoi-
salle ministerille todellakin hyvästä syksyn avauksesta siinä suhteessa, että täällä ollaan
nyt ihan asian ytimessä. Suomessa on tällä hetkellä kymmeniätuhansia, yli 50 000, avointa
työpaikkaa. Nyt tarvitaan todella aktiivisia toimia, jotka liittyvät työnvälitykseen, ja on
erittäin tärkeä tämä monituottajamalli, että monenlaiset tahot voivat tehdä parhaansa, niin
että työpaikat ja työntekijät kohtaavat. 

Yksi, minkä sanoitte, oli se, että maakunta toimii tietynlaisena informaatiokeskuksena.
Siellä kuitenkin aloitetaan, päätetään, ylläpidetään tietyllä tavalla koko ajan sitä, missä työ-
tön on. Miten tämä toimii? Miten me saamme sellaiset avoimet rajapinnat, että tämä saa-
daan toimimaan hyvin, kun on monia tuottajia? 

Ja toinen, lyhyt kysymys liittyy kuntien rooliin kasvupalveluissa: mikä on maakuntien ja
kuntien välinen suhde, ja mikä on aidosti kuntien rooli, jonka pitäisi olla minun mielestäni
vahva, koska paikallistasolla se työ tehdään?

14.17 Leena Meri ps (vastauspuheenvuoro):  Arvoisa puhemies! Olisin oikeastaan kysy-
nyt työministeriltä sitä, miten ministeriö vastaa siihen haasteeseen, kun tässä alkaa kansan-
edustajallakin olla aikamoinen työ saada selvyys siitä, minne pitäisi kansalaisen ja työttö-
män hakeutua työttömyyden uhatessa tai työttömyyden jo alettua. Alkaa olla aika paljon
palvelupaketteja, palvelupolkuja, työllisyyden tukemista. Miten ihmisille saataisiin sel-
keästi se, miten hänen tulee toimia? Ainakin itse saan paljon palautetta siitä, että alkaa olla
jo sellainen viidakko ja toinen työ se, että tietää, miten työtä haetaan, ja olisi vähän niin
kuin kurssin paikka melkein. Miten ministeriö vastaa tähän opastukseen? Ja onko tullut ke-
sän aikana mitään uutta tietoa esimerkiksi nyt tästä aktiivimalli ykkösen seuraamisesta ja
mahdollisista muutoksista? Siitä tulee kanssa jonkin verran kysymyksiä ainakin minulle.

14.19 Merja Mäkisalo-Ropponen sd (vastauspuheenvuoro):  Arvoisa puhemies! Jos yk-
sityiset palveluntuottajat hoitavat jatkossa pitkäaikaistyöttömien palveluprosessin, niin
kuka tekee palvelujen tarvearvioinnin ja palvelusuunnitelman ja saadaanko silloin palve-
luintegraatio toteutumaan? Pitkään työttömänä olleet tarvitsevat nimittäin todella laajan
palveluvalikoiman, esimerkiksi erilaisia sosiaalipalveluja, terveyspalveluja, velkaneuvon-
taa ynnä muuta tällaista. Miten varmistetaan, että yksityisellä palveluntuottajalla on tar-
peeksi laaja osaaminen, ja onko meillä tällaisia palveluntuottajia, jotka hallitsevat tämän
kaiken, mikä nyt hallitaan TE-toimistoissa? 

Ja sitten vielä: hallituksen esityksessä puhutaan paljon allianssimallista, mutta minulle
ei ole kukaan kyllä vielä pystynyt kertomaan, mitä tämä nyt sitten oikeasti käytännössä tar-
koittaa. 

14.19 Heli Järvinen vihr (vastauspuheenvuoro): Arvoisa puhemies! Edustaja Filatov otti
esiin tämän lakipaketin ydinongelman. 

Otan esimerkin omasta maakunnastani tämän rahoituksen riittävyydestä: Nykyisin sote-
suunnitelman tavoitteena on vähentää terveysmenojen kustannuskasvua 80 miljoonalla eu-
rolla meidän maakunnassamme Etelä-Savossa. Samaan aikaan väestöstä kaksi kolmas-
osaa, yhtä kuntaa lukuun ottamatta, on yli 65-vuotiaita — siis yhtä kuntaa lukuun ottamat-
ta koko maakunnan porukasta kaksi kolmasosaa on yli 65-vuotiaita. On aivan selvää, että
tulevaisuudessa tarvitsemme paljon enemmän rahoitusta sosiaali- ja terveyspuolelle. Mi-
4



Pöytäkirjan asiakohta PTK 77/2018 vp
ten siinä tilanteessa maakunnille turvataan rahoitus työllisyyspalveluihin ja työttömien
työllistämiseen?

14.20 Kimmo Kivelä sin (vastauspuheenvuoro):  Puhemies! Muistan 80-luvulta, että sil-
loin sanottiin, että Suomessa kirjastolaitos ja työnvälitystoiminta on hoidettu parhaiten
maailmassa. Olenko ymmärtänyt ministerin puhetta oikein, että kun maakunnat jatkossa
kantavat päävastuun, niin maakunnilla nimenomaan on mahdollisuus tehdä räätälöityjä,
laajennettuja ja täsmäkohdennettuja ratkaisuja? Näin olen ymmärtänyt. 

Mutta kysymykseni liittyy siihen, että nuoret elämänratkaisuja tehdessään tarvitsevat ni-
menomaan kohtaamisen, fyysisen kohtaamisen, kasvokkain tapahtuvan kohtaamisen. Mi-
ten tämä varmistetaan, että nuorilla on ”vierihoitaja”, niin ettei kaikki asiointi tapahdu vain
mekaanisesti netin välityksellä?

14.22 Li Andersson vas (vastauspuheenvuoro): Arvoisa puhemies! Kesän aikana on käy-
ty tarpeellista ja hyvää keskustelua Suomen liian korkeasta pitkäaikaistyöttömyydestä.
Kun näitä tilastoja tarkastelee, on mielestäni aivan selvää, ettei ole tehty riittävästi pitkäai-
kaistyöttömyyden kitkemiseksi tässä maassa. Hallituksen tekemät toimet eivät ole varsi-
naisesti helpottaneet tilannetta. Tiedämme, että aktiivimalli on leikannut erityisesti iäkkäi-
den työttömien toimeentuloa, ja myöskin järjestöjen palkkatuen käytön rajoitukset ovat
vaikeuttaneet järjestötoimijoiden palkkatuetun työn tekemistä. 

Nyt tämä hallituksen maakuntauudistusesitys uhkaa siis pahentaa tilannetta entuudes-
taan. Hyviä kuntakohtaisia toimintamalleja puretaan, ja on iso riski sille, että maakuntien
rahoitus tulee uppoamaan näihin kasvaviin sote-kustannuksiin ja työllisyyspalveluihin ei
sitten pystytä osoittamaan riittävästi rahoitusta.

Ministeri Lindström, mikä on teidän arvionne siitä, miten nämä uudistukset tulevat vai-
kuttamaan erityisesti pitkäaikaistyöttömien palveluihin, ja ettekö näe mitään riskejä siinä,
että nämä yksityiset työnvälitysfirmat pystyvät ohjaamaan työttömän työnhakijan palkat-
tomaan työkokeiluun omaan firmaansa? 

14.23 Sari Essayah kd (vastauspuheenvuoro):  Arvoisa rouva puhemies! Tämä maakun-
tien yleiskatteellisen rahoituksen riittävyys nousee tässä varmaan keskeisimmäksi huolek-
si. Muistetaan se, että työttömät eivät ole kaikki samasta puusta. Varmasti on niitä, jotka
tarvitsevat näitä rekrypalveluita, niin kuin täällä edustaja Jaskari nosti esille, ja näillä yri-
tyksillä, jotka niitä tarvitsevat, on olemassa kaikki työvoimavalmiudet, mutta sitten on ole-
massa niitä työttömiä, jotka tarvitsevat ammatinvalinnan- ja uraohjausta sen lisäksi. Sitten
on olemassa niitä työttömiä, jotka tarvitsevat runsain määrin erilaisia muita palveluita,
kuntoutuspalveluita, muun tyyppisiä sosiaalipuolen palveluita. Millä tavalla huolehditaan
siitä, että kaikille näille erityyppisille työttömille on varmasti tarjolla sitten heidän tarvit-
semiaan palveluita? Kuinka rahoitus riittää?

Olisin vielä kiinnittänyt, arvoisa rouva puhemies, huomiota tähän palvelusuunnitelman
laatimiseen ja näihin rajapintoihin yksityisten yritysten kohdalla, ettei käy niin, että palve-
lusuunnitelmalla ohjataan itse asiassa omien bisneksien käyttämiseen? 

14.24 Arto Pirttilahti kesk (vastauspuheenvuoro):  Arvoisa puhemies! Kiitän ministeriä
ja ministereitä tästä hyvästä esityksestä, että saadaan tämä käsittelyyn näin syksyn aikana.
5



Pöytäkirjan asiakohta PTK 77/2018 vp
Tietenkin tässä on pohdintaa. Entisenä aluekehittäjänä olen pohtinut, että kuntien rooli
on ollut erittäin voimakas muun muassa rekrytointien kautta myös rekrytointikoulutukses-
sa yrityksien suuntaan. Millä tavalla periaatteessa nyt sitten nämä elinvoimapalvelut toi-
saalta kytkeytyvät näihin kasvupalveluihin? Miten kunnat tässä jatkossa tulevat toimi-
maan, se on yksi asia.

Toinen asia on, miten tämä yhteistyö menee siellä kentällä. Nythän on käynyt TE-kes-
kusten palveluissa niin, että ne ovat keskittyneet maakuntakeskuksiin ja varsinkin reuna-
alueilla maakunnissa on hyvin vähän palvelupisteitä. Mänttään nyt avattiin muun muassa
tämä Suomen laajin taisi olla asiointipiste teemalla, kuinka tämä yhteistyö myös siinä jat-
kuu.

Ehkä kolmantena kysymyksenä kysyisin näitten nykyisten työllisyyskokeilujen jatkos-
ta. Voidaanko niitä jatkaa, niin pitkälle saattaen hoitaa, kunnes tämä uusi kasvupalvelulaki
tulee voimaan, että tässä vaiheessa ei tarvitsisi irtisanoa näitä työllisyyskokeilun alla ole-
via henkilöitä, jotka tällä hetkellä ovat yt-neuvotteluissa?

14.25 Ben Zyskowicz kok (vastauspuheenvuoro): Arvoisa rouva puhemies! Edustaja An-
dersson sanoi, että hallitus ei ole tehnyt riittävästi pitkäaikaistyöttömyyden vähentämisek-
si. Aina voidaan sanoa, että riittävästi ei ole tehty, mutta kyllä tällä vaalikaudella pitkäai-
kaistyöttömyyskin ja työttömyys yleensäkin on vähentynyt erittäin tuntuvasti ja uusia työ-
paikkoja on syntynyt enemmän kuin muistaakseni vuosikymmeniin vaalikausittain. Eli
tässä mielessä tämä kritiikki ei ole kovin hyvin perusteltua.

Meillä on tällä hetkellä maassa ihan mahdoton tilanne. Meillä on valtavasti työttömiä, ja
samanaikaisesti meillä on yhä enemmän avoimia työpaikkoja. Nämä eivät kohtaa riittäväl-
lä tavalla. Olisin ministeriltä kysynyt: minkälaisia selvityksiä on meneillään sen selvittä-
miseksi, mitkä kaikki syyt tosiasiassa ovat estämässä ihmisten työllistymistä? Niin kuin
edustajat täällä ovat todenneet, työttömissä on hyvin erilaisissa tilanteissa olevia ihmisiä, ja
sitä pitäisi tutkia ja selvittää, jotta kohdennetaan oikeisiin ihmisiin oikeita toimia. Minkä-
laisia selvityksiä on työn alla?

14.26 Simon Elo sin (vastauspuheenvuoro): Arvoisa puhemies! Kun edustaja Zyskowicz
on luontaisen vaatimaton, niin sanon nyt ihan luvunkin, kuinka paljon pitkäaikaistyöttö-
myys on viimeisen vuoden aikana vähentynyt: lähes 30 prosenttia. Siinä mielessä edustaja
Anderssonin sinänsä aiheelliseen huoleen pitkäaikaistyöttömyydestä kyllä on pystytty
puuttumaan.

Kun ajattelee tätä nyt käsillä olevaa esitystä, niin oleellista on muistaa, että julkinen eli
maakunta säilyy jatkossakin isäntänä ja sitten yksityiset toimijat ovat tarpeellisia renkejä.
Tämän esityksen vaikutus riippuu ennen kaikkea siitä, missä määrin ja minkälaisin ehdoin
nämä maakunnat itse päätöksillään hankkivat palveluja yksityisiltä palveluntuottajilta. Ja
tästä mielelläni kuulisin ministeri Lindströmiltä tarkemmin. Kun tämä kaiken järjen mu-
kaan avaa uusille yrityksille mahdollisuuksia tulla markkinoille, niin jos tätä avaisitte hie-
man yksityiskohtaisemmin, mitä ajatuksia siitä on ollut, kun tätä lakiesitystä on tehty.

14.27 Olli-Poika Parviainen vihr (vastauspuheenvuoro): Arvoisa rouva puhemies! Ylei-
sesti muistuttaisin siitä, että vaikka verkkopalveluille on paikkansa, niin työllisyyden hoi-
dossa henkilökohtainen kontakti ja palvelut ovat avainasemassa, ja tässä esityksessä on
jonkin verran sisäänrakennettuna sitä ajattelua, että nimenomaan verkkopalveluja lisää-
6



Pöytäkirjan asiakohta PTK 77/2018 vp
mällä pyritään hillitsemään kustannusten kasvua. Eli ehkä tässä on syytä olla tarkkana, että
säilyy tasapaino herkässä asiassa.

Toinen asia, johon kiinnittäisin huomiota, on se, että laki antaa nyt tässä esityksessä
maakunnille varsin väljät mahdollisuudet päättää palveluista, ja se tietenkin mahdollistaa
uusia innovaatioita ja uudenlaisia palveluita, mikä hyvä asia, mutta toisaalta tuottaa haas-
teen sitten siinä, miten me hoidamme yhdenvertaisuuden kaikille kaikissa maakunnissa.
Eli muistuttaisin siitä, että meidän täytyy luoda sellainen järjestelmä, että vaikka meillä on
hyvin monenlaisia palveluita, niin niiden täytyy olla asiakkaan kannalta yhdenvertaisia, oli
hän sitten Kainuusta tai Pirkanmaalta.

14.28 Eero Reijonen kesk (vastauspuheenvuoro):  Arvoisa rouva puhemies! Maamme
kasvun perusedellytys on, että yritykset saavat työvoimaa, ja tällä hetkellä me tiedämme,
että lähes koko Suomessa on pula osaavasta työvoimasta. Valitettavasti julkiset työvoima-
palvelut eivät pysty tällä hetkellä vastaamaan siihen tarpeeseen.

Otan yhden esimerkin omasta maakunnasta. Juuan kunta järjestää rekrytointipäivän.
Kun he ovat olleet yhteydessä työvoimahallintoon siitä, voisiko kaikille kunnan työnteki-
jöille laittaa kirjeen, että tämmöinen rekrytointipäivä on olemassa, niin työvoimahallinto
on ilmoittanut, että se ei ole mahdollista. Miksi se ei ole mahdollista, minä kysyn. Ja toinen
on se, että kunta on pyytänyt myös, saisivatko he listan kunnan työttömistä. Ei sitä listaa
kuulemma saa. Jotenkin tuntuu, että tällä hetkellä julkinen työvoimahallinto haluaa, että ne
ihmiset eivät saakaan töitä, vaikka niitä siellä kunnassa olisi tarjolla. Sitä taustaa vasten
tämä hallituksen esitys on välttämätön ja perusteltu.

14.29 Sirpa Paatero sd (vastauspuheenvuoro):  Arvoisa rouva puhemies! Esityksessä on
ainakin muutama hämmentävä kohta. Ensimmäinen on se, miksi tämä markkinauskoisuus
myöskin näissä työvoimapalveluissa on niin vahva, että julkista puolta ei nähdä toteutta-
jaksi, ja erityisesti se näyttäytyy tässä kuntapuolella. Kun muissa Pohjoismaissa siirretään
kunnille lisää vastuuta työllisyyspalveluiden hoitamisesta, niin Suomessa viedään viimei-
setkin.

Ja esimerkiksi kysymys, mihinkä Pirttilahti viittasi: Syyskuussahan lopetetaan Tampe-
reen alueella uusien työttömien ottaminen palveluiden pariin, vaikka tulokset ovat olleet
loistavia. Siellä pitkäaikaistyöttömät on saatu samalle tasolle työllistymisessä kuin ansiosi-
donnaisella olevat. Mutta nyt se on päätetty lopettaa. Miksi tähän kokeilukulttuuriin usko-
va ja sitä vahvasti julistava hallitus lopettaa kaikki ne kokeilut, mitkä toimivat?

14.30 Tiina Elovaara sin (vastauspuheenvuoro):  Arvoisa puhemies! Työllisyyspalve-
luista keskusteltaessa eksyy itsekin helposti monenlaisiin sanasokkeloihin — tämä on ai-
kamoinen kokonaisuus. On tärkeää, että puhumme rahoituksesta ja resursseista, mutta si-
täkin tärkeämpää on se, miten ihminen kohdataan siellä palveluissa. Kokonaisvaltainen ih-
misen kohtaaminen pitää sisällään sen, että ihmiseltä ei oteta pois hänen omaa voimaansa
vaan hän saa kokemuksen, jossa hän tuntee olevansa oman elämänsä ohjaksissa siinä mää-
rin kuin se on mahdollista, eikä häntä juoksuteta useilla luukuilla. Meidän palvelumme
ovat edelleen aivan liian monimutkaiset, pirstoutuneet, siiloutuneet. Toivoisin, että tulevai-
suudessa työnvälitys ja palvelut olisivat helpommin ehkä yhden luukun kautta saatavilla.
Mitä, ministeri, ajattelette, voisiko tulevaisuudessa näin olla, ja onko tämä askel lainkaan
sinne suuntaan, vai mihin suuntaan olemme menossa?
7



Pöytäkirjan asiakohta PTK 77/2018 vp
14.31 Maria Tolppanen sd (vastauspuheenvuoro): Arvoisa puhemies! Työvoima on val-
tion erityisessä suojeluksessa. Tämä asia nousi erityisesti esille noin 40 vuotta sitten, jol-
loin maassa oli 60 000 työtöntä. Tämä uusi laki nyt näyttää kuitenkin olevan laki, joka yk-
sityistää työvoimapalvelut ja TE-toimistot. Kuitenkin perustuslain mukaan edelleenkin on
säädetty, että julkisen vallan on edistettävä työllisyyttä. Miten on, ministeri Lindström,
tunnetteko te kuinka hyvin perustuslain näiltä osin ja kunnioitatteko te sitä perustuslakia?
Nyt tuntuu kyllä siltä, että pitkäaikaistyöttömät, vajaakykyiset, nuoret sekä erilaiset sai-
raat, esimerkiksi addiktiosairauksia sairastavat työttömät työnhakijat, jäävät täysin työelä-
män ulkopuolelle. Tähän ei voi olla vastaus aktiivimalli, joka leikkaa heiltä viikon ruoan.

14.32 Markus Mustajärvi vas (vastauspuheenvuoro):  Arvoisa puhemies! Jos muistelee
suomalaisen työllisyyspolitiikan historiaa, niin aina 1990-luvun lamaan asti valtiolla oli
erityinen vastuu vaikeimmin työllistyvistä ryhmistä, pitkäaikaistyöttömistä ja vajaakuntoi-
sista. Oli henkilökohtainen työoikeus ja työllisyyden aluevelvoite, jolla pyrittiin tasaa-
maan työttömyyden alueellisia eroja. Sen jälkeen vastuu näistä vaikeimmin työllistyvistä
henkilöistä siirtyi kunnille ja edelleen kolmannelle sektorille, mutta sitten valtiovallan toi-
min myöskin kolmannen sektorin toimintaedellytykset vietiin, ja nyt on iso pelko siitä, että
yksityiset työvoimapalvelut kiinnittävät huomionsa nimenomaan niihin parhaiten työllis-
tyviin ja edelleen pitkäaikaistyöttömät jäävät huonompaan asemaan. Kun tässä pelataan
sitten maakuntien sisällä yleiskatteellisella rahalla, niin kun erilaiset tarpeet ihmisillä, eri-
laiset väestöryhmät ja eri alueet maakunnan sisällä kilpailevat samoista niukoista varoista,
on hyvin suuri uhka, että ne vaikeimmassa asemassa olevat henkilöt jäävät tosissaan heit-
teille.

14.34 Outi Alanko-Kahiluoto vihr (vastauspuheenvuoro):  Arvoisa rouva puhemies!
Keskustelu työllisyyspalveluiden rahoituksesta on todellakin paikallaan, koska, kuten hy-
vin moni on sanonut jo tähän mennessä, kun työllisyyspalveluiden rahoitus menee osaksi
maakuntien yleiskatteellista rahoitusta, on olemassa vaara, että kun rahat loppuvat, silloin
joudutaan leikkaamaan yhtäältä työllisyyspalveluista mutta sitten myöskin sieltä sote-pal-
veluista, kun maakunnilla ei myöskään ole verotusoikeutta. Eli kysymys kuuluu: mitä ta-
pahtuu, kun työllisyyspalvelut heikkenevät? Käykö niin, että työllisyyspalveluiden eriar-
voisuus edelleen kasvaa? On hyvin mahdollista, että yksityisten työnvälitysfirmojen on
helpompi työllistää hyvin pärjääviä, korkeasti koulutettuja työttömiä, kun taas sitten hei-
kommin koulutetut ja ikääntyneet jäävät huonompaan asemaan. 

Jo nyt on todettu, että aktiivimalli ykkönen on leikannut sosiaaliturvaa kaikkein eniten
ikääntyneiltä työnhakijoilta, joille ei ole olemassa väliaikaisia työpaikkoja ja joille ei osoi-
teta myöskään palveluita. [Puhemies koputtaa] Eli kysyn ministeriltä: miten aiotte nyt en-
naltaehkäistä tämän eriarvoisuuden kasvun, joka on ollut leimallista tälle aktiivimalli yk-
köselle [Puhemies: Aika!] ja johon ette ole vielä puuttunut?

14.35 Martti Talja kesk (vastauspuheenvuoro): Arvoisa puhemies! Maakuntalakiesityk-
sen toteutus on siirtynyt vuodella. Täällä varhemmin tuli esille, että meillä on hyviä paikal-
lisia kokeiluja, jotka ovat auttaneet työllistämään kansalaisia, ja työnantajat ovat saaneet
pätevää työvoimaa. Miten nyt siirtymisen yhteydessä? Voidaanko ajatella, että kunnallisia
työvoimakokeiluja voitaisiin siirtää ja jatkaa sitä nykyistä, väliaikaista lakia välittömästi,
8



Pöytäkirjan asiakohta PTK 77/2018 vp
vai mikä on ministerin ajatus? Merkittävästi työllisyysmäärärahoja on käyttämättä tässä
vaiheessa. — Kiitos.

14.36 Timo Harakka sd (vastauspuheenvuoro):  Arvoisa puhemies! Se, onko se toimija
yksityinen vai julkinen, on siinä mielessä vähemmän mielenkiintoista kuin se, onko ne toi-
minnat rakennettu niin, että ne voivat toimia. Valtiovarainvaliokunnan näiden lakiesitys-
ten yhteydessä kuulemat asiantuntijat ovat olleet huolissaan ja suorastaan hämmästyneitä
siitä, miten vääränsuuntaisia nämä kannustimet näissä työllisyyspalveluissa ovat. Kustan-
nukset työttömyydestä ja toisaalta taas hyödyt työllisyyden kasvusta aika pitkälti tulevat
valtiolle, mutta maakunnilla on vähemmän intressiä hoitaa asiaa omalta kannaltaan — oi-
keastaan olemattoman vähän, jos se rahoitus on riippuvainen nimenomaan siitä, paljonko
on työttömiä maakunnassa. Toisin sanoen työttömyyttä pitäisi hoitaa sillä yleiskatteella,
että saadaan rahaa sitä mukaa, mitä suurempi työttömyysaste on. Arvoisa ministeri, olette-
ko tietoinen tästä täysin vääränsuuntaisesta kannustimesta ja aiotteko kenties tehdä asialle
jotain?

14.37 Juhana Vartiainen kok (vastauspuheenvuoro): Arvoisa puhemies! Kiitos ministe-
ri Lindströmille tästä esittelystä. Tässä on tullut paljon kysymyksiä, mutta kysynpä vielä
yhden. 

Tässä puhuttiin näiden yksityisten työnvälitysyhtiöiden mahdollisuudesta toimia näillä
markkinoilla. Sitähän on kokeiltu ja harjoitettu monessa maassa ja tutkittukin monessa
maassa. Tulokset ovat vähän erisuuntaisia: joskus yksityiset näyttävät toimivan paremmin
kuin julkinen, joskus huonommin. Kysyisin teiltä: onko tässä suomalaisessa tavassa järjes-
tää yhteistyö ja ulkoistus nyt yksityisille työnvälityspalveluille jotain uutta erityistä suoma-
laista toimintatapaa, joka eroaa vaikka siitä, mitä on tehty muissa maissa, kuten Ruotsissa
tai Australiassa tai Britanniassa tai monessa muussa? — Kiitos.

14.38 Aila Paloniemi kesk (vastauspuheenvuoro):  Arvoisa rouva puhemies! Kiinnitän
samaan asiaan huomiota kuin edustaja Pirttilahti tuossa hetki sitten. Kyllä minun mielestä-
ni näitä työllistämiskokeiluja pitäisi voida vielä jatkaa. Ne lopetetaan nyt kesken kaiken,
kun niistä on saatu erittäin hyviä tuloksia, ja Pirkanmaa on yksi loistava esimerkki siitä,
kuinka paljon on voitu työllistää.

Ja sitten toinen asia: Kyllä näin on tilanne, että julkiset työvoimapalvelut eivät tee riit-
tävästi yhteistyötä kunnissa kehitettyjen uudentyyppisten palvelujen kanssa. Kävin juuri
Kannonkoskella OivaTyö-nimisessä rekrytointi- ja kotipalveluyrityksessä, jossa katsotaan
asiakasta kokonaisuutena ja hänelle laaditaan työllistämissuunnitelma, ja heillä on vielä
tämmöinen hanke menossa, jossa he voisivat tutkia myös pitkäaikaistyöttömien työkykyä
ja muuta, mutta TE-toimistot eivät halua käyttää näitä palveluja hyväksi. Minusta tämä on
erikoista.

14.39 Matti Semi vas (vastauspuheenvuoro): Arvoisa rouva puhemies! Näitä kasvupalve-
luita kun miettii, niin kun tämä työllistäminen ennen kaikkea järjestöjen kautta on nyt ra-
jattu, niin se on vienyt meiltä hirmu paljon pois semmoista kuntouttavaa työtoimintaa, mis-
sä työpaikalla tehdyllä työllä palautetaan ihmisten usko arkeen ja siihen, että heillä on mah-
dollisuus hankkia oma toimeentulo ja työkuntoansa ylläpitää sillä työnteolla.
9



Pöytäkirjan asiakohta PTK 77/2018 vp
Sitten toinen asia, mitä tässä kasvupalvelulain yhteydessä olen jäänyt miettimään, on se,
kuinka hoidetaan kuntien ja maakuntien välinen yhteistyörooli. Pitää muistaa, että kunnat
käyttävät tämmöiseen työllisyystoimintaan tällä hetkellä kaiken kaikkiaan noin miljardi
euroa rahaa, kun se vastaavasti valtiolla on kuutisensataa miljoonaa euroa. Kuinka turva-
taan tämä yhteistyö, että nämä rahasummat saadaan pyöritettyä ja työllisyyden hoitoon
saadaan myös kuntien osuus hoidettua yhtä isona kuin tähän mennessä on ollut?

Puhemies Paula Risikko:  Otetaan vielä kuusi vastauspuheenvuoroa elikkä teidät, jotka
olette tätä pyytäneet, ja sen jälkeen ministeri vastaa. Eli nämä kuusi ovat Hoskonen, Kor-
honen, Jarva, Mäkisalo-Ropponen, Sarkkinen ja Andersson.

14.40 Hannu Hoskonen kesk (vastauspuheenvuoro):  Arvoisa rouva puhemies! Työlli-
syyden hoidon kannalta on äärimmäisen välttämätöntä, että pystymme paikallisesti hoita-
maan mahdollisimman monta asiaa. Tämä uusi kasvupalvelulaki ja päätösvallan hajautta-
minen maakuntaan on tervetullut asia, ehdottomasti. Ja se, että työllistämispuolella olisi
sitten tulevaisuudessa muitakin keinoja löytää se työpaikka, on aivan varmasti hyvä asia. 

Katsokaa vaan työvoimahallinnon tilastoa, mikä tuli julki tuossa viikonlopun tienoilla,
että kaksi vuotta sitten oli 0,17 työpaikkaa yhtä työtöntä kohti, silloin. Nyt kaksi vuotta
myöhemmin tämä sama luku on 0,3. Ajattelin itsekseni, että pitäisikö se luku olla 1:ssä eli
että jokaista työtöntä kohti olisi yksi vapaa työpaikka. Sitten ainakaan ei olisi perusteluja
enää sanoa, että ei ole töitä. Ymmärrän sen toki, että tässä on tämä ongelma, että ei ammat-
titaito moneen työhön riitä: moni työtön haluaisi töitä, mutta ei koulutus siihen riitä. Sii-
henkin on lääkkeet olemassa.

Mutta kysyn ministeriltä nyt, kun te olette lainvalmistelun aikana nähnyt palautteen yri-
tyksiltä, mikä on yritysten palaute, koska yksityisillä yrityksillä tässä asiassa on aivan rat-
kaiseva rooli.

14.41 Timo V. Korhonen kesk (vastauspuheenvuoro): Arvoisa puhemies! Itse kyllä us-
kon vahvasti maakuntien päättäjiin näissä rahoitus- ja toimintalinjauksissa jatkossa. Sinäl-
lään nämä lakiesityksethän kuvastavat tätä maakuntauudistuksen peruslähtökohtaa, eli
alueelle itselleen annetaan enemmän joustoa määritellä oman alueen työnhakijoitten ja yri-
tysten tarpeet. Ymmärrän toki niin, että tietyt perus-, minimitasot toki määritellään, mutta
sitten alueelle itselleen annetaan erittäin paljon päätösvaltaa.

Yksi pieni kysymys siitä, että kun tietyt minimitasot määritellään, niin nämä lait katta-
vat kuitenkin myös yritysten kuljetustuet. Miten näitten osalta? Määritelläänkö niillekin jo-
tenkin tietty ”minimitaso”? Määritelläänkö niille jotenkin tietyt alueet, missä ne ovat käy-
tettävissä, vai kuinka tätä on ajateltu?

14.42 Marisanna Jarva kesk (vastauspuheenvuoro):  Arvoisa puhemies! Keskustelem-
me todella tärkeistä aiheista näin istuntosyksyn aluksi.

Paljon on puhuttanut kesällä ihmisiä se, kuinka voi olla mahdollista, että meillä on pal-
jon työpaikkoja auki, mutta silti on edelleen liikaa työttömiä ja työttömyyttä. On ollut erit-
täin hyvä asia, kun Suomessa on myös maakuntia, joilla on ollut pitkään vaikeuksia työt-
tömyyden kanssa, että erityisesti niillä alueilla, etenkin Pohjois- ja Itä-Suomessa, on työl-
lisyys kehittynyt ja työttömyys vähentynyt. Etenkin pitkäaikaistyöttömyys on meillä men-
10



Pöytäkirjan asiakohta PTK 77/2018 vp
nyt parempaan suuntaan. Erittäin hyvä, että nyt budjettiriihen myötä palkkatukea lisätään
järjestöille. Tämä on ollut odotettu parannus.

Mietin sitä, onkohan ministeriössä mietitty, että kun nyt on näitä muunto-, täydennys- ja
rekrytointikoulutuksia paljon auki ja niihin ei tule edes hakijoita riittävästi ja kuitenkin tar-
vittaisiin juuri sitä uudelleen kouluttautumista näihin uusiin työpaikkoihin, niin ovatko
nämä keinot nyt riittäviä, vai miten tähän voidaan kannustaa.

14.43 Merja Mäkisalo-Ropponen sd (vastauspuheenvuoro):  Arvoisa puhemies! Vielä
kaksi ihan konkreettista kysymystä ministerille:

Onko tarkoitus, että työtön, siis asiakas, valitsee jatkossa palveluntuottajan itse? Ja jos
näin on, niin onko ministeri sitä mieltä, että pitkään työttömänä olleella on valmiuksia va-
lita itselle paras palveluntuottaja, joka pystyy vastaamaan hänen tarpeisiinsa? Ja jos ei käy-
tä tätä valinnanvapautta, niin tarkoittaako se sitten, että putoaa sieltä palvelujen parista pois
tai etuudet menevät?

Toinen kysymykseni liittyy yksityisyydensuojaan: onko tämä asia varmistettu nyt huo-
lellisesti, kun jatkossa tietoja voisi antaa myös yksityisille yrityksille? Minun nähdäkseni
tällä hetkellä lainsäädäntö on eri mieltä tästä asiasta.

14.44 Hanna Sarkkinen vas (vastauspuheenvuoro): Arvoisa puhemies! Kuten täällä on
monella suulla todettu, on työllisyyskokeilussa saatu hyviä kokemuksia työllisyyshoidon
kokonaisvastuun siirtämisestä yksiin käsiin ja kuntavastuun kasvattamisesta. Kuitenkin
nyt nämä onnistuneet työllisyyskokeilut valitettavasti ajetaan alas ja niiden tilalle tarjotaan
epämääräistä allianssimallia ja rahan riittävyyden kanssa kamppailevia maakuntia. Ei ole
kyse siitä, ettenkö uskoisi maakuntapäättäjien viisauteen ja hyvään tahtoon, vaan siitä, että
epäilen, riittävätkö maakunnissa rahat työllisyyspalveluiden järjestämiseen, kun tämä
markkina-sote vie yhä kasvavan osan rahoituksesta ja rahoitusta halutaan vielä leikata ja
maakunnilla ei ole omaa rahoituksenhankintakanavaa eli verotusoikeutta. Maakuntapäät-
täjät asetetaan mahdottomaan tilanteeseen. 

Arvoisa puhemies! Työllisyyskokeilussa on voitu käyttää valtion rahaa ja kuntien rahaa
yhdessä saumattomien palveluketjujen järjestämiseen, ja nyt uhkana on se, että valtion ra-
haa ei enää ohjaudu ja toisaalta myös kuntien kannusteet vähenevät. Eikö nyt kokeilujen
alasajon sijaan kannattaisi laajentaa nämä kokeilut valtakunnallisiksi? Epäilen hieman, että
allianssimalli ei tähän sinänsä anna riittäviä eväitä.

Puhemies Paula Risikko:  Ja vielä edustaja Andersson.

14.45 Li Andersson vas (vastauspuheenvuoro): Arvoisa puhemies! Todettakoon nyt vie-
lä, että olen sitä mieltä, että kenenkään tässä salissa ei ole syytä olla erityisen tyytyväinen
siihen, miten pitkäaikaistyöttömyyttä Suomessa on hoidettu. Muun muassa TE-toimisto-
jen henkilöstöresurssien vähentäminen on ollut trendi, joka alkoi jo ennen tätä hallituskaut-
ta ja joka on heikentänyt erityisesti henkilökohtaista palvelua tarvitsevien työttömien tilan-
netta.

Arvoisa puhemies! Erityisesti tässä tilanteessa, kun nyt pitäisi käyttää kaikki voimava-
rat pitkäaikaistyöttömyyden vähentämiseen, niin eikö, ministeri Lindström — kuten edus-
taja Sarkkinen tässä totesi — olisi järkevää jatkaa näitä kuntakokeiluja, joista on saatu hy-
11



Pöytäkirjan asiakohta PTK 77/2018 vp
viä tuloksia ja jotka ovat toiminnassa ja joihin myöskin paikallispäättäjät jopa hallituspuo-
lueissa ovat tyytyväisiä?

Toinen osoitus siitä, että järjestelmä ei toimi hyvällä tavalla, on se, että palkkatukimää-
rärahoja jää käyttämättä tilanteessa, jossa pitäisi tehdä kaikki pitkäaikaistyöttömyyden vä-
hentämiseksi. Eikö, ministeri Lindström, nyt olisi järkevää helpottaa järjestöjen palkka-
tuen käyttöä [Puhemies koputtaa] ja myöskin kehittää tätä yrityksille suunnattua palkkatu-
kijärjestelmää helpommin käytettäväksi, jotta tätä hyvää järjestelmää hyödynnettäisiin
[Puhemies: Aika!] laajemmin myöskin yksityisellä sektorilla?

Puhemies Paula Risikko:  Ja sitten ministerin vastauksia, ja sen jälkeen mennään puhu-
jalistaan. — Ministeri, 5 minuuttia, olkaa hyvä.

14.47 Työministeri Jari Lindström: Arvoisa puhemies! Jos lähdetään nyt näistä alueel-
lisista kokeiluista liikkeelle. 

Hallitus tosiaan keskusteli tästä asiasta tuolla budjettiriihessä, koska tästä on tullut pa-
lautetta sekä oppositiosta että hallituspuolueiden sisältä. Me emme halua olla tässä miten-
kään hankalia, mutta alueellisesta kokeilusta annettu laki menee niin, että siellä on se sisäl-
tö toisenlainen kuin se tuleva maailma näitten kokeilujen osalta. Eli sitä lakia ei olla jatka-
massa, koska se ei ole maakuntamallin mukaista. Nykyisessä kokeilussa kunnille on siir-
retty vastuuta julkisten työvoima- ja yrityspalveluiden tarjoamisesta, ja tulevassa maakun-
tamallissa tämmöistä vastuuta ei ole. 

Sen takia me olemme tuoneet tähän keskusteluun tämän allianssimallin, jota eri alueilla
on lähdetty hyvinkin rakentavalla tavalla viemään eteenpäin. Me olemme käyneet kuntien,
alueiden kanssa hyvää, rakentavaa keskustelua muun muassa Pirkanmaan alueen hyvistä
tuloksista ja olemme päässeet eteenpäin. Se havainto, mikä tässä tavallaan itselleni on tul-
lut, on se, että minkä takia Pirkanmaalla tulokset ovat olleet niin hyviä: 1) Siellä on ensim-
mäistä kertaa oivallettu tämmöinen kuin yhteistyön merkitys. Yllätys, yllätys, tämähän se
oli tässä tarkoitus, ja tämähän on se tarkoitus tulevassa kasvupalvelussa. Tehdään yhdessä,
saadaan parempaa aikaiseksi. 2) Nämä tietojärjestelmät, mitkä itse asiassa muutamassa ky-
symyksessä nousivat esille: me koko ajan mietimme sitä ja haluamme nyt yksilöidympää
tietoa siitä, mitkä ovat ne tiedot, joita siellä alueilla tarvitaan, jotta ne eivät estä sitten hy-
vän työn jatkamista muun muassa allianssimalleissa. Tässä on erittäin isoja tietosuojaon-
gelmia. Ei ole todellakaan helppo asia luovuttaa tietoa työttömästä ihmisestä jollekin toi-
selle viranomaiselle. Me emme ole tässä todellakaan hankalia, mutta tämä talo on laatinut
lait, joidenka mukaan me tietenkin menemme, ja siellä yritetään luovia. Rakentavalla ta-
valla Pirkanmaan kanssa ja muidenkin alueiden kanssa käydään keskustelua siitä, mitä me
voimme tehdä edistääksemme sitä tulevaa allianssimaailmaa.

Tästä rahoituksesta heitettiin tässä aika lailla monta kysymystä, ja itse asiassa tämä kes-
kustelu alkoi siitä. Sen yleiskatteellisen määrärahan suuruuteen vaikuttaa tämmöinen kas-
vupalvelukerroin, jossa otetaan sitten huomioon muun muassa alueen työttömien määrä.
Tarkoitus on se, että maakunnilla olisi jatkossa käytettävissään näihin työttömien palvelui-
hin nykyistä vastaava rahamäärä. Se on tässä se ajatus, mistä me olemme lähteneet liik-
keelle.

Nyt sitten huoli näistä yksityisistä palveluntuottajista: muun muassa Pirkanmaalla nämä
tulokset ovat hyvinkin paljon tulleet myös siitä, että siellä on ollut hyviä yksityisiä palve-
luntuottajia. Minua hieman — toivottavasti en nyt ymmärtänyt väärin — häiritsee se, että
12



Pöytäkirjan asiakohta PTK 77/2018 vp
toisaalta kritisoidaan yksityistä palveluntuottajaa ja toisaalta sitten vaaditaan näitten kas-
vupalveluitten kokeilujen jatkamista, kun ne hyvät tulokset hyvin pitkälle ovat perustuneet
yhteistyöhön myös näitten yksityisten palveluntuottajien kanssa. Tällä esityksellä ei yksi-
tyistetä julkisia työvoima- ja yrityspalveluja. Tämä mahdollistaa yksityisten palveluntuot-
tajien hyödyntämisen nykyistä laajemmin, mutta ei se suoraan siirrä mitään tehtävää yksi-
tyisille palveluntuottajille. Ja tämän haluan sanoa kirkkaasti.

Maakunnalla on tulevaisuudessa todella iso vastuu kasvupalvelulain järjestämisestä, ja
jokainen maakunta päättää sitten itse, mitä palveluja käyttää.

Tämä iso kysymys siitä, minkä takia ei päästä sitten paremmin muun muassa näihin pit-
käaikaistyöttömiin ja vaikeimmin työllistyviin ja onko mitään selvityksiä näistä: Kyllä,
näitä on selvitetty, ja se havainto on se, että ne keinot, mitä meillä on työvoimapalveluissa
tällä hetkellä käytettävissä, eivät enää riitä siihen, että me voisimme pureutua näihin vai-
keimmin työllistyviin ihmisiin. Sen takia ei pelkästään ole tämä kasvupalvelu-uudistus
vaan on tämä työkykyohjelma — josta yksi pieni osa oli Lex Lindström kakkosen hyväk-
syminen riihessä. Mutta se työkykyohjelma on se iso sateenvarjo, jonka alla lokakuun lo-
pussa, kun tämä selvitys luovutetaan, päästään ensimmäistä kertaa oikeasti ja tutkitusti kä-
siksi siihen, mitä näille ihmisille pitää oikeasti tehdä. Tiivistän sen siihen, että nämä ihmi-
set ovat väärissä palveluissa. Heidät pitää saada oikeisiin palveluihin. Osaltaan tämä kas-
vupalvelu-uudistus vastaa myös tähän, mutta ei tämä riitä. Siksi täytyy tehdä monia toi-
menpiteitä. Tämä ei vastaa siis kaikkeen.

Eli moneen kysymykseen en ehtinyt tässä vastaamaan, mutta keskustelu on alkanut hy-
vin rakentavasti. Jatketaan samalla tavalla.

Puhemies Paula Risikko:  No niin, tässä vaiheessa mennään nyt puhujalistalle, kuten äs-
ken tuossa lupasin, ja varmasti palaamme vielä tähän debattiinkin.

14.52 Lauri Ihalainen sd: Arvoisa puhemies! Kiitoksia ministerille asiallisesta lakipake-
tin esittelystä. 

Tämä kasvupalvelulainsäädäntö, joka nyt koskee sisällöllisiä lakeja, on erittäin merkit-
tävä siinäkin mielessä, että se on iso muutos valtion ja kuntien strategisen ohjauksen kan-
nalta sillä tavalla, että heidän osaltaan kasvu-, elinkeino- ja työllisyyspalvelujen ohjaus
heikkenee ja maakuntien rooli ja vastuu kasvavat. En olisi hellittänyt valtion ja kuntien
roolia näin paljon. 

Sote merkitsee kuntien tehtävien muutosta: kunnat joutuvat rakentamaan oman elinvoi-
maisuutensa omille vahvuuksilleen ja ennen kaikkea keskittymään elinkeino-, investointi-,
sivistys- ja koulutus-, nuoriso- ja kaavoituspolitiikkaan. Eikö tälle ajattelulle olisi ollut joh-
donmukaista, että elinkeino-, koulutus-, työllisyys- ja osaamispalvelut tukevat toisiaan
myöskin siellä kuntatasolla?

Kolmanneksi, yleiskatteellisen rahoituksen haasteista on täällä paljon puhuttu, ja tässä
on olemassa se riski, että tämä sote tulee viemään aika merkittävän osan tästä rahoitukses-
ta, ymmärrettävästi, ja voi käydä niin, että näitten kasvu-, elinkeino- ja työllisyyspalvelu-
jen rahoitus jää mopen osalle, ellei sitä selvästi korvamerkitä ja ohjata.

Neljänneksi, kuntien rooli ei saisi heikentyä varsinkaan vaikeammin työllistettävien
kohdalla niin paljon kuin nyt tapahtuu. Kunnat sijoittavat yli miljardin vuodessa työllisyy-
den hoitoon, ja jos tällainen uudistus tulee, niin se heikentää tai ainakin voi vaikeuttaa tätä
kuntien keskeistä tehtävää. Tässä mielessä nämä pitkäaikaistyöttömyyttä koskevat kokei-
13



Pöytäkirjan asiakohta PTK 77/2018 vp
lut ovat olleet tärkeitä, ja soisi, että ne myös tulevaisuudessa voisivat jatkua. Sama koskee
TYP-palveluja, jotka ovat ensimmäinen yritys saada saman oven avauksella sosiaalipalve-
luja, työllisyyspalveluja ja Kelan palveluja. Tämän tyyppisiä konseptejahan me tarvitsem-
me kuntatasolla. [Pia Viitanen: Painavaa asiaa!]

Viidenneksi haluaisin sanoa sen, että tämä työvoiman kohtaantoasia on kasvava ongel-
ma, tämä haaste, tässä yhteiskunnassa, ja tulee olemaan. Tarvittaisiin tällainen parlamen-
taarinen, kolmikantainen työ, joka pohjustaisi jo seuraavaa hallitusohjelmaa. Miten tätä
monimutkaista haastetta, joka liittyy asuntopolitiikkaan, pendelöintiin, moniin muihin
asioihin — osaamiseen — voitaisiin ruveta ratkomaan niin, että nämä eri politiikka-asiat
tukisivat toisiaan? Jokaisessa maakunnassa tarvittaisiin Länsi-Suomen tapaan oma täm-
möisen positiivisen rakennemuutoksen, selviytymisen, kasvun, työllisyyden ja osaamisen
toimenpideohjelma.

Lopuksi näistä yksityisistä palvelutuottajista: niitä tarvitaan kumppaneiksi, mutta me
emme saa mennä siihen, että julkiset työvoimapalvelut lakkaavat tai kuihtuvat. Tässä on
olemassa se riski, että nämä markkinaehtoiset toimijat, totta kai, keskittyvät helpommin
niihin, jotka ovat helpommin työllistettäviä, mutta kuka vastaa sitten siitä haasteesta, joka
meillä edessä on: miten me saamme vaikeimmin työllistettävät ihmiset töihin, jotta työlli-
syysaste voisi nousta sinne 75 prosenttiin? Tässä tietysti voisi ajatella, että markkinaehtoi-
sille toimijoillekin asetetaan joitain velvoitteita ottaa hoitaakseen myös näitä vaikeammin
työllistettäviä ihmisiä. — Olisiko tässä joku ajatuksenpoikanen ministerin mietittäväksi?
— Kiitoksia.

14.56 Merja Mäkisalo-Ropponen sd:  Arvoisa puhemies! Kasvupalveluiden uudistuk-
seen liittyy paljon huolenaiheita erityisesti pitkäaikaistyöttömien ja vaikeasti työllistettä-
vien näkökulmasta. Tämä lakiesityshän on vain yksi monien muiden joukossa. Vaikka olen
itse tuolla työelämä- ja tasa-arvovaliokunnassa, koen, että lakien yhteisvaikutuksia ja ko-
konaisuutta on todella hankala hahmottaa, etenkin kun näitä lakeja tulee kovasti eri tahtiin.
Tästä johtuen esimerkiksi pitkäaikaistyöttömien palvelupolku ei ole riittävän selkeästi ai-
nakaan minulle vielä auennut.

En ole myöskään ymmärtänyt, miksi hyvin toimivia malleja, esimerkiksi näitä kuntako-
keilumalleja, aiotaan lopettaa, ja en omasta mielestäni saanut vieläkään järkevää vastausta
ministeriltä enkä saanut oikein selvyyttä siitä, mitä se allianssimalli oikeastaan tarkoittaa.
Me olemme keväällä valiokunnassa asiantuntijoilta kysyneet, ja jos olen kysynyt kymme-
neltä asiantuntijalta, niin olen saanut kahdeksan erilaista vastausta siihen, mitä se allianssi
nyt sitten käytännössä tarkoittaa, niin että se jäi minulle kyllä kovin hämärän peittoon nyt-
kin. [Ben Zyskowicz: Kaksi ei vastannut ollenkaan!]

Ensinnäkin rahoituksen siirtyminen maakuntien yleiskatteelliseksi rahoitukseksi uhkaa
heikentää rekrytointipalveluiden järjestämistä, koska riskinä on, että näihin palveluihin ei
sote-menojen jälkeen enää jää kovin paljon resursseja. Tässä lakiesityksessä on uhkana
myös se, että pitkäaikaistyöttömien palvelut heikkenevät siksi, että yritykset ovat tulos-
palkkion ohjaamina todennäköisesti kiinnostuneempia hoitamaan helposti työllistettävien
kuin pitkään työttömänä olleiden tai vaikeasti työllistyvien asioita.

En saanut vastausta ministeriltä myöskään siihen kysymykseen, onko tarkoitus, että työ-
tön valitsee jatkossa itse palveluntuottajansa. Näin vielä keväällä ainakin valiokunnassa
asiantuntijat kertoivat, mutta toivottavasti tähän on nyt tullut muutos, koska olen kyllä sitä
mieltä, että pitkään työttömänä olleella ei välttämättä ole valmiuksia käyttää tällä tavalla
14



Pöytäkirjan asiakohta PTK 77/2018 vp
valinnanvapautta, ja silloin voi olla uhkana se, että henkilö putoaa palveluiden piiristä ko-
konaan pois.

Lisäksi toivoisin vielä ministeriltä vastausta siihen, kuka sitten tekee palvelujen tarvear-
vioinnin ja palvelusuunnitelman. Erityinen huoleni minulla on tästä palveluintegraation to-
teutumisesta, koska pitkään työttömänä olleet tarvitsevat laajan palveluvalikoiman, esi-
merkiksi monenlaisia sosiaalipalveluja, monenlaisia terveyspalveluja, monenlaisia kun-
toutuspalveluita, velkaneuvontaa ja niin edelleen. Eli miten varmistetaan, että yksityisellä
palveluntuottajalla on tarpeeksi laaja palveluvalikoima? TYP-toimintahan on omalta osal-
taan vastannut juuri tähän haasteeseen ja on ollut minusta hyvää toimintaa. Onko meillä
riittävästi tällaisia yksityisiä palveluntuottajia, ja miten tämä asia sitten jatkossa toimii?

Täällä on moni muukin ollut huolissaan tästä sähköisen asioinnin lisääntymisestä, ja niin
olen minäkin. Tutkimusten mukaan tiedämme, että jopa 25 prosenttia pitkäaikaistyöttö-
mistä ei joko pysty, osaa tai voi eri syistä käyttää sähköisiä palveluita, ja jos palvelut siir-
tyvät liikaa sähköiseen muotoon, on kyllä suuri uhka, että nämä ihmiset putoavat kaikkien
palveluiden ulkopuolelle. Pitkäaikaistyöttömät tarvitsevat kasvotusten annettavia palvelui-
ta ja tiivistä rinnallakulkemisen prosessia, joka saattaa joskus kestää useita useita kuukau-
sia.

Toivon vielä ministerin vastaavan siihenkin, miten tämä yksityisyydensuoja on nyt huo-
mioitu tässä lakiesityksessä, kun nyt sitten tilanne muuttuu sillä tavalla, että tietoja olisi
mahdollista antaa myöskin yksityisille yrityksille. — Kiitos.

15.01 Arto Pirttilahti kesk: Arvoisa puhemies! Kiitoksia ministerille vastauksesta, joka
tuli näistä kokeiluista, ja tämän allianssimallin eteenpäin tuomisesta. Tämä asia on todel-
lakin aika nopealla aikasyklillä: todellakin jo syyskuun aikana ovat nämä yt-neuvottelut
näissä meidän kokeiluissamme. Mieluusti näkisin kyllä jatkon, ja jos eduskunnan tarvitsisi
tai pitäisi jotain lakia muuttaa, niin me voisimme mennä ylitse tästä asiasta vähän matkaa,
niin että tässä salissa voitaisiin ehkä olla yksimielisiä tämmöisen uudenkin näkökulman
tuomiseksi siihen asti, kunnes tämä uusi maakuntalainsäädäntö on voimassa. 

Todellakin Pirkanmaallakin on 320 työntekijää tässä kokeilussa. Näitten muutos taas ta-
kaisin sinne TE-toimistoihin on aika stressaavaa tietenkin henkilöstön suhteen, mutta to-
dellakin näitten kokeilun tuloksista ollaan oltu siellä hyvin mielissään. Ehkä siellä heijas-
taa TE-toimistossa ja ehkä ely-keskuksessakin se — kuten, ministeri, sanoitte — se, että tä-
hän on löydetty yhteistyö. Sehän on onnistunut kokeilu, jos siinä on päästy eteenpäin yh-
teistyössä eri tahojen kanssa. Siellä on ollut vähän sitä ongelmaa. Kollegani Korhonen var-
maan tulee omassa tulevassa puheenvuorossaan kiittämään tästä yhteistyöstä. Minä kyllä
vähän arvostelenkin sitä, että ehkä tässä allianssimalliin siirtymisessä meillä on ollut hi-
tauksia Pirkanmaalla, ja toivottavasti nämä on nyt sitten selätetty. 

Tähän itse maakunnalliseen toimintaan: Yksi erittäin tärkeä osa juurikin kasvupalveluis-
sa elinkeinotoimen osalta ja kunnissa on ollut rekrytointi: kuinka yritykset ovat osanneet
sen tehdä ja miten työvoimaa on saatu. Käytiin talousvaliokunnan puitteissa katsomassa
muun muassa Meyerin ja Uudenkaupungin toimintaa. Varsinkin niissä tapauksissa, joissa
on tosi akuuttia saada hyvää työvoimaa sinne, on tärkeää, että se toimii kunnan ja kaupun-
gin elinkeinotoiminnan kanssa yhdessä vielä jatkossakin. Eli sana yhteistyö — toivon, että
ministeri tuo sitä vielä vahvasti esille tässä tulevassa.
15



Pöytäkirjan asiakohta PTK 77/2018 vp
15.03 Olli-Poika Parviainen vihr:  Arvoisa herra puhemies! Hyvää keskustelua työlli-
syyspalvelujen laadun parantamisesta. Uskon, että meillä on siihen yhteinen tavoite, ja täs-
sä on yli puoluerajojen toivottu myös sitä, kuten edustaja Pirttilahtikin mainitsi, että niitä
hyviä käytäntöjä, joita nyt on tässä esimerkiksi työllisyyskokeilun kautta saatu, ei kuiten-
kaan unohdettaisi, oli se juridinen tapa järjestää palvelut jatkossa sitten mikä tahansa. Ja
mietin myös sitä, että maakunnat ovat keskenään hyvin erilaisia mutta luonnollisesti maa-
kunnissa on sisällä hyvin erilaisia ja eritarpeisia alueita ja olosuhteita, ja on hyvä jatkossa-
kin varmistaa, että tieto kustakin kunnasta kulkee sinne maakuntaan asti. Tämä allianssi-
malli on mielestäni ihan tervetullut kehityssuunta tässä. Se tarjoaa vastauksia siihen, että
yhteistyötä tehdään, eikä se ole kiinni pelkästään siitä, tulevatko ihmiset toimeen keske-
nään tai sattuuko olemaan motivaatiota tehdä yhteistyötä, vaan valtion suunnalta myös
muistutetaan yhteistyön välttämättömyydestä. 

Olen itsekin huolissani siitä riskistä, joka on noussut esiin, eli riittääkö tämä yleiskat-
teellinen rahoitus sitten lopulta kasvupalveluihin, mutta jos sinne tulee tällainen kasvupal-
velulisä ja jos pidetään huolta siitä, että ei tule tilannetta, jossa esimerkiksi kasvavat ter-
veyspalvelut alkavat niellä kasvupalvelurahoja, niin silloin varmaan olemme kutakuinkin
turvassa. 

Puuttuisin myös tähän digitalisaatioon, joka tässä on noussutkin jo esiin, ja toistan sen,
minkä debatissakin totesin. Eli sähköisiä palveluita on syytä lisätä, ja niitä varmasti tarvi-
taan, ja joillekin ne ovat erinomaisen hyvät, mutta kun menemme esimerkiksi ikääntyviin
väestöryhmiin, niin niin sanottuja digitaalisia kuiluja on tässä yhteiskunnassa aika paljon ja
meidän täytyy varmistaa, että me emme verkkopalvelujen lisäämistä tee sillä hinnalla, että
henkilökohtainen kontakti, mikä on vaikuttavinta, vähenee. Eli on hyvä, että on paljon eri-
laisia palveluita tarjolla, ja koetetaan lähteä kehittämään asioita niin, että jokaiselle myös
löytyy se palvelu.

15.05 Tarja Filatov sd: Arvoisa puhemies! Muutama keskeinen kysymys.
Ministeri sanoi, että maakuntien käytössä on jatkossa sama raha kuin tällä hetkellä. Roh-

kenen kyllä epäillä. Rohkenen epäillä sen vuoksi, että kunnat ovat tällä hetkellä panosta-
neet voimakkaasti myös pitkäaikaistyöttömyyden hoitoon ja se ei ole tullut itsestään. Se on
tullut sitä kautta, että meillä on työmarkkinatuen yhteinen rahoitusvastuu. Se on tullut sitä
kautta, että meillä on ollut lakisääteiset työvoiman palvelukeskukset ja niistä olleet kokei-
lut ennen sitä. Se on pitkän prosessin lopputulema. Ja nyt iso riski on se, että iso osa tästä
kuntarahasta, joka on käytetty pitkäaikaistyöttömien palveluihin, tulee katoamaan, koska,
niin kuin ministeri sanoi, kuntakokeilua ei haluta ministeriössä jatkaa sen vuoksi, että kun-
nilla ei tule olemaan työllistämisessä samaa roolia jatkossa kuin nyt. Tämä on se oleellinen
kysymys. Kunta on ollut lähellä ihmistä, kunta on ollut lähellä työtöntä, ja sitä kautta se on
pystynyt tekemään hyvää tulosta yhteistyössä muiden toimijoiden kanssa, ja tämä yhteys
tässä nyt katoaa. Kunnat voivat tuottaa palveluita ilman kilpailutusta ainoastaan markkina-
häiriötilanteessa. Ja jos mietimme vaikka nuorten työpajoja, niin uskallan rohjeta väittää,
että niistä iso osa katoaa, koska ne eivät näillä kilpailluilla markkinoilla pysty toiminaan.
Eivät kunnat lähde niitä yhtiöittämään ja viemään sinne kilpailuun vaan toteavat, että kun
nämä eivät enää saa toimia, niin pistetään sitten purkkiin ja purkin kansi kiinni.

No, toinen asia, joka liittyy tähän kuntakokeiluun, on se, että sitä kautta on saatu raken-
nettua yhteistyömalleja ja se on tullut pitkän prosessin tuloksena. Nyt sitten, kun pistetään
hullunmylly käyntiin ja siirretään vaikkapa sieltä Pirkanmaalta ne työttömät takaisin sinne
16



Pöytäkirjan asiakohta PTK 77/2018 vp
TE-hallinnon viralliselle kontolle ja tässä välissä rakennetaan allianssia, ne olemassa ole-
vat yhteistyörakenteet hajoavat. Ne pitää rakentaa osittain uudelleen. Miten esimerkiksi
toimitaan siinä tilanteessa, että meillä on ollut työnvälitystä, joka on ollut siellä kouluissa
ja kohdentunut suoraan nuoriin? Tämäntyyppiset asiat ovat nyt riskin alla. Ja on myös tämä
aikataulu: Me tiedämme, että pilottilainsäädäntö on sellainen, jonka pitää mennä perustus-
lakivaliokuntaan, ja syyskuun lopulla lakataan ottamasta uusia työttömiä näihin kuntako-
keiluihin. Se on kiinni siitä, miten perustuslakivaliokunta pystyy käsittelemään esimerkik-
si sen, että yksityinen toimija saa nämä tiedot, jotka tähän asti ovat olleet ikään kuin tieto-
suojan sisällä — kunnille ei vaikkapa ole voitu antaa tietoa siitä, keitä työttömiä on, ja pää-
syä urajärjestelmään. Kyllä minä isosti ihmettelen sitä, että jos nyt tiedot voi antaa yksityi-
sille yrityksille, niin mitä meidän perustuslakimme sanoo tähän. Ja jos tämä pilotti karah-
taa tähän, niin karahtaa koko kaunis kuvitelma siitä, miten alliansseilla siirretään nämä
kuntakokeilut sitten sinne tulevaan maakuntahallintoon.

Toinen huolenaihe liittyy siihen, että kasvupalvelulaissa sanotaan, että palvelutarvearvi-
ointi on viranomaistehtävä. Tässä laissa sanotaan, että sen voi tehdä yksityinen palvelu-
tuottaja. Olisi kiva tietää, kumpaa se nyt hallituksen mielestä on, onko se viranomaistehtä-
vä vai sellainen asia, jonka yksityinen palvelutuottaja voi tehdä. Itse näen sen niin, että pal-
velutarvearviointi on tietyllä tavalla portinvartijuus myös niihin kustannuksiin. Nyt jos yk-
sityinen tuottaja saa valita, mitä palveluita se asiakas tarvitsee, ja sen jälkeen se rupeaa
tuottamaan niitä palveluita sille asiakkaalle, niin miten se maakunta hallitsee kustannuk-
set? Ja sitten kun tullaan tähän kustannuspuoleen kokonaisuudessansa, niin minun iso huo-
leni on se... Täällä luotetaan maakuntapäättäjiin. Niin minäkin luotan, mutta ongelma on
se, että jos meillä on sote-palvelut, jotka on tiukkaan laeilla säädetty, että tätä ja tätä pitää
tähän mennessä tarjota, ja hyvin löysästi säädetyt työvoimapalvelut, joissa voidaan inno-
voida ja tehdä kaikkea mielenkiintoista uutta, niin siinä käy niin, että ne sote-palvelut tuo-
tetaan, mutta kun rahat loppuvat, niin ne työvoimapalvelut jäävät tuottamatta.

Kolmas huoli liittyy siihen, miten pitkäaikaistyöttömien kohdalla valta ja vastuu toimi-
vat tässä kokonaisuudessa. Jos me menemme sinne yksityisten yritysten puolelle ja kun me
menemme tulospalkkauksen puolelle, mikä sinänsä on positiivinen asia, niin riski on se,
että se ikään kuin kermankuorinta tapahtuu siellä yrityksen sisällä, niin kuin esimerkiksi
Britanniassa tapahtui alkuvaiheessa ja sen jälkeen ruvettiin säätelemään monella, monella
säännöllä tätä kokonaisuutta, jotta se saatiin kuriin. Ja jos mennään niin pitkälle sähköisiin
palveluihin kuin koko maakuntauudistuksessa näytetään menevän, niin ongelmahan on se,
että tässä maassa on miljoona ihmistä, jotka eivät kykene käyttämään sähköisiä palveluja
sillä tavalla kuin pitäisi, ja pitkäaikaistyöttömistä vielä suurempi osuus. Siinä mielessä olen
surullinen, että esimerkiksi näitä haastatteluja, joita tämä hallitus on lainsäädäntöön raken-
tanut, ei enää sitten turvatakaan tässä maakuntamallissa. Ne ovat muuten Tanskassa tuot-
taneet 3—4 prosenttia paremman työllisyyshyödyn silloin, kun ne on tehty naamatusten ih-
misten kanssa, ei puhelimella, ei ryhmähaastatteluilla, vaan nimenomaan kahden kesken
asiakkaita palvellen. Ja sana, jota pitää painottaa, on ”palvellen”.

15.11 Hannu Hoskonen kesk:  Arvoisa herra puhemies! Ministeri Lindströmin esittele-
mä lakipaketti on mielestäni erittäin hyvä ja kannatettava. On selvä asia, että työllisyysti-
lanne on nyt saatu kovilla ja järkevillä ja vahvoilla toimenpiteillä paranemaan tässä maas-
sa. Kuten sanottu, niin kaksi vuotta sitten jokaista työtöntä kohti oli 0,17 vapaata työpaik-
kaa, tällä hetkellä luku on 0,3. Elikkä tilanne on työtöntä kohti radikaalisti parantunut, mut-
17



Pöytäkirjan asiakohta PTK 77/2018 vp
ta siitä huolimatta työttömyyden luku on liian korkealla, ja me tarvitsemme uusia keinoja ja
nimenomaan niitä keinoja, jotka purevat työttömyyteen. Ja tätä vartenhan tämä laki on teh-
ty.

Tämä liittyy tietenkin siihen kuuluisaan maakuntauudistukseen ja siihen, että kasvupal-
velut ja monet muut palvelut saadaan hajautettua lähemmäksi ihmisiä. Minun on vaikea
ymmärtää tämän keskustelun sävyä, että kun palveluita ja päätöksentekoa hajautetaan —
niin kuin Euroopassa kaikkialla muualla on tehty jo, mehän tulemme tässä asiassa raakasti
jälkijunassa — kun tällaista uudistusta nyt tehdään, niin olen kuullut monia vastustavia pu-
heenvuoroja, että byrokratiaa ei saisikaan purkaa vaan sitä pitäisi lisätä. Olemmehan me
nähneet byrokratian vaikutukset tässä maassa jo aikaisemminkin, joten miksi sitä nyt ei
saisi purkaa ja päätöksentekoa ja työntekoa ja rahoituksen jakamista tuoda lähemmäksi ih-
misiä? Se, että joku yksityinen yrittäjä löytää jollekin työttömälle työpaikan ja käytetään
työllistämistä aidosti ja mennään oikeasti yhteistyön mallilla eteenpäin, sehän on hyvä
asia. Kuten ministeri Lindström omassa puheenvuorossaan totesi, tässähän ei yksityistetä
mitään, vaan tehdä vahvasti yhteistyötä eri toimijoiden kesken. Tämä on syytä muistaa,
eikä pidä pelotella sellaisilla asioilla, joita ei ole olemassa.

 Toivonkin tälle lakiesitykselle nopeaa ja juohevaa käsittelyä, niin että saadaan kasvu-
palvelut maakunnissa toimimaan sillä tavalla, että työpaikkoihin aidosti löydetään oikea
ihminen tekemään sitä työtä ja koulutetaan edelleen ihmisiä, että saadaan niille tyhjille työ-
paikoille ihminen tekemään sitä työtä. On totta, että meillä on vajaatyökykyisiä, on henki-
löitä, jotka pitää toimittaa sitten arvokkaasti eläkkeelle. Kuten ministeri Lindström on
omissa puheenvuoroissaan monta kertaa sanonut, niiden ihmisten eläkkeelle siirtyminen,
joille työllistyminen esimerkiksi viiden vuoden työttömyyden jälkeen on ylivoimaisen vai-
keaa, hoidettakoon muilla lainsäädännöillä. Tämä paketti, jota nyt parhaillaan käsitellään,
on siitä hyvä, että tällä ratkaistaan niitä ongelmia, joille ei keskitetysti ole pystytty kunnol-
la mitään tekemään.

Maailma on paljon muuttunut. Hyväksymmekö me sen, vai lähdemmekö tappelemaan
vastaan? Jokaisen meistä on oma valinta tehtävä, mutta minun valintani on se, että meidän
on elettävä tämän maailman mukana, tuotava uusia keinoja työllistymiseen ja saatava töi-
hin kaikki ihmiset, jotka vähänkin pystyvät.

15.14 Timo V. Korhonen kesk: Arvoisa puhemies! Kuten todettua, myös nämä lakiesi-
tykset kuvastavat tätä maakuntauudistuksen keskeistä peruslähtökohtaa, eli alueelle itsel-
leen annetaan enemmän joustoa määritellä näitä oman alueen työnhakijoitten ja yritysten
tarpeita. Eli ei katsota kaikkialla samanlaisella sapluunalla, vaan pystytään katsomaan
oman maakunnan tarpeitten mukaan. Minä ymmärrän sillä tavalla, että tällä lailla myös
määritellään palveluitten minimitaso eli kaikille tietyllä tavalla peruspalvelutaso, kuten
työnvälitys ja osaamisen kehittämispalvelut, mutta maakunnat voivat sitten itse määritellä
”lisäpalveluja”. Tässä tietysti maakunnan päättäjät joutuvat sitten, kuten täälläkin on todet-
tu, arvioimaan sitä, millä tavalla koko maakunnan kaikki toiminnot pystytään hoitamaan
tuon yleiskatteellisen rahoituksen osalta. Luotan maakuntapäättäjiin, mutta tietysti tätä ra-
hoituksen suhdetta on syytä arvioida hyvin tarkoin. 

Mutta itse asiassa syy, minkä vuoksi tulin tänne, on se, että olen näitä lakiesityksiä käy-
nyt läpi myös aika suurenkin TE-toimistojen joukon kanssa ja kysellyt, millä tavalla he ar-
vioivat nyt näitä sisältölakeja. Yhteinen johtopäätös kaikilla on se, että lait ja esitykset ovat
18



Pöytäkirjan asiakohta PTK 77/2018 vp
hyviä ja ne vievät tätä kokonaisuutta oikeaan suuntaan, mutta he ovat esittäneet myös tiet-
tyjä viilauksia, joita vielä tässä lain valmistelussa tulisi ottaa huomioon. 

Muutama pointti niistä:
Ensinnäkin TE-toimistot toteavat, että maakunnalla tulisi olla järjestämistehtävään liit-

tyen päävastuu asiakkaan palveluprosessista, eli he katsovat, että hajautettu vastuu ei käy-
tännössä toimisi kovin hyvin.

Toisena todetaan, että esityksen lähtökohtana on pitkälle palveluitten digitaalisuus. Näin
ollen esityksen tavoitteet toteutuvat vain niiden asiakkaitten kohdalla, joilla on mahdolli-
suus ja kyky käyttää digitaalisia palveluita, eli ohjaustyössä digitaalisia palveluita täyden-
tää aina vahva henkilökohtainen ohjaustyö. 

Kolmantena esityksen lähtökohtana on myös käsitys asiakkaitten omatoimisuudesta ja
aktiivisuudesta. Asiakkaissa on nyt ja tulevaisuudessakin iso joukko ihmisiä, jotka eivät
ole työnhaussaan tai ylipäätään elämässään aktiivisia ja omatoimisia. Tämä tulisi TE-toi-
mistojen mielestä myös huomioida. 

Neljäntenä aktiivisen työnhaun velvoite on tarpeen asettaa asiakkaalle vasta siinä vai-
heessa kun hän on työllistymisen vaiheessa. Erityisesti monialapalveluja tarvitsevat vaati-
vat myös muita toimia ennen varsinaista työllistymisen vaihetta. 

Viidentenä johtopäätöksenä tai viilaamisen kohteena todetaan, että kasvupalvelukoulu-
tus on nimenä huono. Se ei kuvaa millään tavalla palvelun sisältöä ja on asiakkaalle vai-
keasti hahmotettavissa. Yhdellä koulutusnimikkeellä ei voi kuvata montaa erityyppistä
koulutusta, jotka sisältyvät kasvupalvelukoulutuksen nimen alle. Nimen tulisi olla sellai-
nen, että sitä ei tarvitse paljon selitellä, ja sen tulee kuvata suoraan sisältöä. 

Kuudentena TE-toimistot toteavat, että monialaista palvelua tarvitsevien asiakkaitten
palvelutarpeen määrittelyn määrälliset rajat, eli 12 kuukautta työttömyyttä ja niin edelleen,
tulisi poistaa lakitekstistä. Laki tällaisenaan ohjaa havaitsemaan monialaisen palvelutar-
peen liian myöhään. 

Seitsemäntenä palvelujen tasapuolisuus on varmistettava, jotta voidaan taata asiakkaille
yhdenvertaisuus. 

Kahdeksantena viranomaisilla on jo sisäänrakennettu tietosuoja- ja salassapitovastuu.
Nämä vastuut tulee ulottaa samanlaisina myös palveluntuottajiin, ja lain valmistelussa tä-
hän tulee kiinnittää huomiota. 

Ja yhdeksäntenä palveluntuottajien viranomaistyön kaltaiset velvoitteet on selkeästi
määriteltävä laissa. 

Eli tämäntyyppisiä toiveita tuolta TE-toimistojen suunnalta, ja tietysti nämä tulevat nou-
semaan esille myös sitten täällä talon käsittelyssä.

15.19 Reijo Hongisto sin: Arvoisa puhemies! Vierailin kesän aikana useissa pk-yrityksis-
sä ja tapasin eri yhteyksissä kymmeniä pienyrittäjiä. Lähes kaikkien huolena oli osaavan
työvoiman saatavuus. Moni yrittäjä haluaisi laajentaa yritystään ja palkata lisää henkilös-
töä, mutta kun ei saa mistään eikä mitenkään työvoimaa, ei vaikka maksaisi jonkin verran
korkeampaa palkkaa kuin työehtosopimuksiin on kirjattu. Moni arveli myös, että palkkaus
ja joustava työaika eivät aina kiinnosta niitä työttömiä, jotka ovat ansiosidonnaisella päi-
värahalla, palkan ja ansiosidonnaisen päivärahan välinen ero kun häviää usein työmatka-
kuluihin eikä kukkaro liho työssä käynnistä huolimatta.

Nyt keskustelussa olevassa lakiesityksessä säädetään työnhakijoiden palveluprosessista
sekä maakunnallisina kasvupalveluina järjestettävistä palveluista. Tavoitteena on parantaa
19



Pöytäkirjan asiakohta PTK 77/2018 vp
työmarkkinoiden toimivuutta, osaavan työvoiman saatavuutta ja tietenkin työtä hakevien
mahdollisuutta työllistyä.

Maakunnalla olisi velvollisuus järjestää rekrytointipalveluja ja ammatinvalinta- ja ura-
ohjausta sekä kasvupalvelukoulutusta. Maakunnan olisi välitettävä tietoa osaavan työvoi-
man saatavuudesta ja työtilaisuuksista, annettava rekrytointiin ja työnhakuun liittyvää neu-
vontaa ja ohjausta sekä sovitettava yhteen työtilaisuuksia ja työnhakijoita. Tehtävät hoidet-
taisiin nykyisissä ely-keskuksissa ja TE-toimistoissa olevalla henkilöstöllä ja noin 600 mil-
joonan euron siirrolla valtiolta maakunnille.

Maakuntien olisi mahdollista siirtää nykyisin työ- ja elinkeinoviranomaisten hoidettava-
na olevia tehtäviä laajemmin palveluntuottajien hoidettavaksi. Tehtäviä ei kuitenkaan siir-
tyisi palveluntuottajan hoidettavaksi suoraan, vaan tehtävien antaminen palveluntuottajal-
le olisi maakunnan harkinnassa. Maakunta harkitsisi, mitkä palvelut se tuottaisi itse ja mit-
kä palvelut se hankkisi yksityisiltä palveluntuottajilta.

Arvoisa puhemies! Kesän aikana kuulin myös, että ihmisiä työllistyy yhä useammin niin
sanottujen virallisten kanavien ohi, suoraan rekrytoinnilla tai kaverin kautta. Mielestäni
työllistyminen on tärkeämpää kuin se tapa, jolla haetaan tai tarjotaan työtä. Työllistyminen
on kaiken a ja o. Käsitykseni mukaan tämän lain avulla lähennetään maakunnan alueella
toimivia yrityksiä, koulutuksen järjestäjiä, työvoimaa ja työnvälitystä harjoittavia tahoja.

Tämä on selkeä parannus nykykäytäntöön verrattuna, ja arvoisa puhemies, tämän takia
minä kannatan tätä lakiesitystä.

15.22 Eero Suutari kok: Arvoisa puhemies! Työllisyys Suomessa on meidän kohtalon-
kysymyksemme. Olemme työllisyysasteessa huomattavasti jäljessä muuta Pohjolaa. Se,
että hallitus onnistuu nyt nostamaan työllisyysasteemme sinne 72:een, on hyvä asia, mutta
vain välitavoite. Mikäli haluamme lopettaa velkaantumisemme ja hoitaa kunnialla palve-
lumme, on meidän seurattava muuta Pohjolaa. Esimerkiksi Ruotsin työllisyysaste on jo yli
80 prosenttia.

No, maakunnilla ja vapautuvilla yrityspalveluilla on näytön paikka kohta. Tähän saakka
työvoimapalveluja ja työllisyyttä on hoidettu ja arvioitu valtakunnallisella tasolla. Vaikka
kunnat ovat panostaneetkin vuosittain yli miljardin työllisyyden parantamiseen, niin kei-
not eri maakuntien tilanteen korjaamiseen ovat suhteellisen kaavamaisia ja valtakunnalli-
sia. Meidän maakuntamme ovat työllisyysrakenteeltaan ja työllisyysasteeltaan aivan erilai-
sia.

Otan esimerkiksi kotimaakuntani Kainuun. Meidän työllisyysasteemme ennen tämän
hallituksen alkua oli nippanappa 60 prosenttia. Nyt se on korjaantunut reippaaseen 66 pro-
senttiin, naisten osalta jopa 71 prosenttiin, mutta miesten osalta vain sinne 62 prosenttiin.
Tämä on erilainen maakunta kuin muut. Siitä huolimatta meillä on valtava osaavan työvoi-
man pula.

Olemme siis jäljessä kaikki muita maakuntia, ja tällä on tietysti oma historiansa. Metsä-
teollisuuden näköalattomuus silloin yli kymmenen vuotta sitten johti Itä- ja Pohjois-Suo-
messa tilanteeseen, jossa miesten työllisyys rajusti laski. Myös yli satavuotiaan opettajan-
koulutuslaitoksen loppuminen Kajaanissa johti omalta osaltaan samantyyppisiin ongel-
miin, joten se hyvin selittää sitä, minkä takia meidän lähtötasomme on matala.

Nämä työllisyysasteen hoidon yhteistyömallit ja rakenteet vaativat maakunnallisia ta-
voitteita ja sitä kautta kohdennettuja joustavia rakenteita. Miten tämä hoidetaan niin, että
valtakunnalliset hyvät käytännöt ja mallit yhdistetään maakunnallisiin ratkaisumalleihin,
20



Pöytäkirjan asiakohta PTK 77/2018 vp
se on hyvä kysymys. Sen takia tämän lakipaketin käsittely valiokunnassa on tärkeätä. Siel-
lä tulisi kuunnella asiantuntijoita erilaisista maakunnista ja valtakunnallisesti ja tehdä tä-
hän tarpeellisia korjauksia.

15.25 Riitta Mäkinen sd: Arvoisa puhemies! Tässä salissa on käytetty jo monia hyviä pu-
heenvuoroja, kiitokset siitä.

Olen työskennellyt työllisyyden hoidon kentällä pitkään ja nähnyt joiltain osin tätä toi-
mikenttää ravistelleet moninaiset murrokset. Aika ajoin toimintaympäristö on tempoile-
van työllisyyspolitiikan johdosta ollut lähes kaoottinen. Tämä on turhauttanut niin työnha-
kijat kuin kentällä toimineet työntekijätkin. Palvelujen tarjoaminen ja niiden pitkäjäntei-
nen kehittäminen on jatkuvien muutosten myötä ja niiden keskellä eläen ollut likipitäen
mahdotonta. Tätä taustaa vasten ajatellen ei ole mikään ihme, että toimintaa on ollut help-
po haukkua tehottomaksi. On kuitenkin pakko katsoa peiliin, koska se on osin myös itse ai-
heutettua.

Yksi asia ei ole kuitenkaan muuttunut, ja se on pidempään työttömänä olleiden ihmisten
tarve tukeen ja ohjaukseen. Joskus se tarkoittaa ihan kädestä pitäen annettavaa apua. Tätä
ei tehdä pikaisesti, 15 minuutin tai puolen tunnin vastaanottoaikana, vaan kyse on nimen-
omaan pitkäjänteisestä, intensiivisestä ja ennen kaikkea henkilökohtaisesti annetusta oh-
jauksesta. Kuten on todettu, sähköiset palvelut eivät missään tapauksessa vastaa näihin tar-
peisiin. 

En halua moittia TE-toimistossa tehtyä työtä, mutta tosiasia on, että vuosien saatossa to-
teutetut leikkaukset toimintamenoissa ovat johtaneet tilanteeseen, jossa palvelua ei kyetä
tarjoamaan tarvetta vastaavalla tavalla. En väitä, etteivätkö yritykset voisi näitä palveluja
tarjota, mutta yksi asia on kuitenkin selvä: kuntouttavaa työtoimintaa ne eivät useinkaan
voi tai halua tehdä, ja sen vaatiminen on itse asiassa kohtuutonta. Tämä on monin paikoin
ollut vahva viesti nimenomaan yrityskentältä. He voivat ja usein haluavatkin kantaa yhteis-
kuntavastuuta, mutta hyväntekeväisyyteen eivät markkinaehtoiset toimijat voi ryhtyä.
Kuntouttavalla työtoiminnalla ei kukaan voi reaalisesti arvioiden tai rehellisesti sanoen
väittää tehtävän kannattavaa bisnestä. Vastuu tästä kuuluu julkiselle sektorille, ja voimme
vain kysyä, kuinka resurssit tähän riittävät jatkossa, jos järjestökentän vahva tuki ei ole jul-
kisen sektorin tukena. On vaikea olla tekemättä johtopäätöstä, että järjestöjen ja kolman-
nen sektorin aseman merkitystä tai yleensä pitkäaikaistyöttömyyden hoidon merkitystä
niin inhimillisen hyvinvoinnin kuin kuntien ja maakuntien taloudenhoidon näkökulmasta
ei kasvupalveluissa ole ymmärretty. Huomio keskittyy liikaa helposti työllistyviin ja hel-
posti työllistettäviin.

Vielä toinen asia: Olen erittäin huolissani siitä, että maakuntauudistuksen myötä vastuu
ja myös oikeus työllisyyden hoitoon viedään kunnilta. Ne eivät varmasti tule näitä palve-
luja yhtiöittämään, ja vielä vähemmän näin tulevat tekemään järjestötoimijat. Ymmärrän,
että pienemmille kunnille tämä uudistus voi olla helpotus, mutta mitä tulee kaupunkeihin ja
kaupunkiseutuihin, näin ei varmasti ole. Monella kaupungilla, kuten myös kaupunkiseu-
dulla — myös Jyväskylässä — kasvupalvelut, yritysneuvonta, työllisyyden hoito ja yhteis-
työ kolmannen sektorin kanssa on integroitu erinomaisesti konsernihallinnon alla elinkei-
noyksikköön. Kun maakuntauudistuksen yhteydessä vastuu elinvoimasta jää kunnille, on
työllisyyspalvelujen siirto kaupungeilta maakunnalle vahvasti kyseenalaistettava. Aktiivi-
nen työllisyyden hoito on keskeinen osa kunnissa toteutettavaa elinkeinopolitiikkaa. Esi-
tänkin kysymyksen: kuinka näistä edellytyksistä täyttää nämä velvoitteet huolehditaan uu-
21



Pöytäkirjan asiakohta PTK 77/2018 vp
distuksen jälkeen? Määritelmä maakunnan ja kuntien rajapinnoilla tehtävästä yhteistyöstä
on ylimalkainen. — Kiitos.

15.29 Heli Järvinen vihr: Arvoisa puhemies! On helppo allekirjoittaa monta asiaa minis-
teri Lindströmin puheessa. Pirkanmaan työllisyyskokeilua haluan kuitenkin täsmentää,
kun sanoitte, että sen kivijalka on yhteistyössä. Pidän itse sitä puolena tästä kivijalasta, ja
se toinen puoli, mikä ei tullut sanottua, on se, että Pirkanmaan kunnat ovat sijoittaneet tä-
hän työllisyyskokeiluun kymmeniä miljoonia euroja omaa rahaansa yleisen avun lisäksi. Ja
siitä päästään tämän lakipaketin ongelmiin. Te totesitte itsekin, että jatkossa työllisyyspal-
veluihin on varattu saman verran rahaa kuin nyt on käytössä. Ei Pirkanmaallakaan näillä
käytössä olevilla rahoilla olisi saatu niitä tuloksia, mitä siellä nyt tässä kokeilussa on saatu,
ja se häiritsee tämän lakipaketin eteenpäinviemistä.

Hallituksella on ollut kokonaisuudessaan ihan hyvä tavoite tällä kaudella lisätä henkilö-
kohtaisia palveluita, koska niin kuin tässäkin lakipaketissa ja sen perusteluissa sanotaan,
työllistymispalveluissa henkilökohtainen asiointi asiakkaan kanssa on sitä vaikuttavinta
toimintaa. Me olimme tukemassa kolmen kuukauden välein tapahtuvia väliaikaishaastat-
teluja. Ongelma vain oli jo silloin se, että niihin ei annettu riittäviä resursseja, ja se on joh-
tanut siihen tilanteeseen, että itse asiassa jo viime vuonna näitä henkilökohtaisia tapaami-
sia TE-toimistoissa oli vähemmän kuin edellisenä vuonna, vaikka viime vuonna työttö-
mien määrä ei vielä ollut isossa laskussa ja vaikka näiden kolmekuukautishaastatteluiden
piti moninkertaistaa ne haastattelut. 

Se sama ongelma jatkuu, kun nämä palvelut viedään yksityisiin ostopalveluihin ilman li-
särahoitusta, ja se meitä huolettaa.

15.32 Sirpa Paatero sd: Arvoisa herra puhemies! Tähän lakiin liittyvät varsinaiset maa-
kuntahallinnon tehtävät ovat jo käsittelyssä hallintovaliokunnassa, ja niin kuin tässä joku
totesi, asiantuntijat ovat kaikki lausuneet niin, että lakia ei voida käsitellä ennen kuin tule-
vat nämä sisältölait ja rahoituslait. Ei siinä, että se laki olisi muutenkaan hirvittävästi eden-
nyt sieltä, koska se on perustuslakivaliokunnan ynnä muitten osalta vielä kesken. Mutta
tämä on siis kokonaisuus, mikä pitää ottaa huomioon, ja toivon, että se rahoitus tähän
myöskin sitten tulee, jos ja kun tätä halutaan viedä eteenpäin.

Muutamia lisäkysymysmerkkejä tähän tietosuojaan muun muassa. Kun meillä on tämä
tietosuojalaki yhä edelleen kesken, joka sekin on hallintovaliokunnassa, koska se odottaa
perustuslakivaliokunnan käsittelyä vielä, ja kun ymmärtääkseni tietosuojaan on tulossa tiu-
kennuksia monin kohdin ja on puhuttu muun muassa soten tietosuojasta mutta myös tässä
tapauksessa työllistymispalveluihin liittyvästä tietosuojasta, niin minun kysymykseni on:
näkevätkö hallitus ja ministeri niin, että tässä kohden, tämän lain yhteydessä, pystytään
löysentämään tätä tietosuojakysymystä nykyisten lakien mukaan ja tulevan tietosuojalain
mukaan, niin että yksityiset yritykset saisivat nämä kaikki tiedot käyttöön?

Täällä eräs edustaja kysyi, miksi kunnat eivät anna niitä tietoja. Siksi, että kunnat eivät
saa niitä tietoja. Kunnat olisivat voineet monissa tapauksissa tehdä toimenpiteitä huomat-
tavasti aikaisemmin, jos ne olisivat saaneet sieltä Kelan kautta tietoja niistä ihmisistä, jot-
ka tippuvat siihen pitkäaikaistyöttömyyteen. Nyt tässä Pirkanmaan kokeilussa näin on teh-
ty, mutta nyt tästä eteenpäin sitä ei siis enää toteuteta, koska näitä tietoja ei tarvita sinne
kunnille, koska kunnilla ei ole tulevaisuudessa minkäännäköistä mahdollisuutta hoitaa mi-
tään näistä tehtävistä. Elikkä tämä tietosuoja on toinen kysymys.
22



Pöytäkirjan asiakohta PTK 77/2018 vp
Kuntapuolella Kuntaliiton viimeviikkoisessa kannanotossa otettiin varsin tiukkaa kan-
taa siihen, että näitten kokeilujen tulisi jatkua siitä syystä, että kokemukset ovat niin hyviä,
siitä syystä, että esimerkiksi ympäri Pohjoismaita, meidän verrokkimaita, näitä tehdään ja
toteutetaan hyvällä, tavoitteellisella työllä ja tuloksilla koko ajan. Ainoastaan Suomessa on
otettu ideologinen vaihtoehto, että kunnilta viedään tehtävät pois ja palvelut ihmisiltä kau-
emmaksi. Hämmästelen tätä siitäkin syystä, että kuntien työllisyydenhoitoon satsaama
summa on tällä hetkellä noin 800 miljoonaa—1 miljardi, ja tämä on sitten hallituksen mu-
kaan mahdollista niin sanotusti heittää muihin tehtäviin, pois työllisyyden hoitamisesta.

Sitten tähän työpajakysymykseen: 
Olen kiertänyt tässä kesän aikana joitakin työpajoja, ja siellä erityisesti nuorten työpajo-

jen puolella hämmennys on suuri. Työpajayhdistys oli tehnyt selvityksen, että kaikista niis-
tä sadoista työpajoista, jotka tällä hetkellä toimivat, tulevaisuudessa niin sanotusti samalla
viivalla markkinaehtoisesti pärjäisi ehkä viisi, jos ne kaikki joudutaan yhtiöittämään.

Sitten toinen kysymys esimerkiksi nuorten osalta on se, mitä tapahtuu niille nuorille, jot-
ka tällä hetkellä voivat esimerkiksi toisen asteen koulutuksen sisällä käydä työpajalla niin,
että osa niistä opinnoista voidaan hyväksilukea välittömästi ja voidaan siirtyä joustavasti
sen koulun sisällä työpajalle ja koulun puolelle ja takaisin tarvittaessa, jos koulu ei suju.
Miten nämä tulevaisuudessa toimivat, jos toinen on siellä markkinoilla pelkästään yhtiö-
muotoisena? Ja se rahoitus sitten siihen liittyen: jos kaikki työvoimapalvelurahoitus on yh-
dessä potissa siellä maakunnassa, niin kuinka paljon sieltä ministeri näkee suunnattavan
sinne toisen asteen koulutuksen sisälle siihen yhteistyöhön sen bisneksen kanssa? 

Tässä muutamia lisäkysymyksiä tuohon äskeiseen pakettiin.

15.36 Hanna Sarkkinen vas: Arvoisa puhemies! Täällä salissa on tänään esitetty paljon
perusteltua huolta työllisyyspalveluiden rahoituksesta. Haluaisinkin esittää ministerille ky-
symyksen: eikö lainsäädännöllä voitaisi määritellä maakunnille minimitasoa, kuinka pal-
jon rahoitusta työllisyyspalveluihin on käytettävä, eli niin sanotusti korvamerkitä rahoitus-
ta työllisyyspalveluihin? Tämä tässä suuressa muutostilanteessa ja sote-palveluiden ja kus-
tannuspaineiden tilanteessa, jotta voitaisiin varmistaa, että työllisyyspalveluiden rahoitus
säilyisi edes osapuilleen nykyisellä tasolla, kun aitona huolena on se, että rahaa ohjautuu
työllisyyspalveluihin nykyistä vähemmän, niin valtion rahaa kuin kuntien rahaakin. Kui-
tenkin erityisesti pitkäaikaistyöttömyyden hoidon kannalta tarvitaan resursseja ja palvelui-
ta, ja siinä olennaista on henkilökohtainen palvelu ja ohjaus, kasvokkain kohtaaminen. Se
vaatii resursseja. Sitä ei ratkaista vain järjestelmää muuttamalla, joten tämä rahoitustaso on
olennainen kysymys, jotta on työntekijöitä ohjaamassa työttömiä, antamassa heille tukea,
neuvontaa ja ohjausta.

Tämän rahoituskysymyksen lisäksi haluan kysyä ministeriltä uudelleen jo aiemmin esit-
tämäni kysymyksen: miten arvioitte, tuleeko tämä laki ja tämä uusi rakenne lisäämään pal-
kattoman työn määrää Suomessa, kun yrityksille, jotka hoitavat näitä työllisyyspalveluita
jatkossa, tulee mahdollisuus ohjata henkilö, asiakas, palkattomaan työkokeiluun toiseen
yritykseen tai jopa omaan yritykseen? Pidän tätä itse hyvin ongelmallisena kehityskulku-
na, jos näin käy. Vaikka päätökset sanktioista tekee jatkossakin viranomainen, niin palve-
luketjusta vastaavalle yritykselle tulee kyllä merkittävää valtaa ihmisten toimeentulon ja
palkattomaan työhön ohjaamisen suhteen, mikäli näin on. Tämä on olennainen kysymys
myös työttömän oikeusturvan tai terveiden työmarkkinoiden kannalta, jos palkaton työ
merkittävästi lähtee kasvamaan, mitä en soisi tapahtuvan.
23



Pöytäkirjan asiakohta PTK 77/2018 vp
Arvoisa puhemies! Olennainen kysymys työttömien kannalta todella on se, saavatko he
laadukasta henkilökohtaista ohjausta matalalla kynnyksellä yhdeltä luukulta. Ja tässä ni-
menomaan on ehkä se salaisuus, minkä takia nämä työllisyyskokeilut ovat onnistuneet.
Huoli on se, että jatkossa tämä ei toteudu, jos resurssit ovat pienet ja jos kuntien ja maa-
kuntien rajapinta työllisyyspalveluiden hoitamisessa on epäselvä. Soisin todellakin, että
työllisyyskokeiluiden alasajon sijaan harkittaisiin niiden valtakunnallistamista. Ei voi mie-
lestäni olla niin, että ainoa syy onnistuneiden kokeilujen alasajoon on se, että ne eivät sovi
tähän poliittisesti valittuun maakuntamalliin ja siihen logiikkaan, jota ei ole vielä edes
käynnistetty eikä lakeja siitä säädetty.

Arvoisa puhemies! Suurten kaupunkien kritiikki sote- ja maakuntauudistusta kohtaan
kilpistyy paljolti nimenomaan kasvupalvelupuoleen. Toki on kritiikkiä varmaan myös so-
siaali- ja terveyspalveluiden suunniteltuun järjestämis- ja rahoitusmalliin, mutta hyvin pal-
jon se kohdistuu nimenomaan tähän kasvupalvelupuoleen ja siihen, että kaupungeilla ei ole
riittävää roolia erittäin tärkeiden elinvoima- ja työllisyyspalveluiden hoidossa. Kaupun-
geilla olisi valmiutta, kykyä, ottaa kokonaisvastuu työllisyyden hoidosta, ja nyt kun katso-
taan kehitystä, niin työttömyys ja erityisesti pitkäaikaistyöttömyys keskittyvät aika paljon
suurille kaupunkiseuduille, joten siellä pitäisi myös olla sitten työkalut ja mahdollisuudet
tehdä toimenpiteitä ja kantaa vastuuta työllisyyden hoidosta varsinkin, kun siellä on siihen
halua ja kantokykyä.

15.41 Ben Zyskowicz kok:  Arvoisa herra puhemies! Kuten edellä lyhyessä vastauspu-
heenvuorossani totesin, Suomessa on aika lailla mahdoton tilanne, kun meillä on hyvin pal-
jon työttömiä ja samaan aikaan meillä on kuitenkin hyvin paljon avoimia työpaikkoja, joi-
hin ei onnistuta rekrytoimaan osaavaa työvoimaa. Tämä on sellainen dilemma, jonka syis-
tä olisi hyvä saada tarkempaa ja tutkittua tietoa. Jos oikein ymmärsin, ministeri kertoi, että
on meneillään selvitys, joka on käytettävissä ehkä noin kuukauden päästä ja jossa tätä
problematiikkaa on pyritty analysoimaan. Jos ja kun näin on, on erittäin hyvä, että tätä on
pyritty selvittämään, jotta me tiedämme meidän työttömistämme, keiden kohdalla on kyse
siitä, että koulutus ei ole riittävää ja/tai sopivaa, keiden kohdalla on kyse siitä, että työkyky
on tosiasiassa vähentynyt liian paljon, keiden kohdalla on kyse kannustinloukuista tai niin
sanotuista byrokratialoukuista ja niin edelleen. Tällainen tieto on todella tärkeätä. Se on
tärkeätä sekä, sanoisinko, makrotasolla, jotta pystytään virittämään politiikkatoimet oi-
kein, että myös ja ennen kaikkea mikrotasolla, jotta oikeat ihmiset ovat oikeanlaisten tuki-
ja auttamisjärjestelmien piirissä. 

Niinpä olisin ministeriltä vielä kysynyt — kun en tunne tätä tekeillä olevaa selvitystyötä
— onko siinä todellakin pyritty joillakin haastattelututkimuksilla tai muilla riittävän otan-
nan perusteella arvioimaan tätä meidän työttömien joukkoa, joka ei tietystikään ole homo-
geeninen joukko, vaan jossa on monenlaisia, erilaisia perusteita sille, miksi tähän tilantee-
seen on jouduttu. Itse ainakin koen, että sekä, kuten sanoin, politiikan päätöksenteon kan-
nalta että näiden ihmisten auttamisen kannalta tätä tietoa kipeästi tarvitaan.

Ensimmäinen varapuhemies Mauri Pekkarinen:  Vielä puheenvuoro edustaja Mäki-
päällä ja sen jälkeen ministerillä.

15.44 Lea Mäkipää sin:  Arvoisa puhemies! Olen tässä ollut kuunteluoppilaana. En ole
perehtynyt näihin lakiesityksiin, mutta kuuntelin tässä Pirkanmaan osalta, että tämä kunta-
24



Pöytäkirjan asiakohta PTK 77/2018 vp
vetoinen on tuottanut hyviä tuloksia. Näin varmaan onkin. Itse asun Pirkanmaalla, jossa on
22 kuntaa. Kuntakokeilussahan oli kymmenen kuntaa. Pirkanmaalla on pieniä ja suuria yri-
tyksiä. Ja on todettava, että Pirkanmaan työllisyysluvut kauttaaltaan kaunistuivat. Miksi?
Siellä on vientiteollisuutta ollut paljon. Sitten puhutaan usein, että kun talous on mennyt
nousuun, niin tämä on vaikuttanut siihen, että pienissä kunnissa on ollut työvoimasta pu-
laa. On rakennettu uusia yrityksiä, on tietysti potkittu poiskin, mutta on tämmöinen myön-
teinen tilanne, mihin ilman kuntakokeiluakin Pirkanmaalla on menty teollisuudessa. Ja sit-
ten siellä on myös palvelu- ja terveysalalla ollut kasvua ja kuljetusalalla, joten ei yksistään
varmaan tämä kuntakokeilu ole sitä edesauttanut. 

Sitten haluaisin kysyä myös, kun jatkuvasti puhutaan niistä, sanotaan nyt, ongelmalli-
sista työttömistä. Onko sieltä työvoimahallinnosta jo putsattu, näin sanotaan kansanomai-
sesti, ne työttömät, jotka eivät koskaan työllisty? He joutaisivat aivan muulle sosiaaliluu-
kulle. Tämä on ihan turhaa pyöritystä. 

Mitä vielä tulee tähän allianssimalliin: Kun olen tässä yrittänyt kuunnella, niin siinähän
eri sopijaosapuolet suunnittelevat kaikkia hankkeita yhdessä avoimesti. Keskustellaan yh-
dessä ja sitten rekrytoidaan yhdessä ja käytetään tätä osaamista yhdessä, joten minun mie-
lestäni tämä allianssimalli ei nyt aivan niin huono ole kuin täällä on saatettu ymmärtää. Sit-
ten vielä kysyisin, mitenkä pienet kunnat sitten pystyisivät toimimaan tässä, kun sanottiin,
että ne voisivat tässä allianssimallissa olla mukana. Ei nyt heitetä kirvestä sentään sitten
tuonne ministerin niskaan täysin.

15.46 Työministeri Jari Lindström: Arvoisa puhemies! Lähden liikkeelle tästä selvityk-
sestä, koska tästä nyt jonkun verran kyseltiin, mitä tämä tarkoittaa. Meillä ei ole — ainakin
näin minulle on kerrottu — koskaan menty niin syvälle sinne työttömyyden kovaan yti-
meen. Me aina puhumme siitä. Siis tämä ei ole edellisen hallituksen vaan monen, monen
hallituksen aikana muodostunut ongelma. Otan esimerkin Lahdesta. Lahti on suuri kau-
punki. Siellä tämä työttömyyden kova ydin on noin luokkaa 15—16 pinnaa elikkä on val-
tavan iso joukko ihmisiä, jotka ovat väärissä toimenpiteissä, kuten tuossa äskeisessä pu-
heenvuorossani sanoin.

Jotta me tietäisimme, mistä me puhumme, niin tätä täytyy selvittää. Sen takia selvitys-
henkilöt Raija Kerätär, joka on sosiaalipuolen professori, ja Tuija Oivo, joka on sitten työl-
lisyyspolitiikan asiantuntija, yhdessä kartoittavat haastatteluin erilaisia toimijoita: mistä
me oikein puhumme, mitä toimenpiteitä näille ihmisille pitäisi tehdä. He luovuttavat tä-
män selvityksensä Pirkko Mattilalle ja minulle lokakuun viimeinen päivä. Aikataulu on
tämmöinen sen takia, että tämäkin hallitus ehtisi käynnistää joitain toimenpiteitä, mutta
toivon, että ne toimenpiteet siirtyvät, iso osa niistä, seuraavalle hallitukselle. Sen takia kat-
son tässä nyt opposition suuntaan: jos te istutte seuraavassa hallituksessa, tämä on kysy-
mys, joka ei ole mikään hallitus—oppositio-juttu minun mielestäni, vaan tämä pitää rat-
kaista kansallisesti ja monin eri toimenpitein. Tähän ei nyt riitä jonkun sinällään hyvän le-
xin säätäminen tai joku tämmöinen, vaan tämä on paljon isompi kysymys.

Meillä on tässä maassa osatyökykyisiä, jotka valitettavasti eivät pääse työmarkkinoille.
Siellä on paljon ihmisiä, jotka haluaisivat töihin, mutta he ovat esimerkiksi sen ensimmäi-
sen lääkärin tekemän diagnoosin vankina. He eivät pääse eläkkeelle eivätkä he pääse töi-
hin, he eivät pääse mihinkään. Tämä täytyy selvittää. Idea on se, että mahdollisimman mo-
nelle räätälöitäisiin reitti takaisin työelämään niillä kyvyillä ja voimilla, mitä heillä on jäl-
jellä. Se on tässä se pointti, mutta samalla on tunnustettava se, että tässä joukossa on ihmi-
25



Pöytäkirjan asiakohta PTK 77/2018 vp
siä, jotka eivät ikinä tule työllistymään avoimille työmarkkinoille. Heille pitää löytää inhi-
millinen ratkaisu. Tämä tarkoittaa monia eri toimenpiteitä, ja jos me tämän pystymme rat-
kaisemaan... TE-viranomaisten palaute minulle tästä asiasta on se, että jos te tuon teette,
niin se vapauttaa valtavasti resursseja TE-hallinnosta tekemään töitä niille ihmisille, joilta
voidaan edellyttääkin jo toimia. Eli tämä on oikeastaan se kuva, ja on hyvä, että riihessä
tehtiin tämä ratkaisu. Siitä olen tosi iloinen, koska tämä on todellakin iso asia.

Mutta sitten mennään näihin kysymyksiin.
Edustaja Järviselle näistä määräaikaishaastatteluista: niihin on lisätty resursseja, ja tou-

kokuun lopulla nämä haastattelut on toteutettu noin 70-prosenttisesti, niin että olemme hy-
vällä suunnalla, vielä tehdään töitä.

Kunnat ovat panostaneet merkittävästi työllisyyden hoitoon, ja me todellakin toivom-
me, että tämä panostus jatkuu myös tulevaisuudessa. Minun on jotenkin hirveän vaikea
ymmärtää — minä ymmärrän tämän keskustelun ja tämän palautteen, mikä tässäkin on tul-
lut — ettei kunnilla jatkossa olisi muka jotain insentiiviä hoitaa elinvoimatehtävien kautta
työllisyyttä. Sen luulisi kiinnostavan kaikkia kuntia jatkossakin. Vaikka nämä kuntakokei-
lut nykyisellään eivät jatku, ne eivät valu millään lailla hukkaan. Sieltä voidaan ottaa ne hy-
vät käytänteet ja toimet ja viedä ne sinne allianssimalliin, ja suurin osa alueista on tähän
lähtenyt mukaan. Kuntien rooli ei muutu millään lailla, paitsi niitten alueitten kohdalla,
joilla on ollut tämä kuntakokeilu. Heillä oli väliaikaisesti näitä tiettyjä vapauksia, jotka nyt
sitten poistuvat, koska ne eivät ole tulevan lainsäädännön mukaisia.

Tämä keskustelu on jatkuvasti keskustelua siitä, mikä on järjestämisvastuukysymys.
Tämä on ollut tässä se päällimmäinen asia, mutta me olemme jatkuvasti käyneet vuoropu-
helua alueitten kanssa ja toivoneet, että tämän allianssin kautta tämä suma tästä aukeaisi.
Tällä tai millään muulla uudistuksella ei muuteta siis kuntien roolia.

Tämä palvelutarvearviointi, kun puhutaan asiakasryhmien tasolla tapahtuvasta palvelu-
jen tarpeen arvioinnista, on maakuntien viranomaistehtävä. Maakunta arvioi, millaisia
asiakasryhmiä sen alueella on, mitä palveluja alueen työmarkkinatilanne ja yritysten työ-
voiman tarve huomioon ottaen tarvitaan ja miten niihin kohdennetaan rahaa. Sen sijaan yk-
sittäisen asiakkaan palvelutarpeen arviointi voi olla myös palveluntuottajan tehtävä. Tämä
on huomattu tarkoituksenmukaiseksi myös näissä Pirkanmaan kokeiluissa, ja tätä nyt sit-
ten viedään tänne lainsäädäntöön eteenpäin.

Pahoittelen, että ihan kaikkeen en ehdi vastaamaan. Mutta näistä järjestöjen palkkatuis-
ta: Me teimme siis päätöksen siitä, että tämä 3 000:n katto, josta on tullut kiukkuista palau-
tetta, nyt nostettiin väliaikaisesti ensi vuodeksi 4 000:een, mutta tavoite on se, meillä laa-
ditaan lainsäädäntöä sen puolesta, että jatkossa tehtäisiin tämä järjestöjen sataprosenttinen
palkkatuki kriteerien kautta, sen kautta, mitä me toivomme siltä. Me emme ehdi, tämä hal-
litus ei ehdi, sitä tekemään, [Puhemies koputtaa] mutta se työ on käynnissä. Mutta väliai-
kaisesti on 4 000:n katto.

Keskustelu päättyi.

Asia lähetettiin työelämä- ja tasa-arvovaliokuntaan, jolle perustuslakivaliokunnan, hallin-
tovaliokunnan ja talousvaliokunnan on annettava lausunto.
26


	5
	14.06
	14.13
	14.14
	14.14
	14.16
	14.16
	14.17
	14.19
	14.19
	14.20
	14.22
	14.23
	14.24
	14.25
	14.26
	14.27
	14.28
	14.29
	14.30
	14.31
	14.32
	14.34
	14.35
	14.36
	14.37
	14.38
	14.39
	14.40
	14.41
	14.42
	14.43
	14.44
	14.45
	14.47
	14.52
	14.56
	15.01
	15.03
	15.05
	15.11
	15.14
	15.19
	15.22
	15.25
	15.29
	15.32
	15.36
	15.41
	15.44
	15.46


