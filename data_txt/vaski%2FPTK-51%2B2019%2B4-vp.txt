















































DEMCDA5.tmp.xml


Pöytäkirjan asiakohta PTK 51/2019 vp
Pöytäkirjan asiakohta 

PTK 51/2019 vp

Täysistunto

Keskiviikko 16.10.2019 klo 14.00—20.42

4. Kaivoslaki Nyt – Lakialoite kaivoslain muuttamiseksi
Kansalaisaloite KAA 7/2019 vp

Lähetekeskustelu

Ensimmäinen varapuhemies Tuula Haatainen: Lähetekeskustelua varten esitellään päi-
väjärjestyksen 4. asia. Puhemiesneuvosto ehdottaa, että asia lähetetään talousvaliokuntaan.

Lähetekeskusteluun varataan enintään 60 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja.

Keskustelu

14.09 Pauli Kiuru kok: Arvoisa rouva puhemies! Lakialoite kaivoslain muuttamiseksi
keräsi noin 60 000 nimeä. Kiitos kansalaisaloitteen aktiiveille. Tämä on oikea tapa vaikut-
taa laillisesti ja järjestäytyneesti, ei hulinoimalla kaivosalueella. 

Kaivosala työllistää suoraan ja välillisesti tuhansia ihmisiä, tuhansia ahkeria suomalai-
sia. Kiinnostus ja mahdollisuudet ovat kasvutrendillä. Kaivostoimintaa voidaan harjoittaa
luontoa raiskaamalla, ympäristöarvoista välittämättä, lapsityövoimalla tai jopa orjatyövoi-
malla. [Jari Myllykoski: Suomessako?] Kaivostoimintaa voidaan harjoittaa myös vastuul-
lisesti. Siinä Suomen pitää olla kehityksen kärjessä. Varmaa on, että aina jossakin louhi-
taan. Toivottavasti Suomi on mukana kaivosteollisuudessa myös tulevaisuudessa vastuul-
lisesti ja ympäristöarvot huomioiden.

Meillä on toki paljon parannettavaa. Viime vuosina on ilmennyt useita ympäristön kan-
nalta kielteisiä tapahtumia: luvattomia hakkuita, vesistöjen pilaantumisia ja jopa laittomia
kaatopaikkoja kaivoksissa. Kansalaisten luottamus ympäristöarvojen ja lupaehtojen kun-
nioittamiseen on ollut välillä koetuksella. Ainakin nämä seuraavat asiat vaativat korjausta:
ensinnäkin kunnalla pitää olla oikeus estää kaivoksen tulo alueellensa ja toiseksi kuntien
tulee saada kaivoksista suurempi hyöty verotuloina. Esimerkiksi kotipaikkakunnallani
Valkeakoskella tapahtuu vain louhinta, rikastaminen on muualla. Kaupungin saamat tuo-
tot ovat olemattomia. Pahimmassa tapauksessa toissijaisen vastuun kautta kunta jää mak-
sumieheksi. Kunta ei voi estää kaivoksen tuloa alueellensa. Lupaprosessin aikana toki kun-
nalta pyydetään lausunto, jossa voidaan mainita haittoja. Esimerkiksi kotipaikkakunnalla-
ni on mainittu mahdollisina haittoina melu, vesistöongelmat, pöly, liikenne ja tärinä, mutta
tämä kunnan rooli jää vain lausuntoon. Oikea ja parempi tapa olisi, että kunta voisi oike-
usvaikutteisella asema- tai yleiskaavalla estää halutessaan kaivoksen tulon alueellensa.
Tämä olisi toimivaa paikallisdemokratiaa. Kaavan hyväksymällä tai hylkäämällä valtuus-
to joutuisi punnitsemaan verotulojen hyötyjä ja toisaalta ympäristövaikutusten haittoja.

Ja näistä kunnan saamista hyödyistä ja verotuloista: Siihen tarvitaan tarkennuksia. Ve-
rotulot on kerättävä niin, että kunta saa suuremman hyödyn, eli kaivosverona, jonka tuo-
 Tarkistettu
4.0



Pöytäkirjan asiakohta PTK 51/2019 vp
tosta osa kohdistuisi ja kohdistettaisiin suoraan kaivospaikkakunnalle. Tässä on tehtävä
taustatyötä ja selvitettävä oikea peruste, joka voi olla louhintamäärään perustuva liikevoit-
toon perustuva, liikevaihtoon perustuva tai mahdollisesti rikasteesta saatuun nettotuottoon
perustuva tuotto. Mutta yhteenvetona: kunnan on saatava suurempi hyöty alueellensa si-
joittuvasta kaivoksesta.

Arvoisa rouva puhemies! Viimeisenä kohtana aloitteesta ja kenttäpalautteesta nostan tä-
män vakuuskäytäntöasian. Vakuuskäytännöt vaativat päivittämistä. Tilanteen on oltava
niin, että esimerkiksi konkurssitilanteessa jälkihoidon kustannukset eivät saa jäädä veron-
maksajien maksettavaksi. Toimivat vakuuskäytännöt lisäävät paikallista hyväksyttävyyttä
ja luottamusta kaivosteollisuuteen. — Kiitos.

14.14 Markus Lohi kesk: Arvoisa puhemies! Lähestyn tätä kansalaisaloitetta kolmesta
eri näkökulmasta: ensinnäkin oikeus puhtaaseen luontoon, toiseksi se, mitä meidän pitäisi
nyt tehdä, ja kolmanneksi globaalivastuumme.

Tämän kansalaisaloitteen taustalla on kymmenientuhansien suomalaisten huoli puhtaas-
ta lähiympäristöstä ja luonnosta. Uskon, että tämän huolen jakaa valtaosa suomalaisista.
Me emme tarvitse Suomeen yhtään sellaista kaivosta, joka turmelee meidän luontomme ja
pilaa ja sotkee meidän vetemme. Mielestäni aloitteen taustalla oleva huoli onkin aito, ym-
märrettävä ja oikeutettu. Yhtä lailla useat kantavat huolta myös eri elinkeinojen toiminta-
mahdollisuuksista. Mikään elinkeino ei lähtökohtaisesti voikaan olla sellaisessa etusija-
asemassa, että se automaattisesti syrjäyttäisi muut elinkeinot. Puhdas monimuotoinen
luonto ja viihtyisä elinympäristö ovat rikkauksia ja arvoja, joita tulee vaalia myös kaivos-
toimialalla. Kaivoksilla on aina vaikutusta luontoon, mutta vastuullisessa kaivostoimin-
nassa nämä vaikutukset minimoidaan ja pidetään hallinnassa.

Arvoisa puhemies! Mitä sitten meidän tulisi tehdä? Kaivoslakimme on astunut voimaan
heinäkuussa 2011, mutta sitä ei ole sovellettu vielä yhteenkään toimivaan kaivokseen. Sik-
si kaivoslain kokonaisuudistukselle ei ole tässä vaiheessa tarvetta. Tarvitaan kuitenkin täs-
mäkorjauksia. Samaan lopputulokseen tuli muuten myös oikeustieteen tohtori Pekka Vi-
hervuori kesäkuussa työ- ja elinkeinoministeriölle luovuttamassaan erittäin perusteellises-
sa selvityksessä. Täsmäkorjauksissa on oleellista kiinnittää huomiota kaikkeen kaivostoi-
mintaa koskevaan lainsäädäntöön, ei pelkästään kaivoslakiin.

Mitä korjauksia tarvitaan? Mainitsen muutamia, jotka on nostettu esiin myös keskustan
kaivospoliittisissa linjauksissa:

1. Ekologisen kompensaation järjestelmä tulee mahdollistaa koskemaan kaikkea kaivos-
toimintaa, kaivostoiminnan maankäyttöä.

2. Vakuusjärjestelmää ja ympäristövahinkovakuutusjärjestelmää tulee uudistaa. Järjes-
telmän tulee kattaa paitsi ympäristön pilaantumistilanteet, myös pilaantumisuhka ja vahin-
kotilanteet ja myös konkurssitilanteiden jälkihoito. Veronmaksajan piikkiin ei yhdenkään
jälkihoidon tulisi jäädä. [Eduskunnasta: Oikein!]

3. Lupaprosesseja tulee kehittää ja yhdistää.
4. Kaivosalalle tulee määrätä perusteellisen valmistelun jälkeen erillinen kaivoksen si-

jaintikunnalle tuleva vero, joka perustuu esimerkiksi rikasteesta saatuun nettotuottoon.
5. Kunnille tulee lainsäädännön täsmennyksellä antaa ehdoton valta kaavoituksen kaut-

ta päättää, onko kaivostoiminta mahdollista kunnan alueella vai ei.
2



Pöytäkirjan asiakohta PTK 51/2019 vp
Arvoisa puhemies! Vaikka tässä listassani on myös paljon samaa kuin nyt käsittelyssä
olevassa kansalaisaloitteessa, en näe, että aloite voisi sellaisenaan tulla hyväksytyksi edus-
kunnassa.

Lopuksi muutama sana globaalista vastuustamme. Ilmastonmuutoksen torjunta, liiken-
teen sähköistyminen ja erilaiset energian varastointiratkaisut lisäävät maailmanlaajuisesti
kysyntää akkumineraaleille. Suomella on erinomainen mahdollisuus kehittää akkukluste-
ria, paitsi maaperämme mineraalien, myös energia-alan ja kemian alan osaamisen johdos-
ta. Akkujen kierrätys ja alan tuotekehitys tarjoavat myös paljon mahdollisuuksia. 

Maailman akkuteollisuuden tarvitsemasta koboltista noin 40 prosenttia louhitaan Kon-
gon demokraattisessa tasavallassa. Arviolta 20 prosenttia noista Kongon kaivoksista on
niin sanottuja artesaanikaivoksia, joissa käsityönä kaivetaan malmia pahimmissa tapauk-
sessa lapsityövoimalla. Globaalin vastuumme kantamista on myös se, että emme ummista
silmiämme tälle ongelmalle vaan kehitämme yhdessä Suomesta kestävän kaivostoiminnan
mallimaan, jossa ympäristönäkökulmat ja eri elinkeinojen yhteensovittaminen hoidetaan
nykyistäkin paremmin.

14.19 Mai Kivelä vas: Arvoisa puhemies! Kaivoslain uudistamisen aika on nyt, ja vasem-
mistoliiton tavoitteena on, että se tehdään ympäristönsuojelu ja paikallisdemokratia edel-
lä. Maaperän rikkaudet ovat kansallisomaisuutta ja kuuluvat lähtökohtaisesti kansalaisille
ja yhteiskunnalle. Nyt monikansalliset yhtiöt ovat voineet kaivaa niitä maastamme lähes il-
maiseksi samaan aikaan kun ympäristöhaitat ovat jääneet Suomeen. Veronmaksajille on
jätetty valtavia ympäristövahinkojen laskuja, mutta myös sellaisia ympäristötuhoja, joita
on mahdotonta korvata rahalla.

On selvää, että esimerkiksi ilmastonmuutoksen torjunnan edellyttämä energiamurros
vaatii metalleja, mutta se ei muuta sitä lähtökohtaa, että taloudellisen toiminnan, mukaan
lukien kaivosteollisuuden, tulee toimia ympäristön reunaehtojen ja kansalaisten oikeusta-
jun puitteissa. Kaivosteollisuuden pelisäännöt on muutettava, ja niiden tulee olla reilut
myös ympäristölle sekä paikallisyhteisölle. Haluankin kiittää kansalaisaloitteen laatijoita
ja allekirjoittajia tämän tärkeän aiheen esiin nostamisesta. Aloite on myös harvinaisen yk-
sityiskohtainen ja huolella laadittu.

Nykyinen kaivoslainsäädäntö asettaa kaivosyhtiöiden oikeudet paikallisten ihmisten ja
luonnon oikeuksien edelle. Tämä on väärä arvojärjestys. Meidän lähtökohtanamme on uu-
siutumattomien luonnonvarojen tunnistaminen yhteiseksi omaisuudeksi. Maaperän rik-
kaudet kuuluvat kansalle, eivät yhtiöille. Kunnille tulisi myöntää yksiselitteinen oikeus
kieltää kaupalliseen toimintaan tähtäävä malminetsintä ja kaivostoiminta omalla alueel-
laan. Hallitusohjelmassa onkin sitouduttu edistämään kuntien ja paikallisten päätösvaltaa.
Myös paikallisten toimijoiden asemaa ja tiedonsaantia on luvattu parantaa. Olemme va-
semmistossa lisäksi vaatineet, että kulttuuristen vähemmistöryhmien, kuten saamelaisten,
erityiskysymykset otetaan huomioon kaikessa kaivostoiminnassa.

Vasemmistoliitto ei halua nähdä enää yhtään Talvivaaran kaltaista ympäristökatastro-
fia. Herkän luonnon tuhoutuminen on korvaamaton menetys. Ympäristöriskit tulee arvioi-
da mahdollisimman varhaisessa vaiheessa niin huolellisesti, ettei malminetsintä- ja kaivos-
lupaa myönnetä, jos riskejä tunnistetaan. Luonnonsuojelualueille ei pitäisi myöntää mal-
minetsintälupia lainkaan. Ympäristövaikutusten arvioimisen riippumattomuus voidaan
varmistaa parhaiten, jos niiden toteutuksesta vastaa puolueeton julkinen taho. Kaivosyhti-
ön tulee puolestaan vastata vaikutusarvioinnin rahoituksesta.
3



Pöytäkirjan asiakohta PTK 51/2019 vp
Ilokseni voin todeta, että hallitusohjelmassa luvataan viimein ottaa luonnonsuojelulliset
näkökohdat huomioon kaivoslain uudistamisessa. Ympäristövaikutukset selvitetään var-
haisemmassa vaiheessa, kaivoshankkeiden ympäristövaikutusten arviointia kehitetään ja
malminetsinnän rajoittamista luonnonsuojelualueilla selvitetään. Vakuussääntelyä on lu-
vattu kehittää niin, etteivät ympäristölliset vastuut jää enää hoitamatta.

Arvokkaan luontomme ja meidän ihmisten vuoksi kaivosverotus vaatii uudistamista.
Kaivosyhtiöt eivät tällä hetkellä maksa maaraaka-aineistaan pientä maanomistajalle mak-
samaansa korvausta enempää. Hallitus onkin luvannut selvittää erillisen kaivosveron ja
kaivosoikeuksien myyntivoittoja koskevan veron käyttöönoton, jotta kaivannaisista saatai-
si vihdoin yhteiskunnalle kohtuullinen korvaus — kiitos siitä. Me vasemmistossa haluam-
me, että yritykset maksavat uusiutumattoman yhteisvarallisuutemme hyödyntämisestä ja
kantavat vastuunsa rasitteista, joita niiden toiminta ympäristölle aiheuttaa. Kaivosveron
perusteita, tasoa ja jakoa tulee nyt selvittää. Pelkkä verotus ei kuitenkaan riitä, vaan myös
verovälttely tulee estää. Suomen kaivoksista lähes kaikki ovat ulkomaisten yritysten omis-
tuksessa, ja ala on kunnostautunut aggressiivisessa verosuunnittelussa. Tästä on aiheutu-
nut Suomelle suunnattomia veromenetyksiä.

Arvoisa puhemies! Maaperämme mineraalit ovat yhteisellä vastuullamme, ja siksi yhti-
öiden ekologisesti ja sosiaalisesti kestämättömään toimintaan on puututtava lainsäädäntöä
uudistamalla. Vasemmisto toivottaa tämän keskustelun erittäin tervetulleeksi.

Ensimmäinen varapuhemies Tuula Haatainen: Halutaanko tässä vaiheessa käydä de-
battia tästä kansalaisaloitteesta? Pyydän edustajia, jotka haluavat käyttää debatissa pu-
heenvuoron, nousemaan seisomaan ja painamaan V-painiketta.

14.24 Johanna Ojala-Niemelä sd (vastauspuheenvuoro): Arvoisa puhemies! Suomi on
hyvin houkutteleva maa kaivosinvestoinneille. Meillä on koko maan kattava infra-, tie- ja
sähköverkko sekä osaava ja kielitaitoinen työvoima, ja lainsäädäntö ja sääntely ovat hallit-
tavissa. Myös lupaprosessit ja aikajänne ovat hyvin viranomaisten arvioitavissa. Kuten
täällä on kuultu, kaivoslaki tuli voimaan 2011 ja sitä ei ole sovellettu vielä yhteenkään uu-
teen kaivokseen. On varmasti hyvä, että nyt kansalaisaloitteen kautta nämä asiat ovat nous-
seet keskusteluun, ja on hyvä, että hallitus on hallitusohjelman mukaisesti tarttunut toi-
meen ja on tuomassa kaivoslain täsmäkorjaukset meille ensi vuoden kuluessa.

Kaivostoiminta on koko arvoketjunsa johdosta erittäin suuri työllistäjä ja arvon luoja
maakunnassa. Uusia lupaavia esiintymiä on useita, ja näitä uusia kaivoksia perustettaessa
hyvin tärkeä on sosiaalinen toimilupa eli se, että kaivoksille on ylipäänsä paikallisten hy-
väksyntä. Jos tätä sosiaalista toimilupaa ei hoideta, niin puntarissa vastapuolella ovat mo-
nesti pitkittyneet valitusprosessit. Kysyisinkin ministereiltä: [Puhemies: Aika!] Miten tä-
män kaivosveron laita on? Onko se [Puhemies koputtaa] kuinka pitkällä valmistelussa?

14.25 Mika Niikko ps (vastauspuheenvuoro): Arvoisa puhemies! On hyvä, että kansalai-
saloitteen kautta saadaan tämäkin asia tänne keskusteluun eduskuntaan, ja olen tyytyväi-
nen myös siihen linjaan, että hallitus on myötämielinen sille, että tässä asiassa tulee tehdä
lainsäädäntömuutoksia. Viime vaalikaudelta muistamme sen, kuinka me useaan kertaan
käsittelimme Talvivaaran kaivoksen aiheuttamia ympäristöhaittoja, satojen miljoonien eu-
rojen edestä niitä kustannuksia, joita valtiolle siitä syntyi. Se on selkeä huutomerkki tälle-
kin eduskunnalle, että jotain on tehtävä.
4



Pöytäkirjan asiakohta PTK 51/2019 vp
Näistä mineraaleista saatava myyntitulo pitäisi jollakin tavalla hyödyntää huomattavas-
ti paremmin siten, että se tulisi myös suomen kansalaisten hyväksi, joten toivon, että kun
tätä lähdetään käsittelemään sitten eduskunnassa, niin saataisiin kumminkin selkeä viesti ja
päätös siitä, että jää niille kunnille — ei yksistään — ja myös Suomen valtiolle yhä suu-
rempi osa näistä rahoista, mineraalien myyntituloista [Puhemies koputtaa] ja kaivoksien
tuotoista. 

14.26 Kai Mykkänen kok (vastauspuheenvuoro): Arvoisa puhemies! On oikein hyvä
asia, että tämä kaivospolitiikka on täällä keskusteltavana, koska uskoisin, että laaja enem-
mistö on sitä mieltä, että sinänsä kestävästi hyödynnettyinä mineraalit Suomessa paitsi tuo-
vat hyvinvointia ja työtä Suomessa monelle alueelle, joilla sitä ei itsestäänselvästi ole,
myöskin vastaavat maailman tarpeisiin: esimerkiksi liikenteen sähköistymisen osalta ak-
kumineraalien kohdalla Suomi voi olla itse asiassa aika avaintekijänä. Samalla on myös
niin, että on minusta perusteltua arvioida, pitäisikö kaivosverolla tai muilla keinoilla Suo-
meen ja maan omistajalle myös jäädä isompi osa siitä tuotosta, koska ne ovat kuitenkin
meidän uusiutumattomia luonnonvarojamme. Ne myydään vain kerran. Meillä ei ole vält-
tämättä kiire sillä, tapahtuuko kaivoksen avaaminen nyt vai 10 vuoden päästä — tärkeää
on, että tuottoa jää. Mutta tämä täytyy tehdä tarkkaan sikäli, että tämä ei voi poukkoilla
kahden vuoden välein. Pelkät etsinnät ovat 15 vuoden syklejä. 

Kysyisin ministeriltä itse asiassa sitä, että kun nyt toisaalta hallitus on valinnut sen hel-
pon keinon, että sähköveroa nostetaan kaivoksilla — siirretään ykkösluokkaan ja poiste-
taan energiaveron palautus — niin onko se oikeastaan väärä keino, [Puhemies koputtaa]
koska sähköistyminen kaivosten teknologiassa ja työkoneissa olisi tärkeää ja meidän koko
teollisuutemme sähköistyminen on keskeinen osa ilmastonmuutokseen vastausta, [Puhe-
mies: Aika!] ja pitäisikö tältä osin mieluummin ottaa kaivosvero nyt nopeasti [Puhemies
koputtaa] valmistelun alle. Mitä elinkeinoministeri sanoo?

14.28 Hannu Hoskonen kesk (vastauspuheenvuoro): Arvoisa rouva puhemies! Hallitus-
ohjelman mukaan kaivoslain uudistamisen tarve selvitetään. Se on erittäin hyvä kirjaus, ja
Markus Lohi, keskustan vahva edustaja, piti hyvän puheenvuoron ja kuvasi, mitkä ovat
keskustan tavoitteet kaivoslain suhteen. Kaikki hänen esityksensä ovat erittäin perusteltu-
ja. On tärkeä muistaa meidän kaikkien Suomen kansanedustajien, että noin 70 prosenttia
tähän maahan tulevasta metallista tuodaan ja noin 30 prosenttia siitä saadaan omasta maa-
perästä, niin että Suomi on täysin riippuvainen metallien tuonnista. Jos me haluamme pitää
yllä tätä hyvää, korkeaa elintasoa ja myydä hyviä tuotteita ulkomaille, niin meillä ei ole mi-
tään muuta vaihtoehtoa kuin jalostaa metalleja, joita saadaan kotimaasta mahdollisimman
paljon, ja tehdä siitä uutta työtä ja hyvinvointia tälle kansakunnalle ja samaan aikaan hoi-
taa ympäristöasiat, niin kuin onkin tietenkin tavoitteena meillä kaikilla. Annan suuren ar-
von sille, että elinkeinoministeri Kulmuni ja ympäristöministeri Mikkonen ovat molem-
mat paikalla — se osoittaa, että tähän asiaan otetaan vakavasti kantaa. 

Ja yksi asia vielä: jos emme itse hoida näitä kaivosasioita hyvin, siirtyvät kaivostyöt sel-
laisiin maihin kuin Kongo, joissa sitten esimerkiksi lapsityövoima on ongelma. Tämä on
meidän syytä pitää aina mielessä, [Puhemies koputtaa] kun jotain ollaan lakkauttamassa.

14.29 Satu Hassi vihr (vastauspuheenvuoro): Arvoisa puhemies! Tämän kansalaisaloit-
teen alullepanijoille on esitettävä suuri kiitos siitä, että he ovat nostaneet tämän asian esil-
5



Pöytäkirjan asiakohta PTK 51/2019 vp
le. Onneksi nyt hallitusohjelma ei lupaa pelkästään selvittää vaan lupaa myös, että kaivos-
lainsäädäntö uudistetaan. Olisikin kiinnostavaa kuulla ministeri Kulmunilta tämän uudis-
tuksen valmistelun aikatauluja. Hallitusohjelmassa myös todetaan, että kunnille annetaan
oikeus päättää kaavoituksella siitä, tuleeko kaivos kuntaan vai ei. Tämä on yksi niistä tär-
keistä uudistuksista, joihin hallitusohjelmassa on sitouduttu.

On todella paljon asioita, joita pitää uudistaa, jotta kaivostoiminta Suomessa voidaan
saada kestävälle pohjalle. Kuten edellä olevissa puheenvuoroissa on jo todettu, aivan lii-
kaa on sellaisia tapauksia, joissa kaivos häipyy ja sitten yhtiö tekee konkurssin tai jotain ja
siivouskustannukset jäävät yhteiskunnan maksettavaksi. [Puhemies koputtaa] Tällainen ei
saa enää jatkua. [Timo Heinonen: Oikein!]

14.30 Pia Lohikoski vas (vastauspuheenvuoro): Arvoisa puhemies! Kaivoslakialoittees-
sa on paljon hyvää — kiitos aloitteesta. Hallitusohjelmassa on todellakin sovittu, että kai-
voslaki uudistetaan. Lähtökohtana on muun muassa ympäristönsuojelun parantaminen,
kaivostoiminnan edellytysten vahvistaminen sekä paikallisen hyväksyttävyyden ja vaiku-
tusmahdollisuuksien parantaminen. On tärkeää, että kunnille annetaan oikeus estää tai sal-
lia kaavoituksella kaivostoiminnasta. On myös hyvä, että otetaan alkuperäiskansojen oi-
keudet huomioon nykyisenkin lainsäädännön puitteissa. On erittäin tärkeää, että kehite-
tään vakuussääntelyä siten, että ympäristölliset vastuut hoidetaan kaikissa tilanteissa. Maa-
perän mineraaleja tulee käyttää ekologisesti ja sosiaalisesti kestävällä tavalla myös Suo-
messa.

14.31 Antero Laukkanen kd (vastauspuheenvuoro): Arvoisa rouva puhemies! Kiitoksia
tämän aloitteen tekijöille. Kiitos myös hallitusohjelman kirjauksesta, joka on selkeä. Toi-
votaan, että tämäkin aloite johtaa siihen, että tämä kaivoslain uudistaminen myös tehdään
tämän kauden aikana. 

Mahdolliset ympäristöhaitat on tärkeää kohdentaa sen vastuulle, joka sitä liiketoimintaa
pyörittää. Yhteiskunnan ja erityisesti sen kunnan, jonka alueella toiminta tapahtuu, täytyy
saada myös siitä toiminnasta merkittävä hyöty. Louhintamäärän tulee olla peruste sille
mahdolliselle maksulle, joka tähän tulee. Erityisen tärkeää on se, että kun tämä louhinta-
toiminta päättyy, myös tämä alueen entisöinti ja kuntoon laittaminen tapahtuu myös tämän
liikkeenharjoittajan toimesta.

14.32 Raimo Piirainen sd (vastauspuheenvuoro): Arvoisa rouva puhemies! Otan kantaa
lähinnä siihen, millä tavalla kaivoksia tällä hetkellä synnytetään. Ne ovat tärkeitä meidän
elinkeinoelämälle ja työpaikkojen tuojina, mutta täytyy ottaa ympäristö kuitenkin huo-
mioon. Viittaan nyt Kajaanin pohjoispuolella olevaan talkkikaivoshankkeeseen: Sitä on
hyvin vahvasti vastustettu, mutta Tukes on kumminkin antanut luvan vielä tehdä tutkimuk-
sia ja jopa aloittaa... No, rakentamispäätöstä ei ole, mutta kumminkin tämän suuntaista
viestiä on. Siellä on asutusta ollut useita vuosikymmeniä, jo lähemmäs sata vuotta, ja aivan
asutuksen viereen tulee kaivos — sitä ei voi kyllä millään hyväksyä. Elikkä kyllä tässä täy-
tyy ihmiset ja ympäristöasiat ottaa hyvin vahvasti huomioon.

14.33 Toimi Kankaanniemi ps (vastauspuheenvuoro): Arvoisa rouva puhemies! Hie-
man vajaa kymmenen vuotta sitten kaivoslakia uudistettiin Vanhasen hallituksen esityk-
sestä, ja tuolloin olin talousvaliokunnassa ja vasemmistoliiton edustaja Kankaan kanssa
6



Pöytäkirjan asiakohta PTK 51/2019 vp
teimme vastalauseen, jossa esitimme kaivosveroa, joka maksettaisiin sijaintikunnalle. Sen
kuitenkin silloinen hallitus ja eduskunta kaatoivat. 

On ilo kuulla, että nyt tähän on laajaa kannatusta. Mielestäni sille kunnalle, johon haitat
tulevat ja joka joutuu infrat ja monet muut kustantamaan, tulee korvaus tuosta kaivoksesta.
Kysyisin ministeriltä: kun Suomessa ei kaivosyhtiöitä oikeastaan enää ole, niin olisiko hal-
litus valmis siihen, että valtioenemmistöinen kaivosyhtiö perustettaisiin Suomeen uudel-
leen? Näin saataisiin se koko ketju kansallisiin käsiin. Se vaatii pääomia, ja se on pitkä pro-
jekti, mutta kyllähän tämä on kohtuutonta, että australialaiset ja kanadalaiset vievät mei-
dän luonnonvarat, [Puhemies koputtaa] ainutkertaiset luonnonvarat ja niistä tulevan hyö-
dyn. 

14.34 Heikki Autto kok (vastauspuheenvuoro): Arvoisa rouva puhemies! On ollut muka-
va huomata tässä keskustelun kuluessa, että salissa vaikuttaa olevan laaja yhteisymmärrys
siitä, että kestävää kaivostoimintaa tarvitaan, että kestävässä kaivostoiminnassa on Suo-
melle merkittäviä elinkeinotoiminnallisia mahdollisuuksia. Mielestäni tässä keskustelussa
on tärkeää tunnistaa malminetsinnän ja toisaalta kaivostoiminnan ero ja toisaalta myös ym-
märtää se, että ehkä jopa enemmän kuin kaivoslaki itsessään tätä alaa säätelee ympäristö-
lainsäädäntö. 

On hienoa, että ministerit ovat täällä meillä keskustelussa mukana, ja haluaisin kysyä
ympäristöministeriltä ensinnäkin sitä, miten ympäristölainsäädännön osalta voitaisiin var-
mistaa, että lainmukaisen toiminnan mahdollistamat luvat olisivat voimassa niin, että sitä
lainmukaista toimintaa, vaikkapa malminetsintää, oikeasti päästään harjoittamaan. Jos aja-
tellaan, [Puhemies koputtaa] että malminetsintään on varattu tietty aika mutta kaikki tar-
vittavat luvat eivät ole yhtä aikaa voimassa, niin varsinaista työtä [Puhemies koputtaa] ei
voida tehdä. [Puhemies: Aika!] Ja elinkeinoministeriltä haluan kysyä tästä kaivosveron
valmistelun aikataulusta.

14.36 Arto Pirttilahti kesk (vastauspuheenvuoro): Arvoisa rouva puhemies! Kiitos kai-
kille, ketkä ovat allekirjoittaneet tämän kaivoslakikansalaisaloitteen. Tässä keskustan nä-
kemys on selkeä, että meillä pitää olla kestävä kaivoslainsäädäntö — sen pitää olla ympä-
ristöllisesti, taloudellisesti ja sosiaalisesti kestävä. 

Tässä edustaja Lohi otti hyvin esille myös kunnan ja alueen merkityksen. Itse tässä näen
hyvänä asiana, että pohditaan ja käydään lävitse, millä tavalla kunnat saisivat siitä esimer-
kiksi verotuksen kautta hyötyä enemmän — yhtä lailla haittaverona tai rahapussin raken-
tamisessa — ja että tässä tullaan siivoamaan jäljet pois. Uusi, tai sanotaan nykyinen, kai-
voslaki on aika tuore, ja siitä ei ole vielä kokemuksia. Hyvä, että sitä tullaan hieman tässä
tarkentamaan. 

Otan vielä esille nämä ulkomaiset investoinnit kuitenkin. Täällä on niihinkin puututtu.
Ulkomainen raha ottaa ainakin sen 100 miljoonaa euroa ennen kuin kaivos voidaan perus-
taa, ja sen jälkeen siihen tulee useita muitakin rahanmenoja. [Puhemies koputtaa] Näkisin,
että kumminkin tämä säädöspohja olisi arvattavissa ja ennakoitavissa. Ja vielä yhtenä asi-
ana, arvoisa puhemies: Juurikin tämä jalostuksen arvo täytyy vielä huomioida tässä. [Pu-
hemies koputtaa] Sehän jää myös Suomeen.

14.37 Katja Taimela sd (vastauspuheenvuoro): Arvoisa rouva puhemies! Aivan alkuun
haluan minäkin kiittää tämän aloitteen allekirjoittajia ja muistuttaa vielä siitä, että kaivos-
7



Pöytäkirjan asiakohta PTK 51/2019 vp
lakia tullaan joka tapauksessa uudistamaan tällä vaalikaudella. Ajattelen niin, että tämä
kansalaisaloite on hyvä avaus tähän kaivoslakikeskusteluun.

Kaivoslain uudistamistarpeita on arvioitu selvityshenkilö Pekka Vihervuoren johdolla,
ja nämä selvityksen johtopäätökset ovat olleet käytössä myös hallitusneuvotteluissa. On
hyvä huomioida, että hallitusohjelman kirjaukset ovat melko vahvassa linjassa niin Viher-
vuoren selvityksen kuin myös monien kansalaisaloitteessa esitettyjen muutosten kanssa.

Miten Suomen pitää toimia? Suomen pitää toimia kestävän kaivostoiminnan esimerkki-
maana. Kaivoslakia pitää uudistaa niin, että kaivosten ympäristövaikutuksia voidaan vä-
hentää, ja kiinteistönomistajien ja maanomistajien asemassa on varmasti parannettavaa.
Nyt istuvan hallituksen tahtotila on myös selvittää malminetsintäoikeuden lupaprosesseja
ja -käytänteitä ja mahdollisia rajoittamistarpeita luonnonsuojelualueille, ja ennakkotieto-
jen mukaan tämä kaivoslakiin liittyvä lakiesitys on tulossa eduskuntaan nyt heti keväällä.
[Puhemies koputtaa] Pitääkö tämä paikkansa? Kun täällä on meidän ministerit paikalla:
[Puhemies koputtaa] onko tämä aikataulu edelleen relevantti?

14.38 Sheikki Laakso ps (vastauspuheenvuoro): Arvoisa rouva puhemies! Kiitos todella-
kin aloitteen tekijöille ja allekirjoittaneille, koska tämä on todellakin sellainen ongelmata-
paus, mikä pitää kyllä saada meillä lainsäädäntöön järkeväksi. Sen verran on otettava huo-
mioon tässä jutussa, mitä luin esimerkiksi aloitteesta, että pitää jo aloitusvaiheessa lyödä
kovat ympäristövaatimukset päälle ja sitä kautta niin sanotusti takuurahastoon. Sen voisi
kyllä oikeasti hoitaa niin, että se maksetaan malmista tulevalla rahalla, koska ongelma on
se, että jos pitää olla heti välittömästi tulevan niin sanotusti siivouksen vaatima raha, niin se
tarkoittaa sitä, että kilpailu kuolee käytännössä katsoen kokonaan, koska silloin ei ole mil-
lään muilla kuin globaaleilla kaivosjäteillä mahdollisuus, koska kellään muulla ei ole sitä
rahaa laittaa sinne kassaan siinä vaiheessa, ennen kuin ensimmäistäkään lapiollista on siitä
maasta otettu. Asiassa on nyt vaara, että tehdään sellainen moka, että asiasta tehdään kovin
vaativa siinä kohtaa, koska se voidaan tehdä [Puhemies koputtaa] myös niin, että sitä mak-
setaan pikkuhiljaa sitä mukaa kuin kaivetaan.

14.39 Emma Kari vihr (vastauspuheenvuoro): Arvoisa rouva puhemies! Omasta puoles-
tani kiitos joka ikiselle ihmiselle, joka on ollut liikkeellä tämän aloitteen puolesta ja sen al-
lekirjoittanut. Kertoo ehkä jotain tämän asian tärkeydestä ja siitä, kuinka arvokkaasta
asiasta, kun Suomen luonnosta puhutaan, on kyse, että kymmenettuhannet ihmiset ovat
lähteneet tämän aloitteen takia liikkeelle, ja jotain siitä kertoo myös, että meillä on molem-
mat ministerit täällä paikalla. Iso kiitos siitä, se on arvokas ja tärkeä asia.

Itse ajattelen, että on aika selvää tämänkin keskustelun pohjalta, että meidän nykyinen
kaivoslainsäädäntömme on vanhentunut. Se ei riittävällä tavalla puolusta suomalaista
luontoa eikä suomalaisia ihmisiä, ja tämän takia muun muassa vihreät ja moni muukin täs-
sä salissa jo viime kaudella ovat ajaneet kaivoslain uudistamista eteenpäin.

Tässä on ollut ehkä vähän epäselvyyttä siitä, mikä se hallitusohjelman kirjaus on. Siellä
ei kirjata selvityksestä tai arvioinnista tai mistään muustakaan, vaan siellä lukee aivan sel-
västi, että ”kaivoslainsäädäntö uudistetaan”, piste. Samalla on kirjauksia myös monien ym-
päristöasioiden paremmasta huomioimisesta, ja erityisen epäoikeudenmukaiseltahan toi-
minta on tuntunut silloin, kun se on tapahtunut luonnonsuojelualueella.[Puhemies koput-
taa] Tästä kysyisinkin ministeriltä: millä aikataululla tämä selvitys rajoituksista luonnon-
suojelualueilla edistyy?
8



Pöytäkirjan asiakohta PTK 51/2019 vp
14.40 Heikki Vestman kok (vastauspuheenvuoro): Arvoisa puhemies! On tosiaan glo-
baalisti vastuullista, että mineraalien kasvavaan kysyntään maailmassa vastataan myös
täällä Suomessa eikä vain alempien normien maissa. Täällä on syystäkin nostettu esille esi-
merkiksi Kongon kobolttikaivosten ympäristöloukkaukset ja lapsityövoiman käyttö. 

Kaivosalan pitää kantaa Suomessa vastuunsa. Saastuttaja maksaa -periaatteen on toimit-
tava käytännössä. Ympäristövahinkojen ja -haittojen jälkihoitoa ei tule sosialisoida suoma-
laisten kannettavaksi. Suomessa on edelleen kaivoksia, joissa ei ole lainkaan vakuuksia.
Toinen ongelma muodostuu konkurssitilanteissa, joissa jälkihoito on kaatunut veronmak-
sajien niskaan. Kaivosalan maksamien vakuuksien on syytä olla oikealla tasolla. Tästä oli-
sin ministeri Kulmunilta kysynyt: koska tähän saadaan lakimuutosesityksiä?

Toinen asia on sitten tämä kaivosvero. On aivan selvä asia, että suomalaisten täytyy saa-
da riittävä korvaus uusiutumattomien mineraalien hyödyntämisestä, ja sekin kiinnostaa,
onko hallitus kaivosveroa [Puhemies koputtaa] edistämässä ja koska.

14.42 Jari Myllykoski vas (vastauspuheenvuoro): Arvoisa rouva puhemies! On tärkeätä,
että me keskustelemme tästä aiheesta, ja tämä tulee nyt hyvään kohtaan, kun meillä on kan-
salaisaloite ja se, että hallitusohjelmaan on näin kirjattu. 

Edustaja Laukkaselle sanoisin, että ei missään tapauksessa louhintamääriin nähden ru-
veta verotusta määrittelemään, vaan verotuksen pitää olla mineraalien arvon mukaan. Täs-
sä kohtaa, kun kaivoslakia ja verotusta ruvetaan uudistamaan, pitää muistaa ja nähdä se,
että meillä on tuotteita, meillä on mineraaleja, joita hyödynnetään jatkojalostuksessa tässä
maassa. Harjavalta, Kokkola, Tornio, Hämeenlinna, Pori ovat paikkakunnat, jotka hyöty-
vät siitä, että meillä on kaivannaisteollisuutta tässä maassa. He tuovat toki ulkoakin, mutta
ei pidä unohtaa sitä, että meillä on myös mineraaleja, jotka viedään suoraan ulos, ja siinä
vaiheessa näillä mineraaleilla pitäisi olla rojaltimaksu, josta saadaan se kaivosveron kaltai-
nen tuotto Suomeen.

14.43 Jani Mäkelä ps (vastauspuheenvuoro): Arvoisa puhemies! Omalta osaltani myös
kiitän aloitteen tekijöitä tärkeän asian esille nostamisesta. Mielestäni tässä on kaksi tär-
keää näkökohtaa huomioitavaksi. 

Ensinnäkin on se, että malmivarat ovat osa kansallisomaisuuttamme, jota ei mielestäni
voida luovuttaa ilmaiseksi tai mitättömällä korvauksella ulkomaille. Suomi ei saa olla mi-
kään siirtomaa, jonka ulkomaalaiset toimijat pystyvät varaamaan suurina alueina kerral-
laan. 

Toiseksi ympäristönäkökohdat on tässä huomioitava. Uutta Talvivaaraa ei tarvita Sai-
maan vesistön alueelle eikä yhtään minnekään muuallekaan. Tietenkin ympäristöasiat on
huomioitava niin kotimaisten kuin ulkomaistenkin toimijoiden kohdalla, mutta ulkomaa-
laisen toimijan kohdalla tulee helpommin mieleen tällainen perävalotakuun mahdollisuus,
että luodaan ongelmat ja sen jälkeen lähdetään takaisin sinne kotimaahan ja kenties lähe-
tetään iso lasku perässä Suomelle, kun Suomi on näihin vapaakauppasopimuksiinkin mu-
kaan lähtenyt. Näin ei saisi olla. Valtava enemmistö suomalaisista haluaisi rajoittaa ulko-
maalaisia omistuksia kaivoshankkeissa, ja olen täysin samaa mieltä. 

14.44 Sari Essayah kd (vastauspuheenvuoro): Arvoisa rouva puhemies! Kiitoksia kansa-
laisaloitteen laatijoille. On äärimmäisen tärkeää, että tämä asia nousee keskusteluun. Kris-
tillisdemokraatit viime keväänä ja omassa vaaliohjelmassaan linjasivat, että kaivoslakia tu-
9



Pöytäkirjan asiakohta PTK 51/2019 vp
lee uudistaa. Me emme vastusta kaivosteollisuutta sinällänsä, jos se on vastuullista, mutta
nykyinen kaivoslaki ei pysty pitämään täysin huolta siitä, että se olisi tarpeeksi vastuullis-
ta, ja siksi tarvitaan näitä muutoksia. 

Erityisesti on ilahduttavaa, että hallitus on nyt jo sanonut, että aikoo olla uudistamassa
näitä vakuusmaksuja, koska todellakin monesti siinä tilanteessa, jos yhtiö menee konkurs-
siin tai muuta vastaavaa, niin meillä ei ole sitten ketään, joka vastaisi näistä vahingoista.
Siinä mielessä tarvitaan sellainen oikeudenmukainen ja myöskin sen elinkaaren mukaan
kertyvä vakuusmaksu, aivan niin kuin meillä on ydinvoimassa, niin kuin meillä öljyntor-
juntapuolella. 

Toinen asia on tämä rojalti. Siinä kannatamme sellaista mallia, jossa tämä louhittujen
mineraalien määrä olisi myöskin se tekijä, joka otetaan huomioon, koska on niin helppoa
tilinpäätöksessä järjestellä tytäryhtiö nollatulokselle [Puhemies koputtaa] tai miinukselle,
jolloinka pelkästään tuloksesta verottaminen ei tuo sitä tarvittavaa [Puhemies koputtaa] ve-
romäärää. 

14.45 Piritta Rantanen sd (vastauspuheenvuoro): Arvoisa puhemies! Niin kuin täälläkin
mainitussa Vihervuoren raportissa todetaan, kaivoslain perinpohjaista muuttamista ei ole
pidetty aiheellisena. Tälläkin sektorilla hallituksen toiminnan on oltava pitkäjänteistä ja
ennakoitavaa. On huomioitava, että ala työllistää Suomessa suoraan 7 000 henkilöä ja vä-
lillisesti noin 13 000 henkilötyövuotta.

Kaivostoiminta ei kuitenkaan voi perustua jokamiehenoikeuksiin, eikä ole Suomen edun
mukaista, että täällä kaivettu malmi viedään jatkojalostettavaksi muihin maihin. On tär-
keää, että jatkojalostus tehtäisiin Suomessa. Näin varmistaisimme mahdollisimman suu-
ren hyödyn Suomelle ja suomalaisille. 

On hyvä asia, että tämän kansalaisaloitteen jälkeen pääsemme syvällisemmin keskuste-
lemaan siitä, kuinka voimme pitää huolta kaivostoiminnan ympäristövaikutuksista, mikä
on kuntien rooli kaivostoiminnan kaavoittamisessa ja sijoittumisessa ja kuinka esimerkik-
si kaivosverotusta tullaan kehittämään.

Kysyisin ministereiltä: onko kaivos- tai mineraalisektorille tulossa erityisiä kehitys- ja
innovaatiopanostuksia, jotta jatkojalostusta Suomessa voitaisiin lisätä?

14.46 Saara-Sofia Sirén kok (vastauspuheenvuoro): Arvoisa puhemies! Todellakin hie-
noa, että pääsemme tämän kansalaisaloitteen myötä keskustelemaan tästä monia kansalai-
sia huolestuttavasta aiheesta. Allekirjoitusten määrä todellakin kertoo siitä, että monien
suomalaisten luottamus kaivostoimintaa kohtaan on ollut koetuksella, ja on hienoa, että
hallitus tähän asiaan on aikonut myös paneutua.

Tässä hallituksen lainsäädäntötyössä on tärkeää huomioida koko kaivostoiminnan elin-
kaari ja selkeät linkitykset kiertotalouteen liittyviin kysymyksiin ja vesistövaikutuksiin.

Kokoomus kannattaa kaivosveroa, ja eduskuntavaaliohjelmassamme olemme puhuneet
louhintaverosta. 

Kysyisin vielä ministereiltä, miten hallitus aikoo lisätä kuntalaisten ja kuntien vaikutus-
mahdollisuuksia esimerkiksi kaavoituksen keinoin tässä uudistuksen yhteydessä? 

14.47 Markus Lohi kesk (vastauspuheenvuoro): Arvoisa puhemies! Tuo oli jo minusta
pieni uutinen, että kokoomus kannattaa louhintaan perustuvaa kaivosveroa. [Olli Immo-
nen: Se on kyllä uutinen! — Vasemmalta: Iso uutinen!] Minusta edustaja Myllykoski oli
10



Pöytäkirjan asiakohta PTK 51/2019 vp
täällä oikeassa: Se ei ole viisasta. Sehän tarkoittaisi sitä, että kaivosten elinkaari menisi ly-
hyemmäksi, koska otettaisiin vain se rikas malmi, se olisi 10—15 vuotta, ja jätettäisiin se
vähän köyhempi malmi sieltä hyödyntämättä.

Keskustelussa korostuu usein, niin kuin tässä kansalaisaloitteenkin teon yhteydessä, tie-
tenkin se, että kaivokset eivät välttämättä aina toimi vastuullisesti. Mutta samaan aikaan on
hyvä muistaa, että meillä on erittäin monta erittäin vastuullisesti toimivaa kaivosta Suo-
messa. Otetaan esimerkki, vaikka Lapista Kittilän kaivos, joka tuo suoria verotuloja Kitti-
län kunnalle yli 5 miljoonaa euroa joka vuosi ja lisäksi maksaa valtiolle rojalteja. Meillä on
myös muita erittäin vastuullisesti toimivia kaivoksia. Ja vaikka vakuusasioihin tarvitaan
muutoksia, ne ovat paremmassa kunnossa kuin monesti luullaan. Esimerkiksi Terrafame,
joka otti sen Talvivaaran haltuunsa, on maksanut ympäristölainsäädännön mukaisia va-
kuuksia muistaakseni 107 miljoonaa euroa. Eli kyllä siellä kuitenkin on myös toimivia
käytäntöjä. Tarvitaan kuitenkin täsmäkorjauksia.

14.48 Mari Holopainen vihr (vastauspuheenvuoro): Kiitos, arvoisa puhemies! Ja kiitos
aloitteen tekijöille! Ihmisten huoli Suomen heikosta kaivostoimintaa koskevasta lainsää-
dännöstä on perusteltu. Luonnonvarojen kulutus kasvaa, ja biodiversiteetti heikkenee. Bra-
silian sademetsien tuhon myötä käytössä olevan globaalin markkinamekanismin heikkou-
det ympäristön kannalta ovat tulleet karulla tavalla esiin. Kaivannaisteollisuus ja louhinta
kuuluvatkin viiden merkittävimmän syyn joukkoon lajien uhanalaisuuden osalta. Haluai-
sin kysyä ministereiltä: jos mineraalien kysyntä kasvaa, kuten on ennakoitu, miten voim-
me estää biodiversiteetin heikkenemistä?

Suomen jätteistä 75 prosenttia tulee kaivannaisteollisuudesta. Hapan sivukivi jää käy-
tännössä ikuisiksi ajoiksi ympäristöön. Miten voimme toimia tämän haasteen edessä, jo-
hon ei vielä ole mitään ratkaisua?

Lopuksi olisin kysynyt Euroopan ja Kanadan yhteisestä vapaakauppasopimuksesta CE-
TAsta. Esimerkiksi Itä-Suomen yliopiston tuoreessa julkaisussa tutkijat hieman kyseen-
alaistavat tätä aiempaa tulkintaa siitä, että olisimme tässä turvassa. — Kiitos.

14.50 Juha Mäenpää ps (vastauspuheenvuoro): Arvoisa puhemies! Tämä on hyvä aloite
ja siitä kiitos allekirjoittajille. 

Edustaja Lohi taisi nyt sekoittaa hiukan Talvivaaran ja Terrafamen lukuja. Elikkä Tal-
vivaaralle määrättiin 107 miljoonan euron vakuudet maksettavaksi. Ikänä emme ole saa-
neet tietää, onko niitä maksettu sinne Kainuun ely-keskukselle. Terrafamelle on määrätty
56,5 miljoonan vakuudet, ja ne on valtioneuvosto taannut, niin että sinänsä Terrafame ei
ole niitä maksanut sinne. Ilman vastavakuutta valtioneuvosto on ne taannut.

14.51 Markus Lohi kesk (vastauspuheenvuoro): Arvoisa puhemies! Tieto Terrafamen
vakuuksista on minulla ympäristöministeriöstä. Jos sitten saamani tiedot eivät pidä paik-
kaansa, niin voin kyllä tarkistaa sen.

Niin tai näin, joka tapauksessa pääviestini oli se, että tähän vakuusasiaankin tarvitaan
muutosta. Meillähän on erikseen kaivoslain mukaiset vakuudet ja sitten on ympäristönsuo-
jelulain mukaiset vakuudet. Näitä vakuuksia ei voi tilanteessa, jossa toinen ei esimerkiksi
riitä ja toista vakuutta ei voida käyttää, ristiin hyödyntää. Tämä on yksi ongelma, jonka otti
myös tämä selvityshenkilö kesäkuussa luovuttamassaan selvityksessä esille, ja minusta se
on aiheellinen korjaus, joka pitää tehdä.
11



Pöytäkirjan asiakohta PTK 51/2019 vp
Perussuomalaisten edustaja otti esille, että me tarvitsisimme valtio-omisteisen kaivos-
yhtiön. Nyt taitaa unohtua se, että viime vaalikaudella, noin vuosi sitten, sellainen perus-
tettiin. Suomen Malmijalostus Oy on perustettu. Se omistaa useampaa kaivosta. Se on val-
tion sataprosenttisesti omistama yhtiö. Nyt on kysymys vain siitä, että meidän kannattaisi
pääomittaa tätä yhtiötä, jotta se pystyisi kiihdyttämään meidän akkuklusterin toimintaa
Suomessa. [Välihuuto vasemmalta] Tämä on erittäin järkevää, ja tässä varmasti löydämme
myös toisemme perussuomalaisten kanssa.

Ensimmäinen varapuhemies Tuula Haatainen: Annetaanko ministereille vastaukset? 3
minuuttia. Ministeri Kulmuni ensin, ja sitten ympäristöministeri Mikkonen. — Kulmuni,
olkaa hyvä.

14.52 Elinkeinoministeri Katri Kulmuni: Arvoisa rouva puhemies! Muutamia huomioi-
ta ja kommentteja.

Myös omalta osaltani kiitos kansalaisaloitteen aktiiveille, että eduskunta on saanut tä-
män käsittelyyn, ja ehkä laajemmin kaivoslainsäädäntöön liittyviä asioita ja kysymyksiä,
joita täällä nousi esiin, voin totta kai omalta hallinnonalaltani kommentoida. On syytä
muistaa, kuten täällä moni totesikin, että toki kaivosteollisuus on Suomessa myös erittäin
merkittävä työllistäjä. Meillä on tällä hetkellä 46 kaivosta, niissä työskentelee lähes 7 000
henkilöä, ja liikevaihtokin on merkittävä. Ja samalla tietenkin, kuten kaikessa — ja erityi-
sesti, kun toimitaan luonnonvarojen parissa — sosiaalinen vastuu ja ympäristöllinen vas-
tuu korostuvat.

Kuten täällä nousikin esiin, tätä työtä on työ- ja elinkeinoministeriössä tehty jo viime
vaalikaudella, esimerkiksi tilattiin selvitys kaivoslain muutoksista oikeustieteen tohtori
Pekka Vihervuorelta, johon myös edustaja Lohi viittasi. Tässäkin selvityksessä nousi esiin
muutamia kohtia, joita olisi syytä huomioida. Niitä samoja itse asiassa jo hallitusohjelma-
kirjauksissa oltiin huomioitu, ja niitä muutosesityksiä olen tuomassa eduskuntaan ensi
vuonna, kun saadaan ne kokonaisuudeksi sitten kasaan. Yksi niistä liittyy vaikkapa juuri
tämän kaivoslain mukaisiin vakuuksiin. Tämän Vihervuoren raportin mukaan on niin, että
ne eivät ole riittävällä tasolla ja lainsäätäjän hengen mukainen tavoite ei toteudu siinä, mitä
vuoden 2011 kaivoslaissa tavoiteltiin, joten tältä osin kaivoslain vakuussääntelyä on syytä
muuttaa. Lisäksi siellä on myös asioita, jotka pohjautuvat myös hallitusohjelmakirjauk-
siin, esimerkiksi muutostarve kaivosluvan edellytyksiin, liittyen siihen, että on olemassa
oleva kunnan hyväksymä kaava. Kolmanneksi tarvitaan tietenkin tiedotustoimintaa, ja ha-
kemuksista, päätöksistä tiedottamista, jotta alueella paikalliset tietävät, kuinka prosessit
etenevät. Nämä kolme esimerkinomaisesti mainitakseni.

Lisäksi ehkä vielä voisin mainita tästä kaivosverosta. Toki veroasiat kuuluvat valtiova-
rainministeriön hallinnonalaan, mutta ilmeisesti kuitenkin parlamentissakin on erittäin laa-
ja toive, että asiaa selvitettäisiin. Meillä on tietenkin syitä myös verrata tätä siihen, miten
muualla maailmassa on toimittu, joten toivon, että valtiovarainministeriö tästä voisi selvi-
tyksen aloittaa.

Ja tietenkin tärkeää on se, että kun yhteiskunta sähköistyy, meillä on niitä mineraaleja ja
malmeja kestävästi tuotettu myös tulevaisuudessa. Ja kyllähän suomalainen akkuteolli-
suus voi olla monella tavalla ongelmanratkaisija maailman isoissakin kysymyksissä, mut-
ta se vaatii kyllä sitten kestävää ja ympäristöllisesti hyväksyttävää kaivostoimintaa ja jat-
kojalostusta. Suomi on mukana eurooppalaisessa akkuklusteriyhteistyössä, ja se on meille
12



Pöytäkirjan asiakohta PTK 51/2019 vp
tietenkin erittäin keskeistä, koska meidän onnemme on se, [Puhemies koputtaa] että asum-
me luonnonvaroiltaan rikkaan valtion maaperällä.

Ensimmäinen varapuhemies Tuula Haatainen: Ja ministeri Mikkonen, 3 minuuttia. —
Olkaa hyvä.

14.55 Ympäristö- ja ilmastoministeri Krista Mikkonen: Arvoisa puhemies! Todella
minäkin haluan kiittää kansalaisaloitteen tekijöitä. On erittäin tärkeää, että me pääsemme
keskustelemaan niistä muutostarpeista, mitkä koskevat kaivoslainsäädäntöä — ei siis pel-
kästään kaivoslakia vaan kaivoslainsäädäntöä kokonaisuudessaan. Kaivostoimintaanhan
liittyy myös paljon lakeja, jotka ovat ympäristölakeja, joilla säädellään kaivostoimintaa, ja
sillä on paljon yhteisiä rajapintoja sekä kaivoslain että muun ympäristölainsäädännön
kanssa, millä tätä säädellään. Kuten täällä on monta kertaa tullut esille, hallitusohjelmas-
sahan on vahvat kirjaukset siitä, miten kaivoslainsäädäntöä uudistetaan ja miten siinä ni-
menomaan halutaan vahvemmin ottaa huomioon sekä ympäristövaikutukset että myös
kuntalaisten vaikuttamismahdollisuudet ja myös tietysti se, että kaivostoiminnan toiminta-
edellytykset säilyvät, kunhan se tehdään vastuullisesti — huomioidaan nämä ekologiset
reunaehdot — ja myös sosiaalisesti vastuullisesti, mikä täällä on tullut monta kertaa esille.

Sitten tietysti vielä tärkeänä huomiona on se, että sen lisäksi, että meillä on lainsäädän-
töä, niin meidän viranomaisillamme täytyy olla riittävät resurssit lainsäädännön valvon-
taan. Tämähän on ollut yksi asia, mikä tällä hetkellä näissä joissain ongelmakaivoksissa on
ollut yhtenä huolena: että viranomaisilla ei ole ollut riittäviä valvontaresursseja eikä ole
voitu riittävän ajoissa myöskään puuttua niihin epäkohtiin. Nyt myös näitä viranomaisre-
sursseja vahvistetaan jo ensi vuoden budjetissa.

Ja tosiaan tässä luonnonsuojelulaissa, joka tällä vaalikaudella uudistetaan, on myös yh-
tymäkohtia kaivoslainsäädäntöön, ja sen uudistaminen on tarkoitus aloittaa loppuvuodes-
ta. Siinä tullaan tarkastelemaan näitä rajapintoja, ja esimerkiksi siinä kohtaa sitten selvitel-
lään se yksi asia, mikä tänne hallitusohjelmaan on kirjattu, se, miten huomioidaan kaivos-
toiminta luonnonsuojelualueilla.

Sitten täällä on todella myös tämä ympäristövaikutusten huomioon ottaminen mahdol-
lisimman varhaisessa vaiheessa, se on tärkeätä, ja sitten kaivosluvan ja ympäristöluvan pa-
rempi yhteensovittaminen, mikä täällä nousi yhdessä kysymyksessä esiin. Nythän tähän
liittyen on jo viime kuun alussa tullut voimaan ympäristöllisten lupamenettelyjen yhteen-
sovittamislaki, joka tietyllä tavalla antaa mahdollisuuksia näiden menettelyjen tiiviimmäl-
le yhteensovittamiselle, mutta totta kai olisi kaikkien toimijoiden etu ja kuntalaisten etu,
että nämä lupakäytännöt olisivat mahdollisimman yhtenäisiä ja myös suhteellisen nopeita
prosesseja, koska tällä hetkellä iso ongelma on myös se, että nämä lupaprosessit kestävät
niin kauan, että paikalliset toimijat eivät oikein tiedä, mitä täällä tulee tapahtumaan. [Vas-
tauspuheenvuoropyyntöjä]

Ensimmäinen varapuhemies Tuula Haatainen: Jatketaan debattia. Edelleenkin pyydän
nyt uudelleen painamaan nappia ja nousemaan seisomaan niitä, jotka haluavat käyttää täs-
sä puheenvuoron.

14.59 Seppo Eskelinen sd (vastauspuheenvuoro): Arvoisa rouva puhemies! Aloite on
hyvä keskustelunavaus jo hallitusohjelmassa kirjattuun kaivoslain uudistamiseen. Uudis-
13



Pöytäkirjan asiakohta PTK 51/2019 vp
taminen on monella tapaa tärkeä niin ympäristö kuin elinkeinopolitiikka ja sosiaaliset läh-
tökohdat huomioiden. Lainsäädäntö pitää pystyä tekemään ilman ylilyöntejä huomioiden
kestävän kehityksen tavoitteet.

Kaivannaisteollisuuden aluetaloudelliset vaikutukset ovat täällä keskustelussa olleet
myös esillä, ja nehän ovat erityisesti Itä- ja Pohjois-Suomessa aika huikeat, yli neljä- ja
puolituhatta työpaikkaa, ja jos kerrannaisvaikutuksia alihankintaketjun kautta katsoo, niin
vaikutukset ovat kaksi ja puoli — kolme ja puoli -kertaiset, saati sitten aluetalouden vai-
kutukset niillä paikkakunnilla, missä kaivosteollisuutta on.

Tärkeää on, että kasvun ja työllisyyden näkökulmasta tulevaisuudessa pitäisi pystyä
kasvattamaan koko kaivosteollisuuden arvoketjua aina louhinnasta jalostukseen. Se olisi
parasta niin hallituksen työllisyystavoitteiden kuin kestävän kehityksenkin näkökulmasta.

15.00 Timo Heinonen kok (vastauspuheenvuoro): Arvoisa rouva puhemies! Tämä kai-
voslakikansalaisaloite on enemmän kuin tervetullut, ja kiitokset ministereille, että olette
tärkeän asian lähetekeskustelussa paikalla.

Kaivoslaissa ja -toiminnassa on monia ongelmia. Ehkä yksi isoimpia on se, että meillä
on järjetön tilanne: se, kuka ehtii, saa pitää, eli tämä valtausjärjestelmä, joka ei kyllä toimi
oikealla tavalla. Asukkaita ei kuulla, lähialueita ei kuulla, kunnilla ei ole mahdollisuutta sa-
noa ei, ja tähän pitää saada kyllä muutos. 

Kyllä tietysti jotain tästä toimimattomuudesta kertoo Valkeakosken Dragon Miningin
toiminta: muistamme, kun yhtiö oli Hongkongin pörssiin menossa, miten he kertoivat si-
joittajille, että Suomessa ne viranomaiset ovat niin hitaita ja oikeudet ovat niin hitaita, että
kyllä me ehdimme sen kullan sieltä pois viedä ennen kuin näitä ehditään käsittelemään. Eli
on oikein, että kansa on nyt vaatimassa tekoja, ja toivottavasti niitä nyt myös saadaan. 

15.01 Ville Vähämäki ps (vastauspuheenvuoro): Kunnioitettu puhemies! Me näemme
aika helposti tästä meille jaetusta budjetista, kuinka käy, jos me emme niitä vakuuksia kyl-
lin isoiksi aseta. Nimittäin täältä sivulta 762 voidaan todeta, että viime vuonna olemme
käyttäneet 16,3 miljoonaa muistaakseni nikkelikaivoksen sulkemiseen Nivalassa, ja se oli
alasajon kakkosvaihe, ja aikaisemmin siihen alasajon ykkösvaiheeseen taidettiin laittaa
noin viitisen miljoonaa. Eli toisin sanoen niiden vakuuksien täytyy olla kyllin hyvällä ta-
solla ja täytyy kiinnittää huomiota siihen, että kaivosten omistajasuhteet eivät muutu liikaa. 

Muuten sitten sanoisin näin, että meidän täytyisi kiinnittää huomiota koko ekosystee-
miin. Tässä kaivostoiminnassa, jos ajattelee akkuekosysteemiä, meillä on malmit, akkuke-
mikaalit, anodi-, katodituotanto, kennotus, sitten sen jälkeen meillä on se sähköauto, johon
ne asennetaan, tai joku muu väline, [Puhemies koputtaa] ja sitten täytyy huomioida myös
sen lopputuotteen uusiokäyttö. Tämäkin täytyy ottaa myöskin huomioon. [Puhemies ko-
puttaa] Koko ekosysteemi haltuun, siitä tulee paljon hyvää. 

15.02 Antti Kurvinen kesk (vastauspuheenvuoro): Arvoisa rouva puhemies! Kuten tääl-
lä keskustelussa on tullut monesti mainittua, niin tämä kansalaisaloite on erittäin myöntei-
nen ja tietysti todella vakava viesti meille, Suomen eduskunnalle, siitä, että kaivostoimin-
taan liittyvä sääntely täytyy laittaa sellaiselle tasolle, että se on kestävän kehityksen kritee-
rien mukaista ja me emme vie tulevilta sukupolvilta mahdollisuutta nauttia Suomen luon-
nosta ja sen kallioperässä olevista hyvistä malmeista.
14



Pöytäkirjan asiakohta PTK 51/2019 vp
Sinänsähän kaivoslainsäädäntö on mennyt kyllä Suomessa eteenpäin, ja tässä haluan
kiittää keskustan, oman puolueeni, lisäksi kokoomusta ja vihreitä siitä, että Vanhasen kak-
koshallituksessa säädettiin nykyinen kaivoslaki. Mikäli olen ymmärtänyt oikein, niin nyt
näitä lupia ei sen uuden lain pohjalta ole annettukaan juurikaan, koska lainsäädäntö on ol-
lut tiukempi. Mutta tiukentamista tarvitaan jatkossakin. Keskusta haluaa, että Suomi on
kestävän kaivostoiminnan mallimaa. Meille mahtuu kaivoksia, mutta ei minne tahansa. 

Puhemies! Haluan kyllä korostaa erityisesti kunnan roolia. Kunnalla pitää olla kaavoi-
tuksella tai jollakin muulla tavalla hyvät keinot puuttua siihen, tuleeko kaivosta alueelle vai
ei, ja kyllä me tarvitsemme jonkun veron tai maksun, [Puhemies koputtaa] josta kaivoksen
sijaintipaikalle, -alueelle jää myös sitten [Puhemies: Aika!] tuloja ihmisille.

15.03 Atte Harjanne vihr (vastauspuheenvuoro): Arvoisa puhemies! Kiitos aloitteen te-
kijöille ja hyville puheenvuoroille täällä. Meillähän on siis tilanne, jossa meillä on voima-
kas sähköistyminen ja sen vaatima mineraalitarve, ja sitten taas se tasapainottaminen kai-
vostoiminnan ympäristö- ja sosiaalisten haittavaikutusten kanssa. Tällaisissa tilanteissa
tarvitaan väistämättä vastuullista ja mahdollisimman kestävää kaivostoimintaa, jonka edel-
lytys on tietysti hyvä sääntely, joka jakaa hyödyt reilusti ja minimoi haitat. Yhtiöiden hy-
vän tahdon varaan ei tässä voi luottaa. Tämän salin suht yhtenäinen ääni tämän asian puo-
lesta antaa minusta hyvän selkänojan hyvälle ja rohkealle lainsäädännölle. 

Täällä on tuotu esiin tämä kuntien rooli, ja se on tärkeätä, että kunnilla on tässä sanan-
valtaa. Minä olisin ehkä kysynyt sitä ministereiltä, miten taataan toisaalta se, että pieni
kunta Suomessa on tavallaan hyvässä asemassa suhteessa näihin globaaleihin kaivosyhti-
öihin ja tällaiseen, ja että siellä pystytään tekemään hyvä, kokonaisvaltainen kestävän ke-
hityksen mukainen arviointi siitä, milloin joku kaivos on hyvä idea tai ei ole. Tavallaan tä-
män epäsymmetrian tasaaminen — mitä valtio voi siinä tehdä? — Kiitos.

15.05 Harry Harkimo liik (vastauspuheenvuoro): Arvoisa rouva puhemies! Kiitos kan-
salaisaloitteen tekijöille. Tilanne on kestämätön, koska Suomessa tarvitaan välittömästi
uusi kaivoslaki tai vanhaan korjaus, koska epävarmuus vaikuttaa uusien kaivoksien rahoi-
tusneuvotteluihin ja niiden perustamiseen. Kolme periaatetta tulisi olla, että mineraalit
kuuluvat Suomessa maanomistajille ja valtiolle. Näin valtio saisi omista luonnonvarois-
taan kestävän tuoton ja voitaisiin investoida eteenpäin, jos saataisiin näiden käytöstä mark-
kinahintaan sidottu vero. Esimerkiksi Norjan öljyrahasto perustuu samanlaiselle ajatuksel-
le. 

Tällä lailla on kiire myös siksi, että pian voimaan tuleva Kanadan ja EU:n välinen kaup-
pasopimus tulee antamaan kanadalaisille kaivosjäteille lisää vapauksia ja paremman ase-
man harjoittaa toimintaa sekä vaikeuttaa uuden lainsäädännön tekemistä. Mutta kaivosyh-
tiöitä ei voida [Puhemies koputtaa] verottaa siten, että ne tapetaan. Tätä lakia ei voida koko
ajan muuttaa, ja siksi kysynkin ministereiltä: tehdäänkö tämä nyt kunnolla, ettei kolmen
vuoden kuluttua seistä taas tässä?

15.06 Juho Kautto vas (vastauspuheenvuoro): Arvoisa rouva puhemies! Tällä kaivostoi-
minnalla on tietysti suuri paikallinen työllisyysvaikutus, mutta silti me tarvitsemme kai-
voslain muutosta. On käsittämätöntä, että usein monikansalliset suuryhtiöt voivat hyödyn-
tää maaperässämme olevia rikkauksia vailla riittävää vastuuta. 
15



Pöytäkirjan asiakohta PTK 51/2019 vp
Ensinnäkin on ehdottoman tärkeää se, mikä täällä on tullut esille, että kaivostoiminnan
aloituksesta voidaan päättää yksiselitteisesti sen kunnan päätöselimissä, minne toimintaa
suunnitellaan. Sitten pidän myös erittäin tärkeänä, että yhtiöt kantavat suuremman vastuun
näistä ympäristövaikutuksista. Lähtökohtaisesti malminetsintä tulee toki myös kieltää
luonnonsuojelualueilla. Kaivosyhtiön tulee myös maksaa yhteiskunnalle veroa louhitusta
malmista, ja sen tulee turvata kaivospaikkakunnan tulevaisuus rahastojen tai vakuuksien
avulla siltä varalta, että kaivospaikkakunnalle jää ympäristön kannalta ongelmallinen tilan-
ne.

Itse kaivoslakialoite on pääpiirteittäin kannatettava. Hallitusohjelmassa on otettu aloit-
teen keskeiset asiat hyvin esille, ja toivon, [Puhemies koputtaa] että hallitus etenee hyvin
ripeästi tässä lakimuutoksessa.

15.07 Johanna Ojala-Niemelä sd (vastauspuheenvuoro): Arvoisa rouva puhemies! Kai-
vosteollisuus on merkittävä ala. Meillä on se 46 kaivosta ja liikevaihto melkein 2 miljardia
euroa ja henkilöstöä tuo 7 000 ja kokonaislouhintamäärät 130 miljoonaa tonnia. Itse tulen
Lapista. Meillä on kolme toimivaa kaivosta, ja meillä on Euroopan suurin kultakaivos,
Suurikuusikon kultakaivos, ja vaikka on Leviltä ihan melkein kivenheiton päässä tuo Suu-
rikuusikko, niin kaivokset tosi hyvin täydentävät toisiaan työpaikkojen osalta — puolisot
molemmat ovat löytäneet työpaikan. Matkailuvaltaisella alalla on paljon naisia ja sitten
kaivospuolella monesti paljon miehiä töissä.

Outokummun terästehdasta ei olisi ilman Elijärven kaivosta. Outokumpu, suuri teräs-
tehdas, tarjoaa välillisiä ja välittömiä työpaikkoja 7 000, niin että kyllä merkittäviä vaiku-
tuksia on olemassa. Mutta tuo kaivosvero on semmoinen, että kunnilta tulee koko ajan sitä
palautetta, että he eivät saa siivua tästä tulosta. Tietenkin kunnalle tulee yhteisöveroa, kiin-
teistöveroa, palkkatulon kautta ostovoimaa, mutta jos siihen jonkunlaisen vielä saisi, mistä
kunta ja paikalliset saisivat oman osuutensa [Puhemies koputtaa], niin se olisi hyvä asia. 

15.08 Pauli Kiuru kok (vastauspuheenvuoro): Arvoisa rouva puhemies! Tästä kunnille
tulevasta tulosta ensinnäkin: niin kuin ensimmäisessä puheenvuorossani sanoin, kunnille
pitää tulla kohtuullinen korvaus siitä, jos kunta päättää, että kaavoituksella kaivos mahdol-
listetaan.

Edustaja Lohi hieman arvosteli kokoomuksen verolinjausta. Itse omassa puheessani sa-
noin, että verotus voi perustua louhintamäärään, liikevoittoon, liikevaihtoon tai, niin kuin
itse sanoitte, rikasteesta saatuun nettotuottoon. Edustaja Lohi kirjoitti maakuntalehti Aa-
mulehdessä 8.1., että yksi vaihtoehto on kiinteistöveroon perustuva kaivosvero, mutta se ei
ole ratkaisu. Minä tässä korostan hyvää valmistelua. Otan nyt Valkeakosken esimerkiksi:
Meillä on kultakaivos, malmi viedään toiseen kuntaan, Sastamalaan, siellä ei ole kiinteis-
töjä. Ei meille siitä jää kiinteistöverona yhtään mitään.

Tämä vaatii hyvää valmistelua, ja mielelläni kuulen ministereiltäkin näkemystä, että
mikä voisi olla semmoinen oikeudenmukainen ja toimiva veroratkaisu. 

15.10 Eeva Kalli kesk (vastauspuheenvuoro): Arvoisa rouva puhemies! Tämä kansalaisa-
loite todella kiinnittää huomion moneen tärkeään seikkaan, ja siksi on hyvä, että myös hal-
litusohjelma on tarttunut näihin samoihin kysymyksiin. Täällä on käytetty paljon hyviä pu-
heenvuoroja liittyen siihen, mitä asioita on syytä ottaa huomioon, kun esimerkiksi lainsää-
däntöä lähdetään uudistamaan. Haluaisin kuitenkin itse kiinnittää huomion myös tähän
16



Pöytäkirjan asiakohta PTK 51/2019 vp
globaaliin kuvaan, eli kysyisin ministereiltä Kulmuni ja Mikkonen: samalla kun kehitäm-
me omaa kaivostoimintaamme entistä kestävämmäksi, mitä hallitus voisi tehdä omalta
osaltaan edistääkseen kaivostoiminnan kestävyyttä myös kansainvälisillä areenoilla ja
muissa maissa?

15.10 Sari Essayah kd (vastauspuheenvuoro): Arvoisa rouva puhemies! Haluaisin vielä
ministereiltäkin kysyä tästä valtauslainsäädännöstä. Elikkä se osio erityisesti tässä kaivos-
lainsäädännössä on se, joka monia hiertää, koska tuntuu, että se on ikään kuin vielä siinä
hengessä tehty, kun Suomi on ollut pääomaköyhä ja on ollut tärkeää, että kunhan vain joku
tulee ja perustaa alueelle kaivoksen. Niin kuin täällä jossakin puheenvuorossa kuultiin,
jopa markkinointikeinona on käytetty yrityksessä, yrityksen osakkeitten arvon nostamisek-
si, sitä, että on kerrottu, miten helppoa Suomessa on pistää kaivosta pystyyn tai saada tämä
valtaus aikaiseksi. Siinä vaiheessa kun viranomaiset ovat vasta heränneet, niin sitten kai-
vos on jo tyhjennetty. Tuntuu, että valtauslainsäädäntö on siltä osin erityisen korjauksen
tarpeessa. Siinä tilanteessa niin maanomistajilla kuin kunnalla on hyvin vähän sananval-
taa, kun kaivosyritys haluaa tulla tekemään valtausta, [Puhemies koputtaa] ja monesti hy-
vin tällaisia, voisiko sanoa, vähämalmisia [Puhemies koputtaa] louhintoja voidaan tehdä ja
ottaa käyttöön alueita, [Puhemies: Aika!] jotka eivät ole kaivostoiminnan perustaa kestä-
vällä tavalla. 

15.12 Mirka Soinikoski vihr (vastauspuheenvuoro): Arvoisa rouva puhemies! Kiitos
aloitteentekijöille ja allekirjoittajille. Kaivoslain uudistamisella on kiire. Kuten tiedämme,
yli kuudesosa Suomen pinta-alasta on jo varattu kaivosyhtiöiden toimesta, ja varauksista
noin 10 prosenttia sijaitsee Natura-alueella. Yksi Kanta-Hämeen suurimmista varauksista
sijaitsee Torronsuon kansallispuiston välittömässä läheisyydessä. Edes tämä monimuotoi-
suuden malliesimerkki, tämä satojen eri eliölajien koti, tämä kulttuurihistoriallisestikin ar-
vokas luonnonsuojelualue ei ole turvassa kaivosyhtiöiltä. 

Arvoisa rouva puhemies! Torronsuon kansallispuisto on vain yksi esimerkki niistä koh-
teista, joita kaivoslain uudistuksen täytyy suojella. Kunnilla on oltava oikeus sanoa ei kai-
vostoiminnalle omilla alueillaan. Yritysten on vastattava täysimääräisesti toiminnastaan
syntyvistä ympäristövahingoista, ja varsinkin nyt kuudennen massasukupuuton aikakau-
della luonnon monimuotoisuutta on kaikin keinoin suojeltava. Tarvitsemme uuden kaivos-
lain, ja siksi tämä kansalaisaloite on niin tärkeä. 

15.13 Hilkka Kemppi kesk (vastauspuheenvuoro): Arvoisa rouva puhemies! Kiitos aloit-
teen tekijöille ja lämmin kiitos tästä keskustelusta, joka on varsin faktapainotteista ollut
tässä huoneessa.

Edustaja Lohi viittasi hyvässä puheenvuorossaan vastikään, vuonna 2011, tehtyyn kai-
voslain uudistamiseen, jonka nojalla ei ole hyväksytty vielä yhtään uutta kaivosta. Sen
vuoksi on hyvin vaikea arvioida sitä, millä tavoin tuo edellinen kaivoslaki on toiminut. Pi-
dänkin erittäin hyvänä sitä, että hallitusohjelmassa on linjattu tämä kaivoslain kokonaistar-
kastelu, koska yhden tai kahden asian tarkastelulla tämä meidän haasteemme ei selvästi-
kään ratkea. 

Selvää on kuitenkin se, että ympäristöasioiden tulee olla kunnossa ja yhteiskuntavastuu
on tunnistettava. Minä luotan kuntiin, ja kunnilla tulisikin olla oikeus kaavoituksen kautta
17



Pöytäkirjan asiakohta PTK 51/2019 vp
päättää, onko kaivostoiminta mahdollista kunnan alueella. Miten ministerit edistävät tätä
asiaa?

Toinen asia: Olisi kaikkien etu, että kaivosalalle määrättäisiin perusteellisen valmiste-
lun jälkeen tämmöinen erillinen kaivoksen sijaintikunnalle hyödynnettäväksi tuleva vero.
[Puhemies: Aika!] Aloitteessa on vaadittu tätä 12 prosentin veroa, mutta olisi tärkeää, että
se olisi erittäin kestävä, [Puhemies koputtaa] jotta ilmastonmuutoksen, [Puhemies: Aika!]
akkujen kannalta tärkeät materiaalit saataisiin Suomesta. [Hannu Hoskosen vastauspu-
heenvuoropyyntö — Juho Kauton vastauspuheenvuoropyyntö]

Ensimmäinen varapuhemies Tuula Haatainen: Olemme jo reilusti käyttäneet tähänva-
ratun tunnin tässä vaiheessa. Annetaan ministeri Kulmunille vastauspuheenvuoro, 2 mi-
nuuttia, ja sitten siirrymme eteenpäin.

15.14 Elinkeinoministeri Katri Kulmuni: Arvoisa rouva puhemies! Täällä tuli esiin ky-
symyksiä liittyen vaikkapa CETAan, vapaakauppasopimukseen ja ylipäänsä kansainväli-
seen yhteistyöhön. Täytyy tietenkin muistaa, että aikanaan se kaivoslaki uudistettiin 2011
— ja edellinen oli vuodelta 65 — elikkä kymmenen vuotta valmisteltiin sitä uutta päivitys-
tä. Ja se, milloin avattiin ulkomaisille investoinneille kaivostoiminta, oli tietenkin Eta-ai-
kakausi vuonna 94, ja tämä on se historia. Ja tietenkin CETA-sopimus vaatii yhdenvertai-
suutta. Aivan samalla täytyy toimia perustuslain mukaan yhdenvertaisesti kaikkia toimijoi-
ta kohtaan, eikä pystytä kansallisuuden kautta niitä mitenkään rajoittamaan, ja meidän lain-
säädäntömme on perustuslailtaan sen hengen mukaista.

Mitä tulee vielä tähän kuntien oikeuteen kaivoslain kautta, kuten täällä on esille tullut-
kin, niin tämähän liittyy paitsi maankäyttölainsäädäntöön, ympäristölainsäädäntöön, myös
kaivoslainsäädäntöön omalta osaltani, ja tarkoitus on, että kaivoslain muutoksen yhteydes-
sä juurikin kaivosluvan edellytykseksi tulisi sen mahdollistava kunnassa oleva kaava. Elik-
kä kaava tulee sinne kaivoslainsäädäntöön pohjalle myös. 

Vakuuksista kaivoslainsäädännön osalta mainitsin tuossa äsken, ja ehkä myös varauk-
sista voi sanoa sen verran, että tietenkään lain hengen mukaista ei ole ollut se, että tehdään
valtavan isoja varausalueita, ja sillä, minkälaisia alueita on varattu, ehkä enemmänkin ai-
heutetaan sitten kilpailua. Sitten kun mennään eteenpäin, niin huomataan, että malminet-
sintätoimintaa on noin viidellätuhannella neliökilometrillä elikkä huomattavasti pienem-
mällä alueella, ja siitä sitten taas huomattavasti pienemmälle alueelle saattaakin syntyä kai-
vos, joten on tärkeää myös muistaa ja erottaa geologiseen tutkimustoimintaan liittyvä et-
sintä ja sitten itse se kaivostoiminta loppuviimein. 

Ehkä hyvänä huomiona vielä se, että näistä reilusta 40 kaivoksesta tässä maassa 20 on
suomalaisessa, kotimaisessa omistuksessa.

Ensimmäinen varapuhemies Tuula Haatainen: Keskustelu ja asian käsittely keskeyte-
tään. Asian käsittelyä jatketaan tässä istunnossa päiväjärjestyksen muiden asiakohtien tul-
tua käsitellyiksi.

Keskustelu keskeytettiin kello 15.16.

————
18



Pöytäkirjan asiakohta PTK 51/2019 vp
Keskustelua jatkettiin kello 18.41.

Ensimmäinen varapuhemies Tuula Haatainen: Nyt jatketaan kesken jääneen asiakoh-
dan 4 käsittelyä. Keskustelu jatkuu.

18.41 Mari Holopainen vihr: Arvoisa puhemies! Hyvät edustajat! Kiitos kaikille allekir-
joittaneille tärkeästä aloitteesta! Huoli Suomen heikosta kaivostoimintaa koskevasta lain-
säädännöstä on perusteltua. 

Kuten aikaisemmin istunnossa toin esiin, meillä on ratkaisematon ongelma: luonnonva-
rojen kulutus kasvaa ja samalla sen myötä biodiversiteetti heikkenee. Markkinamekanismi
ei ole tuonut tähän ratkaisua ympäristön kannalta. Kaivannaisten osalta vaikutukset biodi-
versiteetille globaalisti ja meillä ovat merkittäviä. Kaivannaisteollisuus ja louhinta kuulu-
vat viiden merkittävimmän syyn joukkoon lajien uhanalaisuuden osalta. Suomessa kaivan-
naisteollisuus todellakin tuottaa noin 75 prosenttia koko Suomen jätemäärästä, ja kysehän
on siis ylijäämästä, sivukivikasoista, jotka aiheuttavat happamoitumista, etenkin jos niitä ei
oikein käsitellä. Täydellistä ratkaisua tähän ongelmaan ei ole vielä ollut. Siksi vesistöjen
suojelun on oltava yksi valvonnan prioriteeteista. Olemme sitoutuneet siihen, että vesistö-
jen tilan ei tule heikentyä. Hyviä puheenvuoroja on kuultu sen osalta, että ihan valtavaa kii-
rettä ei ole. Siksi täytyy olla lainsäädännön puitteiden ja reunaehtojen kunnossa ja myös-
kin vesistönsuojelun osalta pitää olla korkeampi tavoitetaso. 

Tukesin tietojen mukaan Suomen pinta-alasta on todellakin varattu peräti kuudesosa
pääsiassa kansainvälisten kaivosyhtiöiden käyttöön. Tämä on valtava alue ja ulottuu myös
luontomatkailun kannalta arvokkaisiin kohteisiin niin Lapissa kuin Saimaallakin ja eri
puolilla Suomea. Kuten täällä edustajat toivat esiin, on uskomatonta, että myös ihan taaja-
man reunoille, ihan asutuksen viereen voi meillä tehdä hyvin helposti kaivosvarauksen.
Tämä aiheuttaa tietysti valtavaa epävarmuutta ja myöskin vaikuttaa investointeihin. Voi-
daan kuvitella, että jos nyt kuudesosa — voi olla jo enemmänkin mahdollisesti, koska näi-
tä varauksia tulee lähes joka päivä Tukesille ja Tukes niitä hyväksyykin sitten johdonmu-
kaisesti — on meiltä jo varattu, niin mikäli näistä yhä useampi osa toteutuu, niin vaikutuk-
set ovat ihan merkittäviä Suomelle. Etenkin Keski-Lapista on varattu erittäin iso osa.

Suomen tulee hoitaa lainsäädäntö kuntoon. Jos tosiaan emme voi ennakoida ja hoitaa
näitä reunaehtoja ja ympäristövastuuta, niin voimme vain arvailla seurauksia, joita osittain
on jo näkyvissä erilaisissa kaivoskamppailuissa esimerkiksi Kitkajoen alueella. Suomessa
on arvokasta luonnonvaraa myös puhtaan veden osalta. Euroopan ja Kanadan yhteisen va-
paakauppasopimuksen CETAn voimaantulo luo kiirettä kaivoslain uudistukselle, mitä
eduskunta on jo edellisellä kaudella edellyttänyt. 

Pidän aloitteessa esitettyä ajatusta ylisukupolvisuudesta mainiona. Kaivannaisten arvos-
ta kuuluu valtiolle merkittävä osa: kaivannaiset voi vain kerran käyttää ja hyödyntää. On
turha puhua suurista kaivosteollisuuden vaikutuksista, jos me emme voi myös siitä arvosta
jotakin tänne saada. Silloin meillä on hieman liian pienet luulot meidän elinkeinotoimin-
nastamme. Myöskään ihan kaikkia köyhiä esiintymiä ei välttämättä kannata avata, jos se
uhkaa luontoarvoiltaan arvokkaita kohteita tai esimerkiksi Lapin matkailua, kuten meillä
on tilanne tällä hetkellä monin paikoin. Me tarvitsemme rahaston, joka tuottaa kaivostoi-
minnan arvosta jotakin myös tuleville sukupolville. Ei ole kyse yhden valtuustokauden
kuntataloudesta, on kyse siitä, että vain kerran tilan voi käyttää ja siitä arvosta täytyy jäädä
19



Pöytäkirjan asiakohta PTK 51/2019 vp
jotakin jatkossakin käteen, tulevillekin suomalaisille. Siksi tarvitaan kansallista kokonais-
vastuuta. 

Me tarvitsemme ympäristönsuojelun teknologiaharppauksen lisäksi vaihtoehtoisia ma-
teriaaleja, ja toivottavasti saamme niitä nopeasti. Onneksi uutta innovaatiotoimintaa on
meneillään, esimerkkinä suola-akut, ja tutkimukselle on erittäin paljon sijaa. Tarvitaan uu-
sia materiaali-innovaatioita, jotka eivät kuluta luonnonvaroja ja eivät kohdistu ainoastaan
harvinaisiin mineraaleihin, jotka saattavat sijaita hyvinkin hankalissa paikoissa. 

Lopuksi työllisyysvaikutuksista: Täällä todettiin muutamaan kertaan, että työllisyysvai-
kutukset ovat merkittäviä. Itse asiassa työllisyysvaikutukset eivät ole merkittäviä. Noin
4 500 ihmistä työllistyy kaivannaisteollisuuteen, mutta jos me otamme vertailukohdaksi
vaikka sen matkailualan, joka on usein ristiriidassa kaivannaisteollisuuden kanssa, niin pu-
hutaan 140 000 ihmisestä, ja nyt puhutaan tässä TEMin luvussa suorista työpaikoista. Mil-
lään mittarilla 4 500 työpaikkaa — tai sanotaan vaikka muutama tuhat siihen päälle, jos
käytämme jotain muuta arviota, jota esimerkiksi kaivosteollisuus itse on tuottanut — ei ole
merkittävä määrä työpaikkoja. Sen haluaisin tässä tuoda esiin. Voimme ottaa esiin tilastot,
joista huomaamme, että meillä on noin 2,5 miljoonaa työllistä Suomessa, joten 4 500 työ-
paikkaa ei ole sellainen määrä, että ihan mitä tahansa kannattaa sen edestä uhrata etenkään
nykytilanteessa, kun ympäristölainsäädäntö ei ole riittävällä tasolla eikä myöskään tulevil-
le sukupolville ja yhteiskunnalle jää kaivannaisten arvosta juuri mitään käteen. Ala on no-
peasti robotisoituva ja työllistää käytettyyn pinta-alaan nähden erittäin vähän ihmisiä. — 

Nyt olen käyttänyt aikani. Kiitos, puhemies, ja kiitos, arvoisat edustajat. Jatketaan kes-
kustelua. 

Ensimmäinen varapuhemies Tuula Haatainen: Käydään puhujalistaa läpi. Meillä on
täällä iso määrä etukäteen varattuja puheenvuoroja.

18.49 Lulu Ranne ps: Arvoisa rouva puhemies! Tämä kansalaisaloite kaivoslain muutta-
misesta on massiivinen työnäyte asiaansa uskovien kansalaisten aktiivisuudesta, ja sellais-
ta me perussuomalaiset lähtökohtaisesti kannustamme ja kannatamme. Aloite sisältää mo-
nia myönteisiä elementtejä kaivostoimijoiden ympäristö- ja yhteiskuntavastuun lisäämi-
seksi. Näitäkin perussuomalaisten mukaan tulee edistää.

Aika malmipotentiaalin tunnistamisesta toimivan kaivoksen avaamiseen voi kuitenkin
olla kymmeniä vuosia. Lakimuutosten todelliset vaikutukset selviävät vastaavasti vasta
suhteellisen pitkien aikojen kuluessa. Tämän vuoksi onkin keskeistä, että vaikutukset pun-
nitaan ja arvioidaan etukäteen erityisen suurella huolellisuudella. Lisäksi tällainen uudis-
tus on toteutettava maltilla ja siinä on huomioitava kokemukset edellisistä lakimuutoksista.

Ilmeisen osaavat henkilöt ovat valmistelleet tämän käsillä olevan kansalaisaloitteen, se
on selvää. Sitä lukiessa ei kuitenkaan voi välttyä siltä vaikutelmalta, että siinä hoidetaan
joidenkin kammottavalla tavalla pieleen menneiden hankkeiden, kuten Talvivaaran, aihe-
uttamaa kollektiivista traumaa. Tuloksena on massiivinen ja monisyinen aloite, ja pelkäs-
tään sen vaikutustenarvioinnissa on valtava työ. Se täytyy tietenkin tehdä kunnolla. Työ-
määrä sinänsä ei tietenkään ole este sille, että aloite etenisi, ja niin sen täytyykin tehdä. En-
nen työhön ryhtymistä pitää kuitenkin huolellisesti analysoida, miten lakimuutos poistaisi
koettujen ongelmien todelliset juurisyyt siten positiivisella tavalla, että kaivostoiminta voi-
si jatkua Suomessa. Meillä ei ole moraalista oikeutta kaivattaa sähköautojemme akkuja ja
20



Pöytäkirjan asiakohta PTK 51/2019 vp
muiden tarvitsemiemme tuotteiden raaka-aineita kehitysmaissa pilaten niiden luonnon, jos
voimme tuottaa ne vastuullisesti täällä Suomessa.

Arvoisa rouva puhemies! Lupia näille jättimäisille hankkeille haetaan yleistasoisten
suunnitelmien ja tietojen perusteella. Ne eivät ole riittävän yksityiskohtaisia, jotta toimin-
nan luvanmukaisuutta voisi valvoa parhaalla mahdollisella tavalla. Kaivostoiminnassa to-
teutuneiden ongelmien juurisyyt liittyvätkin hyvin vahvasti toimijoilta lupakäsittelyä var-
ten saatujen selvitysten todenmukaisuuteen, tarkkuuksiin ja realistisuuteen, lupaehtojen
noudattamisen valvontaan sekä valvontaviranomaisen kykyyn puuttua lupaehtojen vastai-
seen toimintaan nopeasti ja tehokkaasti. Epäkohdat täytyy tietenkin korjata, ja tämä laki-
muutos on siihen ratkaisu. Sillä tulee sujuvoittaa ja selkeyttää luvitusta ja valvontaa ja pa-
rantaa niiden vaikuttavuutta. Lisäksi tässä lakimuutosprosessissa tulee arvioida tarkkaan,
minkälaisia jälkihuoltovelvoitteita ja vakuuksia kaivosyhtiöille olisi syytä asettaa.

Arvoisa rouva puhemies! Suomeen ei perusteta yhtään kaivosta ilman jatkuvaa ja laajaa
malminetsintätyötä. Malminetsintä vaatii paljon osaamista ja pääomia. Etsintää kannattaa
siten tehdä vain, jos sen tuloksilla on järkevät ja kaikkien intressit huomioivat hyödyntä-
mismahdollisuudet. Malminetsinnän tarpeeton vaikeuttaminen ei ratkaise niitä ongelmia,
jotka kaivoksiin liittyvät. Tämäkin tulee huomioida, kun prosessi jatkuu.

Suomen nykyisen kaivoslain tarkoituksena on edistää kaivostoimintaa ja järjestää sen
edellyttämä alueiden käyttö ja malminetsintä siten, että ne ovat yhteiskunnallisesti, talou-
dellisesti ja ekologisesti kestäviä. Tarkoitus on edelleen pätevä ja ajankohtainen. Aloitteen
jatkokäsittelyssä tuleekin keskittyä esiin tulleiden ongelmien juurisyihin koko kaivosalan
toimintaedellytykset silti säilyttäen.

18.53 Kaisa Juuso ps: Arvoisa rouva puhemies! Kiitän näin aluksi kansalaisaloitteen te-
kijöitä aloitteen perusteellisesta valmistelusta.

Kaivosala on merkittävä elinkeino ja työllistäjä Suomen kansantaloudessa. Kaivosteol-
lisuus ry:n mukaan ala työllistää Suomessa suoraan ja välillisesti 13 000 henkilöä. Kaivos-
teollisuuden arvonlisän vaikutus kansantalouteen on noin 1,2 miljardia euroa vuodessa, ja
koko kaivosteollisuuden liikevaihto on yli 2 miljardia euroa. Metallirikasteiden viennin
arvo vuonna 2018 oli 484 miljoonaa.

Suomeen on syntynyt merkittävä mineraalikeskittymä, jolla on korkea rikastus- ja jat-
kojalostuskapasiteetti. Lisääntyvä kotimainen kaivostuotanto auttaa pitämään yllä Suo-
men oman metalliteollisuuden toimitusvarmuutta ja kilpailukykyä pienentämällä metalli-
jalostuksen raaka-ainekustannuksia. Kaivannaisteollisuudella on lupaavat näkymät Suo-
messa, ja maaperästämme on löydetty miljardien arvosta uusia malmeja.

Perussuomalaiset suhtautuvat kaivostoimintaan myönteisesti, mutta kaivosyhtiöt tulee
saattaa selvemmin vastuuseen luontoon ja varsinkin vesistöihin kohdistuvasta haitasta.

Arvoisa puhemies! Tällä kansalaisaloitteella tavoitellaan monia uudistuksia vuonna
2011 hyväksyttyyn kaivoslakiin. Työ- ja elinkeinoministeriö julkaisi kesäkuussa 2019 ar-
vioinnin kaivostoimintaa ohjaavan lainsäädännön toimivuudesta. Raportin selvityshenkilö
ja kirjoittaja on oikeustieteen tohtori Pekka Vihervuori. Selvityksen tuloksena on monelta
osin yhteneviä toimenpidesuosituksia tämän käsillä olevan Kaivoslaki Nyt -kansalaisaloit-
teen kanssa. Vihervuori ehdottaa muun muassa, että ympäristölupa ja kaivoslupa haettai-
siin jatkossa ensisijaisesti yhdestä paikasta ja käsiteltäisiin yhdessä tai että luvat jopa yh-
distettäisiin. Maaliskuusta 2019 alkaen luvat onkin voinut hakea yhdestä paikasta eli alue-
hallintovirastosta. Kaivosluvan haltijan on nykyisin asetettava kaksi rahallista vakuutta,
21



Pöytäkirjan asiakohta PTK 51/2019 vp
toinen kaivoslain ja toinen ympäristönsuojelulain perusteella. Vihervuoren selvityksessä
todetaan, että nykyinen vakuusjärjestelmä on riittämätön ja epätarkoituksenmukainen.

Arvoisa puhemies! Selvityshenkilön saamien selvitysten mukaan ympäristövalvonnan
resurssit ely-keskuksissa ovat usean vuoden ajan jatkuvasti vähentyneet jopa hallitsemat-
tomalla tavalla. Valvonta on käytännössä paljolti toiminnanharjoittajien omavalvontaa,
eikä satunnaisia tarkastuskäyntejä tämän täydennyksenä enää suoriteta, vaikka yksittäisiä
merkittäviäkin laiminlyöntejä on ilmennyt. Valvonnan parantamiseen ja sen voimavaroi-
hin olisi heti kiinnitettävä vakavaa huomiota.

Maailmassa on kasvava pula puhtaasta vedestä. Meillä Suomessa on suuret pohjavesi-
varannot. Maassamme on noin 6 000 pohjavesialuetta, joista Lapin ely-keskuksen alueella
on noin kolmannes. Pohjavesi on ehdottoman tärkeää säilyttää vesilain säädöksillä suoma-
laisten omaisuutena ja kansallisvarallisuutena.

Valtiovalta on aloittanut kaivoslain uudistamisen jo viime vaalikaudella, joten tietyiltä
osin kaivoslakia on joka tapauksessa muutettava ihan lähiaikoina, ja siinä mielessä tämä
kansalaisaloite tulee juuri oikeaan aikaan. Asia ei kuitenkaan ole niin yksioikoinen kuin
ensi ajattelulla voi ajatella. Verorasituksen lisääminen missä tahansa on aina harkinnan
paikka. Mahdollista uutta veroa pitää aina muutenkin tarkastella kokonaisvaltaisesti. Kai-
vostoiminta on väistämättä kallista, joten olisi hyvä, että kaivosveron tuottoa pystyttäisiin
ohjaamaan myös kaivospaikkakunnille, mikäli sellainen vero säädetään.

Perussuomalaisten ympäristö- ja energiapoliittisen ohjelman mukaan kaivoslakia on
muutettava siihen suuntaan, että yhteisö, yhteiskunta ja maanomistaja hyötyvät enemmän
kansainvälisten yhtiöiden louhimista mineraaleista. Myös kaivosyhtiöiden kotimaista
omistuspohjaa tulee vahvistaa. Monimetalliesiintymistä on pyrittävä ottamaan talteen
kaikki komponentit, jotka ovat arvokkaita tai toisaalta ympäristössä saastetta. Yksin Tal-
vivaarassa uraania menee kunakin vuonna jätekasaan määrä, joka riittäisi pitkälti Suomen
ydinvoimalaitosten tarpeisiin.

Arvoisa rouva puhemies! Oman vaalipiirini Lapin puhdas luonto on herkkä ja ainutlaa-
tuisen kaunis. Matkailu on erittäin merkittävä ja koko ajan kasvava elinkeino Lapissa.
Alueella toimivien kaivosten ympäristövelvoitteet on varmistettava kaivoslakia uudista-
malla ja toiminnan tiukalla valvonnalla. Näin Lapin ainutlaatuinen luonto ei vahingoitu ja
matkailuelinkeino ja kaivostoiminta voivat elää sovussa. — Kiitos.

18.59 Jenni Pitko vihr: Arvoisa rouva puhemies! Haluan myös kiittää kansalaisaloitteen
liikkeellepanijoita ja allekirjoittaneita tämän tärkeän asian tuomisesta eduskuntaan. Tämä
kansalaisaloite nostaa hyvin esiin nykyisen kaivoslain aitoja ongelmia. Kaivoslaki todella-
kin kaipaa uudistamista, sillä nykyinen laki ei suojele paikallisia asukkaita eikä luontoa tar-
peeksi.

Meillä pohjoisessa kaivosten uhka on arkipäivää. Kaivosvarauksilta eivät nykylainsää-
dännön puitteissa ole suojassa luonnonsuojelualueet, herkät luontokohteet, matkailu eikä
virkistystoiminta. Monilla ihmisillä on jatkuva pelko ja voimattomuus suurten yhtiöiden
edessä. Lainsäädäntö ei suojaa ihmisiä eikä luontoa, ja vaikuttamiskeinoja tähän on vähän
niin paikallisilla ihmisillä kuin kunnillakin.

Kerron kolme esimerkkiä, millaisiin kohteisiin kaivoksia paraikaa Pohjois-Suomessa
suunnitellaan.

Syötteen kansallispuisto on Pudasjärven ja Taivalkosken alueelle vuonna 2000 perustet-
tu kaunis kokonaisuus. Syötteen ainutlaatuisen talvimaiseman muodostavat tykkylumisten
22



Pöytäkirjan asiakohta PTK 51/2019 vp
puiden peittämät vaaran rinteet, joita voi ihailla tunturien ja vaarojen päältä, sekä ojittamat-
tomina säilyneet suot. Kaivosyhtiö on tehnyt kaivosvarauksen Syötteen kansallispuiston
viereen. Kaivosvaraus sijaitsee kansallispuiston osien ja luonnonsuojelualueiden välissä
alueella, jossa on merkittäviä luontoarvoja ja joka on osa luontomatkailun ja virkistyskäy-
tön kokonaisuutta. Syöte on suosittu retkeily- ja virkistysalue, ja alueella on myös runsaas-
ti vapaa-ajan asuntoja. Kaivosyhtiön varaus sijaitsee puolentoista kilometrin päässä Syöte-
kylältä.

Syötteen läheinen kansallispuistojen alue viereisessä kunnassakaan, Kuusamossa, ei ole
turvassa. Kuusamo on monille tuttu sykähdyttävän kauniista maisemistaan. Siellä asuu
luontoa rakastavia ihmisiä, ja tänä kesänä siellä kävi ennätysmäärä kesämatkailijoita.
Ruka-Kuusamon alueen yöpymisten määrä kasvoi 15 prosenttia verrattuna viime kesään.
Matkailun kasvua kuitenkin varjostaa taistelu kaivosyhtiön kanssa. Kaivosyhtiö on hake-
nut Oulangan ja Riisitunturin kansallispuiston läheisyydestä malminetsinnän lupaa 1 300
hehtaarin alueelle. Merkittävät vesistöalueet Kitkajoki ja Kitkajärvi sijaitsevat malminet-
sintäalueella. Kuusamossa pelkästään luontomatkailu on ala, jolla on satoja työpaikkoja.
Kaivos taas olisi toteutuessaankin pieni ja sen tuottamat malmi- ja mineraalimäärät vähäi-
siä, mutta haitta alueelle suuri. Kuusamon kaupunki yrittikin estää kaivostoiminnan laajen-
tamisen muuttamalla strategista yleiskaavaa. Kaavassa rajattiin kaivostoiminta pois alueen
mahdollisista käyttötarkoituksista. Alueen kaivoskehityshankkeet aiemmin omistaneet ta-
hot tekivät valituksen kaavamuutoksesta hallinto-oikeuteen, ja hallinto-oikeus ja myöhem-
min korkein hallinto-oikeus totesivat kaavamuutoksen lainvastaiseksi tänä ja viime vuon-
na. Kaivosyhtiöllä on valta, jota kunta ei voi ohjata, vaikka se uhkaisi työpaikkoja, elinkei-
noja ja kunnan strategista kehittämistä.

Viimeisenä esimerkkinä nykylainsäädännön ongelmista haluan nostaa Lapissa sijaitse-
van Viiankiaavan suon ja Sakatin esiintymän. Sakatin esiintymä sijaitsee Viiankiaavan
suoalueella, joka on suojeltu sekä Natura 2000 -alueena että soidensuojelualueena. Viian-
kiaapa on Suomen merkittävimpiä ja suurimpia aapasoita. Alueella tavataan lukuisia uha-
nalaisia lintu- ja kasvilajeja. Nyt kuitenkin suunnitellaan kaivosta tämän harvinaisen ja
luontoarvoiltaan merkittävän suon alle. Kaivostoiminnan aloittaminen vaatisi luonnonsuo-
jelualueiden osittaista purkamista, eikä takuita siitä, ettei luonto näin uhkarohkeassa pro-
jektissa tuhoutuisi, voida ikinä saada. Menetettyä luontoa ei koskaan voida saada saman-
laisena takaisin, jos se kerran tuhotaan.

Näissä esimerkkihankkeissa, jotka eivät ole mitään erityistapauksia, on silminnähden
ristiriidassa yleinen ja yksityinen etu. Matkailu-, virkistys- ja luontoarvot eivät näissä
hankkeissa paina. Kansalaisaloite ehdottaakin, että kaivosmineraalien hyödyntämislupia
tulee myöntää vain riittävään yhteiskunnalliseen kokonaisharkintaan perustuen. Lupa voi-
taisiin myöntää, ”jos haetusta toiminnasta osoitetaan olevan perustellusti enemmän hyötyä
kuin haittaa huomioiden vaikutukset ympäristölle, ihmisille, elinkeinotoiminnalle ja yh-
teiskunnalle” ja ”luontoarvoiltaan korvaamattomat, arvokkaat alueet pidetään kaivostoi-
minnan ulkopuolella”. Juuri näin pitää uutta kaivoslainsäädäntöä kehittää. Kaivoslain
muutos on äärimmäisen tärkeä hanke.

Ensimmäinen varapuhemies Tuula Haatainen: Menemme puhujalistaan. Täällä on pal-
jon puheenvuoroja varattuna.
23



Pöytäkirjan asiakohta PTK 51/2019 vp
19.05 Tiina Elo vihr: Arvoisa rouva puhemies! Aivan alkuun kiitos edustaja Pitkolle to-
della silmiä avaavasta ja hienosta puheenvuorosta.

Kaivoslaki Nyt on erittäin tärkeä ja huolella valmisteltu kansalaisaloite, joka kirittää ja
sparraa hallitusta nyt kaivoslain uudistamisessa. Kiitos kaikille aloitteen puolesta töitä teh-
neille ja sen allekirjoittaneille todella tärkeästä työstä suomalaisen luonnon ja kestävän kai-
vostoiminnan puolesta.

Täällä on jo todettu, että noin kuudesosa Suomen pinta-alasta on kaivosyhtiöiden va-
rauksessa ja näistä varauksista noin 10 prosenttia sijaitsee Natura-alueilla. Suomen kaivos-
teollisuus louhii maaperää vuodessa 124 miljoonan tonnin verran. Tästä vain vajaa viides-
osa päätyy jatkojalostukseen. Puhumme siis teollisuudenalasta, jolla on todella mittavia
ympäristövaikutuksia, alasta, joka väärässä paikassa ja vastuuttomasti toteutettuna tuhoaa
luontoa ja haittaa merkittävästi ihmisten elämää ja elinkeinojen harjoittamista. Tällä het-
kellä kaivosten ekologisten, taloudellisten ja sosiaalisten vaikutusten arviointi ei ole katta-
vaa eikä kaivostoiminnan valvonta riittävää. Siksi kaivoslaki on uudistettava viipymättä.

Arvoisa rouva puhemies! Suomessa tarvitaan tulevaisuudessakin vastuullista kaivostoi-
mintaa, jotta saamme kestävästi arvokkaita metalleja esimerkiksi akkuteollisuuden tarpei-
siin. Kaivostoiminnan edellytyksenä tulee kuitenkin olla, että siitä on yhteiskunnalle, ym-
päristölle, ihmisille ja elinkeinotoiminnalle enemmän hyötyä kuin haittaa. Uusiin kaivos-
hankkeisiin tulee ryhtyä tarkkaa harkintaa käyttäen ja niiden kokonaiskestävyys huomioi-
den.

Ensiarvoisen tärkeää on, että lisäämme kiertotaloutta kaivosteollisuudessa. On paran-
nettava määrätietoisesti metallien ja muiden kaivannaisten kierrätystä ja panostettava uu-
siin teknologioihin, jotta neitseellisten raaka-aineiden tarve voidaan tulevaisuudessa mini-
moida tarpeen kasvaessa. Kaivosteollisuudelle on asetettava selkeät kiertotaloustavoitteet.

Arvoisa rouva puhemies! Pidän kansalaisaloitteen tapaan kaivoslain uudistuksen tärkeä-
nä lähtökohtana sitä, että Suomen maaperän kaivosmineraalit osoitetaan yhteiskunnan
omaisuudeksi. Uusiutumattomien luonnonvarojen tulee kuulua yhteiskunnalle, ei sille yri-
tykselle, joka ne ensimmäiseksi löytää. Kuntien, maanomistajien ja saamelaisten itsemää-
räämisoikeus omista alueistaan on turvattava lakiuudistuksessa.

Toinen tärkeä lähtökohta on malminetsinnän ja kaivostoiminnan lopettaminen luonnon-
suojelualueilla, niiden välittömässä läheisyydessä sekä paikoissa, joiden luontoarvot ovat
sellaiset, että edellytykset luonnonsuojelualueen perustamiselle ovat olemassa. Lainsää-
dännöllä on myös varmistettava, ettei ympäristövahinkojen korjaaminen jää yhteiskunnan
vastuulle esimerkiksi kaivostoimijan joutuessa konkurssiin.

Arvoisa rouva puhemies! Kaivosten turvallisuus ja ympäristöllinen kestävyys tulee taa-
ta riittävän tiukoilla ympäristöluvilla ja valvonnalla. Kaivoslupia ei pidä myöntää ennen
asianmukaista ympäristövaikutusten arviointia. Emme halua enää yhtään Talvivaaraa tai
pienempääkään ympäristökatastrofia.

Nostan esiin vielä yhden näkökulman kaivosten ympäristövaikutuksiin ja niiden valvon-
taan ja arviointiin liittyen. On ongelmallista, että viranomaiset kieltäytyvät liikesalaisuu-
den suojaan vedoten julkistamasta kaivoshankkeisiin liittyvää, oleellisesti ympäristövaiku-
tuksia koskevaa tietoa. Lain mukaan julkisuuslaissa määritellyn liikesalaisuuden suoja jou-
tuu väistymään, jos liikesalaisuuden suoja vaarantaa tai heikentää yleistä etua, kuten ym-
päristönsuojelua. EU:n ympäristödirektiivi rajoittaa konkreettisesti ja yksiselitteisesti lii-
kesalaisuuden soveltamisalaa suhteessa ympäristötietoon. Edelleen Euroopan unionin tuo-
mioistuimen mukaan ympäristötiedon pitää olla julkista, koska kansalaisilla pitää olla
24



Pöytäkirjan asiakohta PTK 51/2019 vp
mahdollisuus valvoa ympäristönsuojelua koskevien toimien ja päätösten oikeellisuutta.
Kansalaisten ja osallisten vaikutusmahdollisuuksien kannalta on kestämätön tilanne, jos
osa ympäristönsuojelua koskevista tiedoista on salaisia. Tämän asian selventämiseksi tar-
koitukseni on jättää kirjallinen kysymys kaivoshankkeiden ympäristövaikutuksiin liittyvi-
en tietojen julkisuudesta.

Arvoisa rouva puhemies! Kaivoslaki on uudistettava viipymättä. Ministeri Kulmuni to-
tesi aiemmin puheenvuorossaan, että asia on tulossa eduskuntaan ensi vuoden aikana. Tär-
keää on myös, että kaivoslainsäädäntöä tarkastellaan kokonaisuutena, kuten ministeri Mik-
konen täällä totesi. Muun muassa luonnonsuojelulain uudistuksen yhtymäkohdat kaivos-
lainsäädäntöön on perattava huolella.

19.10 Mari-Leena Talvitie kok: Arvoisa puhemies! On tärkeää, että me puhumme kai-
voslain muuttamisesta ja uudistamisesta tämän kansalaisaloitteen myötä. Monet julkisuu-
dessa esillä olleet ongelmat liittyvät ympäristönsuojeluun, ja on totta, että ympäristönsuo-
jelun kattavuutta on parannettava, mutta osa niistä ongelmista liittyy nimenomaan myös-
kin sinne muihin asioihin kuin varsinaiseen kaivoslakiin, mutta on tärkeää myöskin katsoa
kaivoslain uudistustarpeita.

Yksi esimerkki siitä, mistä kaivoksien yhteydessä on julkisuudessakin puhuttu, on se,
miten kaivosala kantaa vastuunsa näistä ongelmista, kun kaivostoiminta loppuu. Siinä on
ihan selvästi parantamisen varaa. Olin viime kaudella lakivaliokunnassa, ja meillä oli kon-
kurssilain muutos. Nimenomaan olisi tullut muutos siihen, että kaivoksien on parannettava
vakuuksia siinä vaiheessa, kun toiminta alkaa ja toiminta on meneillään eli yhtiö on ihan
maksukykyinen ja kykenevä maksamaan vakuuksia. Meillähän on siis Suomessa edelleen
kaivoksia, jotka eivät maksa vakuuksia ollenkaan, koska ne ovat sen vanhan lainsäädän-
nön mukaisia. Tämä konkurssilain muutos valitettavasti viime keväänä pysähtyi sitten la-
kivaliokunnassa siihen, että osa professoreista halusi sen perustuslakivaliokuntaan ja me
jouduimme sen alkuvuonna lähettämään sinne perustuslakivaliokuntaan, ja koska siellä oli
niin kova ruuhka, niin se ei tullut enää lakivaliokuntaan sitten maaliskuuhun mennessä.
Toivonkin nyt, että nykyinen hallitus kaivaa tämän konkurssilain muutosesityksen, viime
hallituksen esityksen, ja tuo sen eduskuntaan, koska on tärkeää, että kaivokset kantavat sitä
vastuuta silloin, kun ne ovat toimintakykyisiä, eikä niin, että yhteiskunnalle jää sitten jäljet
siivottavaksi sen jälkeen, kun on konkurssiin menty.

No, sitten toinen tärkeä asia on, että pystyisimme parantamaan, arvoisa puhemies, näitä
kuntien mahdollisuuksia vaikuttaa kaivostoimintaan. Kunnillahan on yleensä mahdolli-
suus vaikuttaa erilaiseen teollisuustoimintaan kaavoituksen kautta, mutta koska kaivokses-
sa tehdään erilainen prosessi, lähdetään mineraaleja tutkimaan ja niin edelleen, niin siinä ei
tule sitä, että kaavoituksella ohjattaisiin samalla tavalla kuin muissa teollisuushankkeissa.
Sen takia näenkin, että on tärkeää, että pystyttäisiin tuomaan jonkinlainen uudenlainen
kaavoitukseen tuleva prosessi, jossa käytäisiin tavallaan kunnan asukkaiden ja kunnan
kanssa keskustelua siitä, onko joku kunnan alue soveltuvainen siihen kaivostoimintaan.
Siinä myöskin sitten tietynlaiset elinkeinoelämän tarpeet, kuten esimerkiksi Lapissa mat-
kailun ja kaivostoiminnan legitimiteetti ja rinnakkaiselo, [Puhemies koputtaa] tulisi arvi-
oitua.
25



Pöytäkirjan asiakohta PTK 51/2019 vp
19.13 Heikki Autto kok: Arvoisa rouva puhemies! Täytyy tosiaan kiittää aktiivisia kan-
salaisia tässäkin asiassa, että näin tärkeästä teemasta päästään keskustelemaan eduskunnan
suuressa salissa.

Kaivostoiminnalla ja kaivostoimintaan perustuvalla metalliteollisuudella on Suomen ta-
loudelle valtavan suuri merkitys. Sillä on ollut sitä historiallisesti, ja näyttää, että tulevai-
suudessa tämä merkitys tulee entisestään vain kasvamaan, kun eri metallivalmisteiden ja
mineraalien kysyntä maailmassa kasvaa suorastaan eksponentiaalisesti.

Arvoisa puhemies! Tässä keskustelussa on hyvä kuitenkin erottaa malminetsintä ja kai-
vostoiminta selkeästi toisistaan. Malminetsintä todella harvoin johtaa kaivostoimintaan,
mutta jos malminetsintää ei tehtäisi, silloin ei tietysti voisi olla minkäänlaista kaivostoi-
mintaakaan lopulta. Toimialalla käytetään ymmärtääkseni tällaista suhdelukua, että yksi
tuhannesta löydöstä johtaa lopulta jonkinlaiseen louhimiseen. Kun tiedetään, kuinka vä-
hän näitä löytöjä tapahtuu, niin täytyy sanoa, että ne, jotka tuntuvat kategorisesti täällä sa-
lissa vastustavan vastuullista suomalaista kaivostoimintaa, voivat olla aika huoleti. Ei tän-
ne näitä kaivoksia ole syntymässä kuin sieniä sateella.

Mutta tosiaan tästä malminetsinnästä — haluaisin, arvoisa puhemies, sanoa sen, että
varmasti kaikki olemme yhtä mieltä siitä, että maalämpö on aivan erinomainen tapa sääs-
tää ympäristöä energiantuotannossa. Maalämpö asennetaan käytännössä jokaiseen pienta-
loon tämän päivän Suomessa. Kun menemme kunnan- tai kaupungintalolle rakennuslupaa
hakemaan, sieltä yleensä tulee kaupan päälle lupa myös reilun parin sadan metrin syvyy-
teen menevän maalämpökaivon rakentamiseksi, ja olemme kaikki sitä mieltä, että se on
hyvä asia. Näitä maalämpökaivoja tehdään siihen omalle pihalle, siihen, missä asumme,
missä asuu satoja muitakin ihmisiä, ja se on hyvä asia. Ja sitten, jos joku menee metsään ja
kairaa sinne paljon kapeamman, 200 metriä syvän kairareiän, niin täällä salissa ihan valis-
tuneetkin ihmiset pelkäävät, että aivan kuin itse paholainen nousee sieltä maankuoresta
ylös. Eihän se nyt näin ole. Kyllä se kairaaminen on kairaamista, tapahtui se siinä kotipi-
halla tai sitten siellä kuusikossa. Elikkä tämä, että pelkäämme tätä malminetsintää vastoin
mitään tieteellisiä perusteita tai järkeviä syitä, on valitettavasti omiaan lietsomaan maan-
omistajissa ja yleensä suomalaisissa sellaista huolta, joka ei varmaankaan ole aiheellista,
koska on hyödyllistä niin maanomistajan kuin yleensä yhteiskunnan kannalta, että tiedäm-
me, mitä siellä maaperässämme on.

On aivan eri asia sitten luvittaa varsinaista kaivostoimintaa, mikäli sieltä maankuoresta
löytyisi niin arvokas esiintymä, että todella tutkittaisiin, että se on malmia. Malmihan on
siis taloustieteellinen termi ja tarkoittaa sellaista mineralisaatiota, jota on taloudellisesti
kannattavaa louhia, ja siihen, miten sitä malmia muodostuu, vaikuttaa todella moni seikka,
myös ne keskustelut ja päätökset, mitä täällä salissa tehdään.

Tästä oikeastaan voi saada, arvoisa puhemies, nopean aasinsillan vaikkapa tuohon aiem-
paan keskusteluun, jota tässä käytiin kaivosverosta. Olen sitä mieltä, että Suomeen pitää
saada kaivosvero sellaisena, että se tuloutuu kaivoksen sijaintipaikkakunnalle. Mielestäni
järkevintä on, että tämä vero perustuu louhitun malmin arvoon, jolloin siinä tapahtuu oi-
keudenmukainen korvaus paikalliselle yhteisölle siitä, että siellä tätä kaivostoimintaa har-
joitetaan. Paikalliselle kunnalle tulee joka tapauksessa merkittäviä kustannuksia siitä, mi-
käli kaivos alueelle syntyy, yleensä miljardiluokan investointi, joten on enemmän kuin pai-
kallaan, että paikallinen yhteisö saa siitä myös kohtuullisen korvauksen.

Mutta tosiaan, arvoisa puhemies, tässä ei pidä siis sekoittaa vaikkapa oman puolueeni
kannanotoissa mainittua louhintaveroa siihen, että tämä perustuisi vain näihin louhittuihin
26



Pöytäkirjan asiakohta PTK 51/2019 vp
tonneihin, koska silloin tosiaan aiheutettaisiin kestävän kehityksen vastaista toimintaa sil-
lä, että esimerkiksi tällaista vähemmän rikasta esiintymää, joka sijaitsee saman minerali-
saation yhteydessä, ei todennäköisesti täysimääräisesti voitaisi hyödyntää taloudellisesti
kannattavasti, mikä olisi tietysti kestävän kehityksen periaatteitten vastaista, jos alueelle
joka tapauksessa on kuitenkin koko kaivos- ja rikastusinfraan investoitu. 

Mutta vielä, arvoisa rouva puhemies, jos saan tähän loppuun sanoa siitä, että on todella
tapauskohtaista, onko kaivos hyvä kaivos vai mahdollisesti ei-toivottu: On selvää, että
meillä on upeita esimerkkejä siitä, miten kaivostoiminta on tuonut kestävällä tavalla vau-
rautta alueelle, työtä ja toimeentuloa vuosikymmeniksi, jopa vuosisadoiksi. Ehkä kirkkain
kruununjalokivi Suomessa on tuo Elijärven kaivos, joka mahdollistaa Tornion terästeh-
taan. Ja kun täällä vihreä edustaja on peräänkuuluttanut sitä, että metallien kierrätystä tuli-
si lisätä, niin minun käsitykseni on se, että Tornion terästehdas on itse asiassa maailman
suurin yksittäinen kierrätyslaitos. Sinne tuodaan romurautaa ympäri maailman, ja jotta sitä
romurautaa voidaan sitten kierrättää maailman hienoimmaksi ruostumattomaksi jaloteräk-
seksi, vaaditaan, että tätä neitseellistä kromimalmia saadaan sieltä Elijärven kaivoksesta,
keskeltä Kemin kaupunkia käytännössä, sieltä maan alta. Tätä ferrokromia pystytään sit-
ten lisäämään sinne valmistettavan teräksen sekaan, [Puhemies koputtaa] niin että se saa
nämä maailman hienoimman teräksen ominaisuudet.

Arvoisa puhemies! Lyhyesti vielä toinen esimerkki, vaikkapa Kittilän kultakaivos, jos-
sa niin matkailu- kuin teollinen toiminta [Puhemies koputtaa] lyövät hienosti kättä toisil-
leen. Samalla haluan todeta sen, että ei tietenkään Rukatunturin rinteeseen pidä kaivosta
avata, eli on selvää, että tässä pitää pystyä käyttämään päätöksenteossa [Puhemies: Aika!]
harkintaa. — Kiitos, arvoisa puhemies! 

19.21 Jukka Kopra kok: Arvoisa rouva puhemies! Eduskuntaan jätetty kansalaisaloite
kaivoslain muuttamiseksi on hyvin mielenkiintoinen ja ajankohtainen. Aloitteella pyritään
vaikuttamaan maamme kaivoslainsäädännön epäkohtiin. Kaivoslainsäädäntö ei enää täy-
sin vastaa ajan vaatimuksia eikä varsinkaan pysty kontrolloimaan eräitä kaivostoiminnan
epäkohtia. 

Yksi tällainen parannusta vaativa asiakokonaisuus on vakuudet. Alimitoitetut vakuudet
eivät kata yhteiskunnan kustannuksia tilanteissa, joissa sattuu ympäristövahinko eikä kai-
vosyhtiö halua kantaa vastuutaan tai menee konkurssiin ja lopettaa toimintansa. Kaivostoi-
mijoiden vastuuta täytyy tältä osin kasvattaa, sillä jälkien siivoaminen ei saa päätyä veron-
maksajien maksettavaksi. Maassamme on tällä hetkellä kaivoksia, joilla ei ole näitä va-
kuuksia lainkaan. Todettakoon, että valtaosa kaivoksista ja kaivostoimintaa harjoittavista
yhtiöistä toimii asiallisesti ja vastuunsa kantaen. Pahimmillaan ja epäonnistuessaan kai-
vostoiminta voi kuitenkin pilata alueen luontoa merkittävästi ja aiheuttaa ympäristölle,
elinkeinoille ja ihmisille monenlaista haittaa. Siksi kaivosten maksamien vakuuksien tulee
olla oikealla tasolla ja niiden tulee kattaa sulkemisen ja siivoamisen kustannukset, joita
ympäristönsuojelulain mukaiset vakuudet eivät välttämättä kata.

Toinen epäkohta kaivoslainsäädännössämme on se, että Suomen maaperässä olevat rik-
kaudet ovat ikään kuin jokamiehenoikeudella kenen tahansa rahastettavissa. Yhteiskun-
nan on saatava riittävä korvaus uusiutumattomien mineraaliemme hyödyntämisestä esi-
merkiksi louhintaveron muodossa. 

Edelleen ympäristönsuojelulakia on laajennettava kattavammaksi tulevan kaivoslain
uudistamisen myötä. Kaivostoiminnan investoinnit ovat erittäin pitkäjänteisiä, kuten myös
27



Pöytäkirjan asiakohta PTK 51/2019 vp
mahdolliset syntyvät ongelmat ja vahingot, joiden vaikutukset voivat tuntua alueella hy-
vinkin pitkään, jopa sukupolvien ajan. Hallituksen on oltava määrätietoinen ja johdonmu-
kainen, kun kaivostoiminnan säätelyä koskevia lakiesityksiä laaditaan siten, että nämä epä-
kohdat tulevat huomioiduiksi. Niin ikään tämä kansalaisaloite on arvioitava huolella, ja on
varmistettava, että siinä esitetyt epäkohdat tulevat ratkaistuiksi.

19.24 Markus Lohi kesk: Arvoisa puhemies! Moni meistä tuntee amerikkalaissenaatto-
rin sanonnan, että jokaisella on oikeus omiin mielipiteisiinsä mutta ei omiin faktoihin.
Miksi otan tässä yhteydessä esille tämän sanonnan? Kun ajattelemme kaivostoimialaa ja
tätä kansalaisaloitetta, sitä keskustelua, mitä täällä on käyty, ja erityisesti sitä kansalaiskes-
kustelua, mitä käydään, niin valitettavasti keskustelua käydään paljon myös väärillä tie-
doilla ja mielikuvilla, ja ne luovat myös uhkakuvia kansalaisille. Ihmiset aivan aiheestakin
pelkäävät, että lähiseudulle tulee kaivos, mutta monesti myös ihan aiheetta pelkäävät, että
alueelle tulee kaivos. Miksi aiheetta? Sen takia, että viestintä on ehkä ymmärretty väärin.

Nyt kun esimerkiksi käytetään termiä ”kaivosvaraus”, esimerkiksi että on tehty Syöt-
teen kansallispuiston lähelle kaivosvaraus, niin siitä saattaa tulla kuva, että sinne on tulos-
sa kaivos tai että se alue on varattu jollekin kaivostoiminnalle. Tämä varaushan tarkoittaa
kaivoslaissa sitä, että sellainen toimija, joka haluaa etsiä jollakin alueella malmia, voi teh-
dä varauksen, mikä tarkoittaa sitä, että hänellä on etuoikeus sitten siihen malminetsintälu-
paan. Hän tekee varausilmoituksen Tukesille, joka sen jälkeen valmistelee sen malminet-
sintäluvan. Sillähän ei ole mitään tekemistä sen kanssa, että alueelle tulisi kaivos. Yksi tu-
hannesta malminetsintähankkeesta johtaa kaivokseen. Jos ajatellaan malminetsintää ja kai-
vostoimintaa, niin niillähän ei sinänsä ole kovinkaan paljon tekemistä toistensa kanssa sen
takia, että malminetsintä on luonnontieteellistä tutkimustoimintaa ja hyvin harvoin se joh-
taa kaivokseen. Siellä taustallahan on tietenkin se, että löydettäisiin mineraaleja — ei maa-
perästä, niin kuin täällä joku sanoi, että meidän maaperässä on niitä, vaan ne ovat kalliope-
rässä — ja niitä sitten voitaisiin hyödyntää. Mutta kun puhutaan valtausoikeuksista, niin
meillähän ei valtausjärjestelmää siinä mielessä ole, että joka löytää niitä, saisi perustaa kai-
voksen. Hänellä on vain toimijoitten keskuudessa etusija, jos semmoinen lupa joskus
myönnetään, ei muuta, ja aivan erikseen sitten mietitään se, onko kaivokselle edellytyksiä,
ja siinä pitää olla kaivosluvan lisäksi tietenkin ympäristöluvat ja vesiluvat ja niin edelleen.

Sen takia itse näen tärkeänä, että päättäjät puhuisivat aina sillä tiedolla, joka ainakin oli-
si totuudenmukaista ja antaisi siis oikean kuvan, ettemme lietsoisi turhia pelkoja ihmisille,
kun niitä pelkoja tänä päivänä — ja lietsomistakin — on ihan riittävästi ja ristiriitoja maan-
käytön suhteen. Se on selvää, että monesti hämmentää, jos me näemme, että on satoja ne-
liökilometrejä tai tuhansia neliökilometrejä alueita varattu malminetsintään yhdeltä yhtiöl-
tä, että miksi näin laaja alue heti, että eikö kannattaisi lähteä suppeammalta alueelta. Mutta
silloinkin on hyvä muistaa todella, mistä on kysymys: todella siitä, että tämä malminetsin-
tä on todella luonnontieteellistä tutkimustoimintaa, jolla ei ole pysyviä vaikutuksia luon-
toon. [Mari Holopainen: Ja taloudellista tutkimustoimintaa!]

Meillä Suomessa kaivosyhtiöt, jotka harjoittavat nekin osittain malminetsintää, käyttä-
vät vaihtelevasti 35—85 miljoonaa euroa malminetsintään ja ottavat siis riskin, löytyykö
jotain vai ei, ja jos löytyykin, voidaanko hyödyntää vai ei. Jos me lähtisimme siitä, että
meillä olisi luonnonsuojelualueilla totaalinen kielto malminetsinnälle, niin se kyllä tarkoit-
taisi, että se loppuisi käytännössä kokonaan Lapista, koska kolmasosa Lapin pinta-alasta
on suojeltu jollakin tavalla ja ne suojelualueet ovat aika pirstaleisia. Kun puhutaan malmi-
28



Pöytäkirjan asiakohta PTK 51/2019 vp
netsinnästä, niin se on toimintaa, jossa löydetään jotakin malmia ja lähdetään seuraamaan
jälkiä, ja jos meille tulisi sitten alueita, joille ei voi mennä ollenkaan, niin siihenhän se toi-
minta loppuisi. On tärkeää, että niillä yhtiöillä, jotka ottavat riskiä, on sitten myös etuoi-
keus hyödyntää sitä, jos yleensä edellytyksiä kaivokselle tulee.

Haluan vielä palata noihin luonnonsuojelualueisiin. Miksi ei ole järkevää tehdä niin sa-
nottuja no-go-alueita? Sen takia, että luonnonsuojelualueitahan on yleensä perustettu suo-
jelemaan jotakin luontotyyppiä tai kasvilajeja tai niin edelleen. Tärkeämpää onkin se, että
jos me panemme totaalisen kiellon, niin tulee kysymys, onko sen tehtävänä estää kaivos-
toiminta ja malminetsintä Suomessa vai suojella niitä luontotyyppejä. Jos tehtävänä on es-
tää kaivostoiminta, niin silloin ymmärrän sen vaatimuksen. Mutta jos oikeasti halutaan
suojella niitä luontotyyppejä ja niitä eliölajeja, mitä on esimerkiksi Natura-päätöksellä pää-
tetty suojella, niin silloinhan riittää, että rajataan se etsintätoiminta sillä tavalla, että se ei
vaaranna niitä. Ja näinhän tänä päivänä on tehty. Esimerkin otan vaikkapa tuolta Ylitor-
niolta, jossa on huikeita esiintymiä löytynyt: siellä Natura-alueella on pystytty niitä etsi-
mään mutta vain kahdeksan viikon aikana vuodessa, jolloin siellä on lunta ja pystytään me-
nemään sellaisilla ajoneuvoilla, etteivät luontoarvot vaarannu. Näinhän meidän pitäisi läh-
teä tätä ajattelemaan, että emme vaaranna niitä luontoarvoja mutta emme toisaalta pane eh-
dottomia esteitä.

Se on vähän niin kuin pään pensaaseen laittamista, että me täällä kuitenkin käytämme ja
haemme tuolta atk-tuesta kännyköitä, joissa on kobolttia, mutta sitten sanomme, että kaik-
ki ongelmat pitää panna Afrikkaan, niihin kaivoksiin. Kyllä meidän pitää kantaa se globaa-
livastuu Suomessa. Jos me olemme valmiita ilmastonmuutostalkoissa oikeasti tekemään
vaikuttavia tekoja, niin me olemme valmiita myös kestävää kaivostoimintaa edistämään
Suomessa — mutta vain kestävää kaivostoimintaa, sellaista, joka on sosiaalisesti, taloudel-
lisesti ja ekologisesti kestävää. Kukaan esimerkiksi Lapissa, johon täällä viitattiin, Viian-
kiaapaan, ei halua sinne yhtään kaivosta, joka sotkee meidän vesiä tai pilaa luontoa. Se on
täysin selvää. Mutta jos ne pystytään toteuttamaan niin, että niitä ei pilata, niin kuin meillä
on hyviä esimerkkejä, vaikka tuo Elijärvi, Suurikuusikko ja niin edelleen, niin minusta sil-
loin pitää lähteä siitä, että me luomme semmoiset puitteet, että täällä voi myös kaivostoi-
mintaa harjoittaa ja työllistää.

Otan esimerkin tuosta, minkä myös edustaja Autto erinomaisessa puheenvuorossaan
täällä toi esille, kaivostoimialan työllistämisestä. Jos ei olisi Elijärven kaivosta, josta tuo-
daan ferrokromia Tornion terästehtaalle, ei olisi koko Tornion terästehdasta. Mitkä tällä
ovat alueen suorat ja välilliset työllisyysvaikutukset? 7 500—8 000 henkilötyövuotta [Pu-
hemies koputtaa] alueelle, pelkästään tällä yhdellä — aivan valtavat merkitykset, [Puhe-
mies koputtaa] niitä ei voi vähätellä.

19.32 Mikko Kinnunen kesk: Arvoisa rouva puhemies! Puhdas, monimuotoinen luonto
ja viihtyisä elinympäristö ovat rikkauksiamme, joista meidän tulee kantaa vastuu myös
kaivosalalla. Paikallisten ihmisten tulee saada osallistua ja vaikuttaa omaa elinympäris-
töänsä koskeviin asioihin. Asianosaisia tulee kuulla riittävästi. Kuntien tulee saada kaavoi-
tuksen keinoin päättää, millainen kaivostoiminta on mahdollista kunnan alueella, kuten
hallitusohjelmassakin sanotaan.

Kaivoslaki on melko uusi, mutta se vaatii täsmäkorjauksia. Kiitos kansalaisaloitteen te-
kijöille, jotka nostavat esille tärkeitä yksityiskohtia. Luonto, asukkaat, luontomatkailu,
29



Pöytäkirjan asiakohta PTK 51/2019 vp
alueen elinkeinot, kunnan asiat tulee ottaa huomioon, kun tehdään kestävää kaivostoimin-
taa. 

Kaivosteollisuudella ja sen tuotteiden jatkojalostamisella on merkitys maallemme ja
alueillemme. Sähköautojen akut tarvitsevat mineraalinsa ja korkea, ympäristöystävällinen
teknologia raaka-aineensa. Olen samaa mieltä edustaja Holopaisen kanssa siitä, että uusia
innovatiivisia materiaaleja tulee kehittää ja siihenkin tulee osoittaa resurssit. Mineraaleja
tarvitaan kuitenkin vielä, ja ne tulee hankkia vastuullisesti. On tärkeää, että Suomesta ke-
hittyy menestyvä ja samalla ympäristön huomioiva kaivostoiminnan maa.

Suomi on edelleen erittäin riippuvainen metallirikasteiden tuonnista. Metallinjalostuk-
sen raaka-aineista vain 10—30 prosenttia saadaan kotimaasta. Vireä kaivostoiminta tuo
työtä mineraalien etsintään, kaivosyrityksien erilaisiin tehtäviin, metallien jatkojalostuk-
seen, kaivostoimintaa palveleviin yrityksiin — mittaukseen, monitorointiin, huoltoon ja
urakointiin — kone- ja laitevalmistukseen, jossa Suomi on kansainvälisestikin merkittävä
toimija. Tähän kaikkeen liittyy korkeaa innovaatio- ja tutkimustoimintaa. Vaikutukset ovat
laajat. Luvut toki vaihtelevat riippuen siitä, mitä lasketaan mukaan.

Viime vuosina on keskusteltu paljon siitä, että kaivostoiminnasta jää kaivosalueille vain
haittoja hyötyjen jäädessä vähäisiksi. Meidän tulee lainsäädännöllä huolehtia siitä, että uu-
siutumattomien luonnonvarojen hyödyntäminen ei vahingoita luontoa ja alueita, joissa kai-
vokset sijaitsevat. On syytä muistaa, että vuoden 2011 kaivoslaissa maanomistajien korva-
uksia nostettiin. Laki huomioi aikaisempaa paremmin malminetsinnän ja kaivostoiminnan
edellytysten varmistamisen, ympäristönäkökohdat, kansalaisten oikeudet, maanomistaji-
en oikeudet ja kuntien vaikutusmahdollisuudet. Kriteereistä tuli tiukat. Käsillä olevassa
kansalaisaloitteessa ehdotetaan monia yksityiskohtia, jotka tulee huolellisesti analysoida ja
joiden vaikuttavuus arvioida, jotta kaivoslaki saadaan kuntoon.

Keskusta painottaa sitä, että ympäristönäkökohdat ja sosiaaliset vaikutukset kuuluvat
kaivostoimintaan kaivoksen koko elinkaaren ajan. Mineraalien jatkojalostus kannattaa to-
teuttaa pääosin Suomessa, jonne kannattaa kehittää elinvoimainen kaivosklusteri aivan tut-
kimuksesta jatkojalostukseen saakka. Meidän tulee samalla ehdottomasti pitää kiinni hie-
non luontomme monimuotoisuudesta. Lainsäädäntömme tulee mahdollistaa ekologinen
kompensaatio kaivostoiminnan kaikesta maankäytöstä hankkeen koosta riippumatta.
Myös vakuutusjärjestelmät on syytä uudistaa. Kannattaisi siirtyä luonnonvararahastoon,
jonka kautta katettaisiin ympäristön pilaantumisuhka ja vahinkotilanteet ja jonka kautta
hoidettaisiin mahdollisen konkurssin jälkihoito.

Arvoisa puhemies! On tarpeen selvittää, miten sääntely mahdollistaa nykyisellään jät-
teen tai kaivostoiminnan sivuvirtojen hyödyntämisen resursseina kaivostoiminnassa.
Sääntelyä tulee muuttaa kiertotaloutta tukevaksi. 

Kannatan sellaista kaivosveroa, jossa kaivannaisista saadaan yhteiskunnalle kohtuulli-
nen korvaus, josta on hyötyä nimenomaan kaivoksen sijaintipaikkakunnalla luonto, asuk-
kaat, matkailu, muut elinkeinot huomioiden, niin että myös tulevilla sukupolvilla on mah-
dollisuus nauttia kirkasvetisistä järvistä ja puroista.

19.38 Mari Holopainen vihr: Arvoisa puhemies! Hyvät edustajat! Suomessa on todella-
kin kiireellisesti muodostettava kokonaiskuva ekologisista, taloudellisista ja sosiaalisista
vaikutuksista, ja täällä useiden edustajien toimesta sitä on edellytetty, ja hallitusohjelmas-
sa on sitouduttu siihen, että kaivoslainsäädäntö — niin kaivoslaki kuin muukin lainsäädän-
tö, joka sitä koskettaa — uudistetaan. 
30



Pöytäkirjan asiakohta PTK 51/2019 vp
Ilmastonmuutoksesta on puhuttu täällä muutamaan kertaan. Toin esiin aiemmassa pu-
heenvuorossani, että ilmastonmuutoksen kannalta keskeinen luonnon biodiversiteetti on
kuitenkin vaarassa myös kaivostoiminnan vaikutusten myötä. Kun luonnonvarojen kulu-
tus kasvaa, niin biodiversiteetti heikkenee, ja toistan vielä täällä, että noin viidenneksi suu-
rin syy lajien uhanalaisuudelle on louhinta- ja kaivostoiminta globaalisti, oli se sitten Suo-
messa tai muualla. Meillä vaikutukset olisivat myös merkittäviä, mikäli varauksista iso osa
toteutuisi, ja toistan vielä, että jo nyt 75 prosenttia Suomen jätemäärästä aiheutuu kaivok-
sista. Voitte tarkistaa sen esimerkiksi Tilastokeskuksen sivuilta. [Heikki Autto: Vale, emä-
vale, tilasto!] — Kannattaa tarkistaa tiedot. — Näille sivukivikasoille ei myöskään ole oi-
keastaan mitään käyttötarkoitusta, ja niistä tosiaankin valuu happaman sivukiven myötä
ongelmia ympäristöön etenkin silloin, jos niistä ei ole pidetty hyvää huolta, kuten meillä on
Suomessa monia tapauksia, joten vastuullisuuspuhe siltä osin ei koske Suomea kaivosteol-
lisuuden osalta, niin kuin täällä on monta kertaa jo tuotu esiin.

Tässä kansalaisaloitteessa on useita tavoitteita, jotka ovat hyvin yhteensopivia hallitus-
ohjelman tavoitteiden kanssa. Tämä aloite toivottavasti tulee kirittämään lainvalmistelua
muun muassa seuraavilla asioilla:

Kaivostoimintaa ei todellakaan tule sallia arvokkailla luontoalueilla. Yhteiskunnan ko-
konaisetua ja muiden elinkeinojen vertailua tulee toteuttaa paremmin. Tämä on minun mie-
lestäni ihan keskeinen asia, jossa varmasti muut elinkeinot myös tulevat aktivoitumaan,
kuten ovat tehneet jo. Sitten valtauskäytäntöä ehdotetaan muutettavaksi, ja täällä on monta
kertaa tuotu esiin, että varaus on eri kuin kaivoshanke, ja näinhän se on, mutta minkä takia
se sitten aiheuttaa niin paljon epävarmuutta esimerkiksi muille yrittäjille ja investoinneille
tai esimerkiksi kaavoitukselle ja sille, uskaltaako rakentaa talon tai uskaltaako rakentaa
mökin. Nämä ovat varmaan semmoisia asioita, joita ihmiset puntaroivat, ja niillä on vaiku-
tuksia jo sen malminetsintäluvan myötä. 

Kunnilla todellakin tulee olla selkeämmin kaavoituksen myötä oikeus sanoa ”ei” kai-
vostoiminnalle halutessaan, ja maanomistajien oikeuksia ja tiedonsaantia täytyy vahvis-
taa. Kaivannaisista tulee maksaa yhteiskunnalle kunnolliset korvaukset. Yhteiskunta pit-
kälti rahoittaa myös infrastruktuurin Suomessa ja muut toiminnot, joten yhteiskunta laajas-
sa merkityksessä on myös se, joka tarvitsee tämän tuoton näistä ainutkertaisista luonnon-
varoista, ja ne olisi hyvä ohjata rahastoon, jotta tulevat sukupolvet saavat jotakin eikä vain
esimerkiksi yksi talousvaikeuksissa kamppaileva kunta yhtenä valtuustokautena. Tarvi-
taan pitkäjänteisyyttä huomattavasti enemmän, ja täytyy varata rahastoa myös tulevien
ympäristövahinkojen korvaamiseksi, jotta sitten pärjätään myös esimerkiksi kaivoksen
sulkeuduttua.

Ympäristöviranomaisten ja -valvonnan roolia täytyisi ehdottomasti parantaa. Nyt meil-
lä on liian pienet elyt ja avit, ja tiedetään, että jos on yksittäinen henkilö, joka vastaa nyt
vaikka kaivosasioista, niin silloin välttämättä sitä tietotaitoa ja kykyä ja aikaa toimia ei ole
riittävästi, kun kyse on valtavista hankkeista. Kaivoslakiin on saatava kiertotalousvelvoit-
teet, ja yksiselitteisesti luonnonsuojelualueiden ja Natura-alueiden päälle tai niiden alle ei
tule kaivoksia perustaa. Luonto tarvitsee myös suojavyöhykkeen.

Täällä tuotiin esiin se, tietävätkö ihmiset nyt, mistä on kyse, ja onko nyt ihmisillä huo-
noa tietoa. En ajattelisi näin. [Markus Lohen välihuuto] Kyllä ihmiset ovat ihan tietäväisiä
ja ihmiset ovat olleet ihan aktiivisia. Suomalaiset tietysti eivät lähde barrikadeille hirveän
voimakkaasti, mutta kyllähän tämä kansalaispaine kertoo, että nyt on paine myös täällä
tehdä muutoksia tai sitten varmasti tulee paine vaihtaa tämä porukka täällä, ja se on ihan oi-
31



Pöytäkirjan asiakohta PTK 51/2019 vp
kein, ja niinhän tämä meidän demokratiamme toimii, ja onkin hyvä, että on sitouduttu
muutoksiin.

Esimerkkinä pienen kunnan tai pienen ihmisen mahdollisuudesta toimia on minun mie-
lestäni se, että kun nämä kansalaisaloitteen jättäjät tulivat tänne eduskuntaan, niin hyvin
harva puolue oli heitä vastaanottamassa tai kuulemassa heidän briiffiään tästä heidän aloit-
teestaan. Kysyin heiltä, että oletteko olleet yhteydessä kansanedustajiin. He sanoivat, että
valitettavasti tätä tehdään vapaaehtoistyönä, että teemme kaikkemme. Mutta monet ihmi-
set ovat käyneet näitä kamppailuja jo vuosikausia, ja on hyvin vaikeaa käyttää kaikkea ai-
kaansa esimerkiksi kansainvälisiä jättejä vastaan.

Nyt sitten tietysti on hyvin tärkeää, että eduskunnassakin on oikea tutkimustieto näistä
hankkeista ja niiden elinkeinopoliittisista vaikutuksista. Voisi kysyä esimerkiksi, kuinka
paljon Suomen malminjalostukseen sijoitettu pääoma on tuottanut verrattuna valtion omis-
tamaan Tesiin, joka sijoittaa monipuolisemmin eri elinkeinoihin. Eli faktoja pöytään.

Todellakin on syytä myös hoitaa kokonaisuudessaan lainsäädäntö kuntoon, niin että sit-
ten oikeudessa eivät ihmiset joudu taistelemaan näitä lain epäkohtia vastaan, ja tosiaankin
harvalla on siihen varaa. Toisin on esimerkiksi noin 27 miljardin dollarin liikevaihtoa pyö-
rittävällä Anglo Americanilla, joka pyrkii avaamaan Sakattiin Viiankiaavan luonnonsuo-
jelualueelle kaivoksen. [Puhemies koputtaa] Heillä on varaa lobata meitä, mutta meidän tu-
lee kuunnella myös ihmisiä. Olemme kansanedustajia. — Kiitos. [Arto Satonen: Sen takia-
han täällä ollaan!] 

19.46 Mari-Leena Talvitie kok: Arvoisa puhemies! Tuossa aikaisemmassa puheenvuo-
rossa puhuin näistä vakuuksista ja siitä, miten konkurssilain muutos valitettavasti viime
kaudella pysähtyi sinne perustuslakivaliokunnan arvioon, ja sitten siitä, että kunnilla pitäi-
si olla kaavoituksen kautta tai jonkun muun elementin kautta parempi mahdollisuus vai-
kuttaa siihen, että pystyttäisiin myöskin arvioimaan sitä sitten sen jälkeen, kun malminet-
sinnästä kaivostoimintaa tulee, jos tulee — kun edustaja Autto tässä sanoi, että tuhannesta
malminetsintäluvasta vain yhdestä tulee kaivostoimintaa.

On myöskin puhuttu aika paljon siitä, että kunnilla olisi mahdollisuus tehdä tämmöinen
tietynlainen yhteiskuntasopimus tai vastaava. Se voisi tietenkin olla myöskin vapaaehtoi-
nen, mutta näen, että myöskin tässä kaivoslain tarpeen osalta siitä olisi hyvä keskustella, eli
jos kaivos perustetaan, niin kunnan kanssa olisi hyvä käydä keskustelua tämmöisestä tie-
tynlaisesta yhteiskuntavastuusta, koska monet verotulot tulevat valtiolle ja ne eivät jää pai-
kallistalouteen, ja sitä kautta myöskin kunnille voisi tulla muita tuloja kuin verotuloja ja
kaivos voisi olla yhteiskuntavastuuta siellä alueellisesti kantamassa.

 Mutta sitten vielä tähän ympäristönsuojeluun. On kyse luvituksesta. Meillähän on siis
nykyinen kaivoslaki voimassa, tai tuli voimaan 2011 vuoden alusta, ja valitettavasti, taval-
laan valitettavasti, mikään nykyisestä kaivostoiminnasta ei ole sen lain mukainen hake-
muksen osalta. [Mari Holopainen: Yksi on!] Mutta jos ajatellaan, että sitä uudistettiin kym-
menen vuotta, noin vuodesta 2000 vuoteen 2010 tehtiin kaivoslain isoa uudistusta, niin on
kuitenkin realistista ymmärtää se, että yhtä suurta kaivoslain uudistustarvetta ei ole nyt,
mutta on kuitenkin tarpeita uudistaa sitä kaivoslakia. Ja tähän liittyy myöskin se, että ym-
päristönsuojelupuolella on kyse luvituksesta ja osaamisesta ja riskien valvonnasta ja oh-
jauksesta. On kyllä valitettavaa, että tämä pari kautta sitten mennyt Tukesin kaivospuolen
yksikkö ei valitettavasti tullut silloin Ouluun, jossa oli esimerkiksi Euroopan ainut kaivos-
tiedekunta.
32



Pöytäkirjan asiakohta PTK 51/2019 vp
Mutta sitten vielä lopuksi: Oli hyvä, että edustaja Holopainen viittasi tähän kansalaisa-
loitteeseen. Se on valitettavaa, että kansalaisaloitteet tulevat puhemiehistölle. Ja viime kau-
della puhuttiin aika paljon siitä, että tätä pitäisi uudistaa. Olisiko hyvä, että kaikki eduskun-
taryhmät saisivat automaattisesti [Puhemies koputtaa] eduskunnan sisältä tiedon siitä, [Pu-
hemies: Aika!] että kansalaisaloite on tullut, ja näin ollen kaikille ryhmille voisi tulla vas-
tuu eikä se jäisi kansalaisaloitteen tekijöille? — Kiitos.

19.49 Heikki Autto kok: Arvoisa rouva puhemies! Tosiaan kansalaisaloitteen tekijöiden
huolet ovat siinä määrin tietysti aiheellisia, että kyllähän kaivostoiminta tulee todennäköi-
sesti näissä ilmastotalkoissa Suomessakin todella voimakkaasti lisääntymään, ainakin pai-
ne siihen on valtava. Ja vaikka nyt vähän keskustelua pohjustamaan ihan tämmöisiä tilas-
toja, kun näitä kerran tässä haluttiin nyt esiteltävän. Jos, arvoisa puhemies, ajatellaan, että
koko maailman autokanta sähköistettäisiin, niin nykyteknologialla siihen tarvittaisiin niin
paljon kobolttia, että nykyisellä tuotantomäärällä kestäisi 866 vuotta louhia tarvittava ko-
bolttimäärä. On aika selvää, että siellä täytyy Kongossa lasten kyllä koko lailla kovasti kai-
vaa, jotta se koboltti saadaan louhittua, jos näitä kaivoksia ei tule myöskin sellaisiin mai-
hin, joissa on asiallista teknologiaa ja vastuullinen lainsäädäntö turvata, että kehitys on kai-
kista näkökulmista kestävää. Tämä tulee tarkoittamaan sitä, että esimerkiksi Suomeen, jos-
sa tiettävästi on kobolttia tuolla kallioperässä, kohdistuu valtava paine. Kansalaisaloitteen
tekijät ovat siinä täysin oikeassa — ja mielestäni joka puolelta tätä salia täällä on vaadittu
— että kaivostoiminnan Suomessa tulee olla kestävää.

Siitä olen iloinen, että vain harvoissa puheenvuoroissa on kategorisesti pyritty keksi-
mään keinoja kaivostoiminnan vastustamiseksi, koska sen tien päässähän on vain se, että
kaivostoiminta lisääntyy sitten Kongossa ja muualla, missä se on taatusti kestämätöntä niin
ympäristön kannalta kuin myös sosiaalisesti. Tässä mielessä on hyvä, että voimme käydä
konkreettista keskustelua siitä, miten tehdä kaivostoiminnasta Suomessa entistä kestäväm-
pää. Jotta pääsemme eteenpäin, tilanteeseen, jossa voimme edistää kestävää kaivostoimin-
taa — toimintaa, joka tuo suomalaisille työtä ja toimeentuloa ja meidän korkean teknolo-
gian ja erittäin tiukan ympäristölainsäädäntömme olosuhteissa siis globaalisti vähentää
ympäristöhaittoja ja -päästöjä — tarvittaisiin kiihkotonta keskustelua.

Siinä mielessä kyllä itse näkisin, että emme lietsoisi huolta puhumalla, että yksi kuudes-
osa Suomesta on varattu ja että aiheuttaa valtavan monimuotoisuustuhon tulevaisuudessa,
jos näille alueille syntyy kaivostoimintaa — koska ei synny. On aivan päivänselvää, että ei
yhtä kuudesosaa Suomesta tulla valjastamaan kaivostoimintaan. Siis kysymys on prosen-
tin murto-osista, mitä tarvitaan varsinaisiin kaivospiireihin, mikäli malmeja löytyy, ja löy-
tyyhän niitä, kuten kuvasin vaikka tuon koboltin osalta sen valtavan kysynnän. Mutta siksi
tarvitaan vastuullista keskustelua niistä pelisäännöistä, millä kaivoksia voidaan avata. Ja
siinä tarvitaan myös viranomaisten resursointia, jotta pystytään yhdessä alan toimijoiden
kanssa tekemään arviointia siitä, missä kestävän kehityksen kriteerit täyttyvät. Tässä mie-
lessä se, että tilastoja esitellään tarkoituksessa, jolla luodaan uhkakuvia ja pelotellaan, ei
mielestäni ole hyvä asia.

Ja tämä tilaston esittäminen, että kaivostoiminta tuottaa 75 prosenttia Suomen jätteistä:
no, kaivostoiminnan sivukivestä aivan valtaosa syntyy Sodankylässä, Sotkamossa ja Sii-
linjärvellä. On kyllä vaikea ajatella, että täältä pöntöstä voisi käydä puhumassa, että sodan-
kyläläiset, sotkamolaiset ja siilinjärveläiset aiheuttavat 75 prosenttia Suomen jätteistä. Mil-
tä tämä oikeasti kuulostaisi teistä, arvoisat edustajat? [Mari Holopaisen välihuuto] Eli kyl-
33



Pöytäkirjan asiakohta PTK 51/2019 vp
lä tässä nyt tilastoa esitellään aika tarkoitushakuisesti, josko tietysti varmasti tilasto on oi-
kea, jos lähtökohdaksi hyväksytään se, että tuo meidän kallioperämme sivukivenä on jätet-
tä. [Mari Holopaisen välihuuto] — No, tämä on tietysti se, miten te haluatte tämän asian
esittää, mutta mielestäni tässä nyt ei ole oikein, että siilinjärveläisiä, sotkamolaisia ja so-
dankyläläisiä tällä tavoin tästä asiasta syyllistetään tai syyllistävään sävyyn puhutaan.

Mutta tosiaan, arvoisa puhemies, peräänkuulutan sellaista kiihkotonta keskustelua, joka
johtaisi siihen, että ympäristön kannalta ja muiden elinkeinojen kannalta vastuullista toi-
mintaa voitaisiin harjoittaa.

Yksi konkreettinen kysymys, mihin tarvitaan oikeasti vastauksia on se, että kun malmin
etsintää tehdään, siihen liittyy paljon enemmän ympäristölainsäädäntöön liittyvää lupame-
nettelyä kuin kaivoslain mukaiseen lupamenettelyyn liittyvää hallinnollista taakkaa. Näi-
den ympäristölainsäädännöstä tulevien lupien pitäisi olla sillä tavoin voimassa, että pääs-
täisiin jossain vaiheessa oikeasti tekemään sitä varsinaista malminetsintätyötä, kun se ker-
ran on lailliseksi toiminnaksi tutkittu. Tähän varmasti odotamme ympäristöministeriltä
vastauksia, koska kun me tiedämme mahdollisimman hyvin, mitä maaperässä on, silloin
voidaan tehdä myös arvotusta ja valintaa sen suhteen, missä malmia kaikkein kestävim-
mällä tavalla voidaan hyödyntää. Tässä mielessä itse asiassa malminetsintä on myös luon-
non monimuotoisuuden suojelun kannalta hyvä — että tiedetään, missä kaikkein parhaiten
saadaan niitä sinänsä tarpeellisia raaka-aineita louhittua tavalla, joka suojelee luontoam-
me, suojelee vesistöjämme, ja mahdollistaa kaikki muut elinkeinot. Haluan mainita keskei-
sinä esimerkiksi matkailun, poronhoidon, mutta toki yleensäkin alueen ihmisten virkistys-
käytön ja niin edelleen. — Arvoisa puhemies, kiitos.

19.56 Jenni Pitko vihr: Arvoisa rouva puhemies! Edustaja Lohi täällä aikaisemmin sa-
noi, että Syötteen kansallispuiston osalta nyt esitetään väärää tietoa. Haluaisin vastata tä-
hän: Tukes on 20.6.2018 nimenomaan myöntänyt yhtiölle varauksen Syötteen kansallis-
puiston viereen. Edustaja Lohi vihjasi, että tässä puhuttaisiin [Markus Lohen välihuuto] eri
asiasta, mutta puheessani olen puhunut pelkästään kaivosvarauksesta. [Markus Lohen vä-
lihuuto] — Kaivosvarauksesta olen puhunut. — En tiedä, puutuitko tuohon ”kaivos”-sa-
naan, koska virallinen termi tälle on toki pelkkä ”varaus” Tukesin sivulla, mutta puhekie-
lessä ja myös vastuullisen median kuten Ylen journalismissa puhutaan kaivosvarauksesta,
kun puhutaan varauksista. Tukes on tosiaan myöntänyt tämän varauksen eli puhekielellä
”kaivosvarauksen” Syötteen kansallispuiston viereen.

Täällä on toivottu kiihkotonta keskustelua. Itse olen havainnut tässä salissa erittäin asi-
allista keskustelua kaivostoiminnan edellytyksistä, mahdollisuuksista, ihmisten osallistu-
misen mahdollistamisesta ja ympäristövaikutuksista. On totta, että varaus harvoin johtaa
kaivokseen. — Kyllä, tämä on fakta, joka on kaikkien tiedossa, mutta minkä takia varauk-
sia annetaan niihin paikkoihin, mihin kaivosta ei haluta? Ei myöskään kannata kansalaisil-
le sellaista naiivia käsitystä antaa, että tässä olisi jostain hyväntahtoisesta tutkimuksesta tai
huvin vuoksi porakaivojen maalämpöön rinnasteisesta toiminnasta kyse. Ei, kyllä kyse on
kaupallisesta tutkimuksesta, joka pyrkii hyödyntämään näitä maaperästä, kallioperästä
löytyviä mineraaleja.

Metalleja tosiaan tarvitaan myös tulevaisuudessa, se on selvä. Siksi tarvitaan Suomeen
sellaista lainsäädäntöä, että me mahdollistamme vastuullisten toimijoiden pääsyn täällä
myös niitä tuotteita maailmalle ja Suomen tarpeisiin viemään. On tärkeätä, että se lainsää-
34



Pöytäkirjan asiakohta PTK 51/2019 vp
däntö on ihmisten mielestä hyväksyttävää, ympäristön kannalta oikeudenmukaista ja että
korvaukset ovat kunnossa.

Ensimmäinen varapuhemies Tuula Haatainen: Ja muistetaan keskustelussa, että teitit-
telemme.

19.59 Markus Lohi kesk: Arvoisa puhemies! Jos kutsumme varausta kaivosvaraukseksi,
niin se antaa harhaanjohtavan kuvan, että alue olisi varattu kaivostoimintaa varten, kun ky-
symys on vain siitä, että varaus tarkoittaa sitä, että haetaan etuoikeutta malmin etsintään
sillä alueella. Ja silloin vastuullisessa puheessa, vaikka joku media käyttäisikin kaivosva-
raus-termiä — media monesti käyttää vääriä termejä — vastuullisten toimijoiden tehtävä
on käyttää semmoisia termejä, jotka kuvaavat sitä paremmin eivätkä anna väärää kuvaa.
Jos me sanomme, että Syötteen kansallispuistoon tai sen läheisyyteen on tehty valtavat kai-
vosvaraukset, niin siitähän tulee kuva, että sinne on tulossa kaivos tai suunnitellaan kaivos-
ta. Siitähän ei ole missään tapauksessa kysymys ollut missään vaiheessa. 

Ei tietenkään kysymys ole mistään hyväntekeväisyydestä silloin, kun malmia etsitään,
mutta ei se lähtökohtaisesti ole mitenkään semmoista tuomittavaakaan toimintaa. Yhteis-
kunnan tehtävä on asettaa rajat, missä puitteissa voidaan harjoittaa malminetsintää ja mis-
sä puitteissa voidaan sitten harjoittaa kaivostoimintaa, ja kuten olen täällä monessa pu-
heenvuorossa sanonut, minusta ne rajat lähtevät siitä, että sen pitää olla ekologisesti kestä-
vää, sosiaalisesti kestävää ja taloudellisesti kestävää. 

Tästä saankin oikeastaan aiheen siirtyä — kun tämä on todennäköisesti viimeinen pu-
heenvuoroni, jonka tästä aiheesta käytän tällä erää — siihen, mitä täällä on sivuttu, eli esi-
merkiksi tähän Kuusamon tapaukseen. 

Minusta on päivänselvää, että jos Kuusamon valtuusto on tehnyt päätöksen ja haluaa —
jos ei yksimielisesti, niin ainakin erittäin suurella enemmistöllä — että sinne ei tule kaivos-
ta, ja jos se, että he pystyvät kaavoituksessa sen hoitamaan, vaatii jotain pientä täsmennys-
tä lainsäädäntöön, niin se täsmennys pitää tehdä. Tänä päivänä lähtökohta on se, että läh-
tökohtaisesti kunta pystyy kaavoitusmonopolin kautta estämään kaivostoiminnan, ja näin
pitääkin olla, koska se on se sosiaalinen toimilupa. Se ei ole juridinen käsite, mutta se tar-
koittaa, että se kertoo siitä alueen ihmisten hyväksynnästä tälle asialle. 

Sitten toinen asia on tämä sivukivikysymys, jota edustaja Autto minusta kaikkinensa
erinomaisessa puheenvuorossaan myös sivusi. Minusta meidän pitää satsata Suomessa
myös tähän kaivostoiminnan kiertotalouteen ja sääntelyn muuttamiseen niin, että me pys-
tyisimme niitä jätteiksi luokiteltavia sivukivivirtoja hyödyntämään tulevaisuudessa enem-
män raaka-aineena, että ne eivät olisi jätteitä, vaan ne olisivat tulevien tuotteitten raaka-ai-
neita, jolloin me pääsemme tehokkaaseen kiertotalouteen. 

Sitten vielä lopuksi haluan ottaa esiin yhden asian, joka ei ole täällä tullut vielä esille, ja
se on se, että minusta kaivostoiminnan maankäyttöön pitäisi mahdollistaa myös niin sanot-
tu ekologinen kompensaatio. On selvää, että jos me perustamme kaivoksen, niin se alue
otetaan muusta maankäytöstä pois, kaivostoiminnan käyttöön, ja jos siinä menetetään joi-
takin luontoarvoja, niin pitäisi mahdollistaa se, että kompensoidaan ne sitten toisaalla, siir-
retään pysyvän suojelun piiriin sellaisia alueita, joissa luonnon monimuotoisuus ei koko-
naisuutena kärsisi vaan jopa paranisi tätä kautta. 

Eli kestävää kaivostoimintaa tarvitaan, mutta sen pitää olla kestävää. Siihen ei pidä läh-
teä tavallaan rakentamaan mitään semmoisia mielikuvia, että se olisi lähtökohtaisesti pa-
35



Pöytäkirjan asiakohta PTK 51/2019 vp
haa toimintaa, jos me kerran täällä käytämme näitäkin laitteita, joita meillä kaikilla nyt on
tässä edessämme. 

20.03 Janne Heikkinen kok: Arvoisa puhemies! Kaiken politiikanteon keskiössä tulee
olla periaate siitä, että jätämme Suomen paremmassa kunnossa jälkipolvillemme kuin mei-
dän sukupolvemme on sen aikanaan vastaanottanut. Ennen kaikkea tämä periaate pätee
ympäristönsuojeluun. Isänmaamme kauniin luonnon suojeleminen on kirjaimellisesti
maanpuolustusta. Jokainen meistä on tämän velkaa paitsi omille lapsillemme myös koko
ihmiskunnalle. On kunnia-asia pitää tämä lupaus jälkipolville. 

Kun kampanjoin kevään vaaleissa kansanedustajuudesta, lupasin tehdä kaikkeni puh-
taan luonnon eteen, olipa kyse sitten vesistöistä, metsistä taikka soista. Tervehdin siksi ilol-
la myös tätä kansalaisaloitetta. Se on tarpeellinen keskustelunavaus. Suomen nykyinen
voimassa oleva kaivoslaki oli sinänsä vanhentunut jo syntyessään vuonna 2011. Se ei ota
huomioon sitä perustavanlaatuista seikkaa, että luonnon tärvelijän tulee maksaa reilu kor-
vaus aiheutetusta haitasta sekä tietysti siivota sotkunsa. 

Tällä hetkellä suuret kansainväliset kaivosjätit voivat pahimmillaan laiminlyödä ympä-
ristövelvoitteita. Esimerkiksi konkurssin koittaessa tai malmivarojen ehtyessä tällainen
toimija voi pahimmillaan kadota ja jättää velvoitteet täyttämättä. Voitot ovat siis yksityi-
siä, mutta tappiot ja vastuut kaatuvat veronmaksajille, eikä sellainen ole alkuunkaan mark-
kinataloutta. 

Olen mitä suurimmissa määrin vapaan markkinatalouskapitalismin kannattaja. Hyväk-
syn myös luonnonvarojen käytön liiketaloudellisen voiton tavoittelussa. Vapaus ei toimi
kuitenkaan ilman vastuuta ja ilman lainsäädäntökehikkoa, jossa huolehditaan siitä, että
saastuttaja myös maksaa ja että sotkijalla on velvoite siivota. Tästä syystä on kohdallaan,
että kaivostoiminnan ehtona on esimerkiksi osallistuminen rahaston kartuttamiseen, jolla
nämä ympäristövelvoitteet pystytään kattamaan. On myös syytä huolehtia siitä, ettei mit-
tavaa kansallisvarallisuutta, joka lepää maamme peruskallion uumenissa, hyödynnetä il-
man kohtuullista korvausta paitsi maanomistajille myös kansakunnallemme. Suomi on
monien mineraalien osalta äärimmäisen vauras. Maaperässämme on monia kaivannaisia,
joita hyödynnetään muun muassa kehittyneen tietotekniikan valmistamisessa. Siksi Suo-
mesta ei saa tulla kehitysmaata, jonka luonnonvarat kupataan kansainvälisten yhtiöiden
toimesta pääomasijoittajien taskuun ilman, että emämaa saa kohtuullista korvausta esimer-
kiksi kaivosveron tai rojaltien osalta. 

Arvoisa puhemies! Toivon, että eduskunta kiirehtisi päivitetyn kaivoslain voimaan saat-
tamista. Kaivoslakia tulee päivittää ennen kaikkea siten, että kaivosvarantojen valtaami-
sessa on selkeät pelisäännöt, maanomistajien ja kuntien oikeuksia vaikuttaa kaivostoimin-
taan ja malminetsintään parannetaan, kaivostoiminnan harjoittajalle määrätään esimerkik-
si mineraalien arvoon perustuva kaivosvero, kaivosyhtiöiden tietojen läpinäkyvyysvelvoit-
teita laajennetaan sekä malminetsijöiden ja kaivostoimijoiden vastuuta ympäristöstä kas-
vatetaan esimerkiksi vakuuden tai erillisten rahastojen avulla, joihin kaivostoimijat suorit-
tavat vuosimaksua. 

Kiitän Rinteen hallitusta siitä, että sen ohjelmassa on selkeät kirjaukset asian edistämi-
sen suhteen, ja koenkin, että tämä on puolue- sekä hallitus- ja oppositiorajat ylittävä asia.
Aihe on erityisen tärkeä niin omassa vaalipiirissäni kuin myös koko pohjoisessa Suomes-
sa. Nyt tarvitaan tekoja. 
36



Pöytäkirjan asiakohta PTK 51/2019 vp
20.07 Mari Holopainen vihr: Arvoisa puhemies! Täällä kyseltiin näiden tilastojen pe-
rään. Tilastokeskuksen mukaan Suomen kaivoksissa todellakin syntyy valtavasti jätettä,
yhdeksän kertaa enemmän kuin muussa teollisuudessa yhteensä, ja on vaikea keksiä, mikä
olisi tavallaan se peruste, että voisimme sanoa, että näin ei olekaan, eli häviävätkö ne jäte-
kasat sieltä jotenkin, jos me kyseenalaistemme tämän tilaston? Ehkä on parempi pysyä to-
siasioissa.

Suomen kaivokset louhivat maaperää vuodessa 124 miljoonaa tonnia. Tästä valtavasta
ainesmäärästä vain vajaa viidesosa päätyy jatkojalostukseen. Tilastokeskuksen selvityk-
sen mukaan vuonna 2017 Suomessa toimi 44 kaivosta, joista metallimalmia louhittiin yh-
deksässä kaivoksessa. Koska tämä 124 miljoonaa tonnia ei määränä tosiaankaan kerro vält-
tämättä kovin paljon, Tilastokeskuksen tilastossa ja sitä seuraavassa uutisessa havainnol-
listetaan sitä siten, että tällä vastaavalla betonimäärällä voitaisiin rakentaa jokaiseen Suo-
men kuntaan 60 eduskuntataloa ja jäisi vielä ylikin. 

Elikkä on kyse ihan aidosta ongelmasta tai haasteesta, joka väistämättä liittyy kaivostoi-
mintaan ja aiheuttaa Suomen merkittävimmän jätemäärän. Sitä ei kai sovi kieltää. Kyse on
yhteiskunnan vastuusta, ja kyse on myös globaalista vastuusta. Meidän tulee yritysvastuu-
lainsäädännön kaltaisten keinojen kautta vaikuttaa siihen, että kaivosyhtiöt toimivat vas-
tuullisesti, toimivat ne missä tahansa, Etelä-Amerikassa tai Suomen Lapissa. Nyt meidän
lainsäädäntömme osalta, johon me tietysti täällä voimme vaikuttaa enemmän, meillä on
vielä tekemistä, kuten täällä on todettu, etenkin ympäristövastuiden osalta, ja sitten taas
EU-areenoilla voimme vaikuttaa siihen, että saamme EU:n kattavan yritysvastuulainsää-
dännön käyttöön, ja myöskin täällä Suomessa nyt hallitusohjelman myötä sitä viedään
eteenpäin. Tarvitaan seurauksia ja ympäristövaikutusten huomioimista ihan jokaisessa
maassa, se on selvä juttu, mutta sillä, että me puhumme jonkun toisen maan ongelmasta
emmekä tee sille mitään, me emme kyllä poista omia ongelmiamme. 

Minä vähän ihmettelen myös sitä puhetta, että kansalaisten ei jotenkin pitäisi olla huo-
lissaan tai että täällä nyt luotaisiin tämä huoli. Eiköhän se huoli ole syntynyt ihan suoma-
laisten keskuudessa johtuen meidän lainsäädännöstämme ja myöskin muutamista vähän
törkeämmistä ympäristörikkomuksista, joita ei pelkästään Talvivaara edusta. Sitten on tie-
tysti sekin, että tiedetään, että aina luonnonvaratalous ja kaivannaistoiminta aiheuttavat ris-
tiriitoja ja konflikteja, se on selvää. Jos viedään jonkun kunnan muut elinkeinot tai jonkun
alueen tai kyläyhteisön elintilaa, niin totta kai se aiheuttaa ristiriitoja. Sitten täytyisi pohtia
niiden visionäärien, jotka ovat valmiita siihen, että näitä hyvinkin heikkoja esiintymiä
luontoarvoiltaan arvokkaissa kohteissa hyödynnetään, miten me siirrämme asutusta kai-
vosteollisuuden tieltä pois, koska tämä on toki se tilanne monessa maassa, että kaivosteol-
lisuuden tieltä joutuvat ihmiset siirtymään. Joissain maissa käytetään erilaisia pakkosiirto-
keinoja tai sitten erilaisia insentiivejä. Varmaan tämmöisessä Suomen kaltaisessa oikeus-
valtiossa täytyisi miettiä niitä insentiivejä. Tämä on tietysti ylipäätään yksi asia, johon pi-
täisi kiinnittää huomiota, miten lähialueiden haitankärsijöille — koska harvoin siitä hyö-
tyä tulee asukkaille — kompensoidaan jotenkin tämä menetys, joka aiheutuu esimerkiksi
oman asunnon, mökin tai yrityksen arvonalentumana. Tämänkaltaisia asioita täytyy poh-
tia. 

Minun mielestäni on vähän vastuutonta puhua siitä, että ihmisiä pelotellaan. Kyllä pitää
puhua asioista asioina, ja jos kansalaisten huoli lähtee eteenpäin aloitteen muodossa, niin
sitten varmasti siihen huoleen täytyy vastata eikä vähätellä sitä huolta tietämättömyytenä.
Se on minun mielestäni ikävä asennoituminen kansalaisaloitteisiin.
37



Pöytäkirjan asiakohta PTK 51/2019 vp
Myöskin esimerkiksi Suomen luonnonsuojeluliitto on tuonut esiin, pitäisikö olla mah-
dollisuus ryhmäkanteeseen ympäristöoikeustapauksissa, joita nämä kaivoshankkeet myös
joissain tapauksissa ovat aiheuttaneet. Nyt on valtava epäkohta siinä, että näistä yhtiöistä
osa on miljardien kokoisia yhtiöitä, siis Suomen valtioonkin verrattuna — esimerkiksi
Anglo Americanin 27 miljardin dollarin liikevaihto on valtava — eli miten on ylipäätään
millään tavalla mahdollista yksittäisten ihmisten tai kyläyhteisöjen tai pienten kuntien-
kaan pärjätä tietotaidossa ja näissä oikeusprosesseissa? Ei mitenkään tietenkään. Siinä
mielessä on erittäin tärkeää, että tämä vastuu on kansallinen ja nimenomaan lainsäädännöl-
linen, niin että sitä vastuuta ei jätetä yksittäisten ihmisten eikä tosiaankaan yksittäisten
kuntien kontolle. 

Kertoo ehkä tästä suomalaisesta asenteesta, mitä yksi ihminen kirjoitti tämän aloitteen
foorumille sosiaaliseen mediaan: ”Nyt kuitenkin kaikesta huolimatta hyvä tunne, että on
jotenkin osallistunut kaivoslain muuttamiseen omalta osalta, vaikka se pieni osa onkin. Ai-
nakin allekirjoitin ja lähetin ministereille kirjeen, jossa kerroin huoleni näin maallikkona.
Ei pieni ihminen paljon pysty rahan edessä. Hyvä me!” Tällainen aika toiveikas mutta toi-
saalta vielä lakia ja oikeusvaltioperiaatteita kunnioittava lähestymistapa suomalaisilla on,
mutta en tiedä sitten, jos emme näitä selkeitä epäkohtia korjaa. — Kiitos.

Toinen varapuhemies Juho Eerola: Vielä edustaja Autto.

20.14 Heikki Autto kok: Arvoisa puhemies! Edustaja Holopaisen kanssa varmasti jaam-
me sen yhteisen käsityksen, että on asioita, joita on tärkeää nyt kaivoslainsäädännössä vie-
dä eteenpäin. Olen ymmärtänyt niin, että kyllä esimerkiksi toimiala jakaa täysin yhteisesti
tämän tarpeen, että meillä olisi vaikkapa kaivosvero, jolla sitten voidaan tuoda sille paikal-
liselle yhteisölle kaivoksen tuomaa tuloa tasaisen varmasti. 

Mutta sitä tässä kritiikissä on ehkä vähän vaikea ymmärtää, että kun pidetään tällaisia
suuria toimijoita jo lähtökohtaisesti pahoina, niin eihän vaikkapa tässä Sodankylän tapauk-
sessa Anglo American voisi tietenkään Sodankylään avata kaivosta — ei nykyisen lainsää-
dännön voimassa ollessa eikä varmasti tulevaisuudessakaan — mikäli sodankyläläiset ei-
vät toivoisi, että kaivos sinne avataan. Ajatellaan sitä, että Anglo American tällaisena suu-
rena toimijana, niin kuin sen mittasuhteita kuvasitte, pystyy panostamaan valtavasti siihen
teknologian kehittämiseen ja menetelmien kehittämiseen, että esimerkiksi siellä mainitul-
la Viiankiaavan alueella voitaisiin sitä maanalaista louhintaa tehdä, mikäli se kannattavak-
si osoittautuu, sellaisilla menetelmillä, jotka suojelevat sen alueen vesitasetta niin, että suo
ei menetä luontoarvojaan. Olen näin aiemmin ymmärtänyt, että he käyttävät pelkästään
näiden menetelmien tutkimiseen 50 miljoona euroa, niin että eikö silloin ole hyvä asia, että
toimija on tällainen, joka pystyy todella panostamaan siihen, että kaikki hoidetaan niin
kuin tämä sali edellyttää, Suomen lainsäädäntö ja maailman tarkimmat viranomaiset Suo-
messa edellyttävät? 

Oikeastaan siitä kysyisin, kun vaaditaan tällaista kategorista kieltoa toimia jopa alueilla,
jotka voisivat olla luonnonsuojelualueita. Suomessahan mikä tahansa alue voisi olla luon-
nonsuojelualue. Arvoisa herra puhemies, uskallan väittää, että Suomi on todella kaunis,
upea maa ja Suomen luonto joka puolella niin hienoa, että täällä varmasti voisi sinänsä olla
luonnonsuojelualueita missä vain. Otetaan esimerkiksi Elijärven kaivos Kemissä. Kaivos
toimii käytännössä siinä keskellä kaupunkia, tällä hetkellä muistaakseni 500 metrin syvyy-
dessä, noin kolmen kilometrin levyisellä alueella. GTK on vahvistanut, että ainakin kah-
38



Pöytäkirjan asiakohta PTK 51/2019 vp
den kolmen kilometrin syvyyteen riittää sitä juonnetta, jossa tätä kromimalmia on, mutta
ehkä jopa paljon syvemmälle — puhutaan neljästä, jopa viidestä kilometristä. Kuinka sy-
vällä sitten pitäisi olla, jos nyt ajatellaan, että se luonnonkaunis alue siinä olisi luonnonsuo-
jelualue — tietenkään siinä nyt ei ole suojelualuetta, kun siinä on Kemin kaupunki, mutta
tilanteessa, jossa siinä olisi suojelualue — ja ulottuuko [Puhemies koputtaa] se suojelualue
myös sinne neljän kilometrin syvyyteen? Eli näiden puheiden pitäisi jollain tavalla [Puhe-
mies koputtaa] korreloida kuitenkin sitten sen käytännön tosielämän kanssa, mitä perään-
kuulutetaan. 

20.18 Mari Holopainen vihr: Arvoisa puhemies! Viittasin erityisesti siihen epäsuhtaan,
joka aiheutuu tämän nykyisen lainsäädännön ongelmien johdosta ja joka on johtanut vali-
tuksiin Tukesille. Vaikka kunnat, ihmiset, maanomistajat valittavat, sillä ei ole mitään mer-
kitystä yleensä malminetsintäluvan myöntämisen kannalta. Ja jos hallinto-oikeuteen tulee
valituksia, niin miten yksittäiset ihmiset pystyvät pärjäämään näitä monikansallisia yhtiöi-
tä vastaan, joilla ei ole pahaa tarkoitusta mutta joilla on ainoastaan liiketaloudellinen tar-
koitus saada hyödynnettyä se malmi, mikä kyseessä onkaan? Eihän heillä mitään muuta
tarkoitusta ole. Ja sen hyödyntämiseksi käytetään tietysti kaikki keinot, kaikki lainsäädän-
nön sallimat ja siinä rajamailla olevat keinot myös joissain tapauksissa, joita on nähty Suo-
messa. On myös erittäin paljon paremmat mahdollisuudet vaikuttaa poliitikkoihin. Sen
vuoksi ei olekaan ehkä ihan kaukaa haettua, että tämän kaltaiset luonnonvarojen hyödyn-
tämistä koskevat lainsäädäntöuudistukset ovat myös testi sen osalta, miten hyvin demokra-
tiamme toimii ja onko meillä rakenteellista korruptiota vai ei. Tietysti toivottavasti ei ole
ainakaan sitä varsinaista korruptiota. Mutta toki voimme olettaa, että lainsäädäntömme
puitteissa esimerkiksi vaalirahoitus on yksi mahdollisuus vaikuttaa päättäjiin.

Kovin aktiivisesti yhtiöt toimivat nyt, tekevät varauksia. Ei siinä ole mitään pahaa. Ei
vastuuta voi yhtiöille vierittää. Pitää vierittää se vastuu ihan meille ja meidän pohtia, min-
kälaista tietoa me saamme. Teemmekö me kaivoksiin tai mihin tahansa muuhun asiaan liit-
tyvät johtopäätöksemme jonkun yhtiön näkökulmasta suodatetun tiedon pohjalta, vai
teemmekö sen mahdollisimman riippumattoman tutkimustiedon perusteella? Kuuntelem-
meko myös kansalaisia, joita me täällä eduskunnassa edustamme? Tästä on kyse.

20.20 Heikki Autto kok: Arvoisa puhemies! Tosiaan edustaja Holopaisen kanssa olem-
me suurimmasta osasta asioita täysin samaa mieltä. Oikeastaan ihan mielenkiinnosta siis
kysyisin, onko se nyt hyvä vai huono asia, että siellä Elijärvellä on se Kemin kaivos, joka
mahdollistaa Tornion terästehtaan, joka on ymmärtääkseni maailman suurin kierrätyslai-
tos, kun siellä romuraudasta tuotetaan maailman parasta ruostumatonta terästä. 

Elikkä jos halutaan kategorisesti vastustaa kaikkea kaivostoimintaa, miksei sitä kerrota
ääneen? Minä kerron ääneen, että mielestäni Suomeen tarvitaan kestävää kaivostoimintaa.
Jotta pääsemme siihen, että kaivostoiminta on kestävää, tarvitaan esimerkiksi tämä kaivos-
vero, jolla saadaan vahvempi sosiaalinen hyväksyntä sekä alueella että tietysti muutenkin,
ja tarvitaan vaikkapa viranomaistoimintaan riittävät resurssit, että kun näitten hankkeitten
varsinaisilla toimijoilla tietysti on se päävastuu osoittaa, että toiminta on luvan mukaista,
niin voidaan olla varmoja siitä, että näin on. Tätä täällä peräänkuulutetaan.

Tässä kansalaisaloitteessa on todella paljon hyviä asioita, mutta totta kai siellä on asioi-
ta, jotka käytännössä sitten johtaisivat siihen, että malminetsintä loppuisi ja sitä myöten tu-
levaisuudessa myös kaivostoiminta Suomessa loppuisi ainakin niissä paikoissa, joissa ei
39



Pöytäkirjan asiakohta PTK 51/2019 vp
ole sitä näkymää, joka siellä Elijärvellä esimerkiksi on, että vaikka 100 vuotta pystytään
vielä jatkamaan.

Elikkä tässä mielessä minusta olisi reilua kertoa, kannatatteko te sitä Kongossa olevaa
kaivostoimintaa vai kotimaista kestävää kaivostoimintaa.

20.22 Jenni Pitko vihr: Arvoisa puhemies! Edustaja Autto kysyi, miksi Elijärven kaivos
on eri asia kuin kansallispuiston kylkeen suunniteltu kaivos. Elijärven kaivos syntymäkun-
nassani Kemissä sijaitsee 10 kilometrin päässä kaupungista, ei missään tapauksessa kau-
pungin keskustassa, kuten äsken sanoit. Sitä ympäröi talousmetsä. Luontoarvoista ei kyllä
sinänsä ole minulla tarkempaa tietoa, mutta ainakaan matkailutoimintaa kaivoksen lähialu-
eilla ei ole. En tiedä, mihin viittasit sillä, että kaivostoiminta pitäisi joidenkin mielestä ka-
tegorisesti kieltää. En ole itse kuullut sellaista täällä sanottavan, enkä myöskään sellaista,
että potentiaalisesti tulevaisuudessa luonnonsuojelualueena toimivalle alueelle... — tai
mitä sanoittekaan siinä tilanteessa — [Heikki Auton välihuuto] ole täällä kuullut sanotta-
van. Syötteen kansallispuisto esimerkiksi on tosiaan matkailualuetta, virkistysaluetta. Se
alue on kansallispuistojen ja luonnonsuojelualueen ympäröimä, mihin tämä varaus on
myönnetty. Sillä on suora vaikutus matkailuelinkeinoon, mikäli siihen joskus tulevaisuu-
dessa kaivos tulisi. Kyse on aivan erilaisesta hankkeesta. En näe syytä lähteä näitä sen pi-
demmälle vertailemaan.

20.24 Mikko Kinnunen kesk: Arvoisa herra puhemies! On hyvä asia, että asiasta keskus-
tellaan. Sehän on kansalaisaloitteen tehtävä, vaikka se sellaisenaan ei toteutuisikaan. Mut-
ta se tuo uudet näkökulmat ja aivan kuin sieltä kansan syvistä riveistä ne kokemukset tänne
päätöksenteon pohjaksi. 

Itse näkisin, että tämmöinen vastuullinen yrittäjyys tässäkin kohden kaivostoiminnan
osalta ja luonnon suojeleminen on yhdistettävissä, ja sen vuoksi Suomea tulee kehittää kai-
vostoiminnan mallimaana. Keskusta pitää tärkeänä sitä, että paikalliset ihmiset pääsevät
mukaan tähän päätöksentekoon, koska he ovat niitä paikallisten olosuhteiden asiantuntijoi-
ta, eli tätä, että kunnille oikeus kaavoituksen kautta päättää, onko kaivostoiminta mahdol-
lista kunnan alueella, pidän hyvin tärkeänä. 

20.25 Mari Holopainen vihr: Arvoisa puhemies! En pidä tarkoituksenmukaisena, että
me päättäisimme täällä eduskunnassa yksittäisistä kaivoksista, vaan periaatteista ja niistä
reunaehdoista, joilla erilaisia toimintoja yhteiskunnassa voi toteuttaa. Näihin kuuluvat vih-
reiden tavoitteista esimerkiksi ne, että uusiutumattomista luonnonvaroista kuuluu yhteis-
kunnalle arvo, otetaan käyttöön vero, josta jää tosiaankin jotakin yhteiskunnalle, otetaan
kokonaisetu mukaan lupaharkintaan, ja sitten esimerkiksi myös lopetetaan malmien etsin-
tä luonnonsuojelualueilla, joihin kuuluvat toki keskeisesti myös Natura-alueet. Tämän-
tyyppisiä esimerkkejä ne ovat, jonkalaisia reunaehtoja olemme vieneet eteenpäin, ja sitten
näiden puitteissa tulisi toki arvioida, kun lait pääsevät käytäntöön, miten homma toimii. 

Varmasti sitten on vielä se kysymys, miten viranomaisvalvonta toteuttaa lainsäädäntöä
ja onko siellä resursseja. Se on tärkeä kohta ja iso epäkohta Suomessa tällä hetkellä. Ihan
kaikkea ei todella voi laittaa pienten kuntien vastuulle. Se on selvää, että kyllä tässä tarvi-
taan myös kansallista harkintaa ja kansallista osaamista, koska tosiaankin vastassa on
myös isoja yhtiöitä. Minun mielestäni olisi naiivia olettaa, että tässä hyvällä toivolla tai hy-
vällä tahdolla vain pärjättäisiin, ja sen takia onkin hyvä, että tämä eduskunta on niin voi-
40



Pöytäkirjan asiakohta PTK 51/2019 vp
makkaasti tuonut esiin, että meillä on lainsäädännöllisiä epäkohtia, jotka täytyy korjata, ja
sitä työtähän me täällä teemme. Ei ole kukaan esittänyt, että kaikki toiminta kielletään.
[Heikki Autto: Hyvä!] Sellaisia puheenvuoroja en ole kuullut, mutta reunaehdoista on hyvä
käydä keskusteluja ja toteuttaa se lainsäädäntö, johon hallitusohjelmassakin on sitouduttu.
Se on kai selvä juttu myös.

20.27 Mikko Kinnunen kesk: Arvoisa herra puhemies! Olen samaa mieltä siitä, että nyt
näitä lainsäädännön puutteita korjataan, ja nämä kansalaisaloitteen esiin nostamat asiat
kannattaa tarkasti käydä läpi. Keskusta on samaa mieltä myös tästä verosta, josta tulisi tul-
la riittävä korvaus yhteiskunnalle, ja sitäkin kautta voidaan toimia. 

Toki haluan nostaa vielä tämän saman ongelman esille, mitä edustaja Auttokin on pitä-
nyt esillä, elikkä sen, että nämä kaivannaisiin liittyvät ongelmat eivät poistu, katoa mihin-
kään sillä, jos laitetaan silmät umpeen ja siirretään kaivostoiminta kehittyviin maihin, jois-
sa nämä ympäristövaatimukset ja työntekijöiden asema ovat paljon surkeammalla tasolla
kuin täällä Suomessa. Siksi on hyvin tärkeää, että me nyt kehitämme suomalaista säädös-
töä. 

20.29 Mari Holopainen vihr: Arvoisa puhemies! Jos jostakin puheenvuorosta on tullut
semmoinen vaikutelma, että olisi tuotu esiin ongelmia, niin se varmasti on toki myös otet-
tava huomioon, että vaikutuksia on ja tietysti luonnonvarojen hyödyntämisestä aiheutuu
erilaisia vaikutuksia kuin jostain muusta toimialasta. Minun mielestäni on myös hyvä pu-
hua ääneen niistä haittavaikutuksista, koska kyse on samasta tilasta, jossa sitten tietyllä ta-
valla useissa tapauksissa kamppailevat joko luonto tai ihmiset tai muut elinkeinot. Joissain
tapauksissa tietysti ne ovat hyvin yhteensovitettavissa. Mutta sinänsä ihan samanlaisesta
toimialasta ei ole kyse kuin moni muu on. Se vaatii paljon tilaa ja sillä on isoja ympäristö-
vaikutuksia aina väistämättä, vaikka sitten toki ne pyritään mahdollisimman hyvin hoita-
maan. Mutta niitä ei käy kieltäminen. 

Ehkä se globaali vastuu on sellainen, jota kannattaa toteuttaa yritysvastuulainsäädännön
kautta, niin kuin tässä toin aikaisemmin esiin. Siinä mielessä semmoisten yksinkertaisten
vertailujen ja heittojen, että jossakin muualla tuotanto sitten lisääntyy, pitäisi myös perus-
tua faktoihin. Jos mineraalien kysyntä kasvaa, niin kyllä se kysyntä kasvaa niissä muissa-
kin maissa, eli ei voi väittää, että me täällä nyt sitten hoitaisimme mineraalien kysynnän
kasvun. Kyse on globaalista kysynnästä ja globaalista ilmiöstä ja myöskin globaalista
haasteesta biodiversiteetin katoamisen osalta. — Kiitos.

Keskustelu päättyi.

Asia lähetettiin talousvaliokuntaan.
41


	4
	14.09
	14.14
	14.19
	14.24
	14.25
	14.26
	14.28
	14.29
	14.30
	14.31
	14.32
	14.33
	14.34
	14.36
	14.37
	14.38
	14.39
	14.40
	14.42
	14.43
	14.44
	14.45
	14.46
	14.47
	14.48
	14.50
	14.51
	14.52
	14.55
	14.59
	15.00
	15.01
	15.02
	15.03
	15.05
	15.06
	15.07
	15.08
	15.10
	15.10
	15.12
	15.13
	15.14
	18.41
	18.49
	18.53
	18.59
	19.05
	19.10
	19.13
	19.21
	19.24
	19.32
	19.38
	19.46
	19.49
	19.56
	19.59
	20.03
	20.07
	20.14
	20.18
	20.20
	20.22
	20.24
	20.25
	20.27
	20.29


