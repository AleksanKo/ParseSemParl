















































DEM4CCD.tmpSave.xml


Pöytäkirjan asiakohta PTK 18/2015 vp
Pöytäkirjan asiakohta 

PTK 18/2015 vp

Täysistunto

Keskiviikko 10.6.2015 klo 14.08—15.15

6. Hallituksen esitys eduskunnalle laiksi tietoyhteiskuntakaaren muuttamisesta
Hallituksen esitys HE 4/2015 vp
Valiokunnan mietintö LiVM 1/2015 vp

Ensimmäinen käsittely

Puhemies Maria Lohela: Ensimmäiseen käsittelyyn esitellään päiväjärjestyksen 6. asia.
Käsittelyn pohjana on liikenne- ja viestintävaliokunnan mietintö LiVM 1/2015 vp. Nyt
päätetään lakiehdotuksen sisällöstä.

Keskustelu

14.13 Hanna Sarkkinen vas: Arvoisa puhemies! Hallituksen esityksen mukaisesti on
varmasti hyvä jatkaa määräaikaisesti matkapuhelinliittymien telemarkkinointikieltoa. Ku-
kaan kansalainen ei ole kyllä ainakaan itselleni valittanut siitä, että enää eivät puhelinkaup-
piaat soittele kotiliittymiin ja -puhelimiin, ja myös operaattorit ovat olleet kohtuullisen tyy-
tyväisiä tähän kieltoon.

Ongelmia on kuitenkin muussa puhelinmyynnissä ja telemarkkinoinnissa. Erityisesti
nettiliittymien puhelinmyynnissä on ongelmia. On aggressiivista myyntiä, ja ihmisillä on
epätietoisuutta siitä, mitä he ovat lopulta ostaneet. Lisäksi mielestäni on ongelmallista ra-
jata vain puhelinliittymät telemarkkinointikiellon piiriin, kun viestintä- ja mobiilipalvelui-
den puhelinkauppa on laajempi aihe ja se on laajempi ongelma ja ongelmia on tosiaan täs-
sä muidenkin tyyppisten sopimusten myynnissä.

Tämä laki tämänsisältöisenä on varmasti ihan hyvä, ja on hyvä määräaikaisesti jatkaa tä-
tä, mutta näkisin, että sitten kun tämä laki on kulumassa umpeen, meidän on palattava
asiaan ja on tehtävä joku lopullisempi ratkaisu tästä telemarkkinoinnista. Ei voida mennä
tällaisen yhden sopimusalan määräaikaisuudella eteenpäin. Meidän täytyy tehdä ratkaisut,
jotka ovat laajempia ja jotka koskevat viestintä-, tele- ja mobiilisopimusten puhelinmyyn-
tiä laajemmin ja muutenkin puhelinmyynnin pelisääntöjä laajemmin. Varmaankin paras
ratkaisu olisi se, että jatkossa puhelimessa tehty ostos pitäisi varmentaa kirjallisesti esimer-
kiksi sähköpostilla, tekstiviestillä tai kirjeellä. Meidän on ratkaistava jossain vaiheessa
nämä puhelinmyynnissä olevat ongelmat ja käsiteltävä asia kokonaisvaltaisesti. — Kiitos.
(Hälinää)

Puhemies Maria Lohela: Pyydän salia hiljenemään.

14.15 Krista Kiuru sd: Arvoisa puhemies! Minä kiitän edustaja Sarkkista siitä, että otitte
tämän teeman esille. Monet täällä ajattelevat, että maailmaa on helppo parantaa niinkin, et-
tei se tunnu missään. Tämä on varmasti yksi sellainen pieni asia, mutta hienoa, että olem-
 Tarkistettu
4.1



Pöytäkirjan asiakohta PTK 18/2015 vp
me saaneet sen kuntoon tällaisella väliaikaisella ratkaisulla, jota nyt sitten tässä esitykses-
sä jatketaan. Olen iloinen siitä, että tässä salissa olemme löytäneet toisemme tämän asian
korjaamisessa.

Kysymys on siis siitä, että hyvin paljon meillä aikaisemmin tuotti ongelmaa se, että pu-
helinyhtiöt myivät suoraan numerolla liittymiä, uusia liittymiä, myöskin sellaisille ihmisil-
le, jotka eivät välttämättä hallinneet sitä, mitä tästä seuraa. Meillä oli paljon eläkeläisiä ja
heidän omaisiaan valittamassa siitä, että ihmiselle oli saatettu myydä kolmekin liittymää,
jolloin sitten numerot aina edeltävistä vaihdettiin, ja oli monenlaisia Viestintävirastoon
tehtyjä valituksia, jotka johtivat siihen, että hyvin erikoinen käytäntö, joka meillä oli val-
litseva käytäntö, saatiin kitkettyä tällä väliaikaisratkaisulla pois. Ja olen iloinen myös siitä,
että ala tämän lopulta hyväksyi. Tämä oli iso päätös aikoinaan, ja hienoa, että nyt voimme
täällä salissa olla siitä yksimielisiä, että tätä käytäntöä jopa väliaikaisena jatketaan. Ja yh-
dyn myös siihen, että tästä pitää tehdä pysyvä käytäntö.

14.17 Kalle Jokinen kok: Arvoisa puhemies! Tämä hallituksen esityshän on jatkoa vuo-
den 2011 hallituksen esitykselle, joka vietiin viestintämarkkinalain 65 §:ään, ja tuo pykälä
sinällään siirrettiin tietoyhteiskuntakaareen, jonka aiempi eduskunta sääti.

Kysymys on siis siitä, että matkapuhelinliittymiä ei saa markkinoida puhelimitse asiak-
kaille muuta kuin heidän omasta pyynnöstään. Tietysti kyseinen matkaviestinyhtiö, jossa
asiakas on asiakkaana, voi markkinoida. Tämä ongelma nousi aikanaan esille siitä, että pu-
helinmarkkinointi oli varsin aggressiivista liittymien osalta, ja varsinkin monet ikäihmiset
joutuivat tilanteeseen, jossa eivät edes tienneet, mitä he olivat ostaneet. Näistä tuli hyvin
paljon kuluttajavalituksia. Nyt kun tämä puhelinmarkkinointikielto määräaikaisena on ol-
lut voimassa, niin kuluttajavalitusten määrä on laskenut ja tilanne on rauhoittunut.

On erittäin hyvä asia, että tätä puhelinmarkkinointikieltoa nyt jatketaan kolmella vuo-
della, ja nyt tämän kolmen vuoden aikana tulee tilanne kyllä selkiyttää ja arvioida, tuleeko
tästä tehdä pysyvä ja miten ylipäätään puhelinmarkkinointia sitten säännellään tässä maas-
sa.

14.18 Ari Torniainen kesk: Arvoisa rouva puhemies! Tietoyhteiskuntakaari oli viime
eduskuntakauden yksi laajimpia kokonaisuuksia, joita päätettiin. Siihen samaan lakipaket-
tiin yhdistettiin erittäin monta lakia, ja se on osoittautunut hyväksi asiaksi. Tämä puhelin-
markkinoinnin kieltäminen ja rajoittaminen oli myöskin yksi osa tätä, ja on tietysti hyvä
nyt, että tätä määräaikaa jatketaan.

Hallituksen esitys on sen puoleen hyvä, mutta kun ensimmäinen puhuja kiinnitti huo-
miota siihen, että ei pitäisi pelkästään puhelinasioihin rajoittaa, niin liikenne- ja viestintä-
valiokunta on omassa mietintöluonnoksessaan myöskin kiinnittänyt samaan asiaan huo-
miota. Täällä on selvästi, että "valiokunta kiinnitti huomiota, että asiantuntijakuulemisissa
on tuotu esille myös tarve löytää ratkaisuja yleisestikin erilaisten hyödykkeiden puhelin-
myynnistä kuluttajille aiheutuviin ongelmiin". Tämä asia tulee myöskin ratkaista niin, että
tätä kokonaisuutta katsotaan tulevaisuudessa. Toivon itse tätä.

Yleiskeskustelu päättyi.

Eduskunta hyväksyi hallituksen esitykseen HE 4/2015 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.
2


