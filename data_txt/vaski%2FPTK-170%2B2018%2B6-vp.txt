















































DEME715.tmp.xml


Pöytäkirjan asiakohta PTK 170/2018 vp
Pöytäkirjan asiakohta 

PTK 170/2018 vp

Täysistunto

Tiistai 5.3.2019 klo 14.11—18.22

6. Tasa-arvovaltuutetun kertomus eduskunnalle 2018
Kertomus K 22/2018 vp
Valiokunnan mietintö TyVM 16/2018 vp

Ainoa käsittely

Toinen varapuhemies Tuula Haatainen: Ainoaan käsittelyyn esitellään päiväjärjestyk-
sen 6. asia. Käsittelyn pohjana on työelämä- ja tasa-arvovaliokunnan mietintö TyVM 16/
2018 vp. Nyt päätetään kannanotosta kertomuksen johdosta.

Keskustelu

16.19 Rami Lehto ps: Arvoisa rouva puhemies! Tasa-arvovaltuutettu on luovuttanut en-
simmäisen kertomuksensa eduskunnalle viime vuoden joulukuussa. Kertomuksessaan
tasa-arvovaltuutettu haluaa nostaa esiin useita tasa-arvon edistämistä koskevia sekä kerto-
muksessa esitettyjä havaintoja ja niiden toimenpidesuosituksia.

Perussuomalaiset katsovat, että yhteiskunnallista keskustelua ja sananvapauden käyttöä
ja siten demokratian toteutumista ei pidä kaventaa siten kuin tasa-arvovaltuutetun kerto-
mus antaa ymmärtää. Tällä voi olla seuraamuksia siten, että kynnys poliittiseen ja muuhun
yhteiskunnalliseen toimintaan osallistumiselle saattaa nousta liian korkeaksi ja jopa ylitse-
pääsemättömäksi niin sanotun vihapuhepelon takia. Tasa-arvovaltuutetun kertomuksessa
vihapuhetta vielä erikseen korostetaan yhteiskunnallisesti merkittävänä asiana. Meillä on
nyt jo monia ryhmittymiä, jotka väittävät vihapuheeksi asioita, joita he eivät itse kannata,
ja haluavat vaimentaa heille epämieluisan puheen vaikka poliittisista tarkoituksista.

Samaten perussuomalaiset nostavat esiin huolen siitä, että tasa-arvovaltuutettu nostaa
kertomuksessaan voimallisesti esiin sukupuolten moninaisuuden koululaitoksissamme.
Suhtaudumme kriittisesti myös moniin ideologisiin kasvatuksen ja feminismin ajatuksiin,
joita nyt on päässyt pesiytymään koululaitoksiimme. Pidämme tärkeänä, että myös tulevai-
suudessa tytöt ovat tyttöjä ja pojat poikia.

Perussuomalaiset haluavat kiinnittää huomiota myös siihen asiaan, että myös jatkossa
perhevapaiden valinnanvapaus tulee säilyä. Kannatamme perheen vastuuta ja vastuunkan-
toa. Haluamme tukea perheen omaa vastuunkantoa ja omia ratkaisuja ja siinä samalla aja-
tella, mikä on Suomelle hyväksi laajemmin.

Kertomuksessa sukupuolten moninaisuus kytketään lisäksi monikulttuurisuuteen. Täs-
sä yhteydessä painotetaan työnantajan velvollisuutta ennaltaehkäistä syrjintää tavoitteelli-
sesti ja suunnitelmallisesti. Kertomuksessa tuodaan nimenomaisesti esiin, että työpaikoilla
tulisi järjestää koulutusta monikulttuurisuudesta. Perussuomalaisten mielestä tämä rapaut-
taa niitä arvoja, joita haluamme pitää yllä, sekä lisäksi tämä voi johtaa työpaikoilla halpa-
työmarkkinoiden syntyyn.
 Tarkistettu
4.0



Pöytäkirjan asiakohta PTK 170/2018 vp
Perussuomalaiset katsovat, että kertomuksessa olisi pitänyt olla erillinen osio miesten ja
poikien tasa-arvo-ongelmista sekä niihin liittyvästä ongelmatiikasta. Nyt sitä ei ole riittä-
vässä määrin. Pidämme huolestuttavana yleensä sitä kehitystä, jossa monessakin suhtees-
sa miesten oikeuksia poljetaan nyky-yhteiskunnassa jopa maahanmuuttajien kustannuksel-
la niin sanotun positiivisen syrjinnän verukkeella.

Perussuomalaiset haluavat kiinnittää huomiota kertomuksessa sanottuun translain muut-
tamiseen seuraavan vaalikauden aikana. Perussuomalaiset vastustavat translain muutta-
mista. Meidän mielestämme isä ei voi synnyttää. 

Lopuksi tuomme tässä yhteydessä esille työelämän muotisuuntauksena olevan niin sa-
notun nimettömän työnhaun, jota ollaan kokeiltu Länsi-Euroopassa [Puhemies koputtaa]
useassa paikassa ja jota ollaan [Puhemies koputtaa] tuomassa nyt voimakkaammin pääkau-
punkiseudulle. — Arvoisa puhemies, tulen... [Puhuja siirtyy puhujakorokkeelle]

Toinen varapuhemies Tuula Haatainen:  Voitte jatkaa täältä puhujapöntöstä, kun aika
ylitti sen 3 minuuttia, olkaa hyvä. 

Arvoisa puhemies! Lopuksi siis tuomme tässä yhteydessä esille työelämän muotisuun-
tauksena olevan niin sanotun nimettömän työnhaun, jota ollaan kokeiltu Länsi-Euroopassa
useassa paikassa ja jota ollaan tuomassa nyt voimakkaammin pääkaupunkiseudullekin. Pe-
russuomalaiset eivät näe kyseisessä toiminnassa tarkoituksenmukaisuutta, koska viime kä-
dessä se ei auta juuri ketään ja pahimmassa tapauksessa vie kantaväestön työpaikkoja.

Teenkin perussuomalaisten vastalauseen mukaisen kannanottoehdotuksen, joka kuuluu
seuraavasti:

”Eduskunta edellyttää, että valtioneuvosto ei ryhdy toimenpiteisiin kertomuksen perhe-
vapaauudistusta, translain asemaa ja säätämistä, sukupuolten moninaisuutta ja monikult-
tuurisuutta sekä vihapuhetta koskevien suositusten johdosta.”

16.23 Jani Mäkelä ps: Arvoisa puhemies! Kannatan edustaja Lehdon tekemää esitystä ja
tuen hänen esittämiään näkemyksiä yleisemminkin.

Kuten jo lähetekeskustelussa tästä aiheesta totesin, tämä tasa-arvovaltuutetun kertomus
on läpeensä poliittinen ja ideologinen. Siihen on hyvin taitavasti sisällytetty keskeiset vi-
hervasemmistolaiset uskonkappaleet ja Setan lupaukset: ideologisviritteinen varhaiskasva-
tusasia, sananvapauden rajoittaminen määrittelemättömän ja abstraktin vihapuheen käsit-
teen varjolla. Tasa-arvovaltuutettu myös lähes suoraan sanoo esityksessään, ettei häntä
juuri kiinnosta miesten tasa-arvo.

Odotin mielenkiinnolla, reagoiko valiokunta näihin epäkohtiin ja miten se niihin reagoi.
Vastauksena on se, että reagoi aivan samalla tavalla kuin yhdenvertaisuusvaltuutetun ker-
tomuksen vastaavin ideologisuuksiin ja ongelmiin eli allekirjoittamalla ja purematta niele-
mällä kyseisen propagandan sellaisenaan omissa perusteluissaan. Toisin kuin yhdenvertai-
suusvaltuutetun kertomuksessa, valiokunta sentään ei ole laittanut ponsitasolle hallitus-
puolueiden edustajien hyväksyttäväksi aivan näitä kaikkia asioita, eli ponnet eivät suoraan
riko hallitusohjelmaa, kuten tässä yhdenvertaisuusvaltuutetun kertomuksessa aiemmin kä-
vi. Mutta joka tapauksessa ne sieltä perusteluista löytyvät, ja tämän vuoksi en näitä perus-
teluja missään tapauksessa voi allekirjoittaa ja todellakin kannatan edustaja Lehdon teke-
mää esitystä.
2



Pöytäkirjan asiakohta PTK 170/2018 vp
16.25 Merja Mäkisalo-Ropponen sd: Arvoisa puhemies! Ensinnäkin tasa-arvovaltuutet-
tu ansaitsee lämpimät kiitokset hyvin tehdystä työstä. Tasa-arvoasiat ovat paljon laajem-
pia kokonaisuuksia kuin mitä tässä kertomuksessa on tuotu esille, mutta minusta on oikein
viisas valinta se, että tasa-arvovaltuutettu valitsi tietyt aiheet tarkempaan käsittelyyn, ja va-
littujen aihealueiden osalta hän on tehnyt perusteellista ja hyvää työtä.

Haluan nostaa tasa-arvovaltuutetun kertomuksesta neljä asiaa lyhyesti tässä puheenvuo-
rossani esille:

Ensinnäkin suurin osa tasa-arvovaltuutetulle tulevista syrjintäepäilyistä liittyy edelleen-
kin raskaus- ja perhevapaasyrjintään. Käytännössä se ilmenee muun muassa määräaikais-
ten työsuhteiden keston rajoittamisena raskauden ja perhevapaiden vuoksi, hankaluuksina
työhön paluussa perhevapaiden jälkeen sekä asiattomina kysymyksinä työhaastatteluissa.
Raskaussyrjintää esiintyy kaikilla toimialoilla. Perhevapaasyrjintä koskee myöskin mie-
hiä. Jotta asiantila saadaan korjatuksi, perhevapaauudistus on välttämätön toteuttaa pikai-
sella aikataululla, sillä perhevapaiden ja vastuiden tasaisempi jakautuminen vanhempien
kesken on avainasemassa naisten ja miesten tasa-arvoisen työmarkkina-aseman parantami-
sessa. Uudistuksen yhteydessä on perhevapaajärjestelmän joustavuutta myös lisättävä ja
otettava paremmin huomioon perheiden moninaisuus.

Tasa-arvovaltuutettu on myös huomauttanut, että määräaikaisten työsuhteiden, nolla-
tuntisopimusten ja vuokratyön osalta raskaus- ja perhevapaasyrjintää koskevien kieltojen
toteutumiseen liittyy erityisiä huolia. Määräaikaisia työsuhteita ja vuokratyötä koskevassa
lainsäädännössä onkin paljon täsmennys- ja kehittämistarpeita. Asia vaatii perusteellista
selvitystä, ja samassa yhteydessä tulisi selvittää myös niin sanottujen alustojen kautta tee-
tettävään työhön liittyvät mahdolliset lainsäädännön muutostarpeet raskauteen ja vanhem-
muuteen perustuvan syrjinnän torjumiseksi.

Toinen tärkeä teema kertomuksessa on Istanbulin sopimuksen toteuttaminen. Sopimuk-
sen 8 artikla edellyttää riittäviä rahoitus- ja henkilöstöresursseja sopimuksen velvoitteiden
toteuttamiseksi. Suomessa ei ole osoitettu erillistä määrärahaa sopimuksen toimeenpane-
miseksi, vaan toimeenpanon rahoitus vahvistetaan ministeriöiden omassa määrärahasuun-
nitelmassa vuosittain. Sopimuksen toimeenpanoon on varattava riittävä rahoitus ja sopi-
muksen toteuttamista on myös seurattava, ja siksi työelämä- ja tasa-arvovaliokunta esittää,
että eduskunnan tulee saada säännöllisesti tietoa Istanbulin sopimuksen velvoitteiden kan-
sallisen toimeenpanon etenemisestä ja toimenpiteiden vaikuttavuudesta. Valiokunnan nä-
kemyksen mukaan on syytä selvittää, olisiko mahdollista nimetä riippumaton toimielin,
jonka tehtävänä olisi seurata ja arvioida toimenpiteitä naisiin kohdistuvan väkivallan ja lä-
hisuhdeväkivallan ehkäisemiseksi sekä antaa suosituksia toimenpiteiden kehittämiseksi ja
väkivallan uhrien aseman ja oikeuksien parantamiseksi.

Kolmantena asiana nostan esille tasa-arvovaltuutetun resurssit. Valtuutetun tehtävät
ovat lisääntyneet, mutta resurssit ovat siitä huolimatta pysyneet samana. Valtuutetun teh-
tävien ja käytettävissä olevien resurssien välillä on kuilu. Työelämä- ja tasa-arvovaliokun-
ta onkin toistuvasti, lähes vuosittain, ilmaissut huolensa tasa-arvovaltuutetun resurssien
riittävyydestä. Nykyiset resurssit eivät esimerkiksi riitä tasa-arvoa edistävään ja syrjintää
ennalta ehkäisevään toimintaan, eli tasa-arvovaltuutettu ei pysty tekemään ennalta eh-
käisevää työtä, niin kuin hän itsekin kokisi sen tarpeelliseksi. Tämä tarkoittaisi muun
muassa yleisen tietoisuuden lisäämistä tasa-arvoasioista ja tasa-arvolainsäädännöstä sekä
tasa-arvosuunnittelun valvontaa.
3



Pöytäkirjan asiakohta PTK 170/2018 vp
Arvoisa puhemies! Ihan viimeiseksi haluan muistuttaa, että oppilaitoksissa tehtävällä
tasa-arvotyöllä on suuri merkitys erilaisten stereotypioiden purkamisessa. Jotta tämä toteu-
tuisi optimaalisella tavalla, tasa-arvoon liittyvät kysymykset tulee sisällyttää nykyistäkin
vahvemmin opettajakoulutukseen ja myös opettajien täydennyskoulutukseen. Ja kuten työ-
elämä- ja tasa-arvovaliokunta toteaa kannanotossaan, käytännön tasa-arvotyötä tulee ke-
hittää kaikilla koulutustasoilla varhaiskasvatuksesta lähtien siten, että sukupuoli-, oppi-
mis- ja muista eroista johtuviin koulu- ja opiskelijatyön haasteisiin kaikilla koulutustasoil-
la löydetään ratkaisuja.

Arvoisa puhemies! Lopuksi totean, että työtä on tehty paljon tasa-arvoasioissa, mutta
kyllä sitä on vielä paljon tekemättäkin. — Kiitos.

16.30 Jani Toivola vihr: Arvoisa rouva puhemies! Haluan yhtyä edustaja Mäkisalo-Rop-
posen aloitukseen omassa puheenvuorossaan eli kiitoksiin ensinnäkin tasa-arvovaltuute-
tun koko toimistolle ja nimenomaan tästä ensimmäisestä koonnista, että saadaan nyt lukea
koko tämä selvitys. Se on todella arvokas ja nostaa esiin kaiken sen tiedon ja osaamisen,
mitä toimistolla on, ja nostaa myöskin esiin tasa-arvovaltuutetun tärkeyden ja merkityksen
suomalaisessa yhteiskunnassa siinä, että asiat nousevat keskusteluun, asioista puhutaan,
syntyy muutosta, on taho, johon olla yhteydessä, jolta saada tietoa, jonka puoleen myöskin
kääntyä silloin, kun on kokenut epätasa-arvoista kohtelua. 

Yksi merkittävä osa, jos katsoo sekä tuota kertomusta että myöskin työelämä- ja tasa-ar-
vovaliokunnan omaa mietintöä sekä myöskin sivistysvaliokunnan lausuntoa työelämä- ja
tasa-arvovaliokunnalle, kaikissa näissä yksi merkittävä asia, mikä peilautuu, on, että suku-
puolten moninaisuus on nyt nostettu merkittävällä tavalla esiin, kun puhutaan ihmisten yh-
denvertaisuudesta ja tasa-arvosta. Nostetaan esiin translain kokonaisuudistuksen merkitys
ja puhutaan, että uudistus tarvitaan välittömästi, että se on olennainen osa ihmisen suojaa
suhteessa omaan identiteettiin ja sukupuoleen ja tasa-arvoon suomalaisessa yhteiskunnas-
sa, oli se sitten työelämässä tai sitten koulutuksen puolella.

Itse ajattelen edustajana, että tämä on merkittävä muutos, ja ainakin itselleni näitä lau-
suntoja lukiessa tuli semmoinen olo, että asiat menevät eteenpäin. Itse ajattelen, että vielä
noin viisi vuotta sitten tässä talossa hyvin paljon vähemmän uskallettiin puhua transsuku-
puolisuudesta, transihmisistä tai translapsista, heidän arjestaan ja elämästään ja oikeuksis-
taan. Oli monta huonetta ja tilannetta, missä vaiettiin, koska pelättiin sitä, että me olemme
vielä liian hajallaan näissä kysymyksissä, eikä meillä ollut tietoa eikä ymmärrystä. Minus-
ta tämä on ehdoton osoitus siitä, että nyt me tiedämme, nyt me ymmärrämme, ja joka kerta,
kun näistä asioista puhutaan, ihmisten arki ja elämä ja todellisuus ja identiteetti tulevat
koko ajan näkyvämmiksi. 

Toki nyt seuraava tärkeä askel on se, että kun muodostetaan seuraava hallitus, mitkä ta-
hansa puolueet tuohon hallitukseen menevätkään, niin se olisi tiukasti sitoutunut tuohon
translain kokonaisuudistukseen ja nimenomaan myös siihen osaan ja sen pohtimiseen, mitä
se tarkoittaa nimenomaan translasten ja -nuorten näkökulmasta, millä tavalla me myöskin
heille turvaamme sen turvallisen ja hyvän arjen, missä kukaan heistä ei kokisi syrjintää tai
kiusaamista vaan tulisi kohdatuksi sen oman identiteetin kautta.

Tasa-arvosuunnitelma on tärkeä elementti niin työelämässä kuin kaikilla koulutusasteil-
la, perhevapaauudistus, ja tärkeätä on myöskin nostaa esiin miehet ja pojat ja myöskin hei-
dän asemansa yhteiskunnassa, nostaa esiin poikana, miehenä olemiseen mahdollisesti liit-
4



Pöytäkirjan asiakohta PTK 170/2018 vp
tyviä erilaisia tabuja tai esteitä, jotka myös estävät poikia ja miehiä olemasta näkyvä osa
yhteiskuntaa toteuttamassa itseään itsellensä luontaisella tavalla.

16.33 Hanna Kosonen kesk: Arvoisa rouva puhemies! Oikeastaan kahteen kohtaan ha-
luaisin tässä tasa-arvovaltuutetun kertomuksessa puuttua tai nostaa niitä esiin. 

Toinen on tasa-arvoinen palkkaus. On tiedossa, että nämä naisten ja miesten väliset
palkkaerot ovat edelleen kaventuneet hitaasti ja edelleen Suomessa ero on noin 16 prosent-
tia, mutta sitten on huomioitava kyllä, että ala- ja tehtäväkohtaisessa vertailussa ollaan tul-
tu lähelle toisiamme, se ero on hyvin kapea nykyään tai jopa nolla. Tässä tärkeimpiä asioi-
ta ovat sen sijaan nämä alojen väliset erot, jotka sitten juontuvat pitkälle tuonne historiaan,
60—50-luvulle ja siihen, millä tavalla eri työmarkkinoiden voimakas ammatillinen eriyty-
minen on lähtenyt kehittymään. Ja toisaalta myös meidän naistenkin on siinä kohtaa kat-
sottava peiliin: mitkä ovat meidän palkkatoiveemme, ovatko ne yhtä kovat kuin miehillä
vastaavat, ja myös minkälaisia uratavoitteita meillä on. Vaikka Suomi onkin naisten kou-
lutuksen ja myös päättämisen suhteen hyvinkin tasa-arvoinen maa, ollaan pitkällä moneen
muuhun maahan verrattuna, niin silti meillä on vielä matkaa aivan täydelliseen tasa-ar-
voon, ja ensi kaudella tehtävä perhevapaauudistus on kyllä yksi tie tähän tasa-arvoon. 

Sitten toinen asia ovat liikunta-asiat. Myös siellä palkka-, palkintokysymykset ovat vie-
lä vähän epätasa-arvoisessa suhteessa, mutta nostaisin esiin myös sen, että liikunta-alan
johtotehtävissä naisia on edelleen hyvin vähän, ja niihin kannustan kyllä kaikkia naisia
pyrkimään — me tarvitsemme monipuolisesti miehiä ja naisia myös liikunta-alan johtoteh-
täviin. 

Sitten ehkä haluaisin vielä nostaa naisen kuvan mediassa, sen, minkälainen se on tuolla
liikunta-, urheilupuolella. Vieläkin nähdään sellaista hyvin perinteistä kuvastoa, jossa nai-
nen ehkä nähdään tämmöisenä kauniina liikkujana, ja sitten mies on se voittaja tai tekijä,
kova urheilija siellä. Toivoisin, että media ottaisi sen vahvan roolinsa tässä kuvaston näyt-
tämisessä ja ottaisi vastuuta myös siitä, että se naisen kuva muuttuisi tuolla lehtien palstoil-
la ja muualla mediassa. 

16.36 Hanna Halmeenpää vihr: Arvoisa rouva puhemies! Käsittelyssä nyt oleva tasa-ar-
vovaltuutetun kertomus eduskunnalle on sellainen, jossa työelämä- ja tasa-arvovaliokun-
nan mietintöön sisältyy perussuomalaisten vastalause. Siinä mielestäni esiin nostetaan
kielteisyys muun muassa kouluissa tehtävää tasa-arvotyötä kohtaan ja ylipäänsä kaikkien
ihmisten ja erityisesti koulujen kyseessä ollen kaikkien lasten ja nuorten yhdenvertaisuutta
kohtaan, ja katson tarpeelliseksi kommentoida tätä hieman opetusmaailman, koulujen nä-
kökulmasta. 

On nimittäin niin, että uusissa perusopetuksen opetussuunnitelmissa, jotka otettiin käyt-
töön alkaen 2016 kaikissa kouluissamme vuosiluokilla 1—6 ja perusopetuksen ylemmillä
vuosiluokilla 7—9 porrastetusti tähän kuluvaan vuoteen 2019 mennessä, myös otetaan
vahva tasa-arvomyönteinen ja yhdenvertaisuutta tukeva näkökulma. Opetushallitus antoi
nämä kansalliset opetussuunnitelman perusteet vuonna 2014, ja opetuksen järjestäjät eli
kunnat ovat laatineet paikalliset opetussuunnitelmansa niiden pohjalta. Opetussuunnitel-
mien uudistuksella pyritään varmistamaan, että suomalaisten lasten ja nuorten osaaminen
ja taidot pysyvät tulevaisuudessakin hyvällä tasolla sekä kansallisesti että kansainvälisesti
tarkasteltuna. Lisäksi perusteissa määritellään pedagogisia linjauksia, joiden avulla koulut
5



Pöytäkirjan asiakohta PTK 170/2018 vp
voivat kehittää toimintatapojaan niin, että oppilaiden mielenkiinto ja motivaatio oppimi-
seen säilyy.

Tuosta koulujen toimintatapojen uudistuksesta haluan muutaman asian ottaa esille. 
Kansallisissa opetussuunnitelman perusteissa on määritelty linjaukset koulujen toimin-

takulttuurin kehittämiseksi tavoitteena rakentaa toimintakulttuuria, joka edistää oppimis-
ta, osallisuutta, hyvinvointia ja kestävää elämäntapaa. Toimintakulttuurin kehittämistä oh-
jaavat periaatteet korostavat koulua oppivana yhteisönä, joka luo edellytykset yhdessä op-
pimiseen, ja pyrkimyksenä on jokaisen oppilaan hyvinvoinnin ja turvallisen arjen varmis-
taminen — jokaisen oppilaan. Koulujen toimintakulttuurin kehittämistä ohjaa myös osal-
lisuuden ja demokraattisen toiminnan edistämisen tavoite kaikissa kouluissamme. Oppi-
laille annetaan mahdollisuuksia osallistua koulun toiminnan suunnitteluun ja
kehittämiseen. Osallisuudelle luodaan rakenteita ja tilaa koulun arjessa. 

Lisäksi, arvoisa puhemies, toimintakulttuurin kehittämistä valtakunnallisten opetus-
suunnitelmiemme mukaan ohjaavat yhdenvertaisuuden ja tasa-arvon periaatteet. Tämä tar-
koittaa, että kouluyhteisön jäsenet tulevat kohdatuiksi ja kohdelluiksi samanarvoisina riip-
pumatta mistään henkilöön liittyvästä tekijästä. Yhdenvertainen kohtelu edellyttää osallis-
tumisen mahdollisuuksien turvaamista jokaiselle oppilaalle ja yksilöllisten tarpeiden huo-
mioon ottamista, ja tämän, arvoisa puhemies, haluan nostaa esille, kun keskustelemme
tasa-arvovaltuutetun kertomuksesta, johon on eriäviäkin kantoja esitetty.

16.39 Antero Laukkanen kd: Arvoisa rouva puhemies! Täällä hiljattain käsiteltiin yh-
denvertaisuusvaltuutetun kertomusta ja nyt sitten melkein heti perään tämä tasa-arvoval-
tuutetun kertomus ja hänen raporttinsa. Tasa-arvotyö on tärkeätä. Kuuluu sivistyneen yh-
teiskunnan yhteen tehtäväkenttään varmistaa ja huolehtia, että tasa-arvo toteutuu. Tämä
tarkoittaa ihan kaikkea: koko kansaa, kaikenlaisia käsityksiä, näkemyksiä, sukupuolia ja
ammattiryhmiä. Tasa-arvo tulee ymmärtää hyvin laajasti.

Kertomuksessa ei ole erillistä osiota miesten ja poikien kokemista tasa-arvo-ongelmis-
ta. Pidän tätä kyllä hieman ikävänä asiana ja olisin toivonut, että myös tämä olisi saanut ar-
voisensa kohtelun tässä raportissa. Se tulee varmaan nyt sitten myöhemmin. Uskon että
siellä tasa-arvovaltuutetun toimistossa herkällä korvalla kuunnellaan näitä puheenvuoroja
ja näihin asioihin sitten myös paneudutaan. Näyttää tämän kertomuksen pohjalta siltä — jo
ihan, jos katsoo työ- ja tasa-arvovaliokunnan asiantuntijakuulemista — että valtaosa kes-
kittyy naisten asemaan yhteiskunnassa tavalla tai toisella. Jotta tasapuolisuus säilyy, niin
täytyy keskustella myös miesten ja poikien näkökulmasta näistä asioista. Näin.

Tänään haluan kiinnittää huomiota erääseen käsitteeseen, jota tämä kertomus on täyn-
nä, ja se on ”seksuaalinen häirintä”. Se tulee monessa muodossa, monella eri tavalla täällä
esiin. Nyt muutama ajatus siitä, mitä on lapsen seksuaalinen häirintä ja kuka katsotaan lap-
seksi. Ainakin me kristillisdemokraateissa olemme saaneet valtaisasti yhteydenottoja kou-
luista koskien sitä, että seksuaalikasvatuksessa on alettu puhua muunsukupuolisuudesta,
sukupuoli-identiteetistä, ja sitten siellä on ollut saatavana jo alle 12-vuotiaille erilaista ai-
neistoa, jota ei aikaisemmin ole ollut saatavilla. Ei ole kauaa siitä, kun sain kuulla eräältä
kansalaiselta, että 11-vuotiaalle oli koulussa opetettu ehkäisyä ja kondomin asentamista
paikalleen. Tämä herättää sen kysymyksen, missä menee raja seksuaalisen häirinnän koh-
dalla, kun meillä kuitenkin on merkittävä yhteinen ymmärrys siitä, että lapselle tulee taata
kasvu- ja kehitysrauha. Siis toistan: tulee taata kasvu- ja kehitysrauha.
6



Pöytäkirjan asiakohta PTK 170/2018 vp
Hieman ihmettelen, mikä on tämä uusi lähestymistapa, että lapsi ei saisi olla lapsi aivan
niin kauan kuin haluaa olla lapsi. Miksi hänen ajatusmaailmaansa tuodaan sellaista ajatte-
lutapaa ja -mallia, joka on vanhemmallekin väestölle vaikea hahmottaa — tai sanotaan
vaikka, että ei ole ei-täysi-ikäiselle 17—18-vuotiaallekaan niin helppo hahmottaa? Aikai-
semmin meillä oli sellainen ymmärrys, että lapsien seksuaalista heräämistä suojeltiin, suo-
jattiin ja ajateltiin, että on tärkeää ymmärtää, että lapselle kuuluu kasvu- ja kehitysrauha.

Eräs äiti otti yhteyttä. Hän kertoi tyttärestään — tämäkin oli hyvin nuori, alle 12-vuotias
— joka oli tullut koulusta kotiin itkien äitinsä luo ja kysynyt, että äiti, mikä minä olen, jos
minä en ole tyttö. Äiti kysyi, että no, mistäs sinulle tämmöisiä ajatuksia on tullut päähän.
Opettaja oli koulussa sanonut uuden tasa-arvo-oppaan myötä, että se ei ole niin varmaa,
kuka sinä olet. Tässä kun saa tällaisia yhteydenottoja, niin nyt ilman minkäänlaista uskon-
nollista kiihkoa tai jotain muuta tähän liittyvää haluaisin, että yhteiskunta keskustelisi
enemmän siitä, mitkä ovat nämä ikärajat, kun tuodaan tällaista keskustelua meillä koulu-
maailmaan. Ymmärrän, että tämän tasa-arvo-oppaan tavoite on ollut se, että tämä tasa-
arvo-opas tehdään kaikkiin kouluihin ja että siellä sitten tuodaan tätä uutta gender-ideolo-
giaa näkyviin. Tietyllä tavalla ymmärrän, että se on sinne sisään kirjoitettu, mutta kyllä pe-
räänkuuluttaisin vastuuta siitä, kuinka nuorille tällaista opetusta tuodaan.

Perspektiiviksi otan sen, että kun meillä tällä hetkellä on käsittelyssä esimerkiksi seksu-
aalirikosten rangaistusten kiristäminen, niin siellä lapsi määritellään alle 18-vuotiaaksi.
Siis puhutaan koko ajan alle 18-vuotiaista. Sitten kun meillä niin sanotussa rikosoikeudes-
sa määritellään seksuaalista häirintää, meillä puhutaan 13—15-vuotiaista. Ja nyt kun poh-
ditaan rangaistusasteikkoa, niin erityisesti siellä puhutaan tällä hetkellä siitä — keskiöön
nousee nimenomaan se — kuinka tämä teko on vaikuttanut lapsen seksuaaliseen kehityk-
seen. No, nyt me tuomme kouluissa alle 12-vuotiaille sellaisia määritteitä ja käsitteitä il-
man, että kukaan pohtii, miten ne vaikuttavat lapsen seksuaaliseen kehitykseen. Minä toi-
voisin hyvää ja rakentavaa keskustelua yhteiskunnassa ylipäätään tästä, mitkä ovat ne ikä-
rajat ja -vaiheet, kun me tulemme ja — joskus tuntuu jopa siltä— sekoitamme lasten päät
siinä vaiheessa, kun heille on vielä täysin avoin kirja heidän oma seksuaalisuutensa, hei-
dän oman ruumiinsa tunteminen, heidän kehonsa analysointi. He pohtivat erilaista omaa
kehitystään, ja sitten aikuiset tuovat siihen mukaan elementtejä, joita aikuiset itsekään ei-
vät aina pysty täysin hahmottamaan itselleen.

Arvoisa puhemies! Tässä näin aluksi.

16.47 Jani Mäkelä ps: Arvoisa puhemies! Edustaja Laukkanen toi tuossa mielestäni tär-
keän asian esille näkökohtana tuosta lasten oikeudesta olla lapsi, ja omastakin mielestäni
on täysin väärin, että tuollaisilla asioilla lähdetään sotkemaan selkeästi lapsuusikäisten lap-
sien päitä koulussa yhteiskunnan toimesta. Se ei ole oikein, siihen täytyy saada korjaus.

Varsinaisesti kuitenkin halusin käyttää vielä puheenvuoron noista palkkaeroista, mistä
aiemmissa puheenvuoroissa mainittiin, eli omasta mielestäni asia on niin, että samasta
työstä täytyy saada sama palkka sukupuolesta ynnä muista seikoista riippumatta. Tämä on
selvä ja yksinkertainen asia, se kuuluu yhteiskunnalliseen tasapuolisuuteen, jota meidän
täytyy harjoittaa. Tuohan, että todetaan, että ala- ja tehtäväkohtainen palkkaero on joko
pieni tai nolla ja ylipäänsäkin selittämätön palkkaero on 3—4 prosentin luokkaa, oikeas-
taan osoittaa, että meillä tällä hetkellä Suomessa nämä tasa-arvoasiat palkkauksessa ovat
varsin hyvin, ja ihmettelenkin tätä ideologisesti värittynyttä keskustelua naisten eurosta,
7



Pöytäkirjan asiakohta PTK 170/2018 vp
kun todellisuudessa se ero on noinkin pieni, kun sitä asiaa käydään hieman tarkemmin ruo-
timaan. Eli mihin tällä keskustelulla suoranaisesti pyritään? 

Itsekin, kun olin työelämässä — työskentelin järjestelmäasiantuntijana — sain vähem-
män palkkaa kuin naispuolinen lääkäri. Onko tämä nyt sitten väärin, että nainen saa parem-
paa palkkaa, koska hänen tehtävänsä on erilainen kuin minun? Pitäisikö minun palkkaani
nostaa vai tämän kyseisen naisen palkkaa laskea? Nämä ovat mielenkiintoisia kysymyk-
siä, joihin saisin mielelläni vastauksen niiltä, joiden mielestä tässä asiassa on joku suuri on-
gelma tänä päivänä.

Mutta raha on kuitenkin vain rahaa, ja se asia, mitä me emme tule koskaan saamaan ta-
kaisin, on aika. Sellainen asia, johon tässä kertomuksessa ei oteta juuri ollenkaan kantaa,
on miesten ja naisten välinen eliniänodotteen ero. Eli jos puhutaan naisen eurosta, niin käy-
däänkö puhumaan sitten miehen tunnista? Laskennallisesti miehen tunti on vähän reilu 55
minuuttia, ja tähän nyt ei oteta minkäänlaista kantaa, mistä tämä voisi johtua tai millaisia
toimenpiteitä tämän korjaamiseksi pitäisi käydä tekemään.

16.49 Krista Mikkonen vihr: Arvoisa puhemies! Ensinnäkin kiitos tasa-arvovaltuutetul-
le tästä hyvästä kertomuksesta, johon on nostettu esiin näitä tasa-arvo-ongelmia, joiden
eteen meidän on syytä täällä yhdessä tehdä töitä. Tasa-arvohan ei etene, jollei aktiivisesti
tehdä töitä ja toimenpiteitä sen edistämiseksi. Se ei ole mikään sellainen asia, niin kuin me
ehkä kuvittelemme, että me menemme aina eteenpäin — näin se ei ole, vaan se todella vaa-
tii määrätietoista tahtoa asioiden edistämiseksi, ja esimerkiksi tällä hetkellä tasa-arvo on
ottanut takapakkia. Suomi on tippunut Maailman talousfoorumin tasa-arvoindeksissä nel-
jänneksi ja on yksi harvoista EU-maista, joissa taloudellisen ja yhteiskunnallisen vallan
tasa-arvo on taantunut nyt viimeisen neljän vuoden aikana. Yhtä lailla Euroopan tasa-ar-
voindeksin mukaan Suomi on ottanut takapakkia myös ajankäytön tasa-arvossa, elikkä nai-
sille edelleen kasautuvat entistä enemmän kotityöt, ja nämä ovat tällaisia asioita, joissa nyt
tämän neljän vuoden aikana olemme menneet taaksepäin.

Tässä on nyt puhuttu myös naisten ja miesten palkkaerosta, joka on todellinen ongelma
— naisen euro on edelleen 84 senttiä ja maahanmuuttajanaisen on vain 60 senttiä. Ja mistä
se sitten johtuu? Se johtuu siitä, että Suomessa työmarkkinat ovat erittäin sukupuolittu-
neet. Ne ovat pohjoismaisittain verrattuna kaikkein sukupuolittuneimmat, elikkä sellaisilla
aloilla kuin vaikka hoiva-alalla, jossa on paljon naisia, palkkataso on matala. Tätä hoiva-
työtä ei arvosteta. Tämä hoivatyö on tietysti tässä meillä eduskuntakeskustelussa ollut
muutenkin esillä esimerkiksi siinä, miten vanhustenhoidossa varmistamme toisaalta sen,
että palkkataso on hyvä, ja toisaalta sen, että työn kuormittavuus ei ole kohtuuton, niin kuin
se nyt tuntuu olevan, kun ihmisillä ei ole riittävästi aikaa tehdä työtään hyvin.

Tässä tuli esille, että tässä kertomuksessa ei ollut erillistä osiota miesten ja poikien ko-
kemista tasa-arvo-ongelmista, mutta ne oli kuitenkin siellä omassa kappaleessaan mainit-
tu, ja pidän tätä erittäin hyvänä. Siellä oli otettu esille näitä tällaisia tasa-arvo-ongelmia,
jotka kohdistuvat nimenomaan miehiin ja poikiin, ja olen varma, että tasa-arvovaltuutettu
jatkossa työstää myös tätä eteenpäin. Siinä mielessä mielestäni tämä oli tässä jo jossain
määrin nostettu esille.

Kaiken kaikkiaan tämä sukupuolen moninaisuus ja se, miten esimerkiksi oppilaitoksis-
sa tämä huomioidaan, ovat tärkeitä asioita. Meillä on tämä valitettava häpeäpisteemme, lä-
hisuhdeväkivalta ja sukupuolittunut väkivalta, missä meidän pitäisi ehdottomasti Suomes-
sa tehdä enemmän töitä. Toivon, että näissä pääsemme eteenpäin. Ja tämä kertomus sisäl-
8



Pöytäkirjan asiakohta PTK 170/2018 vp
tää hyviä, konkreettisia suosituksia siitä, miten pystyisimme edelleen edistämään tasa-ar-
voa, ja toivon todella, että seuraava hallitus vie näitä eteenpäin, sillä ne eivät mene itses-
tään eteenpäin, ne tarvitsevat poliittista tahtoa ja voimaa. 

16.52 Lauri Ihalainen sd: Arvoisa puhemies! Tämän keskustelun innoittamana halusin
muutaman ajatuksen tulla tänne kertomaan.

Tasa-arvon edistämisessä on meillä vielä paljon tekemätöntä työtä koskien miesten ja
naisten välistä tasa-arvoa mutta myös laajemminkin yhteiskunnallista tasa-arvoa. Suurin
tuloeroja ja syrjäytymistä aiheuttava tasa-arvo-ongelma on työttömyys. Arjen työelämässä
me tarvitsemme laadukkaita tasa-arvo- ja yhdenvertaisuussuunnitelmia, ja sanon tämän
sen takia, että lain edellyttämällä tavalla näitä ei kaikilla työpaikoilla ole niin kuin niitä pi-
täisi olla. Se on hyvä työväline edistää arjen tasa-arvoa.

Muutama sana työn murroksesta ja sen vaikutuksista tasa-arvoon yhteiskunnassa. 
Paljon puhutaan digitalisaation, automatisaation, tekoälyn, robotisaation vaikutuksista

niin, että työmarkkinat polarisoituvat. Syntyy korkeamman osaamisen ja korkeamman tu-
lotason ammatteja, ja toisaalta syntyy matalamman palkkatason usein naisvaltaisia palve-
luammatteja, joita ei voi kärrätä ulkomaille. Keskipalkkaisten ja keskituloisten osuus voi
tämän muutoksen myötä työelämässä vähentyä, ja tämä on tietysti haaste sen vuoksi, että
keskituloiset maksavat merkittävän osan meidän veroista, ja sen vuoksi tämä voi repiä uu-
della tavalla palkkaeroja hajalle. Tässä mielessä haasteet ovat myös aika suuret.

Meillä Suomessa on kahtia jakautuneet työmarkkinat. Meillä on erittäin vähän sellaisia
aloja ja ammatteja, missä on miehiä ja naisia yhtä paljon, ja osin se tietysti liittyy siihen,
mistä täällä on puhuttu, että meillä on aika iso julkinen sektori, naisvaltaisia sektoreita,
mutta kyllä nämä syntyjuuret ovat tosi syvällä murtaaksemme näitä kahtia jakautuneita
työmarkkinoita. Mutta jos sitten ajattelee positiivisesti, niin digitalisaatio, tekoäly, uuden
teknologian tuleminen työelämään synnyttävät paljon sellaisia töitä ja ammatteja, joista me
emme vielä tiedä ollenkaan, mitä ne ovat. Täytyykö se olla luonnonlaki, että nekin amma-
tit jakautuvat jyrkästi miesten ja naisten ammatteihin? Naisten koulutustaso on korkeampi
kuin miesten. Miksi me emme voi tehdä isoa tasa-arvomurrosta ja muutosta, niin että nämä
uudet ammatit olisivat miesten ja naisten välillä tasa-arvoisempia tulevaisuudessa tai olisi
jonkinasteinen mahdollisuus murtaa näitä kahtia jakautuneita työmarkkinoita, jota tietysti
tässä kaikki toivomme? — Kiitoksia.

16.55 Markus Lohi kesk: Arvoisa puhemies! Tässä on käytetty minusta monta hyvää pu-
heenvuoroa edellä ja kiinnitetty oikeisiin asioihin huomiota.

Kun puhutaan palkkatasa-arvosta, niin minusta edustaja Mäkelän puheenvuorokin oli
aika hyvä siinä, ja muissakin puheenvuoroissa tuli esille, että ehkä suurin syy on siellä se,
että meillä on liian paljon miesten ja naisten aloja, ovat liian sukupuolittuneet nämä toimi-
alat ja ammatit, ja tämä ehkä selittää sen suurimman osan. On pakko tunnustaa, että kun me
katsomme vaikkapa saman koulutustason eri ammatteja, vaikkapa teollisuuden miesvaltai-
sia aloja, niin samalla koulutustasolla palkkataso on selvästi parempi kuin vastaavalla kou-
lutustasolla naisvaltaisilla aloilla. Tämä on historian tuote, ja se ei hetkessä muutu, mutta
on varmasti ehkä suurin yksittäinen tekijä.

Kun puhutaan sitten laajemmin tasa-arvosta, joka monesti myös tulee esille puhuttaessa
perhevapaista ja niitten jakaantumisesta, niin on tärkeää, että me pystyisimme muutta-
maan työelämässä myös asenteita niin, että ne rohkaisisivat — sanon tässä ehkä suoraan,
9



Pöytäkirjan asiakohta PTK 170/2018 vp
että työnantajien asenteita — siihen, että miehet voisivat jäädä nykyistä helpommin perhe-
vapaille. Tämä ongelmahan ei ratkea kiintiöittämällä niitä tietyllä tavalla, koska meillä on
tällä hetkellä se tilanne, että se pieni isän kiintiö jää käyttämättä valtaosalla kokonaan, eli
meillä käytetään vain hyvin pieni osa siitä, ja sen takia se suurin kysymys on minusta asen-
nekysymys. 

Kun puhutaan sitten perhevapaitten jakaantumisesta, niin itse edustan sitä kantaa, että
tasa-arvo ei välttämättä toteudu, vaikka se näennäisesti toteutuu, silloin, jos ne tasan puo-
leksi jakaantuvat, vaan se toteutuu silloin parhaiten, kun ei sukupuolella sinänsä ole mer-
kitystä, kumpi jää sinne kotiin, vaan voidaan näistä lähtökohdista vapaasti miettiä, mikä se
perheen oma tilanne on. Tiedän monta tilannetta, että on esimerkiksi naisyrittäjä, jonka on
hirveän hankala panna lappua luukulle ja jäädä pitkäksi aikaa työstä pois, ja silloin on saa-
tettu päätyä siihen, että heille on hyvä, että puoliso jää kotiin. Itse edustankin sitä näkökul-
maa, että tasa-arvo todella toteutuu parhaiten silloin, kun molemmilla on yhtä isot kiintiöt
ja sitten on mahdollisimman suuri se osa, joka pystytään perheen aitojen tilanteiden mu-
kaan vapaasti valitsemaan. Tällöin ei ole merkitystä sillä, kumpaa sukupuolta tämä henki-
lö on. Sama koskee myös näistä täällä esillä olleista asioista vaikkapa kotitöiden jakaantu-
mista. Tärkeintä on se, että perheessä eri perheenjäsenet ovat itse tyytyväisiä siihen ja-
koon, mikä tapahtuu.

Haluan lopuksi, arvoisa puhemies, ottaa vielä esille yhden asian, joka liittyy päättäjien
määrään, naisten määrään päätöksenteossa. Tämä on hankalampi kysymys, koska esimer-
kiksi kansanedustajaksi ja valtuutetuksi kansalaiset äänestävät vapaasti, ja silloin ei pysty-
tä välttämättä ohjaamaan kovinkaan helposti näitä.

16.58 Satu Hassi vihr: Arvoisa puhemies! Pari kommenttia:
 Ensinnäkin edustaja Laukkaselle haluaisin todeta, että muistan ajan, jolloin ajateltiin,

että on parempi, ettei lapsille ja nuorille puhuta sukupuoliasioista ollenkaan, mutta Suo-
men käytännön kokemus on osoittanut, että jos halutaan vähentää teiniraskauksia, abortte-
ja, sukupuolitauteja ynnä muita, niin tämä on ihan tasan väärä linja. Kannattaa puhua avoi-
mesti, mutta pitää puhua lapsen ikäkauden mukaisella tavalla. Esimerkiksi varmaan nykyi-
sin jokaisessa lastenkasvatusoppaassa annetaan neuvoja siitä, mitä vastataan, kun pikku-
lapsi rupeaa kyselemään, että mistä lapset tulevat. 

Aivan sama mielestäni koskee myöskin sitä, millä tavalla minkäkin ikäisille puhutaan
sukupuolen moninaisuudesta. Ei sinänsä ole mielestäni mahdotonta, etteikö nyt jossain
koulussa ole tehty tätä asiaa jotenkin kömpelösti, sellaisella tavalla, että se on voinut lap-
sissa herättää huolta, mutta on kuitenkin muistettava se perusasia, että on lapsia ja nuoria,
jotka eivät koe mahtuvansa tällaiseen kaksijakoiseen tyttö—poika-malliin, ja myös heidän
hämmennystään tässä asiassa on ajateltava ja heidän kehitystään on tuettava, ja kouluope-
tusta on kehitettävä tämä asia huomioon ottaen. 

No, sitten edustaja Mäkelälle, kun hän heitti tämän ajatuksen miehen tunnista verrattuna
naisen euroon. Tämä on hyvä havainnollistus, onneksi olkoon siitä. En tiedä, onko se edus-
taja Mäkelän keksimä vai jostain muualta, mutta kiinnittää kuitenkin huomiota se, että pe-
russuomalaiset varsin usein vastustavat sellaisia asioita, joilla ihmisten elinikää voitaisiin
pidentää, esimerkiksi ilmansaasterajojen tiukentamista tai lihan osuuden vähentämistä ruo-
kavaliossa tai julkisen liikenteen ja pyöräilyn suosimista liikenteessä, jotta terveydellem-
me välttämätön arkiliikunta voisi olla päivittäinen osa yhä useamman elämää.
10



Pöytäkirjan asiakohta PTK 170/2018 vp
17.01 Antero Laukkanen kd: Arvoisa rouva puhemies! Edustaja Hassi erittäin hyvin ja
mielestäni maltillisesti ja kunnioittavasti tätä aika vaikeaakin asiaa tässä lähestyi. Oikeas-
taan painopisteeni onkin juuri siinä, miten tämä kasvu- ja kehitysrauha turvataan, ja se vaa-
tii tietysti yksilöllistä havaintokykyä siellä opettavassa päässä. Tietysti meillä rikoslaissa
ollaan aika selkeitä siinä, että rangaistusperuste on jo se, että katsotaan, että jokin teko on
vaikeuttanut ja haavoittanut lapsen seksuaalista kehitystä, ja pidin sitä tärkeänä löytönä it-
selleni ikään kuin laajentaakseni sitä, kuinka hyvin me varmistamme sen, että meidän lap-
semme saavat kehittyä kukin oman kehityskaarensa ja kykynsä mukaan.

Sitten tästä naisten ja miesten välisestä palkkatasa-arvosta totean sen, että Islantihan ete-
ni tässä aika ripeästi ja sääti lain siitä, että nyt siellä on rangaistavaa, jos maksetaan naiselle
samasta työstä eri palkkaa kuin miehelle, ja he näyttivät mallia koko Euroopalle tässä. Kun
luen tätä tasa-arvovaltuutetun tekstiä ja valiokunnan tekstiäkin, niin en voi kuin ihmetellä
sitä — ehkä edustaja Ihalainen osaa avata tätä — miksi ammattiyhdistysliikkeet, kun ovat
niin voimakkaita tässä maassa kuin ovat, eivät pysäytä koko maata ja pakota koko yhteis-
kuntaa tuottamaan sellaista lainsäädäntöä, että tämä asia tulisi hoidettua. Minä olen kuullut
tästä keskusteluja oikeastaan niin kauan kuin olen elänyt ja ymmärtänyt tätä asiaa, ja mi-
nusta tämä on meidän yhteiskunnassamme kyllä häpeätahra. Tällaista ei pitäisi olla. 

Ihmettelin sitä, kun äitini oli yksinhuoltaja, hänellä oli kolme kokoaikaista työtä, sai tosi
pientä palkkaa niistä. Sitten taloon tuli isäpuoli, kun olin teini, ja hän teki yhtä työtä ja sai
yhdestä työstä enemmän palkkaa kuin äiti kolmesta. Kyllä se silloin jo hämmästytti, mut-
ten osannut sitä nyt ajatella niin analyyttisesti kuin tänä päivänä. Ja kyllä minä, jos nais-
asialiike lähtee barrikadeille, tulen ensimmäistä kylttiä kantamaan tässä asiassa.

17.04 Hanna Sarkkinen vas: Arvoisa puhemies! Kiitos tasa-arvovaltuutetulle kertomuk-
sesta ja valiokunnalle mietinnöstä.

Palkkatasa-arvon puute on todellakin yksi suomalaisten työmarkkinoiden iso ongelma
ja yksi suomalaisen tasa-arvon iso häpeätahra. Tämä on sellainen asia, mikä pitää ottaa va-
kavammin sekä ammattiyhdistysliikkeessä, työelämäjärjestöissä, työpaikolla että sitten
myös täällä poliittisten päättäjien keskuudessa. Sinänsä tässä ei ole mitään yhtä asiaa, mil-
lä tämä ratkaistaan. Paljonhan lähtee tästä alojen sukupuolen mukaisesta eriytymisestä ja
erilaisesta arvostuksesta, joka heijastuu sitten palkkauksessa. Sen lisäksi, että saataisiin
lainsäädäntöedistystä esimerkiksi Islannin mallin mukaan, erityisen tärkeää olisi pystyä
purkamaan alojen sukupuolittuneisuutta. Sukupuolittuneisuus lähtee oikeastaan jo sieltä
lapsuudesta, niistä malleista, mitä saadaan, niistä esikuvista, mitä lapsille annetaan, mitä
lapset ajattelevat, mikä on heille mahdollista, mitkä ovat tytöille ja pojille sopivia ammat-
teja. Sukupuolisensitiivinen varhaiskasvatus ja kouluopetus ovat tässä tärkeitä. Se ei tar-
koita sitä, että häivytetään sukupuoli, ei, vaan se tarkoittaa sitä, että tuetaan lapsen omia
vahvuuksia, yksilökohtaisia kiinnostuksia. Minä luulen, että jo sieltä lähtee myös tämä alo-
jen segregaation ehkäisy.

Lähisuhdeväkivalta ja seksuaalinen väkivalta ovat Suomessa iso ongelma, ja se on su-
kupuolittunut ongelma, kun suurin osa uhreista on naisia. Uhrien tukipalvelut eivät ole vie-
läkään kunnossa. Käsittelyssä olevan lisäbudjetin avulla siihen saadaan vähän parannusta,
mutta senkin jälkeen erittäin paljon tarvitaan vielä lisää resursseja tukipalveluihin sekä lä-
hisuhdeväkivallan ja seksuaalisen väkivallan ehkäisemiseen.

Maahanmuuttajanaisten asema on semmoinen juttu, joka vaatii erityishuomiota. Siinä
voi taustalla olla moniperustaista syrjintää toisaalta sukupuolen ja toisaalta etnisyyden pe-
11



Pöytäkirjan asiakohta PTK 170/2018 vp
rusteella. Se vaatii erityishuomiota esimerkiksi työmarkkinanäkökulmasta, mutta myös
kotouttaminen pitää räätälöidä tarpeita vastaavaksi, ja tähän todella tarvitaan Suomessa
erityishuomiota.

Sitten, kun puhutaan miesten ja poikien tasa-arvoon liittyvistä ongelmista, niin kyllä
minä olen erittäin huolissani tästä koulutuskysymyksestä, eli siitä, että koulutusasteessa
nuoret miehet jäävät hyvin paljon jälkeen naisia, ja tämä on minun mielestäni iso yhteis-
kunnallinen ongelma. Toisaalta on myös vanhemmuuden epätasa-arvo, miesten asema
vanhemmuudessa ja esimerkiksi erotilanteissa, ja tässä kyllä oikein toteutettu perhevapaa-
uudistus voisi vahvistaa isyyttä ja miesten asemaa perheessä samalla, kun se voisi vahvis-
taa myös naisten työmarkkina-asemaa.

17.07 Jani Mäkelä ps: Arvoisa puhemies! Nyt en täysin sataprosenttisesti pysty muista-
maan, onko tämä käsite miehen tunnista aivan omaa keksintöäni, mutta näin tasa-arvo-
asioiden merkeissä eräs asia kuitenkin on omaa keksintöäni. Eli olen kerran leikkisästi sa-
nonut, että sitten uskon jonkun henkilön aidosti kannattavan tasa-arvoa, kun hän esittää
naisille kiintiöitä viemärisukeltajiksi. Ihan vakavastikin puhuttuna asia on niin, että monet
tällaiset raskaat ja likaiset työt ovat aloina hyvin miesvaltaisia, ja ehkä pitäisi miettiä, mik-
si tähän on tultu ja miksi naiset eivät ole valmiita kantamaan vastuuta tällaisista raskaista ja
vaativista ammateista.

Mitä tulee palkkasyrjintään, kyllä se tälläkin hetkellä ainakin oman käsitykseni mukaan
Suomessa on laitonta. Ei ole laillista maksaa samasta työstä eri palkkaa esimerkiksi suku-
puolen perusteella. Jos sanotaan, että se on laillista, niin itse ainakin olen siinä käsitykses-
sä, että se ei ole laillista.

Edustaja Hassille kommenttina tästä hieman oudoksuttavasta ajatuksesta, että perussuo-
malaiset vastustaisivat asioita, jotka nostaisivat elinikää: se oli mielestäni varsin erikoinen
puheenvuoro. Sinänsähän eliniänodote on Suomessa ylipäänsä noussut koko ajan lääketie-
teen kehityksen myötä. Tässähän itse asiassa oli keskustelu siitä, mikä on sukupuolten vä-
linen eliniänodotteen eroavaisuus. Käsitykseni mukaan ilmansaaste vaikuttaa kyllä aivan
samalla tavalla miehiin kuin naisiinkin, jos puhutaan eliniänodotteesta, ja jos oletettaisiin,
että liharuoka sinänsä alentaisi elinikää, tai oletetaan, että liikunta sitä nyt todennäköisesti
sinänsä ja faktisestikin kasvattaa, niin onko nyt suuria eroja mies- ja naissukupuolen välil-
lä näissä kyseisissä asioissa, jotka selittäisivät tätä eliniänodotteen eroa? Sitten taas jos pu-
huttaisiin esimerkiksi päihteistä tai niihin liittyvistä elämäntavoista, joissa voisi olla eroa
sukupuolten välillä, niin se voisi tehdä tällaisen eliniänodotteen eroavaisuuden, mutta eikö
juuri tässä kohtaan pitäisi kysyä sitä, miksi näin on? Mikä ajaisi miehiä aivan sukupuolena
enemmän kuin naisia käyttämään alkoholia, ja mitä tälle asialle sitten pitäisi tehdä? Näitä
olisin halunnut kuulla tässä kertomuksessa.

Keskustelu päättyi ja asian käsittely keskeytettiin.
12


