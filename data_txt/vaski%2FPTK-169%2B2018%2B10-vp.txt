















































DEMD0C5.tmp.xml


Pöytäkirjan asiakohta PTK 169/2018 vp
Pöytäkirjan asiakohta 

PTK 169/2018 vp

Täysistunto

Maanantai 4.3.2019 klo 12.04—16.20

10. Hallituksen esitys eduskunnalle laiksi vahvasta sähköisestä tunnistamisesta ja sähköi-
sistä luottamuspalveluista annetun lain muuttamisesta ja väliaikaisesta muuttamisesta

Hallituksen esitys HE 264/2018 vp
Valiokunnan mietintö LiVM 44/2018 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 10. asia. Käsittelyn pohjana on liikenne- ja viestintävaliokunnan mietin-
tö LiVM 44/2018 vp. Nyt päätetään lakiehdotuksen sisällöstä.

Keskustelu

15.26 Ari Jalonen sin (esittelypuheenvuoro): Arvoisa puhemies! ”Liikenne- ja viestintä-
valiokunta pitää vahvaa sähköistä tunnistamista yhtenä keskeisenä digitaalisen yhteiskun-
nan ja digitaalisten palvelujen kehittymisen edellytyksenä.” Näin alkaa meidän mietintö, ja
siihen kiteytyy paljon. Ylipäätänsä tässä nykyisessä digiyhteiskunnassa on välttämättö-
myys, niin kuin kaikessa muussakin asioinnissa, saada todistettua se, että sinä olet se, kuka
olet, jotta olet oikeutettu niihin palveluihin, mitä sillä saat, ja kaikkiin muihinkin asioihin.
Elikkä tunnistautuminen on äärimmäisen tärkeä osa digiyhteiskuntaa.

Tämä luottamusverkosto, mihin tämän meidän tunnistautumisen on ajateltu perustuvan,
on käynnistynyt kovin hitaasti, ja nyt on otettu kohtalaisen rohkeita ja isoja askelia, ”voi-
makkaita”, niin kuin mietinnössä lukee, jotta luottamusverkoston toiminta vihdoin ja vii-
mein käynnistyy kunnolla.

Varsinkin tätä hintasääntelyä, mikä tässä on mukana, on kannatettu mutta myös vastus-
tettu, ja tämä on kestänyt oikeastaan koko tämän luottamusverkoston olemassaolon ajan.
Nyt toivotaan, että tämä lähtee eteenpäin. Tässä on ongelmia ja haasteita, mutta on myös
paljon positiivista tulossa. Eli talousvaliokunta on näitä siltä sektorilta katsonut, ja sitä tar-
vitsee seurata edelleenkin. Näistä tulevaisuudenkuvista ei koskaan... Niin kuin tänään ai-
kaisemminkin salissa ollaan keskusteltu, on kovin vaikea hahmottaa, mihin maa on menos-
sa, joten tämä ensitunnistautumisen enimmäishintaa koskeva sääntely on voimassa vain
määräajan, eli kaksi vuotta, ja nyt tänä aikana pitää sitten seurata, mihin tämä markkina ke-
hittyy, mihin tämä menee, ja Liikenne- ja viestintävirastolla on velvollisuus arvioida hin-
tasääntelyn tasoa vuosittain.

Tämä toiminta perustuu myös siihen, että eri toimijat pystyvät tekemään sopimuksen
keskenänsä, ja myös siihen nyt sitten annetaan vauhtia. Eli tässä on sopimuksentekovelvoi-
te, ja tässä on määräaika, ja tässä on sopimusehtojen kohtuullisuuden ja syrjimättömyyden
vaatimuksia mukana. Kaiken kaikkiaan hallituksen esitys monella muodollaan koettaa vai-
kuttaa siihen, että tämä luottamusverkosto vihdoin ja viimein syntyy.
 Tarkistettu
4.0



Pöytäkirjan asiakohta PTK 169/2018 vp
Tänään jo aikaisemmin, toisessa keskustelussa on ollut tämä taloudellisen taustan ai-
heuttama tilanne, että kaikki eivät ole päässeet tunnistautumaan välttämättä niin helposti
sähköisissä palveluissa. Tähän hankaluuteen ja näihin epätasa-arvoisiin asioihin, mitkä täs-
tä tunnistautumattomuudesta ovat voineet johtua, tarvitsee kiinnittää huomiota, ja tämän
tarvitsee olla yhdenmukaista ja syrjimätöntä, ehdottomasti, niin että Suomen kansalaiset, ja
mikseivät myös muut maassa olevat, ja yritykset myös pääsevät toimimaan yhteiskunnan
palveluissa ja käyttämään niitä. Edelleen siis tämä vaatii sen, että kaikilla on monipuoli-
sesti eri toimintoja käytettävissään, ja näin voi eri markkinoita sähköisessä toiminnassa
syntyä.

Tästä kehittämisvauhdista vielä todetaan, että se tarvitsee tehdä yhteistyöllä mutta myös
että sen pitää olla valvottua, ja ollaan myös huolissaan siitä, että sillä valvovalla viranomai-
sella on riittävät resurssit ja osaaminen tämän oikeudenmukaiseen valvomiseen siten, että
tämä oikeasti etenee, ettei tämä ainakaan sieltä valvovan viranomaisen resursseista sitten
jää kiinni.

Eli tämä on monimuotoinen asia, missä on ollut esityksellä kannattajia mutta myös nii-
tä, jotka eivät tästä ole niin kauheasti pitäneet, mutta tällä vauhditetaan nyt luottamusver-
koston syntymistä oikein toden teolla, ja hankaluudesta huolimatta tämä mietintö on yksi-
mielinen.

15.32 Antero Laukkanen kd: Arvoisa herra puhemies! Digitaalisen yhteiskunnan kes-
keisiä, isoja kysymyksiä on se, miten voimme turvata tuolla virtuaalimaailmassa tapahtu-
van liikenteen erityisesti silloin, kun se sisältää sellaisia meille merkittäviä väyliä, joissa
meidän taloutemme on työskennellessämme välittömästi tekemisissä digitaalisen verkos-
ton kanssa. Joten siksi tämän esityksen keskeinen osa on, että koko tämä prosessi juurru-
tetaan vahvaan tunnistautumiseen. Ei voi niin kuin tällä hetkellä esimerkiksi sosiaalisessa
mediassa tunnistautua sinne kohtalaisen kevyin perustein ja kevyellä tunnistusmerkistöllä,
vaan tässä esityksessä painotetaan sitä, että vahva tunnistautuminen on keskeinen edelly-
tys sille, että digitaaliset toiminnot voivat yhteiskunnassa lisääntyä.

Kansalaisten on voitava kokea turvallisuutta silloin, kun heidän kaikista arimmat tieton-
sa ovat näkymättömässä maailmassa ja mahdollisen kyberuhkan kohteena. Tämä on asia,
joka täytyy yhteiskunnassa olla jatkuvassa keskustelussa, sillä digitaalinen maailma kehit-
tyy niin nopeasti, että oikeastaan toivoisi, että olisi semmoista laajaa yhteiskunnallista kes-
kustelua sen suhteen, miten voisin turvata oman digitaalisen jälkeni. Monet asiantuntijat
sanovat jo, että ei ole olemassa sellaista kuin turvallinen digitaalinen maailma ja sinusta jää
jälki, jota et voi enää koskaan muuttaa, et voi poistaa. Tämä pistääkin miettimään sitä, min-
kälaista tietoa me milloinkin itsestämme annamme tuonne näkymättömään verkkoon.

Sen tähden tämä vahva tunnistautuminen ja vielä keinoin, jotka tekevät tästä vahvasta
tunnistautumisesta vieläkin vahvemman, tulee kehittää ja sellainen verkkojärjestelmä
myös, joka olisi suojatumpi kuin nykyinen. Voisi olla jopa hyvä, että valtionhallinnossa
olisi aivan oma verkkomaailmansa. Meillä on erilaisia nopeuteen perustuvia järjestelmiä,
tällä hetkellä 4G käytettävin, sitten tulee 5G. Mitä jos tulisi joku tämmöinen turva-G-ver-
sio, jossa olisi aivan omalla taajuudellaan valtioon liittyvät merkittävät turvallisuusasiat eli
täysin omat digitaaliset kaistat? Ehkä niitä on, en tunne alaa niin hyvin, mutta käsitykseni
mukaan ei ole. Tällaisia olisi syytä pohtia.
2



Pöytäkirjan asiakohta PTK 169/2018 vp
15.35 Hannu Hoskonen kesk: Arvoisa puhemies! Edustaja Laukkasen puheenvuorosta
innostuneena totean vain sen, että menee aivan hurjaa vauhtia eteenpäin tämä digitaalinen
maailma ja tämä vuorenvarma tunnistautuminen siinä verkossa jonkun palvelun käyttäjäk-
si, esimerkiksi vaikka nyt tutkiakseen omia terveystietojaan, lääkäriltä saamaansa reseptiä,
menikö kaikki oikein taikka onko röntgenkuvista mitään ilmennyt. Sinne omaan tietokan-
taanhan niitä kokeiden tuloksia kirjoitellaan.

Mutta se on ihan selvä asia, että kun tämä digitaalinen maailma kehittyy — meillä tä-
män päivän julkisuudessa käytävän keskustelun yksi semmoinen mieliaihe on erään kiina-
laisen erilaisia digitaalilaitteita tuottavan firman ja yhdysvaltalaisten vastaavien toimijoi-
den välinen tukkanuottasilla olo, että onko jonkun laitteet turvallisempia kuin toiset vai
suoritetaanko niillä esimerkiksi peräti vakoilua tietoverkoissa, tässä 4G:ssä, jota parhail-
laan käytetään langattomaan viestintään, ja 5G on tulossa — niin se on ihan varmaa, että
mitä nopeampiin välitysnopeuksiin mennään, sen suurempaa riskiä otetaan. Sanotaan, että
pankkitoiminnassa ja missä tahansa taloustoiminnassa mahdollisuus päästä sinne väliin ja
kerätä tietoja laittomasti kasvaa koko ajan.

Muuta tähän en minä osaa sanoa kuin sen, että erilaisten järjestelmien kehittämisen pi-
tää olla ykkösasia ja on syytä muistaa kuitenkin se totuus, että esimerkiksi viruksien ja hait-
taohjelmien suhteenhan mikään operaattori taikka yrittäjä, joka suojaa omia tietojaan ja
yrityksensä etuja, ei voi toimia ennen kuin se kyseinen virus on löytynyt, ennen kuin sille
voidaan se virustorjuntaohjelma tehdä, niin että siinähän tavallaan tämä maailma, joka te-
kee vilppiä, menee pikkuisen edellä ja sitten sitä varten tehdään torjuntaohjelma.

Siihen meidän on vain tottuminen, että tämmöiset varmat tunnistamisjärjestelmät pitää
laatia. Virossahan on menty aika pitkälle. Varmaan huomasitte, että nyt, kun Virossa oli
eduskuntavaalit, siellä hyvin moni äänesti nimenomaan netissä. Onko se hyvä vai huono,
sitä pitää viisaammilta kysyä, mutta minä olen tämän klassisen menetelmän kannattajana
aina ollut, koska se on tunnetusti aivan varma järjestelmä, jota ei pysty hakkeroimaan.

Yleiskeskustelu päättyi.

Eduskunta hyväksyi hallituksen esitykseen HE 264/2018 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.
3


