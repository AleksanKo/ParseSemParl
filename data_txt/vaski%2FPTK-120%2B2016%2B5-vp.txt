















































DEM6AEA.tmp.xml


Pöytäkirjan asiakohta PTK 120/2016 vp
Pöytäkirjan asiakohta 

PTK 120/2016 vp

Täysistunto

Torstai 24.11.2016 klo 15.59—21.40

5. Hallituksen esitys eduskunnalle laiksi sairausvakuutuslain muuttamisesta ja väliaikai-
sesta muuttamisesta sekä laeiksi lääkelain 57 b ja 102 §:n ja terveydenhuollon ammattihen-
kilöistä annetun lain 22 ja 23 §:n muuttamisesta

Hallituksen esitys HE 184/2016 vp
Valiokunnan mietintö StVM 30/2016 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 5. asia. Käsittelyn pohjana on sosiaali- ja terveysvaliokunnan mietintö
StVM 30/2016 vp. Nyt päätetään lakiehdotusten sisällöstä.

Edustaja Kiljunen esittelee tämän. Vai edustaja Haatainen? Nyt kysyn, kumpi teistä esit-
telee tämän. Minulla on kahdenlaista tietoa. (Tuula Haatainen: Puhemies, Kiljunen esitte-
lee. Sovittiin, että hän esittelee!) — Kiljunen esittelee.

Keskustelu

19.03 Anneli Kiljunen sd (esittelypuheenvuoro): Arvoisa herra puhemies! — Luulin, että
puheenjohtaja ei ehtisi paikalle, mutta hän ehti. — Esittelen sosiaali- ja terveysvaliokun-
nan mietinnön 30/2016. Esitys on jatkoa pääministeri Juha Sipilän hallitusohjelman mu-
kaisesti valtiontalouden tasapainottamiseksi tehtäville yhteensä 150 miljoonan euron lää-
kekorvaussäästöille. Kuluvana vuonna voimaan tulleilla muutoksilla säästöjä toteutettiin
muun muassa lääkealan toimijoille säädetyllä kertaluontoisella palautusmaksulla ja ap-
teekkimaksutaulukon väliaikaisella muutoksella. Väliaikaisten säästötoimenpiteiden päät-
tyessä vuoden 2017 alussa jää tällä esityksellä vielä toteutettavaksi 134 miljoonan euron
lääkekorvaussäästöt. Toistaiseksi voimassa olevia muutoksia tehtiin vakuutettujen oma-
vastuuosuuksiin.

Suurin osa nyt tehtävistä säästöistä toteutetaan lisäämällä lääkkeiden hintakilpailua, vä-
hentämällä lääkehävikkiä ja edistämällä rationaalista lääkehoitoa. Käyttöön otetaan riskin-
jakomenettely uusien innovatiivisten, harvinaislääkkeiden ja erityisen kalliiden lääkkei-
den markkinoille pääsyn edistämiseksi. Lisäksi tarkistetaan erityiskorvausjärjestelmää.

Valiokunta toteaa, että valtaosa ehdotetuista toimenpiteistä vähentää paitsi yhteiskun-
nan lääkekorvausmenoja myös monien potilaiden lääkekustannuksia lääkkeiden hintojen
alenemisen vuoksi. Valiokunta pitää lakiehdotuksia perusteltuina ja puoltaa niiden hyväk-
symistä muuttamattomina. Valiokunta katsoo kuitenkin, että säästöjen vaikutuksia erityi-
sesti yksittäisten potilasryhmien lääkekustannuksiin on seurattava huolellisesti.

Arvoisa puhemies! Esityksen on arvioitu vähentävän sairaanhoitovakuutuksen vuosit-
taisia lääkekorvausmenoja kaikkiaan noin 134 miljoonalla eurolla. Säästö vähentää val-
 Tarkistettu
4.0



Pöytäkirjan asiakohta PTK 120/2016 vp
tion rahoitusosuutta sairaanhoitovakuutuksesta noin 60 miljoonaa ja vakuutettujen rahoi-
tusosuutta noin 74 miljoonaa.

Lääkemyynnin arvo pienenee muutosten johdosta arviolta 143 miljoonaa euroa vuodes-
sa, mikä vaikuttaa kaikkiin lääkealan toimijoihin. Suurin osuus myynnin arvon pienenemi-
sestä kohdistuu alkuperäislääkkeiden vähittäismyyntiin. Rinnakkaislääkkeiden myynnin
arvon arvioidaan pienenevän, mikä johtuu viitehintaputken kapenemisesta.

Lääkealan toimijoiden kannalta myönteistä on, että ehdotettu riskinjakomalli tuo uusien
lääkkeiden hallittuun käyttöönottoon uuden ja nykyistä nopeamman vaihtoehdon. Rinnak-
kaislääkkeiden myyntiä puolestaan lisäävät lääkevaihdon laajentaminen ja biosimilaarien
käytön edistäminen. Rinnakkaistuonti- ja rinnakkaisjakeluvalmisteiden sisällyttäminen
viitehintajärjestelmään hyödyttää rinnakkaistuojia ja rinnakkaisjakelijoita niiden markki-
naosuuksien kasvaessa.

Valtion arvonlisäveron tuoton ja apteekkimaksun tuoton arvioidaan pienenevän noin 17
miljoonaa euroa. Lääkemyynnin arvon laskusta noin 32 miljoonaa euroa kohdistuisi ap-
teekkeihin, mikä on noin 5 prosenttia apteekkien liikevaihdosta. Valiokunta pitää ehdotet-
tuja säästöjä valtiontalouden tasapainottamisen kannalta perusteltuina.

Arvoisa puhemies! Hallituksen esityksen mukaan diabeteslääkkeistä muut kuin insulii-
nivalmisteet siirretään ylimmästä erityiskorvausluokasta, 100 prosentista, alempaan eri-
tyiskorvausluokkaan, 65 prosenttiin. Insuliinivalmisteet säilyvät edelleen ylimmässä eri-
tyiskorvausluokassa. Tyypin 2 diabeteksen hoidossa käytettävien lääkkeiden korvausluo-
kan muuttaminen kasvattaa potilaiden maksuosuutta. Tätä on esityksessä perusteltu muun
muassa sillä, että korvattavuus tulisi siten samalle tasolle sydän- ja verisuonisairauksien
hoidossa käytettävien lääkkeiden kanssa. Valiokunta pitää erityiskorvausluokan muutosta
eri sairauksien lääkekorvausten yhdenvertaisuuden kannalta perusteltuna mutta katsoo,
että muutoksen vaikutuksia sekä diabeteslääkkeiden että toimeentulotuen käyttöön on heti
lain voimaan tultua seurattava ja ryhdyttävä mahdollisten muutostarpeiden edellyttämiin
toimenpiteisiin.

Arvoisa puhemies! Hintakilpailua edistetään kaventamalla hintaputkea ja laajentamalla
viitehintajärjestelmä koskemaan myös rinnakkaistuontivalmisteita. Lääkevaihtoa laajen-
netaan sekä biosimilaarit säädetään vaihtokelpoisiksi. Valiokunta pitää hintakilpailun edis-
tämistä, lääkevaihdon laajentamista ja biosimilaarien vaihtokelpoisuuden ottamista käyt-
töön tarkoituksenmukaisina keinoina säästöjen aikaansaamiseksi.

Erittäin tärkeänä asiana oli lääkehävikin vähentäminen. Rationaalisen lääkehoidon tuke-
misen ja lääkejätteen vähentämisen arvioidaan säästävän lääkekustannuksia noin 20 mil-
joonaa euroa. Kalliita korvattavia lääkkeitä korvataan kerrallaan korkeintaan kuukauden
hoitoaikaa vastaava määrä. Uusi lääke-erä toimitettaisiin korvattuna vasta, kun aiemmin
ostettu erä olisi käytetty lähes kokonaan.

Valiokunta pitää tärkeänä, että uudistuksen yhteydessä myös lääkkeiden määräämiseen
pyritään vaikuttamaan asetusmuutoksella siten, että määräajan tulee ottaa huomioon ny-
kyistä selkeämmin paitsi lääkkeen vaikuttavuus myös sen käytön aiheuttamat kustannuk-
set suhteessa muihin hoitovaihtoehtoihin, sekä edistämällä edullisimpien biologisten lää-
kevaihtoehtojen valintaa.

Arvoisa puhemies! Lopuksi vielä: Lääkealan hintakilpailun edistämisen ohella on edel-
leen tarpeen vähentää turhaa lääkkeiden käyttöä esimerkiksi lääkkeiden ylikäyttöä ja lää-
kejätteen määrää vähentävillä keinoilla. Toisaalta osa potilaista sitoutuu huonosti heille
määrättyyn lääkehoitoon, mikä usein myöhemmin lisää hoidon kustannuksia. Lääkehoi-
2



Pöytäkirjan asiakohta PTK 120/2016 vp
don kehittämisessä on välttämätöntä hyödyntää sosiaali- ja terveydenhuollon uusien tieto-
järjestelmien mahdollisuuksia siten, että terveydenhuollon ammattihenkilöillä on käytettä-
vissään ajantasaiset tiedot muun muassa potilaan kokonaislääkityksestä, lääkkeiden yhteis-
vaikutuksista ja mahdollisista sivuvaikutuksista sekä lääkkeiden hinnoista.

Sosiaali- ja terveysministeriö on ryhtynyt selvittämään lääkekorvausjärjestelmän nyky-
tilaa sekä mahdollisia kehittämistarpeita. Valiokunta pitää selvitystä tarpeellisena ja kat-
soo, että selvitystyössä on syytä ottaa huomioon myös pienituloisten ja pitkäaikaissairai-
den, paljon lääkkeitä käyttävien tilanne.

Arvoisa puhemies! Valiokunnan päätösehdotus on, että eduskunta hyväksyy muutta-
mattomina hallituksen esitykseen sisältyvät 1.—3. lakiehdotuksen sekä hyväksyy yhden
lausuman. Tähän esitykseen on jätetty myös 4 vastalausetta, joista yksi on lausumavasta-
lause, ja 3 hylkyesitystä, jotka eri vastalauseiden tekijät esittelevät erikseen.

19.10 Eeva-Johanna Eloranta sd: Arvoisa puhemies! Hallituksen esityksen osalta ei voi
pitää perusteltuna, että diabeteksen hoitoon käytettävien lääkkeiden, muiden kuin insulii-
nilääkkeiden, korvattavuutta heikennetään täydestä korvattavuudesta 65 prosentin kor-
vausluokkaan. Tätä osaa emme voi tästä esityksestä hyväksyä, minkä vuoksi tulemme jät-
tämään tältä osin vastalauseen.

Diabeteslääkkeiden — ei onneksi koske insuliinia — korvaustason alentamista perustel-
laan sillä, että korvattavuus näin olisi samalla tasolla kuin muun muassa sydän- ja verisuo-
nisairauksissa. Emme kuitenkaan voi kannattaa korvaustason alentamista, koska lääkekor-
vauksiin aiemmin kohdistetut leikkaukset ovat jo merkittävästi nostaneet asiakkaiden oma-
vastuuta. Käytännössä leikkaus myöskin kohdentuu ikäihmisiin, sillä muun muassa Suo-
men Diabetesliiton selvityksen mukaan yli 65-vuotiaiden osuus muista kuin insuliinia
käyttävistä diabeetikoista on yli puolet. Noin kolmasosa on yli 75-vuotiaita, eli leikkaus
kohdistuisi erityisesti monisairaisiin, iäkkäisiin ja vähävaraisiin ihmisiin. Lisäsairaudet jo
tällä hetkellä kasautuvat erityisesti alimpiin tuloluokkiin, ja tämä esitys tulee entisestään
näitä sosioekonomisia terveyseroja lisäämään. 

Huomioiden myös hallituksen muun säästöpolitiikan, joka kohdistaa useat leikkaukset
perusetuuksiin ja pienituloisimpien ihmisten toimeentuloon, emme pidä järkevänä asiak-
kaiden maksuosuuksien kasvattamista. Toistuvasti on tullut esiin myöskin tarve arvioida
korvausjärjestelmää ja sairauksien ryhmittelyä kokonaisuutena, ja olisikin oikeudenmu-
kaisempaa, että nyt tehtävän diabeteslääkkeiden korvattavuuden heikentämisen sijaan
kaikkien sairauksien lääkehoidon korvattavuus arvioitaisiin samanaikaisesti ja yhtäläisin
perustein. Ja niin kuin tuossa Kiljusen puheenvuorossa kuulimmekin, sosiaali- ja terveys-
ministeriö on asettanut virkamiesryhmän arvioimaan lääkekorvausjärjestelmän kehittä-
mistarpeita. Tästäkin syystä katsomme, että diabetespotilaiden tilannetta ei tule nyt heiken-
tää vaan odottaa tuon selvityksen valmistumista ja vasta sitten sen jälkeen tehdä tarpeelli-
set esitykset.

19.12 Merja Mäkisalo-Ropponen sd: Arvoisa puhemies! Lääkkeiden oikean käytön var-
mistaminen on kaikkein parasta lääkekustannusten vähentämistä. Kaikki siihen tähtäävät
toimenpiteet ovat aina kannatettavia. Tässä lakiesityksessä on toki muitakin hyviä lääke-
kustannuksia vähentäviä ehdotuksia, mutta lakiesityksessä esitettyä diabeteslääkkeiden
korvausten heikentämistä on ihan mahdotonta hyväksyä. Käytännössä tämä leikkaus koh-
dentuu erityisesti monisairaisiin, iäkkäisiin ja vähävaraisiin ihmisiin. Lisäsairaudet koh-
3



Pöytäkirjan asiakohta PTK 120/2016 vp
dentuvat jo nyt alempiin tuloluokkiin, ja tämä esitys tulee entisestään lisäämään sosioeko-
nomisia terveyseroja. Jos diabeteslääkkeet jäävät käyttämättä, niin kalliisti ja vaikeasti hoi-
dettavien komplikaatioiden määrät lisääntyvät varmuudella. Toisaalta kokonaisuudessaan
kalliimpi ja paljon vaikeammin hoidettava insuliinihoito tulee myöskin yleistymään.

Tässä lakiesityksessä tältä osin ei ole siis terveyspoliittisesti eikä kansantaloudellisesti
mitään järkeä. Tämä on epäinhimillinen ja johtaa kustannusten kasvuun muutamassa vuo-
dessa, ja lisäksi epätasa-arvo tulee myöskin lisääntymään.

19.14 Jani Mäkelä ps: Arvoisa puhemies! Se osa hallituksen ehdotuksessa on ehdotto-
man kannatettavaa, että lääkkeiden hintaan puututaan lisäämällä erityisesti lääkeyritysten
välistä hintakilpailua. Väestömme vanhenee jatkuvasti ja lääkkeitä käytetään enemmän,
joten tällaisia toimia, joilla pyritään hallitsemaan lääkekustannusten nousua, on helppo
kannattaa. Sitten taas säästöt ovat aina ikäviä ja valitettavia, mutta mielestäni valiokunta on
vastannut esitettyihin huoliin varsin asiallisesti. Sosialidemokraateille voin sanoa lohdu-
tuksena, että apteekkarien ammattikunta, jota vastaan sieltä suunnalta on hyökätty tässä
koko syksyn mittaan, joutuu ilmeisestikin maksamaan varsin paljon näistä säästöistä pie-
nentyneinä tuloina, joten varmaan oppositiostakin tukea tälle esitykselle kuvittelisi tule-
van.

Arvoisa puhemies! Sitä taustaa vasten ihmettelenkin, että vasemmistoliitto ja vihreät
ovat kuitenkin nähneet tarpeelliseksi esittää koko lakiesityksen hylkäämistä siinä näke-
miensä epäkohtien johdosta. Hylättäisiinkö nyt myös ne hyvät puolet ja vaikutukset, joita
kuitenkin valiokunta on mietinnössään tässä esityksessä nähnyt?

19.15 Niilo Keränen kesk: Arvoisa puhemies! Edustaja Kiljunen esittelikin tämän valio-
kunnan mietinnön hyvin, ja nyt sitten en oikeastaan puhu näistä viitehintajärjestelmän
muutoksista enkä tukkuhinnan muutoksista. Nämähän todellakin vaikuttavat potilaitten
lääkekustannuksia alentavasti. En myöskään monta sanaa sano tästä lääkkeitten kerralla
korvattavasta määrästä, joka tulee kalliitten lääkkeitten kohdalle. Nämä kalliit lääkkeet
ovat semmoisia, jotka maksavat 800—1 000 euroa kuukaudessa, ja nämä eivät tule kosket-
tamaan mitään tavallisimpia lääkkeitä. Tämä on perusteltua myöskin siksi, että tämä vä-
hentää lääkehävikkiä, jos tämä lääke ei satukaan potilaalle sopimaan.

Sen sijaan ihan mielelläni puhuisin jonkun sanan myöskin näistä diabeteslääkkeistä,
joitten korvattavuus nyt sitten muuttuu. Tänä päivänä on olemassa tehokkaita ja hyviä mo-
derneja diabeteslääkkeitä, jotka todellakin ovat paljon tehokkaampia ja ikään kuin ennalta
ehkäisevämpiä monien elinmuutosten takia kuin ovat niin kutsutut vanhanaikaiset diabe-
teslääkkeet. On suuri vaara, että tämä muutos siirtää lääkehoitoja vanhanaikaisempiin
lääkkeisiin. On kuitenkin mahdollista ja jopa todennäköistä, että myöskin nämä uudet ja
paremmat diabeteslääkkeet halpenevat jonkin verran tämän muutoksen takia. Sen sijaan en
kyllä pelkää yhtään, että insuliinihoito näitten asioitten takia lisääntyisi. Ei insuliinia mää-
rää potilas, vaan sen määrää lääkäri. On kuitenkin hirmuisen hyvä asia, että tässä valiokun-
nan mietinnössä on lausumaehdotus, että nimenomaan näitten diabeteslääkkeitten kulutus-
ta ja toimeentulotuen käyttöä nyt sitten välittömästi ryhdytään seuraamaan.

19.17 Tarja Filatov sd: Arvoisa puhemies! Oikeastaan vain kaksi pientä asiaa, jotka liit-
tyvät tähän kokonaisuuteen, miten lääkekorvaukset ja lääkkeiden tarvitsijoiden tarpeet
kohtaavat.
4



Pöytäkirjan asiakohta PTK 120/2016 vp
Usein se ongelma tulee tammikuussa. Se, että maksukatto säilyy sillä puolella, on erit-
täin hyvä asia, mutta jos perheessä on useampi kalliita lääkkeitä käyttävä ihminen, niin se
tammikuu on problemaattinen, koska silloin tulevat alkuomavastuut, silloin tulevat lääk-
keiden omavastuut, ja nämä ovat nousseet. Monen perheen kohdalla se aiheuttaa tilanteen,
jossa ei selvitä ikään kuin alkuvuodesta, vaikka muuten koko vuoden aikana selvitäänkin,
ja siksi mielestäni pitäisi miettiä niitä keinoja, joilla voitaisiin jaksottaa näiden monisairai-
den ja sellaisten ihmisten lääkkeiden kustannuksia, jotka heitä kohtaavat.

Toinen asia, joka liittyy sitten esimerkiksi reumalääkityksessä käytettäviin biosimilaa-
reihin: Siinä olisi tärkeätä huomata se, että on hyvä, että tämä kokonaisuudistus oikeastaan
tuo niitä edullisemmiksi ja tuo tavallaan siinä mielessä varmasti säästöä ja parannusta ti-
lanteeseen, mutta hinta ei voi olla ainoa lääkkeen määräämismuoto, koska täällä on yksi-
lökohtaisia eroja, koska reumaan ei ole ikään kuin parannusta mutta sitä hoidetaan lääk-
keillä. Silloin on tärkeää, että tämä erityispiirre otetaan huomioon, kun tätä lakia toimeen-
pannaan.

19.18 Anneli Kiljunen sd: Arvoisa herra puhemies! Oikeastaan puutun ainoastaan yh-
teen asiaan elikkä tähän diabeteshoitoon. Meillä valiokunnassa asiantuntijoitten kuulemi-
sessa tuli selkeästi esille ensinnäkin se, että diabetes on vahvasti perinnöllinen tauti mutta
siihen liittyvät myös erilaiset elintapaan liittyvät asiat, mutta nimenomaan tämän perinnöl-
lisyyden seurauksena on olemassa ihmisryhmiä, joilla on riski tähän sairastua. Siellä todet-
tiin, että hoitamaton diabetes on yhteiskunnalle moninkertaisesti kalliimpi, ja nimen-
omaan näiden lisäsairauksien takia. Riskinä on, että jos ihminen ei sitoudu tai syystä tai toi-
sesta tätä diabetesta ei hoideta, niin hän saa sepelvaltimo- ja verisuonitaudin, hän mahdol-
lisesti menettää näköään, sokeutuu, hänelle saattaa tulla munuaissairauksia, joiden seu-
rauksena hän joutuu dialyysihoitoihin, ja silloin näitten kokonaiskustannukset ovat monin-
kertaisia siihen nähden, mitä nyt tällä diabeteslääkitykseen kohdistuvalla säästöllä
yritetään saada. Tästä syystä on ehdottoman tärkeätä ja toivoisin, että siihen lausumaan,
joka nyt sosialidemokraattien osalta on sinne laitettu ja jossa huomioitaisiin tämän asetuk-
sen antama valtuus, suhtauduttaisiin vakavasti ja tehtäisiin kokonaisvaikutusten arviot, että
mitä tämä aidosti tarkoittaa, jos diabetesta ei hoideta parhaalla mahdollisella tavalla, ja
mitä tämä hoitamaton diabetes yhteiskunnalle todellisuudessa aiheuttaa. Tämäntyyppisiä
kustannusselvityksiä ei ole tehty, mikä on ollut todella valitettavaa.

19.20 Tuula Haatainen sd: Arvoisa herra puhemies! Me sosialidemokraatit pidämme tär-
keänä sitä, että näitä lääkekustannuksia pystytään hillitsemään, ja kun olemme olleet hal-
litusvastuussa, olemme näitä ratkaisuja myös yhteistyössä eri toimijoiden kanssa hake-
neet. Tavoitteenahan pitää olla se, että kuluttajalle, ihmiselle, potilaalle tämä kustannusra-
situs olisi mahdollisimman alhainen, jotta lääkkeiden hankkiminen ei käy mahdottomaksi.
Edustaja Filatovin ajatus siitä, että näitä lääkekattojärjestelmiäkin mietittäisiin uudella ta-
valla, on ihan kannatettava, ja kannattaisi selvitellä niitä myös ministeriössä. Katson myös,
että on tärkeää, että tätä jatkotyötä edelleenkin tehdään. Tämä on yksi osa nyt tässä, minkä
hallitus on tuonut.

Mutta valitettavaa on, että tässä on nyt diabeteslääkkeiden osalta tämän korvaustason
alentaminen, koska se kohdistuu paljon sairastaviin. Kyllä varmaankin valiokunnan jäsen-
ten ajatukset olivat meidän esityksemme kanssa aika pitkälle samoja, koska kuitenkin sit-
ten valiokunnassa tuli tämä yhteinen kannanotto tästä seurantaponnesta diabeteslääkityk-
5



Pöytäkirjan asiakohta PTK 120/2016 vp
sen osalta. Se osaltaan kyllä kertoo, että moni hyvin vahvan asiantuntemuksen omaava va-
liokunnan jäsen tässä kohtaa joutui miettimään, onko hallituksen esityksen takana vaiko
noudattaako ehkä sitä omaa asiantuntemustaan. On hyvä, jos tätä seurataan, mutta me so-
sialidemokraatit emme olisi diabeteslääkityksen osalta tätä korvaustasoa lähteneet nyt
alentamaan.

Yleiskeskustelu päättyi.

Eduskunta hyväksyi hallituksen esitykseen HE 184/2016 vp sisältyvien 1.-3. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
6


