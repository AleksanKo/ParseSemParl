















































DEM1E31.tmp.xml


Pöytäkirjan asiakohta PTK 83/2019 vp
Pöytäkirjan asiakohta 

PTK 83/2019 vp

Täysistunto

Maanantai 16.12.2019 klo 12.01—19.54

2. Valtioneuvoston tiedonanto eduskunnalle 10.12.2019 nimitetyn pääministeri Sanna Ma-
rinin hallituksen ohjelmasta

Valtioneuvoston tiedonanto VNT 2/2019 vp

Ainoa käsittely

Puhemies Matti Vanhanen: Ainoaan käsittelyyn esitellään päiväjärjestyksen 2. asia val-
tioneuvoston tiedonanto 10.12.2019 nimitetyn pääministeri Sanna Marinin hallituksen oh-
jelmasta. 

Pääministeri Sanna Marinin esittelypuheenvuoron jälkeen keskustelu käydään nopea-
tahtisena siten, että ryhmäpuheenvuorojen pituus on enintään 5 minuuttia. Muut ennakolta
varatut puheenvuorot käytetään ryhmäpuheenvuorojärjestyksessä, ja niiden pituus on enin-
tään 5 minuuttia. Puhemiesneuvosto suosittaa, että nopeatahtisen keskusteluosuuden jäl-
keenkin pidettävät puheenvuorot kestävät enintään 5 minuuttia.

Tiedonannon käsittelyn päätteeksi toimitetaan äänestys valtioneuvoston tai ministerin
nauttimasta luottamuksesta, jos keskustelun aikana on tehty ehdotus epäluottamuslauseen
antamisesta valtioneuvostolle tai ministerille. Eduskunta voi päättää lähettää asian valio-
kuntaan, jonka tulee tehdä ehdotus eduskunnan päätökseksi.

Keskustelu

12.03 Pääministeri Sanna Marin (esittelypuheenvuoro): Arvoisa puhemies, ärade tal-
man! Esittelimme Osallistava ja osaava Suomi -hallitusohjelman eduskunnalle ensimmäi-
sen kerran puoli vuotta sitten. Hallitusohjelman ja hallituksessa olevien viiden puolueen ta-
voitteena on kestävästi kehittyvä yhteiskunta, jossa kansakunnan taloudellinen menestys,
sosiaalinen hyvinvointi sekä ympäristövastuu kulkevat käsi kädessä. Haluamme rakentaa
yhteiskuntaa, joka on hyvä jokaiselle: lapselle, aikuiselle ja ikääntyvälle, maalla ja kaupun-
gissa asuvalle. Hallitusohjelman ensimmäiset askeleet on otettu, ja jatkamme määrätietoi-
sesti ja vakaasti sen toteuttamista. Hallituksen katse on käännetty eteenpäin. Emme vilkui-
le sivuille. Tehtävämme on vahvistaa ihmisten luottamusta tulevaisuuteen. Luottamus syn-
tyy vain tekojen kautta. Tähän keskitymme. Nostan puheenvuorossani esiin hallitusohjel-
man keskeisimmät painopisteet. Lisäksi käyn läpi jo tehtyjä päätöksiä, joilla Suomea uu-
distetaan, sekä sitä, miten Suomesta rakennetaan parempaa ja oikeudenmukaisempaa yh-
teiskuntaa kaikille ihmisille.

Arvoisa puhemies! Hallituksen talouspolitiikan päämääränä on ihmisten hyvinvointi.
Tavoitteena on sosiaalisesti, taloudellisesti ja ekologisesti kestävä yhteiskunta. Olemme si-
toutuneet vastuulliseen talouspolitiikkaan ja pyrkimykseen julkisen talouden tasapainosta.
Vastuullista talouspolitiikkaa ovat myös ne välttämättömät uudistukset ja investoinnit, jot-
ka parantavat tuottavuutta sekä vahvistavat työllisyyttä ja julkisen talouden kestävyyttä
 Tarkistettu
4.0



Pöytäkirjan asiakohta PTK 83/2019 vp
pitkällä aikavälillä. Siksi panostamme koulutukseen, tutkimukseen, innovaatioihin ja inf-
rastruktuuriin niin pysyvällä kuin kertaluonteisella rahoituksella. Hallitusohjelmaan on
kirjattu 3 miljardin euron tulevaisuusinvestointiohjelma. Kolmasosan kohdentamisesta on
jo päätetty.

Tarvitsemme sekä julkisen että yksityisen sektorin investointeja ja yhteistyötä. Yhteise-
nä tavoitteenamme tulee olla taloudellisesti ja rakenteellisesti uudistuva yhteiskunta, jossa
on korkea työllisyysaste ja vahva elinkeinoelämä sekä hyvinvoivat ja osaavat ihmiset. Ha-
luamme vahvistaa ja kehittää pohjoismaista hyvinvointivaltiota. Laadukas koulutus, sosi-
aalinen hyvinvointi ja tasa-arvoiset mahdollisuudet pärjätä elämässä muodostavat perus-
tan myös kestävästi kasvavalle taloudelle ja ihmisten toimeliaisuudelle.

Kun koemme aitoa yhteenkuuluvuutta ja osallisuutta yhteiskunnassa, teemme yhdessä
töitä yhteisen maamme rakentamiseksi. Pidän tärkeänä, että hallituksen talouspolitiikan
keskeiseksi tavoitteeksi on otettu eriarvoisuuden vähentäminen ja tasa-arvon vahvistami-
nen. Se on paitsi oikeudenmukaista myös viisasta ja vastuullista talous- ja yhteiskuntapo-
litiikkaa. Hyvinvointivaltio on meille suomalaisille ylpeydenaihe, ja sitä sen pitääkin olla.
On arvokasta, että luomme kaikille yhtäläisiä mahdollisuuksia ja turvaa ja pidämme kaik-
kein heikoimmassa asemassa olevista ihmisistä huolta. Ketään ei jätetä yksin. Hallituksen
yhteinen tahto on tehdä uudistuksia sellaisen Suomen eteen, jossa jokaisesta lapsesta voi
tulla mitä vain ja jossa jokainen voi ikääntyä turvallisin mielin ja ihmisarvoisella tavalla.
Suomi on esimerkki ja ihanne monelle maailmalla.

Arvoisa puhemies! Siirrymme pian uudelle vuosikymmenelle. Ensimmäiset tulevaa ke-
hitystä ohjaavat päätökset on jo tehty. Vaikka se ei tämän salin keskustelusta aina heijastu,
hallitusohjelman toimeenpanossa on päästy hyvään alkuun. Ensi vuoden budjetissa toteu-
tuu joukko tärkeitä uudistuksia: Pienimmät eläkkeet nousevat, perusturvan korotukset tu-
levat voimaan, koulutuksen rahoitus kasvaa kaikilla koulutusasteilla, ja peruspalvelujen ra-
hoitus vahvistuu. Yhdenvertainen oikeus kokoaikaiseen varhaiskasvatukseen palautetaan
kaikille lapsille, ja päivähoidon ryhmäkoot pienenevät. Muutaman viikon kuluttua nämä
päätökset näkyvät ihmisten arjessa. Tammikuussa pienituloiset eläkeläiset saavat enem-
män euroja elämiseen. Yli 600 000 suomalaisen eläke paranee. 70 prosentilla suomalaisis-
ta käytettävissä olevat tulot kasvavat. [Välihuutoja kokoomuksen ryhmästä] Työttömät ih-
miset voivat keskittyä hakemaan uutta työpaikkaa ilman huolta toimeentulon leikkaukses-
ta, kun aktiivimalli poistuu. Koulutukseen panostamalla ja osaamista vahvistamalla huo-
lehdimme Suomen kilpailukyvystä. Koulutuspanostukset ovat merkittäviä myös kestävän
talouskasvun ja työllisyyden kannalta. Olemme luvanneet ihmisille muutosta, ja nyt tämä
muutos tulee näkyväksi ihmisten arjessa. Tällä tiellä jatkamme. [Jukka Gustafsson: Se on
todellinen suojatie!]

Arvoisa puhemies! Maailmantaloudessa ja Suomen taloudessa on ollut pitkään epävar-
muutta. Harmaiden pilvien lomasta näkyy onneksi myös valonpilkahduksia. Kasvun hidas-
tuminen näyttää tasoittuvan, ja epävarmuustekijöitä poistuu. Toivomme talouden elpymis-
tä ja kasvua, mutta olemme myös varautuneet hitaamman kasvun oloihin. Ohjelmaan on
poikkeuksellisen selvästi kirjattu periaate aktiivisesta finanssipolitiikasta. Se tarkoittaa,
että reagoimme suhdanteisiin. Tämä näkyy ensi vuoden budjetissa. Tuemme kasvua ja
työllisyyttä ja luotamme suomalaiseen työhön ja tahtoon yrittää.

Arvoisa puhemies! Hallituksen tavoite 75 prosentin työllisyysasteesta on vaativa. Otam-
me sen tosissamme. Julkisen talouden kestävyys on nyt ja etenkin tulevaisuudessa korkean
työllisyyden varassa. Kun saavutamme työllisyystavoitteen, julkinen talous on normaalis-
2



Pöytäkirjan asiakohta PTK 83/2019 vp
sa suhdannetilanteessa tasapainossa vuonna 2023. Teemme uudistuksia, jotka vahvistavat
tasa-arvoa ja luottamusta työmarkkinoilla. Haluamme vahvistaa työntekijöiden ja työnan-
tajien välistä vuoropuhelua työpaikoilla. Haluamme vahvistaa yritysten kasvuedellytyksiä
ja mahdollisuuksia työllistää. Haluamme turvata kasvun edellytykset kaikkialla Suomessa
aktiivisen alue- ja elinkeinopolitiikan keinoin. Olemme koko Suomen asialla Hangosta Ut-
sjoelle, Itä-Suomesta Satakuntaan. [Perussuomalaisten ryhmästä: Koko maailman asialla!
— Paavo Arhinmäki: Hyvä olla koko maailmankin asialla!]

Arvoisa puhemies! Hallitus on sitoutunut sosiaali- ja terveyspalveluiden uudistamiseen.
Yhteinen malli sovittiin viime kesänä. Sen avulla turvataan tasa-arvoiset ja laadukkaat pal-
velut jokaiselle suomalaiselle. Teemme uudistusta ihmisten tarpeet, emme vain rakenteet,
edellä. Päävastuu sosiaali- ja terveyspalveluiden järjestämisestä ja tuottamisesta on julki-
sella sektorilla. Näin varmistetaan ihmisten välinen yhdenvertaisuus kaikkialla Suomessa.
Huomioimme myös eri alueiden erilaiset haasteet sosiaali- ja terveyspalvelujen järjestämi-
sessä.

Hallitus huolehtii ikääntyneiden suomalaisten palveluista. Jokaisella ihmisellä on oi-
keus turvalliseen vanhuuteen. Kenenkään ei pidä joutua arvuuttelemaan, saako ihmisar-
voista ja laadukasta hoivaa. [Välihuutoja] Siksi lakiin kirjataan sitova henkilöstömitoitus
ympärivuorokautiseen hoivaan. [Arja Juvonen: Ei ole tulossa!] Samalla pidetään huolta
kotihoidon laadusta.

Toteutamme hoitotakuun, jonka myötä ihmiset pääsevät hoitoon ajoissa ja hoitojonoja
lyhennetään. [Arja Juvonen: Ei pidä paikkaansa!] Tämä on merkittävä parannus nykyti-
laan. Lääkäreiden ja hoitajien määrää lisätään.

Hallitus näkee sosiaaliturvan tärkeänä turvaverkkona, jota pitää kuitenkin myös kehit-
tää. Haluamme, että sosiaaliturvajärjestelmämme vastaa joustavammin kansalaisten muut-
tuviin elämäntilanteisiin ja tarpeisiin. Haluamme parantaa järjestelmän luotettavuutta, en-
nakoitavuutta ja ymmärrettävyyttä.

Arvoisa puhemies! Ilmastonmuutos on tulevaisuutemme suurin haaste. Meidän on teh-
tävä enemmän ja meidän on tehtävä nopeammin. Tämä koskee Suomea, Eurooppaa ja
koko maailmaa. Kyse on lastemme tulevaisuudesta. Hallitusohjelmassa tämä tosiasia on
tunnustettu. Olemme sitoutuneet siihen, että Suomi on hiilineutraali vuonna 2035. Tavoit-
teemme on kunnianhimoinen, mutta samalla se on myös välttämätön — meidän itsemme ja
ennen kaikkea tulevien sukupolvien kannalta.

Nojaamme toimemme tutkittuun tietoon ja kunnioitamme asiantuntijoiden arvioita. Jul-
kisessa keskustelussa on väitetty vastuuttomasti, että ilmastonmuutoksen hillitseminen tar-
koittaisi kurjuutta ja vaikeuksia tavallisille ihmisille, yrityksille ja yhteiskunnalle. Tämä
väite ei pidä paikkaansa. [Sebastian Tynkkynen: Tervetuloa Pohjois-Suomeen!] Ei ilmas-
totoimia tehdä arjen vaikeuttamiseksi vaan siksi, että tekemättömyyden vaihtoehto on yk-
silöiden ja yhteiskuntien kannalta tuhoisa — taloudellisesti ja inhimillisesti erittäin kallis.
Haluamme rakentaa Suomesta maailman ensimmäisen fossiilivapaan hyvinvointiyhteis-
kunnan. Tämä vaatii päätöksiä, joilla päästöjä vähennetään ja hiilinieluja vahvistetaan.
Nämä päätökset pohjautuvat faktaan, eivät mielikuviin, ja näistä päätöksistä kerrotaan ih-
misille avoimesti ja ymmärrettävästi. Lisäksi korjataan virheellisiä väitteitä, joita esitetään.

Hallitus tekee ilmastotekoja kestävällä tavalla, alueellisesti ja sosiaalisesti oikeudenmu-
kaisesti. Se tarkoittaa, että pieni- ja keskituloisilla ei ole pelkästään mahdollisuus vaan
myös kannustin tehdä ilmaston kannalta kestäviä valintoja arjessaan. Hallitus investoi jul-
kiseen liikenteeseen ja edistää kävelyn ja pyöräilyn kulkutapaosuuden kasvattamista. Vah-
3



Pöytäkirjan asiakohta PTK 83/2019 vp
va ilmastopolitiikka tarkoittaa, että voimme luoda uusia työpaikkoja ja uusia menestysta-
rinoita ilmastonmuutoksen torjunnassa tarvittavan teknologian ympärille. Työ teollisuu-
den ja liikenteen vähähiilisyyteen on jo käynnissä, ja haluamme olla mukana mahdollista-
massa suomalaisen teollisuuden uudistumista.

Myös kotimaisen elintarvikesektorin merkitys kasvaa, sillä ilmastonmuutos muuttaa
ruuantuotannon edellytyksiä maailmanlaajuisesti. Maatalouden kannattavuuden paranta-
miseksi tullaan toimimaan ja osoittamaan lisäpanostuksia.

Ilmastonmuutoksen hillitsemisen rinnalla teemme töitä luontomme monimuotoisuuden
turvaamiseksi ja vahvistamiseksi. Suomen luonto on aarre, jota tulee vaalia jälkipolville.
Monimuotoinen luonto on myös ihmisten hyvinvoinnin edellytys.

Arvoisa puhemies! Hallitus jatkaa aktiivista vaikuttamistaan Euroopan unionissa.
Olemme onnistuneet EU:n puheenjohtajakauden hoitamisessa hyvin. Jatkamme aktiivise-
na jäsenmaana myös puheenjohtajuuskauden jälkeen. Hallitus haluaa vahvistaa Suomen
merkitystä kansainvälisesti. Syynä siihen on paitsi halu ratkaista globaaleja haasteita yh-
teistyössä muiden kanssa myös suomalaisten ja Suomen etu. Se, onko Suomi kokoaan suu-
rempi vaikuttaja kansainvälisesti, riippuu kyvystämme olla ratkaisuhakuinen ja luotettava
toimija.

Ulko- ja turvallisuuspolitiikassa jatkamme samalla linjalla. Painotamme oikeusvaltiope-
riaatetta, ihmisoikeuksia, demokratiaa ja rauhaa. Huolehdimme Suomen uskottavasta puo-
lustuskyvystä ja turvaamme sitä varten riittävät resurssit. Suomen huoltovarmuus turva-
taan kaikissa olosuhteissa.

Suomi on sotilasliittoon kuulumaton maa. Hallitus jatkaa Ruotsin kanssa tehtävän puo-
lustusyhteistyön syventämistä sekä kumppanuuteen perustuvaa Nato-yhteistyötä.

Arvoisa puhemies! Hallitus on sitoutunut lisäämään tasa-arvoa suomalaisessa yhteis-
kunnassa. Maailmalla meidät tunnetaan juuri siitä. Haluamme, että Suomi on maa, jossa jo-
kaisesta lapsesta voi tulla mitä vain. Sen vuoksi panostamme koulutukseen jokaisella as-
teella. Lasten subjektiivinen varhaiskasvatusoikeus palautetaan. Parannamme peruskou-
lun tasa-arvoa. Oppivelvollisuus laajennetaan toiselle asteelle. Samalla lukio- ja ammatil-
linen koulutus muutetaan aidosti maksuttomaksi. Korkeakoulutusta vahvistetaan.

Hallitus on sitoutunut nostamaan Suomen osaamistasoa. Osaaminen on yksilöiden ja
koko yhteiskunnan tulevaisuuden kannalta kaikkein tärkein menestystekijä. Mitä enem-
män meillä on osaamista, sitä kestävämmällä pohjalla taloutemme on. Osaaminen liittyy
olennaisesti sekä sosiaaliseen että taloudelliseen kestävyyteen. Sosiaaliseen kestävyyteen
panostamista on myös se, että pienituloisia ihmisiä autetaan ja tuetaan poliittisilla päätök-
sillä. Jos jo valmiiksi pienituloisilta leikattaisiin, siinä ei vietäisi pelkästään rahaa, vaan
myös toivoa paremmasta tulevaisuudesta. Sellaiseen meillä ei ole varaa. Kuten hyvin tie-
dämme, ilman sosiaalista kestävyyttä ei ole mahdollista saavuttaa taloudellista kestävyyt-
tä. Sama pätee ekologiseen kestävyyteen. Ne kulkevat käsi kädessä. Tämä ajattelu ohjaa
koko hallituksen yhteistä toimintaa.

Arvoisa puhemies! Hallitus vie Suomen taloudellisesti menetetyltä vuosikymmeneltä
kestävän kehityksen vuosikymmenelle. Tie, jonka olemme valinneet, on oikeudenmukai-
nen ja vastuullinen. Vahvistamme hyvinvointivaltiota, maailman parasta yhteiskuntamal-
lia. Panostamme ihmisten osaamiseen ja työllisyyteen. Huolehdimme ihmisten hyvinvoin-
nista ja turvallisuudesta. Kannamme vastuumme ilmastosta. Lisäämme tasa-arvoa ja osal-
lisuutta. Näin toimimalla ja hallitusohjelmaa toteuttamalla ihmisten luottamusta tulevai-
suuteen voidaan vahvistaa. Tämä on meidän tehtävämme.
4



Pöytäkirjan asiakohta PTK 83/2019 vp
12.18 Antti Lindtman sd (ryhmäpuheenvuoro): Arvoisa puhemies! Hyvä kollegat! Luot-
tamus on suomalaista yhteiskuntaa koossapitävä liima. [Naurua — Välihuutoja vasemmal-
ta] Sen varassa kansakunta voi rakentaa tulevaisuutta. Luottamus rakentuu siitä, että maal-
la on selkeä suunta ja päämäärät, joita kohti etenemme vahvoin mutta samalla viisain as-
kelin.

Puhemies! Kaksi viikkoa sitten päättynyt viiden puolueen yhteistyö jatkuu. Pääministe-
ri on vaihtunut, mutta eteenpäin katsova hallitusohjelma ja sen kunnianhimoiset tavoitteet
ovat samat. [Ben Zyskowicz: Ja luottamus on vahva!] Seuraavat askeleet on otettava Suo-
men vahvuuksia vaalien, luottamusta lisäten ja yhteiskuntaa uudistaen. [Timo Heinonen:
Miten avoimuus?] Pääministeri Sanna Marinin hallituksen tärkein tehtävä on viedä Suomi
hiilineutraaliksi yhteiskunnaksi seuraavan 15 vuoden aikana, tehdä se sosiaalisesti oikeu-
denmukaisella tavalla samaan aikaan työllisyydestä ja talouden toimivuudesta huolehtien.
Saattaa kuulostaa helpolta, mutta tämä muutos ei ole helppo tai yksinkertainen, [Välihuuto
perussuomalaisten ryhmästä] mutta se on samaan aikaan välttämätön. Mitä pidemmäksi
toimia lykkäämme, sitä kalliimmaksi lasku tulee. [Ben Zyskowicz: Miksi lykkäätte?] Jos-
tain pitää tinkiäkin, [Arja Juvonen: Vanhuksista!] mutta muutoksessa itää myös uuden kas-
vun siemen ja uuden työn mahdollisuus.

Haaste on siis kova, mutta me olemme jo oikealla tiellä. Vuodesta 90 Suomi on vähen-
tänyt päästöjä yli viidesosalla, ja samaan aikaan taloutemme on kasvanut 60 prosentilla.
Suunta on oikea, mutta seuraavat askeleet ovat vaativia. Näin haastava muutos on mahdol-
linen vain kansalaisia kuullen ja heidän tuellaan. Tämän muutoksen keskellä on tärkeää,
että hallitus lisää tasa-arvoa, osallisuutta ja oikeudenmukaisuutta. On varmistettava, että
kaikki pidetään mukana. Siksi pieniä eläkkeitä nostetaan, perusturvaa korotetaan ja indek-
sikorotukset toteutetaan täysimääräisesti. Epäoikeudenmukainen ja työllisyyden kannalta
tehoton aktiivimalli on jo päätetty purkaa, ja se poistuu vuoden alusta. Jokaisen lapsen yh-
denvertainen oikeus varhaiskasvatukseen palautuu. Lapsissamme on kansakunnan tulevai-
suus. [Arja Juvonen: Se on aina, se oikeus!]

Arvoisa puhemies! Paljon on siis tehty, mutta vielä enemmän on tehtävää. [Ben Zysko-
wicz: Totta!] Sote-uudistus on saatava maaliin, sosiaaliturvajärjestelmä ja perhevapaat pi-
tää uudistaa, ja lainsäädäntö pitää saada vastaamaan uuden työn ja digitalisaation vaati-
muksia. [Antti Kurvinen: Se jäi kokoomuksen kanssa kesken!] Samalla on huolehdittava
pitkän aikavälin menestystekijöistämme: osaamisesta, kannattavasta yritystoiminnasta ja
kyvystä sopia. Jotta hallitus saavuttaa kunnianhimoiset tavoitteensa ja kykenee toteutta-
maan ehkä maailman kunnianhimoisimman ja edistyksellisimmän hallitusohjelman, tarvi-
taan luottamusta ja yhteistyökykyä. [Perussuomalaisten ryhmästä: Sitä ei löydy!]

Mitkään kunnianhimoiset tavoitteet eivät toteudu, ellemme samalla huolehdi hyvästä ta-
louskehityksestä. Kansainvälisen talouden epävarmuus jatkuu, vaikkakin on vähän viime
aikoina hälventynyt. Brexit ja esimerkiksi Saksan tilanne heijastuvat myös Suomeen. Täs-
sä suhdannetilanteessa ensi vuoden taloudellista toimeliaisuutta lievästi tukeva linja saa
myös asiantuntijoiden hyväksynnän.

Yritykset tarvitsevatkin menestyäkseen hyvän ja ennakoitavan toimintaympäristön. Sik-
si saavutettavuutta niin kiskoilla kuin kumipyörillä parannetaan joka puolella Suomea.
Osaamisen vahvistaminen, se on kasvun keskeisin elinehto. Siksi pääministeri Marinin
hallitus jatkaa koulutuksen ja tutkimuksen kunnianpalautusta, ja jos eduskunta tällä viikol-
la niin päättää, niin koulutukseen ohjataan ensi vuodelle 350 miljoonaa lisäeuroa. [Ben
Zyskowicz: Loistavaa! — Välihuutoja] Myös työelämää pitää kehittää ja parantaa, ja siksi
5



Pöytäkirjan asiakohta PTK 83/2019 vp
nyt vihdoin puututaan tarpeettomiin nollatuntisopimuksiin ja niihin liittyviin epäkohtiin.
Yrittäjyyden edellytyksiä parannetaan, ensimmäisen työntekijän palkkaamista helpote-
taan.

Arvoisa puhemies! Hallituksen työllisyystavoite on kova, mutta niin sen pitää ollakin.
[Keskeltä: Juuri näin!] Vaikeuskerroin kasvaa, mitä lähemmäksi tuota tavoitetta etenem-
me. Kaikki työllisyyskeinot eivät varmasti tule olemaan helppoja, mutta ei ole itsetarkoi-
tus tehdä vaikeita vaan oikeita päätöksiä. Palkkatuen käyttöä lisätään, menestyksekkäät
kuntakokeilut käynnistyvät, ja lisää työllisyystoimia valmistellaan joka päivä. [Toimi Kan-
kaanniemi: Hitaasti!]

Työllisyysasteen nosto on yhteinen ponnistus. Sopimusyhteiskuntaa pitää vaalia, sillä
työmarkkinoiden toimivuudella on tässä ratkaiseva merkitys. Yhteiseen työhön tarvitaan
kaikkien panosta, niin elinkeinoelämän, palkansaajien, yrittäjien kuin maataloustuottajien-
kin. Keinojen löytämisessä myös oppositiolla voi olla oma rakentava roolinsa. [Antti Kur-
vinen: Kuunnelkaa nyt!]

Arvoisa puhemies! Sosiaalidemokraattinen eduskuntaryhmä on sitoutunut pääministeri
Marinin hallituksen ohjelmaan ja sen kunnianhimoisten tavoitteiden toteuttamiseen. Ilmas-
tonmuutoksen pysäyttäminen, taloudesta ja työllisyydestä huolehtiminen [Välihuuto pe-
russuomalaisten ryhmästä] sekä oikeudenmukaisuuden vahvistaminen on mahdollista yh-
distää. Nyt on tekojen aika. Tähän tarvitaan luottamusta, yhteistyötä ja viisautta. Olemme
tähän valmiit.

12.24 Ville Tavio ps (ryhmäpuheenvuoro): Arvoisa puhemies! Kun kansa äänesti edus-
kuntavaaleissa viime keväänä, oli kaikille selvää, että SDP:n pääministeriehdokas oli Ant-
ti Rinne. Näin Rinteestä tulikin vaalivoiton jälkeen hallitustunnustelija. Silloin käytiin teat-
terimaiset hallitusneuvottelut, joissa ei neuvoteltu tulevan hallituksen kokoonpanosta to-
sissaan vaan vihervasemmisto oli sulkenut vaalien toiseksi suurimman puolueen, perus-
suomalaiset, ulos heti kättelyssä. Nyt näimme hiljattain vanhan hallituksen kaaduttua toi-
set tuollaiset teatterimaiset hallitusneuvottelut, joissa kaikki tiesivät, että niitä ei käydä to-
sissaan, vaan ne olivat läpihuutojuttu.

Demokratian kannalta on surkeaa, että sekä toiseksi suurin että kolmanneksi suurin puo-
lue on jätetty pois hallituskokoonpanosta. Demokratian kannalta on surkeaa, että pääminis-
teri Marinin valitsi kansan sijaan sosiaalidemokraattien puolue-eliitti. [Antti Kurvinen:
Lue perustuslakia!] Demokratian kannalta on surkeaa, että keskustan äänestäjät petettiin ja
keskustan vallanhimosta tuli [Antti Kurvinen: Paksua!] vihervasemmistohallituksen ka-
sassa pitävä liima.

Nyt Marinin hallitus jatkaa suoraan [Välihuutoja — Puhemies koputtaa] sitä Suomelle
haitallista politiikkaa, mihin Rinteen hallitus jäi. [Jukka Gustafsson: Ei se siltä kuulosta-
nut!] Hallitus on viemässä Suomea turmioon ja vieläpä vastoin kansan tahtoa, sillä kansa ei
äänestänyt tämän hallituskokoonpanon puolesta. [Keskeltä: Enemmistö äänesti!] Kansa ei
äänestänyt Sanna Marinia pääministeriksi. [Hälinää — Puhemies koputtaa]

Puhemies Matti Vanhanen: Edustaja Taviolla on puheenvuoro.

Marin ei käynyt eduskuntavaaleihin pääministeriehdokkaana, ja mikäli olisikin käynyt,
ei SDP todennäköisesti olisi pääministeripuolue. Olisi palvelus demokratialle, jos Rinteen
eroilmoituksen myötä olisi järjestetty uudet eduskuntavaalit. [Antti Kurvinen: Lue perus-
6



Pöytäkirjan asiakohta PTK 83/2019 vp
tuslakia!] Koska näin ei tehty, ei voida osoittaa, että tämä hallitus ja Marinin pääministe-
riys ovat ansainneet kansan luottamuksen. Tämä voitaisiin mitata uusilla, ennenaikaisilla
eduskuntavaaleilla, mutta vihervasemmisto pitää ennemmin kiinni vallastaan [Keskeltä: Ja
perustuslaista!] kuin kuuntelee kansan ääntä.

Hallitusohjelmaan ei tehty yhtään parannuksia, ja koko hallituksen eroaminen sekä uu-
den hallituksen muodostaminen osoittautuivat silkaksi poliittiseksi teatteriksi. Juuri eron-
nut ministeri Paatero nimitettiin heti takaisin ministeriksi, ennen kuin presidentti oli ehti-
nyt edes myöntää hänelle eroa. Antti Rinne taas hyppäsi suoraan varapuhemieheksi sen jäl-
keen, kun oli ensin menettänyt luottamuksen. [Jukka Gustafsson: Hänet valittiin, ei hypän-
nyt!] Tämä on täyttä kansan aliarviointia.

Perustuslain mukaan ministereiden on oltava rehelliseksi tunnettuja Suomen kansalai-
sia. Kyse on kelpoisuusvaatimuksesta, jolla ei taida enää olla paljoakaan merkitystä. Poli-
tiikan uskottavuus on kriisissä. Samaan aikaan meitä uhkaavat uudet vaaran vuodet, kun
vihervasemmiston katastrofaalinen politiikka jatkuu. [Jukka Gustafsson: Onko mitään
omia linjauksia teillä?] Työllisyystoimet loistavat yhä poissaolollaan. [Antti Kurvinen:
Missä teidän?] Viennin ja talouskasvun turvaamisen sijaan hallitus keskittyy EU-pöydissä
nöyristelyyn ja ilmastovouhotukseen.

Arvoisa puhemies! SDP:n ja keskustan suhmurointi on johtanut Suomen edun vastai-
seen hallitusohjelmaan. Hallituksen politiikalla on suomalaisten asumisen ja autoilun kus-
tannuksia entisestään nostava vaikutus. Hallitus myy valtion omaisuutta, kiristää verotus-
ta, heikentää ostovoimaa ja ottaa aina vain lisää velkaa. Perussuomalaiset ovat erittäin huo-
lissaan siitä, että aikana, jolloin Suomen tulevaisuuden ja maamme turvallisuuden kannal-
ta eletään kriittisiä aikoja, on vallan kahvassa keskustan tuella tämä katastrofaalinen viher-
vasemmistohallitus. [Välihuutoja]

12.29 Petteri Orpo kok (ryhmäpuheenvuoro): Arvoisa herra puhemies! Aluksi toivotan
onnea ja voimia, jaksamista uudelle pääministerille vaikeana aikana työssänne isänmaan
puolesta. Aika on vaikea, ja tämä joulukuu on ollut hyvinkin poikkeuksellista aikaa suo-
malaisessa politiikassa.

Viime viikonloppuna kymmenet ihmiset tulivat minua tapaamaan ja sanomaan, että po-
litiikka näyttää todella sekavalta, tehkää jotakin. Talous, työllisyys, Posti-case, hallituskrii-
si ja viimeisenä sekavuus al-Hol-kysymyksessä ovat syöneet suomalaisten luottamusta
hallitukseen ja politiikkaan yleensä. Tuoreen hallituksen ensimmäinen tehtävä onkin luot-
tamuksen palauttaminen ja hallituksen toimintakyvyn palauttaminen.

Haluamme antaa pääministeri Marinille reilun mahdollisuuden, vaikka ensimmäisten
päivien perusteella näyttää siltä, että hallituksen haparointi jatkuu. Kokoomus tulee arvioi-
maan hallitusta sen tekojen perusteella: [Paavo Arhinmäki: Hyvä!] Saatteko nuorten syr-
jäytymisen ja työttömyyden laskuun? Pystyttekö parantamaan ikäihmisten palveluita? Pi-
dättekö suomalaisille antamanne turvallisuuslupauksen ja lisäätte poliisien määrää? Teet-
tekö aidosti vaikuttavia ilmastotoimia? Saavatko suomalaiset työtä, ja loppuuko velaksi
eläminen?

Arvoisa puhemies! Rinteen hallituksen kaatumisen jälkeen oli selvää, että hallituspuo-
lueet pyrkivät jatkamaan nykyisellä pohjalla. Sille löytyi eduskunnan enemmistö, vaikka
vaihtoehtojakin olisi ollut. Hallituspuolueilla olisi ollut hyvä mahdollisuus tässä tilantees-
sa korjata hallitusohjelmaa, mutta näin ei tehty. Entinen meno hulppean huvilan rakennus-
työmaalla jatkuu, hiekalle rakentamista jatketaan, vaikka perusta ei ole kunnossa. [Edus-
7



Pöytäkirjan asiakohta PTK 83/2019 vp
kunnasta: Samat lirkuttelijat pihalle!] Suurin ongelma Marinin hallituksen ohjelmassa on
se, että talouden perusta pettää. Valtiovarainministeriön arvion mukaan nykyisellä kehi-
tyksellä julkinen talous on 5 miljardia alijäämäinen vaalikauden lopussa. Velkaantuminen
on kääntynyt selvään kasvuun jo nyt, vaikka talous vielä kasvaa.

Työllisyystavoite on tällä hetkellä arvioiden mukaan 68 000 työllisen päässä. Surullista
on, että kun teidän pitäisi tehdä työllisyystoimia, niin hallituksen talousarvioesitys heiken-
tää työllisyyttä noin 5 000 työllisellä. [Paavo Arhinmäki: Väärä tulkinta!] Kun perustukset
pettävät, myös ohjelman muut tavoitteet murenevat. Tämä hallituspohja ei pysty tekemään
ratkaisuja, joilla hyvinvointiyhteiskunta turvataan lapsillemme. Tämä on vakavin syy sil-
le, miksi tulemme äänestämään huomenna hallituksen luottamusta vastaan.

Arvoisa puhemies! Mitä sitten pitäisi tehdä? Kokoomus esitti marraskuussa oman vaih-
toehtonsa hallituksen vasemmistolaiselle politiikalle:

Ensimmäiseksi lisätään tuloja. Vaihtoehtomme keinoilla Suomeen saadaan noin 60 000
uutta työpaikkaa. Me tarvitsemme nämä työpaikat, jotta rahat riittävät laadukkaaseen kou-
lutukseen, perheiden palveluihin ja ikäihmisten hyvään hoivaan. [Eva Biaudet: Lapset ei-
vät voi odottaa!]

Toiseksi kevennetään verotusta. Palkasta ja eläkkeestä pitää jäädä enemmän käteen, että
euroja riittää muuhunkin kuin aivan välttämättömään. Suomen pitää olla kannustava yh-
teiskunta. Siksi esitämme vaihtoehdossamme työn ja eläkkeiden verotuksen keventämistä
miljardilla, kotitalousvähennyksen leikkaamisen perumista ja yli 75 vuoden ikäisille koro-
tusta kotitalousvähennykseen.

Kolmanneksi tehdään oikeita tulevaisuusinvestointeja. Hallitus aikoo jakaa omaisuus-
myyntitulot kertaluontoisesti yli sataan eri kohteeseen sekä käyttömenoihin. Me panostai-
simme miljardin korkeakouluihin ja kaksi miljardia suurten raidehankkeiden päättäväi-
seen edistämiseen.

Meidän vaihtoehtomme osoittaa, kuinka valtava vaikutus paremmalla työllisyydellä on.
Koko julkinen talous vahvistuu yli kahdella miljardilla. Voimme keventää ihmisten vero-
tusta ja otamme miljardin vähemmän velkaa, ja silti rahaa riittää vielä tärkeisiin kohteisiin.

Eli neljänneksi kokoomus tekee vaihtoehdossaan panostuksia suomalaisten suurimpiin
huoliin: nuorten tulevaisuuteen, hoivaan ja turvallisuuteen. Terapiatakuu voimaan, lisää
poliiseja ja ikäihmisille hoitajia. Tulevaisuutta rakennamme panostamalla pysyvää rahaa
perusopetukseen, lukioihin, ammatilliseen opetukseen ja tutkimukseen.

Myös ilmastotoimissa kokoomuksen vaihtoehto on hallitusta kunnianhimoisempi. Meil-
le talouden kasvu ja päästöjen vähentäminen eivät ole toisiaan poissulkevia vaan toisiaan
tukevia vaihtoehtoja.

Punavihreän vasemmistohallituksen politiikalle on siis vaihtoehto — vastuullinen, mo-
derni vaihtoehto.

Arvoisa puhemies! Hallitus on viime viikkoina ollut vaikeuksissa. Vaikeudet johtuvat
vakavista asioista, mutta lisää on edessä, jos nykyinen linja jatkuu. Hyvinvointiyhteiskun-
nan tulevaisuus uhkaa rapautua, jos taloudellinen pohja hallituksen ohjelmalta pettää.

Näistä syistä ehdotan eduskunnan hyväksyttäväksi seuraavan epäluottamuslause-ehdo-
tuksen: ”Eduskunta toteaa, että hallituksen esittämä hallitusohjelma ei turvaa suomalaisen
hyvinvointiyhteiskunnan rahoitusta 2020-luvulla eikä kannusta suomalaisia ahkeruuteen
ja itsensä kehittämiseen, minkä vuoksi hallitus ei nauti eduskunnan luottamusta.”
8



Pöytäkirjan asiakohta PTK 83/2019 vp
12.35 Hanna-Leena Mattila kesk (ryhmäpuheenvuoro): Arvoisa puhemies! Viime ajat
ovat olleet poikkeukselliset. Hallituksen rivakka uudelleen järjestäytyminen aiemman hal-
litusohjelman ja hallituspohjan päälle osoitti, että suomalaisessa tavassa toimia pystytään
ratkaisuihin. Se on kuitenkin myönnettävä, että sekavaltahan tämä on varmasti näyttänyt
kodeissa ja työpaikoilla kautta Suomen. Siksi uudelleen järjestäytyneen hallituksen on toi-
mittava asiassa kuin asiassa niin, että se voi tämän talon tuen lisäksi saada luottamuksen
suoraan suomalaisilta. Myös eduskunnan on pystyttävä parempaan.

Arvoisa puhemies! Maailma on sellaisessa jamassa, että varmaa yhä enemmän on vain
epävarma. Siksi maan asioihin tarvitaan selvyyttä luovaa, yhteiskuntaan vakautta rakenta-
vaa ja suomalaisten luottamusta tulevaisuuteen lisäävää politiikkaa. Keskustan eduskunta-
ryhmä katsoo, että viiden puolueen viime keväänä sopima hallitusohjelma antaa tällaiseen
politiikkaan kaikki mahdollisuudet. Tuolta ihmisten arjesta kaikki lähtee. Ilman töitä ole-
ville nuorille, pitkäaikaistyöttömille ja osatyökykyisille on saatava töitä. [Ben Zyskowicz:
Paljonko on saatu?] Siksi ihmisten työllistämistä ja työllistymistä on edelleen helpotetta-
va. [Ben Zyskowicz: Paljonko on helpottunut?] Tärkein ratkaisu on työpaikoilla tapahtu-
van paikallisen sopimisen lisääminen. [Ben Zyskowicz: Paljonko on lisääntynyt?]

Keskustan eduskuntaryhmä edellyttää, että hallitus tekee tarvittavat ratkaisut viime kä-
dessä itse, jos kolmikantaiset työryhmät eivät niitä saa aikaan. Luotamme kuitenkin siihen,
että työmarkkinaosapuolet kantavat vastuunsa etenkin, kun Suomen talouden näkymät
ovat hitusen paremmat kuin vielä aiemmin ennustettiin.

Arvoisa puhemies! Työllistävämmän Suomen rakentaminen on ilman muuta Marinin—
Kulmunin hallituksen päällimmäisin tehtävä. Toinen iso tehtävä on tasa-arvoisemman
Suomen rakentaminen. Kaikilla suomalaisilla ei mene hyvin. Tämä on se vaalikausi, jol-
loin sosiaali- ja terveyspalvelujen uudistus on saatava tehtyä, kansanvaltaisten maakuntien
pohjalta. On kestämätöntä, että parempiosaiset pääsevät nopeasti lääkäriin työterveyshuol-
toon tai yksityiselle samaan aikaan, kun heikompiosaiset jonottavat jopa viikkoja terveys-
keskuksen vastaanotolle päästääkseen. Perusterveydenhuolto on laitettava viimein kun-
toon. Keskustan eduskuntaryhmälle uudistus onkin ennen kaikkea tasa-arvouudistus.

Kuntatalouden heikentyminen uhkaa heikentää ihmisten arjen palveluja. Keskustan
eduskuntaryhmä katsoo, että hallituksen on kuntaministeri Paateron johdolla valmistelta-
va nopeasti ohjelma, jolla kuntataloutta parannetaan ja turvataan arjen palvelut — päivä-
koti, peruskoulu, vanhustenhoito — mahdollisimman tasa-arvoisesti jokaiselle suomalai-
selle. [Ben Zyskowicz: Ei se ohjelmalla hoidu!]

Palvelujen lisäksi on parannettava etenkin heikompiosaisten toimeentuloa. On annettu
ymmärtää, että edellinen hallitus ei saanut oikein mitään aikaan. Tämä ei pidä paikkaansa.
Ensi vuoden alussa korotetaan niin pienimpiä eläkkeitä kuin pienimpiä vanhempainpäivä-
rahoja sekä lapsilisiä. Tällä oikeudenmukaisella linjalla on jatkettava. Keskustan eduskun-
taryhmä esittää, että syntyvyyden laskusta ”säästyvät” rahat käytetään lapsilisien tuntu-
vaan korottamiseen. [Timo Heinonen: Ensi vuonna jo!] Lapsiperheköyhyys on yhteiskun-
tamme vakavimpia ongelmia. Keskustan eduskuntaryhmän tavoite on sen poistaminen.

Arvoisa puhemies! Työllistävämmän ja tasa-arvoisemman Suomen rakentaminen tar-
koittaa koko maata. Elämisen edellytykset on turvattava myös niillä seuduilla, jotka riutu-
vat. Teitä, ratoja ja muita väyliä on kunnostettava ja rakennettava kautta Suomen. Eriastei-
sia koulutusmahdollisuuksia on oltava tarjolla lapsille ja nuorille kaikissa maakunnissa.
Toivon näköaloja on ylipäätään luotava tasa-arvoisesti kaikkialle maahan. Kun ihmiset ko-
9



Pöytäkirjan asiakohta PTK 83/2019 vp
kevat, että hallitus pitää aidosti koko Suomen ja kaikkien suomalaisten ja ennen muuta hei-
kompiosaisten ihmisten ja seutujen puolta, se voi saada myös heidän luottamuksensa.

Nämä ovat myös ne syyt, miksi olemme puolueena mukana juuri tässä hallituksessa. Sa-
malla pidämme huolta siitä, että Suomen taloutta hoidetaan järkevästi ja ennen muuta yrit-
täjät voivat nukkua yönsä rauhassa.

Arvoisa puhemies! Suomi ei siis ole heilahtanut viime vaalikauteen verrattuna oikealta
vasemmalle, vaan pysyy keskellä. [Ben Zyskowicz: Ihan tosi? Kas, kun muut eivät ole sitä
huomanneet!] Keskustan eduskuntaryhmä antaa tukensa hallitusohjelmalle ja laittaa voi-
mavaransa ihmisten arjen parantamiseen ja yhteisten ongelmien ratkaisemiseen.

Puhemies Matti Vanhanen: Tämä onkin mielenkiintoista kuunnella tätä keskustelua.
[Naurua]

12.40 Emma Kari vihr (ryhmäpuheenvuoro): Arvoisa puhemies! ”Kaikkea muuta, kun-
han ei vaan nukkuvaa, puolikuollutta elämää”. Minna Canthin lausahdus kuvaa hyvin uu-
den hallituksen alkua. Tällaista alkua ei ole varmasti saanut yksikään hallitus tämän maan
historiassa.

Opposition kritisoidessa lähes jokaista askeltamme ja yrittäessä kaataa hallituksen heti
sen valinnan jälkeen suomalaisten naisten nousu johtoon on levinnyt inspiroivana uutisena
ympäri maailman. Yhdysvaltojen entinen ulkoministeri Hillary Clinton ja komission pu-
heenjohtaja von der Leyen kehuvat Suomea kilpaa sosiaalisessa mediassa. Maailmalla rok-
kitähdet jakavat viestiä hallituksemme johtajista. Suositun The Daily Show’n juontaja
epäilee Suomen olevan Wonder Womanin salainen paratiisisaari.

Uuden hallituksemme johtajat ovat yhdessä antaneet kasvot toivon ja tasa-arvon politii-
kalle. He luovat uskoa siihen, että keskellä itsekkyyden ja äärioikeiston nousua toisenlai-
nen ääni kuuluu nyt vahvana, ja se ääni kuuluu Suomesta.

Arvoisa puhemies! Tämän hallituksen suurin tavoite on jälleenrakentaa Suomesta il-
mastokestävä hyvinvointivaltio. Eilen päättynyt Madridin ilmastokokous oli surullinen
pettymys. Ilmastotoimia tarvitaan nyt kipeämmin kuin koskaan. Kaikkien on tehtävä nyt
enemmän. Tämä hallitusohjelma on ilmastonmuutoksen torjumisessa kunnianhimoisempi
kuin yksikään aiempi. [Timo Heinosen välihuuto]

Joka perjantaina Eduskuntatalon portailla tulevaisuutensa puolesta lakkoilevien koulu-
laisten rinnalle ovat nousseet myös isovanhemmat. Me kuulemme heitä, ja me kuulemme
tutkijoita.

Tavoite hiilineutraalista Suomesta 2035 on kova tavoite, [Ben Zyskowicz: Missä ovat
teot?] emmekä ole vielä sillä tiellä, mutta tästä tavoitteesta me emme jousta. [Ben Zysko-
wicz: Missä hallituksen teot?] Myös kuudennen sukupuuttoaallon torjuminen otetaan vih-
doin tosissaan. Nyt suojellaan enemmän metsiä, soita ja vesiä kuin koskaan aikaisemmin.
[Välihuutoja] Jo nyt romutettu soidensuojeluohjelma on herätetty henkiin. Sadan miljoo-
nan euron panostus luonnonsuojeluun on historiallinen.

Arvoisa puhemies! Tämän hallituksen politiikkaa ohjaa eriarvoisuuden torjuminen. Hal-
litusohjelma vähentää köyhyyttä ja kaventaa tuloeroja. Perusturvaa on jo päätetty nostaa.
Sosiaaliturvauudistus aloitetaan. Opintoraha sidotaan indeksiin. Erityisen tärkeää on lapsi-
perheköyhyyden vähentäminen — Suomessa liian moni lapsi elää köyhyydessä. Siksi me
mittaamme onnistumisemme myös siinä, miten onnistumme nostamaan niitä kaikkein pie-
nimpiä. Tämä hallitusohjelma rakentaa lapsi- ja perheystävällistä Suomea.
10



Pöytäkirjan asiakohta PTK 83/2019 vp
Arvoisa puhemies! Tehokkain keino puuttua eriarvoistumiseen on panostaa tasa-arvoi-
seen koulutukseen. Koulutuksen tasa-arvon on annettu Suomessa rapautua jo vuosia. Op-
pimiserot kasvavat ja osaamistaso laskee. Koululaisemme ovat edelleen maailman huippu-
ja, mutta liian moni voi aivan liian huonosti. Silti koulutuksesta on leikattu vuosi toisensa
jälkeen. Nyt korjataan sitä, mitä on rikottu. [Välihuuto perussuomalaisten ryhmästä] Siksi
olemme jo päättäneet palauttaa jokaisen lapsen tasa-arvoisen oikeuden varhaiskasvatuk-
seen, sillä koulutuksen merkitys ymmärretään vihdoin ja koulutukseen panostetaan jokai-
sella oppiasteella. Me teemme kaikkemme, että jokainen nuori tässä maassa saa vähintään
toisen asteen koulutuksen.

Arvoisa puhemies! Aina kun tasa-arvoa edistetään, nousee vastarintaa. Nytkin opposi-
tiopuolueiden riveistä on kirjoitettu huulipunahallituksesta tai Spice Girls -hallituksesta.
Nämä naisjohtajia vähättelevät kirjoitukset kertovat sen, miksi feminismiä edelleen tarvi-
taan. Tässä maassa on aina ollut rohkeita edelläkävijöitä ja aina on ollut jarruttajia. On vas-
tustettu naisten äänioikeutta ja raiskauksen kieltämistä avioliitossa. On vastustettu perus-
koulua ja lasten tasa-arvoista oikeutta varhaiskasvatukseen. On vastustettu ilmastolakia ja
ympäristön pilaamisen rajoittamista. Mutta suomalaisuuden ytimessä ovat rohkeat teot
muiden puolesta. Ja nyt tätä maata johtavat rohkeat naiset, jotka eivät väistä vastuutaan.

Arvoisa puhemies! Tämä hallitusohjelma korjaa sitä, mitä on rikottu. [Sebastian Tynk-
kynen: Onko hallitus feministinen?] Se nostaa niitä, joita on painettu alas. Se suojelee sitä,
mikä on kaikkein arvokkainta. Siksi vihreä eduskuntaryhmä kannattaa tämän maailman
parhaan hallitusohjelman hyväksymistä. [Sebastian Tynkkynen: Onko feministinen halli-
tus?]

12.45 Paavo Arhinmäki vas (ryhmäpuheenvuoro): Arvoisa herra puhemies! Aika monel-
ta on varmasti jäänyt huomaamatta, että viimeisen parin viikon aikana on tehty päätökset
perusturvan ja pienten eläkkeiden tasokorotuksista, aktiivimallin poistamisesta ja täysipäi-
väisen subjektiivisen päivähoito-oikeuden palauttamisesta kaikille. [Jukka Gustafsson:
Siinä niitä tekoja! — Välihuutoja oikealta] Nämä tavallisten ihmisten arkeen suoraan vai-
kuttavat asiat ovat jääneet yleisen poliittisen kuohunnan alle. Vasemmistoliiton ministerit
Li Andersson ja Aino-Kaisa Pekonen ovat toimineet esittelijöinä kaikissa näissä mainitse-
missani muutoksissa, jotka olivat vasemmistoliiton keskeisiä vaatimuksia jo hallitusta
muodostettaessa touko—kesäkuussa. [Arja Juvosen välihuuto]

Arvoisa puhemies! Pääministeri Sanna Marinin hallitus on saanut osakseen paljon
myönteistä kansainvälistä kiinnostusta. Jo aikaisemmin hallitus on saanut positiivista kan-
sainvälistä huomiota kunnianhimoisista ilmastotavoitteistaan. Suomesta tehdään hiilineut-
raali 2035 ja hiilinegatiivinen nopeasti sen jälkeen. [Petteri Orpo: Vain teot puuttuvat! —
Eva Biaudet´n välihuuto]

Vaikka eilen päättynyt Madridin ilmastokokous oli pettymys, pitää ilmastonmuutoksen
hillitsemiseksi tehtävää työtä jatkaa entistä tarmokkaammin. Tämä pitää tehdä oikeuden-
mukaisen siirtymän kautta. Ilmastonmuutoksen kustannuksia ei saa sälyttää pienituloisten
niskoille, vaan toimien pitää olla sosiaalisesti ja alueellisesti oikeudenmukaisia.

Ilmaston lisäksi pitää huolehtia myös muusta ympäristöstä. Hallituksella onkin kunnian-
himoiset tavoitteet luonnonsuojelun osalta, ja se näkyy myös ensi vuoden budjetissa. Hal-
litusohjelmassa on tärkeät ja hyvät kirjaukset kaivoslain uudistamisesta. Myös edellinen
eduskunta on yksimielisesti edellyttänyt kaivoslain pikaista uudistamista CETA-sopimuk-
sen hyväksymisen yhteydessä.
11



Pöytäkirjan asiakohta PTK 83/2019 vp
Arvoisa puhemies! Vaikka ensi vuoden alussa tulee korotuksia eläkkeisiin ja perustur-
vaan, on se vasta ensimmäinen askel sosiaaliturvan parantamiseksi ja selkeyttämiseksi.
Meidän kunnianhimon tasomme on huomattavasti korkeammalla.

Sanna Marinin johtaman hallituksen yksi suurista tehtävistä on aloittaa sosiaaliturvauu-
distus. Vaikka kysymys on niin isosta hankkeesta, että se jatkuu vielä seuraavallakin edus-
kuntakaudella, on jo tämän hallituksen aikana syytä ottaa välietappeja ja käytännön paran-
nuksia sosiaaliturvajärjestelmäämme. Myös perhevapaauudistus on toteutettava.

Arvoisa puhemies! Pitkään jatkuneen leikkaamisen jälkeen koulutuksen kunnianpalau-
tus alkoi jo viime kesänä, kun hallitus heti ensimmäisessä lisätalousarviossaan ohjasi mer-
kittävästi lisärahoitusta muun muassa ammatillisille oppilaitoksille, jotka olivat kaikkein
pahiten kärsineet edellisen kauden koulutusleikkauksista. Myös ensi vuoden budjetissa tu-
lee lisärahoitusta kaikille koulutusasteille — yhteensä noin 400 miljoonaa euroa.

Tämän hallituksen suuri koulutuspoliittinen hanke on toisen asteen opintojen todellinen
maksuttomuus ja oppivelvollisuuden laajentaminen 18 ikävuoteen asti. Tämä on valtavan
iso tulevaisuuspanostus, joka näkyy vuosikymmenien päähän. Vaikka oppivelvollisuuden
pidentäminen ei ole sentään peruskoulu-uudistuksen suuruusluokkaa, on kysymys merkit-
tävimmästä tasa-arvohankkeesta koulutusjärjestelmäämme sitten peruskoulu-uudistuksen.

Arvoisa puhemies! Hallituksella on kunnianhimoinen tavoite nostaa työllisyysaste 75
prosenttiin vuoteen 2023 mennessä. Tavoite on erittäin haastava, koska työllisyysasteen
nousua viime eduskuntakaudella avittanut maailmantalouden kasvu näyttää hiipumisen
merkkejä ja toisaalta, koska jokainen prosenttiyksikkö ylöspäin työllisyysasteessa on aina
vaikeampi kuin edellinen. Oleellista on se, etteivät tämän hallituksen keinot ole keppiä ja
piiskaa. Me haluamme auttaa, tukea ja kouluttaa ihmisiä, jotta työttömät löytäisivät entistä
helpommin työtä. Kokoomuksen jälleen vaihtoehtobudjetissaan esittämät leikkaukset työt-
tömyysturvaan ja toimeentulotukeen eivät ole todellisia ja kestäviä keinoja työllisyysas-
teen parantamiseksi.

Arvoisa puhemies! Hallitusohjelman ulko- ja turvallisuuspoliittinen linja painottaa
muun muassa sotilaallista liittoutumattomuutta ja aseviennin lopettamista sotaa käyviin
maihin sekä kehitysyhteistyön vahvistamista. Sen päälle on hyvä rakentaa tulevaa ulko- ja
turvallisuuspoliittista selontekoa.

Arvoisa puhemies! Vasemmistoliiton eduskuntaryhmä tukee vahvasti Sanna Marinin
hallitusta tulevaisuuteen tähtäävässä työssään.

12.51 Anders Adlercreutz r (ryhmäpuheenvuoro): Ärade talman! När det blev klart att
Sanna Marin skulle bli Finlands nästa statsminister spreds det över världen på nolltid en
bild av Finland som föregångsland med kvinnor på ledande poster i alla fem regeringspar-
tier. Det är unikt och historiskt och jag vill också uppfatta det som en positiv signal om ny-
start för fempartiregeringen som har ett regeringsprogram som socialt, ekonomiskt och
ekologiskt hör till de mest dynamiska i världen.

Arvoisa puhemies! Politiikkaa on syytä arvioida oikeasta näkökulmasta. Miten hallitusoh-
jelma vaikuttaa tavallisten kansalaisten elämään? Kansalaiset haluavat rohkeasti tulevai-
suuteen suuntautuvia poliittisia päätöksiä. Tiesittekö, että pelkästään kansaneläkeindeksin
jäädytyksestä luopuminen parantaa suomalaisten sosiaalista hyvinvointia 187 miljoonalla
eurolla? Se on konkreettinen tapa auttaa monia yhteiskuntamme heikoimmassa asemassa
olevia ihmisiä. Se on konkreettinen tapa.
12



Pöytäkirjan asiakohta PTK 83/2019 vp
Mutta eivät hallituksen toimenpiteet siihen lopu. Monen arki helpottuu, kun pienimpiä
eläkkeitä korotetaan. Lapsiperheiden asemaa parannetaan korottamalla yksinhuoltajaper-
heiden ja monilapsisten perheiden lapsilisiä. Tämä on hallitus, joka panostaa heihin, joi-
den tarve on suurin.

Ärade talman! Satsningarna på småbarnspedagogik, återinförandet av den subjektiva dag-
vårdsrätten och minskningen av gruppstorlekarna — allt det här är något regeringen nu ge-
nomför, liksom utbildningssatsningarna på alla stadier. SFP och svenska riksdagsgruppen
vill återuppbygga vårt kunskapssamhälle. Det är genom större fokus på forskning och inn-
ovationer som vi går framåt. 

Regeringsprogrammet lyfter upp jämställdhetsarbetet till en ny nivå. Hit hör bland an-
nat att åtgärda löneskillnader och främja lönetransparens. Också familjeledighetsreformen
är en central jämställdhetsfråga. Finland är ett av Europas mest våldsamma länder för kvin-
nor. Nu får vi ett åtgärdsprogram och en självständig rapportör samt ökade resurser för
skyddshem.

Arvoisa puhemies! Myös oikeudenhoitoon tarvitaan lisää resursseja, ja nyt niitä tulee. Po-
liisille, syyttäjille ja tuomioistuimille on luvassa parannusta. Hallitus vahvistaa ihmisten
turvallisuudentunnetta. Toteutamme seksuaalilainsäädännön kokonaisuudistuksen oikeus-
ministeri Anna-Maja Henrikssonin johdolla. Perustieverkko saa merkittäviä lisäresursseja
ja turvaamme kotimaisen maanviljelyn toimintaedellytykset.

Haluan vielä kerran selvästi sanoa, että konservatiiviopposition tässä salissa syksyn mit-
taan esittämä kritiikki ja valitusvirsi polttoaineveron korotuksesta, jota osa oppositiosta to-
sin on itsekin aiemmin esittänyt, väitetysti maahanmuutosta johtuvista ongelmista ja ilmas-
topolitiikasta vaikuttaa sekä huteralta että harhaanjohtavalta suhteessa hallituksen toimen-
piteisiin. [Sebastian Tynkkynen: Halveksikaa vain!] Asioiden asettaminen oikeisiin mitta-
suhteisiin on rehellistä politiikkaa, populismiin sortuminen ei.

Hallituksen työllisyystavoitteiden saavuttaminen vaatii nyt kovaa työtä, eikä ole mi-
kään salaisuus, että se on hallitusohjelman keskeisin tavoite. Työllisyysasteen nostaminen
75 prosenttiin, mikä on edellytyksenä sille, että julkinen talous on tasapainossa 23, edellyt-
tää lujaa luottamusta puolueiden välillä. Hallituksen on näytettävä toimintakykynsä. Ku-
ten hallitusohjelmassa todetaan, emme tule sulkemaan pois mitään työllisyyttä parantavia
toimenpiteitä. Nyt on aika käynnistää myös rohkeita kokeiluja paikallistasolla.

Arvoisa puhemies! Tämä hallitus parantaa yritysten toimintaedellytyksiä. Se tarkoittaa
lisää paikallista sopimista ja paljon nykyistä nopeampia lupaprosesseja ulkomaista työvoi-
maa palkattaessa. Ilman työvoimaa yritykset eivät voi laajentaa, ilman työvoimaa emme
pysty tarjoamaan ihmisille palveluja. Suomen investointitaso on edelleen liian alhainen.
Mahdollistamalla yrityksille kaksinkertaiset poistot voimme houkutella tänne tärkeitä in-
vestointeja.

Hallitus toteuttaa osana kestävän kehityksen verouudistusta energiaverotuksen kokonai-
suudistuksen. Yhdessä päästökaupan kanssa tämä uudistus tukee johdonmukaista etene-
mistä kohti hiilineutraalia kiertotaloutta. Se myös parantaa suomalaisten yritysten kilpai-
lukykyä, vaikka konservatiivioppositio muuta väittäisikin.

Ärade talman! SFP och svenska riksdagsgruppen ser den ambitiösa klimatpolitiken och de
tydliga markeringarna för ett tvåspråkigt, nordiskt inriktat, internationellt aktivt Finland
13



Pöytäkirjan asiakohta PTK 83/2019 vp
som mycket värdefullt. Med tanke på våra båda språk och vår tvåspråkighet är vi mycket
nöjda med regeringsprogrammet. Snart börjar arbetet med nationalspråksstrategin. [Sebas-
tian Tynkkynen: Tuleeko pakkoruotsi?]

Ärade talman! Svenska riksdagsgruppen och SFP ger sitt fulla stöd till Sanna Marins re-
gering och sitt fulla stöd till genomförandet av det här regeringsprogrammet.

12.56 Päivi Räsänen kd (ryhmäpuheenvuoro): Arvoisa puhemies! Hallituskriisissä on
koeteltu kansalaisten luottamusta politiikkaan. Moni kysyy, ajavatko poliitikot tämän
maan vai vain oman puolueensa etua. Uusvanhan hallitusohjelman pohja rakentuu sen ole-
tuksen varaan, että talouden kasvusuunta jatkuu. Jo keväällä oli tiedossa, että näin tuskin
käy. OECD varoitti marraskuun ennusteessaan, että vuonna 2021 Suomen bruttokansan-
tuote laskisi 0,9 prosenttia.

Päivitetty hallitus aloittaa tilanteessa, jossa lakot ja epävarmuus työmarkkinoilla vaikut-
tavat suoraan vientituloihin ja verokertymään. Keskeisten vientimaidemme, kuten Saksan,
talous on hiipumassa ja teollisuutemme tilauskirjat ohenevat. Tuotantolinjoja on ajettu alas
lakoista riippumatta. Lisäksi esimerkiksi suomalainen teräs kilpailee edelleen samoilla
markkinoilla huomattavasti kilpailukykyisemmän mutta monin verroin saastuttavammin
tuotetun kiinalaisen teräksen kanssa, ja tätä ei ilmastokaan kiitä.

Samoin kolmen miljardin tulevaisuusinvestointeihin on kirjattu suuri joukko normaale-
ja juoksevia menoja. Jo ensi vuoden budjetissa niin sanottuja tulevaisuushankkeita rahoi-
tetaan valtion omaisuuden myynnillä. Voimmeko luottaa, että hallitus tekee viisaita ja suo-
malaisten etua palvelevia päätöksiä? [Maria Guzenina: Voimme!] Omistajapolitiikkaan
tarvitaan ryhtiä, ei enää sotkuja.

Hallituksen talouslaskelmat on tehty sen varaan, että työllisyysaste saadaan nostettua 75
prosenttiin. Toimet ovat ristiriidassa tavoitteen kanssa. Kotitalousvähennyksen leikkaami-
nen heikentää työllisyyttä ja lisää harmaata taloutta. Polttoaineveron korotukset syövät niin
ikään ostovoimaa ja yritysten kannattavuutta. Pääministerin aiempi visiointi kuuden tun-
nin työpäivästä herättää myös huolen, sillä Suomi tarvitsee menestyäkseen työtä ja yrittä-
mistä enemmän, ei vähemmän.

Pienet ja keskisuuret yritykset ovat juuri niitä, joissa syntyy uusia työpaikkoja, ja niitä
syntyisi vielä enemmän, jos työpaikoilla voitaisiin sopia nykyistä joustavammin paikalli-
sista työehdoista. Työllisyyttä parannettaisiin uudistamalla sosiaaliturvaa, ottamalla käyt-
töön KD:n kannustava perusturvamalli, joka tekee työttömälle työn vastaanottamisen aina
kannattavaksi.

Myös sote-uudistus olisi tärkeä saada viimein etenemään. Tämän kohdalla on ollut huo-
lestuttava hiljaisuus. Ja olemme koko syksyn odottaneet Rinteen hallituksen lupaamaa la-
kiesitystä hoitajamitoituksesta, mutta nyt on käynyt ilmi, että se ei valmistukaan tänä vuon-
na. Pelkät pykälätkään eivät muutu hoitaviksi käsiksi, vaan tarvittaisiin riittävä rahoitus,
josta ei ole mitään tietoa. On kestämätöntä, että talousvaikeuksissa painivat kunnat irtisa-
novat tai lomauttavat henkilöstöään samaan aikaan kun hoitajia tarvittaisiin lisää. Arvoisa
hallitus, tämä on hoidettava, muuten luottamus demokratiaan horjuu pahasti, sillä kaikki
puolueet ennen vaaleja lupasivat vanhuspalvelut kuntoon.

Hallituspohjan ideologiset linjaukset näkyvät ehdotuksessa translaista, jossa sukupuo-
len vaihtaminen eriytetään lääketieteellisestä arviosta ja hoidoista henkilön omaan ilmoi-
tukseen ja kokemukseen perustuvaksi. Tämä ei palvele lapsen etua. On uskaliasta ja luon-
nontieteen näkökulmasta ristiriitaista, jos äitiyden ja isyyden käsitteet irrotetaan biologias-
14



Pöytäkirjan asiakohta PTK 83/2019 vp
ta. Harhaanjohtavaa argumenttia pakkosterilisaatiosta ei pidä niellä — ei sitä nykyisessä-
kään prosessissa ole. Lisääntymiskyvyttömyys seuraa siitä, jos lääkehoitojen ja leikkaus-
ten avulla kehoa yritetään muuttaa vastakkaisen sukupuolen kaltaiseksi.

Syntyvyyden rajun laskun kääntäminen vaatii pikaisia toimia, ei pelkkiä työryhmiä tai
strategioita. Perheitä ei tule holhota valtiovallan määräämillä perhevapaiden kiintiöillä,
vaan äideillä ja isillä tulee olla oikeus päättää, miten lastenhoito järjestetään. Viestit lasten
ja nuorten pahoinvoinnista on otettava vakavasti. Perheet ja lapset tarvitsevat entistä enem-
män tukea, sillä lopulta koko yhteiskunnan hyvinvointi rakentuu perheiden hyvinvoinnin
varaan.

Arvoisa puhemies! Rinteen hallituksen ero ja Marinin hallituksen muodostaminen an-
toivat hallituspuolueille mahdollisuuden tarkistaa hallitusohjelmaa vastaamaan talouden
tilaa ja asiantuntijoiden näkemyksiä tarvittavista työllisyystoimista. Marinin hallitus ei
muuta pilkkuakaan, millä valitettavasti on kallis hinta.

Kannatan edustaja Orpon ehdotusta epäluottamuslauseeksi.

13.02 Harry Harkimo liik (ryhmäpuheenvuoro): Arvoisa puhemies, ärade talman! Toi-
votan onnea uudelle pääministerille ja jaksamista vaativaan tehtävään.

Uusi Sanna Marinin johtama hallitus menetti juuri loistavan tilaisuuden. Sillä olisi ollut
täydellinen hetki kirjoittaa hallitusohjelma uusiksi. Rinteen hallitusohjelman parasta en-
nen -päiväys meni jo. Selitän, miksi:

Alun perin Rinteen hallituksen ohjelma oli hyvä, ennen kaikkea tavoitteiltaan: lisää työl-
lisyyttä, ilmastopolitiikka kuntoon, samoin valtiontalouden tasapaino. Sen sijaan sen kei-
not olivat ja ovat lopulta väärät. Se nähdään jo nyt. Työllisyys ei ole kasvanut, toimet il-
mastonmuutoksen hidastamiseksi ovat riittämättömät ja talous ei ole tasapainottunut. Suu-
rin ongelma tuon ristiriidan taustalla oli SDP:n halu saada hallitus kasaan hinnalla millä
hyvänsä. Siksi koalitiossa päädyttiin lopulta ennen kaikkea torppaamaan toisten ideoita,
kun yleensä hallitusohjelmaan jokainen hallituspuolue saa läpi yhden oman kuningaside-
ansa. [Paavo Arhinmäen välihuuto] Nyt osalliset keskittyvät varmistamaan, että mitään ei
varmasti tehdä. Ei saa puuttua turpeeseen, ei saa muuttaa verotusta, ei saa tehdä aidosti uu-
sia työllistämiskeinoja. Mitään uutta hallituksella ei ole maailman myllerrykseen tarjota.
Sen toimet ovat käsittäneet vain edellisen hallituksen päätösten kumoamisia ja velkarahan
jakamisen eri tahoille.

Nämä puutteet korostuvat nyt entisestään, kun kansainvälinen talouden tila ja epävar-
muus heijastuvat Suomeen aivan eri tavalla kuin vielä keväällä. Samalla on käynyt ilmei-
seksi, että hallitus asetti aivan liikaa toivoa kolmikantaisiin työryhmiin, joiden työn poh-
jalle jo tammikuussa pitäisi syntyä uusia ratkaisuja. Lauantaina Akavan Sture Fjäder pal-
jasti MTV:n haastattelussa, että työryhmistä ei ole ihmeitä odotettavissa. Myös Fjäder pe-
näsi hallitukselta jo omia toimia ja ehdotuksia sen varalle, että kolmikantaisesta uudistuk-
sesta ei saada sopua. Johtopäätös on luonnollisesti se, että juuri nyt hallituksen olisi pitänyt
löytää oma visio, oma linja, jolla Suomea luotsattaisiin menossa olevan murrosajan läpi.
Näin ei näytä olevan tapahtumassa, mutta vielä ei ole liian myöhäistä. Muutos vaatii kui-
tenkin paljon. Se vaatii esimerkiksi sellaista johtamisen kulttuuria ja yhteistyön tapaa, jos-
sa toteutuu kaksi asiaa: ensinnäkin oman eturyhmän eduista pitäisi olla valmis tinkimään
yhteisen hyvän vuoksi, toiseksi päättäjän pitää olla valmis kestämään syntyvä somekohina.

Arvoisa puhemies, ärade talman! Nyky-yhteiskunta ei kaipaa yhtä vahvaa johtajaa vaan
monta sellaista. Aikamme kaipaa johtajia, jotka eivät tee päätöksiä kabineteissa vaan vuo-
15



Pöytäkirjan asiakohta PTK 83/2019 vp
rovaikutuksessa kaikkien intressiryhmien kanssa mutta jotka eivät myöskään säntäile ää-
nestäjien päiväkohtaisien tuntemuksien perässä. Jatkuvan vuorovaikutuksen ja sosiaalisen
median aikana palaute äänestäjiltä on äkäistä ja nopeaa. Siksi päättäjiltä vaaditaan paitsi
avoimuutta myös kykyä pysyä yhtenäisinä kohinan yläpuolella. Paras esimerkki olisi ollut
tehdä hallitusohjelma, joka kokeilee uudistuksia epävarmuudesta huolimatta ja jossa sel-
keästi on valittu ykköshankkeet. Näin ei aiota tehdä. Se on virhe. Nyt hallitus kumartaa
joka suuntaan, mutta se ei huomaa pyllistävänsä samalla toisaalle.

Hallitus voisi myös toimia toisin. Se voisi esimerkiksi alkaa puhua totta, jotta edessäm-
me ei ole jälleen uusia kriisejä, joiden vuoksi politiikka menettää uskottavuuttaan. [Sebas-
tian Tynkkynen: Hyvä idea!] Toisekseen hallitus voisi antaa meille tulevaisuudennäky-
miä, luoda vision ja tehdä reippaita toimia. Pidätte vaikka Tallinnan-risteilyn, johon voin
tulla mukaan konsulttina. [Naurua] Muistuttaisin teitä työpajassa, että uudet työpaikat syn-
tyvät aina yrityksiin. [Välihuutoja] Yrittäjät ovat ne, jotka todella voivat auttaa hallitusta
sen tavoitteessa. Yksi asia on, että heitä kannattaa kuunnella ja helpottaa esimerkiksi pai-
kallista sopimista. Toinen tämän hetken ongelma on, että investointeja ei tehdä. Myös sii-
hen hallituksella on voima vaikuttaa. [Keskeltä: Tuplapoistot!] Investointeja voisi vauhdit-
taa esimerkiksi niin, että yritys maksaisi vähemmän yhteisöveroa, jos se investoi. Yksi-
nyrittäjän alvirajaa voisi vielä nostaa enemmän. Keinoja siis kyllä on. Näiden lisäksi hal-
litus keksii varmasti omiakin keinoja, kunhan brainstormaatte jossain pubissa Tallinnassa,
[Eva Biaudet: Missä?] ja kun teiltä selvästi puuttuu sisäistä luottamusta, niin käytte laula-
massa vaikka karaokea hyvässä hengessä. [Naurua] Sama lyhyesti: tehtäisiin nyt edes jo-
tain, kun nyt ei tehdä missään mitään.

Kesällä annoin hallitusohjelmalle mahdollisuuden. Kun nyt huomaan, miten sitä yrite-
tään toteuttaa, en voi sitä enää antaa.

Puhemies Matti Vanhanen: Pääministeri, enintään 5 minuuttia, ja tämän jälkeen siirrym-
me vastauspuheenvuoroihin, joita voi pyytää painamalla V-painiketta.

13.08 Pääministeri Sanna Marin: Arvoisa puhemies, ärade talman! Haluan kiittää tätä
salia tähänastisesta keskustelusta. Tein muistiinpanoja eri ryhmien huomioista, ja tässä
vastauspuheenvuorossani haluan ennemmin keskittyä niihin yhteisiin asioihin, joista tässä
salissa hallitus—oppositio-rajat ylittävästi voisimme löytää yhteisiä näkemyksiä ja yhtei-
siä tavoitteita yhteiselle maallemme.

Me olemme varmasti samaa mieltä siitä, että Suomi tarvitsee tuottavuusloikan. Tarvit-
semme investointeja elinkeinorakenteen uudistamiseksi. Olen samaa mieltä edustaja Har-
kimon kanssa siitä, että me tarvitsemme yrityksiä, me tarvitsemme yrittäjiä, me tarvitsem-
me niitä toimijoita, jotka luovat tähän maahan työpaikkoja. Meidän pitää omissa toimis-
samme huomioida niin yksinyrittäjät, ammatinharjoittajat, pienet ja keskisuuret yritykset,
kasvuhakuiset yritykset kuin suuretkin yritykset. Ei ole vastakkaista yritysten ja työnteki-
jöiden välillä, on paljon yhteisiä intressejä. [Sebastian Tynkkynen: Itsestäänselvyyksiä!]
Hallitusohjelmasta näitä tekoja myös löytyy, ja niiden eteen me teemme töitä.

Olemme yhtä mieltä myös siitä, että osaamiseen ja koulutukseen on panostettava. Suo-
mi on pieni maa Euroopan laidalla, me emme pärjää millään muulla kuin korkealla osaa-
misella, koulutuksella, sillä, että tässä maassa tehdään asioita paremmin kuin muualla. Tä-
hän meidän historiallinen menestyksemme on perustunut, ja siihen se tulee perustumaan
16



Pöytäkirjan asiakohta PTK 83/2019 vp
myös tulevaisuudessa. Olkoon siis yhteinen tavoitteemme koulutukseen satsaaminen ja pa-
nostaminen. Näitä tekoja hallitusohjelmasta löytyy.

Uskon, että löydämme yhteisen ymmärryksen myös siitä, että vanhustenhoidon kriisi on
tosiasia. Meidän ikäihmisemme ansaitsevat laadukasta hoivaa ja hoitoa, he ansaitsevat te-
koja, jotka vahvistavat luottamusta siihen, että tässä maassa voi [Eduskunnasta: Itsestään-
selvyyksiä!] ikääntyä ihmisarvoisella tavalla. [Sari Sarkomaan välihuuto — Arja Juvonen:
Missä ne teot viipyvät?] Näitä tekoja hallitusohjelmasta löytyy ja näitä tekoja [Hälinää —
Puhemies koputtaa] me tulemme tekemään. [Välihuuto]

Olemme yhtä mieltä myös siitä, että infrastruktuuriin on panostettava. [Perussuomalais-
ten ryhmästä: Voi hyvänen aika!] Suomen teihin, raiteisiin, väyliin tarvitaan lisää panos-
tuksia ja lisää satsauksia. Yhteyksiä on kehitettävä kaikkialla Suomessa. Tähän työhön kut-
sun opposition mukaan. Me teemme yhteistä suunnitelmaa seuraavalle 12 vuodelle, miten
Suomen infrastruktuuria kehitetään. Olkoon tämä meidän yhteinen tehtävämme ja tavoit-
teemme. Näitä tekoja myös hallitusohjelmasta löytyy.

Ilmastotekoja tarvitaan. Tässä salissa on jonkun verran erimielisyyttä siitä, kuinka vaka-
va uhka ihmiskunnalle ilmastonmuutos on, mutta uskon, että me voisimme [Juha Mäen-
pään välihuuto] löytää yhteisen sävelen siitä, että kun tekoja tehdään ja kun toimia teh-
dään, ne tehdään sosiaalisesti ja alueellisesti oikeudenmukaisella tavalla niin, että pieni- ja
keskituloiset eivät tässä muutoksessa kärsi, vaan että kaikki hyötyvät, että tässä samalla,
kun teemme ilmastotekoja, luomme Suomeen uusia työpaikkoja, uutta elinkeinotoimintaa,
vahvemman tulevaisuuden. Uskon, että tästä on löydettävissä yhteisymmärrys, ja hallitus-
ohjelmassa tässäkin suhteessa on paljon tekoja sisällä.

Suomi on meidän yhteinen maamme, ja haluan kutsua myös opposition mukaan teke-
mään työtä kestävämmän tulevaisuuden ja kestävämmän Suomen eteen. Hallitusohjelmas-
ta löytyy paljon kirjauksia, joille varmasti on löydettävissä myös kokoomuksen, perussuo-
malaisten, kristillisdemokraattien ja Liike Nytin tuki. Meillä on varmasti myös eroavai-
suuksia, ja tiedämme, että näin on, mutta ehkä kaikissa asioissa ei kannata aina eroavai-
suuksiin keskittyä, vaan myös löytää niitä yhteisiä tavoitteita, niitä yhteisiä tekoja, ja us-
kon, että se on se avainasia, kun suomalaisten luottamuksesta keskustelemme. Suomalai-
set kaipaavat myös yhteistyön henkeä, he kaipaavat sitä, että me olemme tässä maassa
yhdessä. Me haluamme yhdessä rakentaa parempaa Suomea. [Välihuutoja] Minä uskon
hallitusohjelmaan, jonka viisi puoluetta ovat yhdessä rakentaneet. Se on hyvä ohjelma. Sen
takia sitä ei ole ollut tarvetta tässäkään vaikeassa tilanteessa muuttaa. — Kiitoksia. [Väli-
huutoja]

Puhemies Matti Vanhanen: Nyt käymme minuutin mittaisiin vastauspuheenvuoroihin.

13.13 Jussi Halla-aho ps (vastauspuheenvuoro): Arvoisa puhemies! Pääministeri sanoi,
että Suomi on kokoaan suurempi toimija maailmalla. Lähinnä Suomi on kokoaan suurem-
pi maksaja maailmalla. Madridin ilmastokokous oli terveellinen muistutus realiteeteista.
Se, että Suomi kiristää ilmastoruuvia omalla kohdallaan, ei saa saastuttajamaita tekemään
samaa perässä. Jos Suomi haluaa toimia vaikuttavalla tavalla ilmastonmuutosta vastaan,
meidän on toimittava juuri päinvastoin kuin tämä keskustan tukema sosialistihallitus aikoo
tehdä.

Suomen ei pidä rapauttaa teollisuutensa toimintakykyä suuruudenhullulla kansallisella
ilmastopolitiikalla, koska juuri tämä ajaa tuotannon sinne, missä se saastuttaa kaikkein eni-
17



Pöytäkirjan asiakohta PTK 83/2019 vp
ten. Luonnollisesti kyse on myös suomalaisten hyvinvoinnista ja kaikkien hyvien hankkei-
den rahoituksesta. — Kiitos.

13.14 Antti Lindtman sd (vastauspuheenvuoro): Arvoisa puhemies! Minusta on nyt
olennaista se, jonka pääministeri tuossa totesi, että hän ojentaa yhteistyön kättä oppositiol-
le, koska tämä tavoite, joka hallituksella on — siis tehdä Suomesta hiilivapaa 15 vuodessa
ja tehdä se sosiaalisesti oikeudenmukaisella tavalla ja samaan aikaan työllisyydestä huo-
lehtien — on haastava, mutta myös jos tässä tämä hallitus onnistuu ja päästään oikealle po-
lulle, niin siitä tulevat kyllä jälkipolvet kiittämään, ja tässä oppositiolla voi olla myös oma
rakentava roolinsa. On selvää, että meillä on eroja oikeisto-opposition kanssa. Niin kuin
viime viikolla nähtiin, esimerkiksi aktiivimalliäänestyksessä löytyi eroja. [Toimi Kan-
kaanniemi: Ei!] Mutta tarvitaan myös yhteistä näkemystä. Mitä nyt tähän hallitusohjel-
maan tulee, kun täällä on kyseenalaistettu, olisiko hallitusohjelma pitänyt avata ja purkaa,
niin mielestäni kun nyt perusturvaa parannetaan, varhaiskasvatusta parannetaan antamalla
jokaiselle lapselle yhdenvertainen oikeus, pieniä eläkkeitä korotetaan ja aktiivimalli pure-
taan, kysymys on siitä, jatketaanko tätä linjaa — ja me olemme vahvasti tämän linjan ta-
kana. Samaan aikaan tarvitaan lisää yhteistyötä.

13.15 Petteri Orpo kok (vastauspuheenvuoro): Arvoisa puhemies! Sanoin tuossa avaus-
puheenvuorossani, että haluan ja haluamme antaa pääministerille reilun mahdollisuuden,
ja näin totisesti teemme, mutta samaan aikaan [Paavo Arhinmäen välihuuto] — edustaja
Arhinmäkikin kuuntelee — meillä on oikeus kuitenkin kertoa, mitkä ovat meidän mieles-
tämme ne ongelmat, joihin hallitusohjelma johtaa, jos sitä hallitusohjelmaa ei korjata. Me
olemme takuuvarmasti valmiita tekemään yhteistyötä, jos me tunnustamme yhdessä ne on-
gelmat, jotka Suomi on kohtaamassa, ja ne virheet, jotka hallitusohjelmaan on rakennettu.

Koska niitä työllisyystoimia ei ole, niin niille kaikille tärkeille asioille, kuten vanhusten-
palveluille esimerkiksi, ei riitä riittävästi rahaa. Me tarvitsemme lisää työpaikkoja. Me tar-
vitsemme kasvua. Me tarvitsemme verotuloja. Sitä kautta, pääministeri Marin, me pääsem-
me siihen kestävään Suomeen. Kestävä Suomi tarkoittaa sitä, että se on myöskin taloudel-
lisesti kestävällä pohjalla. Taloudellisesti kestävä Suomi voi olla myöskin sosiaalisesti kes-
tävällä pohjalla ja päinvastoin. Tällaiseen työhön me olemme valmiita. Tämä on vakava
viesti, ja nyt haluaisin kuulla, mikä on teidän suunnitelmanne, koska nyt lykkääntyvät
nämä tärkeät uudistukset taas alkuvuoteen, kehysriiheen. [Puhemies koputtaa] Mikä suun-
nitelma teillä on talouden ja työllisyyden perustan korjaamiseksi?

13.17 Anu Vehviläinen kesk (vastauspuheenvuoro): Arvoisa puhemies! Luin eilen illal-
la arkkipiispa Paavalin elämäkertaa, ja siinä kerrottiin miten vanhasta Valamosta siirrettiin
paljon meidän aineellista kulttuuriamme tälle puolelle Suomea, ja ymmärsin pienen het-
ken siinä, mitä tarkoittaa talvisodan henki. Itse ajattelen sillä tavalla, kun kuuntelen tätä
keskustelua, että meidän pitäisi tästä joukkueesta löytää yhteisiä asioita, jotka vievät meitä
turvallisesti 2020-luvulle. Minun mielestäni sellaisia ovat tietysti alueellisesti tasapainoi-
nen kehitys, sivistys, perusturva, turvallisuus, ilmastoteot ja sitten tietysti työllisyys. Itse
ajattelen samalla tavalla kuin pääministeri Marin tuossa hetki sitten, että näissä kaikissa
asioissa varmasti on löydettävissä konkreettisia yhteisiä ajatuksia, ja kannatan vahvasti si-
tä, että myös oppositio tuo omia ehdotuksiaan reippaasti esille.
18



Pöytäkirjan asiakohta PTK 83/2019 vp
13.18 Emma Kari vihr (vastauspuheenvuoro): Arvoisa puhemies! Madridin ilmastoko-
kous oli pettymys, johon maailmalla ei olisi tällä hetkellä ollut varaa. Meillä on kuitenkin
syytä olla ylpeitä siitä, millä tavalla EU osoitti johtajuutta Suomen johdolla tässä kokouk-
sessa ilmastoasioissa. Jos se oli terve muistutus jostain, se oli terve muistutus nimenomaan
siitä, että ilmastojohtajuutta tarvitaan. Hallituksen tavoite olla ensimmäinen fossiilivapaa
hyvinvointivaltio on juuri tätä johtajuutta.

Tässä salissa valitetaan helposti siitä, mitä ilmastotoimet tulevat meille maksamaan.
Kuitenkin harvoin puhutaan siitä, mitä se tulee maksamaan Suomen taloudelle, jos ilmas-
totoimia ei tehdä, ja tämän hinnan maksavat kaikista koviten juuri heikoimmassa asemassa
olevat ihmiset. [Välihuutoja] Sen takia on tärkeätä, että ilmastotoimet tehdään sosiaalisesti
ja alueellisesti oikeudenmukaisesti, juuri niin kuin pääministeri Marin puheenvuorossaan
linjasi, [Sari Sarkomaa: Missä ne ilmastotoimet luuraavat, edustaja Kari?] koska tästä hyö-
tyvät suomalaiset yritykset, tästä hyötyy Suomen talous ja tästä hyötyvät suomalaiset ih-
miset.

13.19 Paavo Arhinmäki vas (vastauspuheenvuoro): Arvoisa herra puhemies! Lakimies,
ryhmänjohtaja, edustaja Tavio on ilmeisesti lukenut viime aikoina enemmän iltapäiväleh-
tiä kuin perustuslakia, kun hän kritisoi sitä, että nimenomaan perustuslain hengessä, perus-
tuslain pohjalta lähdettiin siitä, että jokaisen eduskunnan pitää pyrkiä rakentamaan hallitus
ilman vaaleja — enemmistöhallitus mielellään, ja jos se ei onnistu, vähemmistöhallitus.
Mieluummin olemme perustuslaillisia kuin perustuslain henkeä vastaan.

Arvoisa puhemies! Kun kuuntelin näitä puheenvuoroja, niin hallituspuolueiden ryhmä-
puheenvuoroissa tuli aika selkeästi esille niitä konkreettisia, tavallisten ihmisten arkeen
liittyviä parannuksia ja muutoksia, joita pitää tehdä. Ne jäivät aika lailla uupumaan oppo-
sition puheenvuoroista.

Haluan nostaa esille ilmastonmuutoksen ja miten se voi olla juuri näitä tekoja. Green
new deal tarvitaan — kestävästi luodaan uusia työpaikkoja ja entistä parempia liikenneyh-
teyksiä. Sillä huolehditaan, että Suomi on taloudellisesti, ilmastollisesti ja sosiaalisesti kes-
tävämpi tulevaisuudessa. Meillä ei ole varaa menettää näitä työpaikkoja muualle. Ne me-
netetään, jos me emme ryhdy ilmastotoimiin.

13.20 Anders Adlercreutz r (vastauspuheenvuoro): Ärade talman! Talous luodaan yri-
tyksissä, ja aina pitää keskittyä siihen, miten yritysilmapiiriä voitaisiin parantaa. Me tarvit-
semme paljon nopeampia lupaprosesseja ulkomaista työvoimaa palkattaessa, koska on sel-
vä — asiantuntijat ovat tästä varsin yksimielisiä — että tarvitaan työperäistä maahanmuut-
toa. Hallitusohjelmassa todetaan, että työllisyyden parantamiseksi ei suljeta pois mitään
toimenpiteitä, ja siksi meidän eduskuntaryhmämme kysyy, missä määrin nyt hallituksen
kokeneempi ministerikaarti, Lintilä ja Haatainen, joka istuu tärkeässä ministeriössä, työ- ja
elinkeinoministeriössä, voisi edistää sitä, että nyt näitä työllisyyskokeiluja rohkeasti läh-
dettäisiin toteuttamaan paikallisella tasolla kokeilujen kautta kunnissa.

Helt som regeringsprogrammet säger utesluter vi inga åtgärder för att förbättra sysselsätt-
ningen, så därför riktar jag min fråga till arbetsministeriets två ministrar, Haatainen och
Lintilä. Hur kunde man på ett lokalt plan i kommunerna nu fördomsfritt pröva på olika sys-
selsättningsåtgärder för att sedan kunna implementera dem nationellt?
19



Pöytäkirjan asiakohta PTK 83/2019 vp
Puhemies Matti Vanhanen: Ministerit saavat myöhemmässä vaiheessa keskustelua vas-
tauspuheenvuoroja.

13.21 Päivi Räsänen kd (vastauspuheenvuoro): Arvoisa puhemies! Hallituspuolueet ko-
rostivat, että pilkkuakaan hallitusohjelmassa ei muuteta, [Paavo Arhinmäki: Ei edes pilk-
kuvirhettä!] mikä oli kyllä vahinko niin työllisyyspolitiikan kannalta kuin esimerkiksi per-
he- ja väestöpolitiikan kannalta. Te ette ole huomioineet niitä uusia tietoja, jotka tänä syk-
synä ovat kertoneet siitä, että syntyvyys on romahtanut vielä nopeammin kuin keväällä ja
alkuvuodesta luultiin. Eli tänä vuonna ollaan sillä tasolla, jonne arvioitiin vajottavan vasta
vuonna 2045. Ihmettelen sitä, että näissä hallituspuolueiden puheenvuoroissa tai pääminis-
terin puheenvuorossa ei tätä vakavaa huomiota lainkaan sivuttu, ja ihmettelen myös sitä,
miksi tätä ongelmaa ei päivitetty tai ratkaisuja päivitetty, sillä tulevaisuuden työvoiman
saatavuuden ja kestävyysvajeen ratkaisun kannalta olisi oleellista tehdä pikaisia korjauk-
sia perhe- ja väestöpolitiikkaan. Tässä voitaisiin ottaa mallia esimerkiksi Virosta, jossa
muutama vuosi sitten [Puhemies koputtaa] korotettiin lapsilisiä ja syntyvyys on lähtenyt
nousuun.

13.23 Harry Harkimo liik (vastauspuheenvuoro): Arvoisa puhemies! Kun koko hallituk-
sen budjetti nojaa siihen, että työllisyysastetta nostetaan, ja nytten kun Akavan puheenjoh-
taja Sture Fjäder sanoi, että kolmikannasta ei ole tulossa apuja tähän asiaan, niin kysyisin
hallitukselta, mitkä ovat ne toimet. Minä en usko enää mihinkään kokeiluihin, vaan nyt pi-
täisi olla järeitä toimia: miten ihmiset saadaan siirtymään sinne, missä on työpaikkoja, ja
miten yleensä työllisyysastetta saadaan nostettua. Se tulee olemaan avainasemassa koko
tämän hallituksen menestymisen kannalta. Haluaisin tietää, missä vaiheessa nämä toimet
ovat, koska puhutaan aina vain, että ne tulevat ja tulevat, mutta niiden aika olisi nyt.

13.24 Anneli Kiljunen sd (vastauspuheenvuoro): Arvoisa herra puhemies! Hallitusohjel-
ma on erittäin hyvä. Se on kunnianhimoinen, oikeudenmukainen ja tulevaisuuteen katso-
va. Se on ohjelma, josta kannattaa olla ylpeä suomalaisena edustajana, sitä arvostetaan jopa
maailmalla.

Arvoisa puhemies! Hallitusohjelmassa olemme sitoutuneet siihen, että Suomi on hiili-
neutraali vuonna 2035. Panostamme myös varhaiskasvatukseen, perusopetukseen, osaami-
seen, koulutukseen ja työllistämiseen. Osaamiseen ja ihmisen hyvinvointiin panostamalla
vastaamme työelämän tulevaisuuden isoon rakennemuutokseen ja murrokseen sekä työlli-
syyden vahvistamiseen. Marinin hallitus ei katso vain tätä päivää, mutta tänä päivänä teh-
dyillä päätöksillä on vaikutus tulevaisuuteen, ja sen takia tämä on erittäin tärkeä, että me
pysymme tällä hallitusohjelmalla ja viemme sitä eteenpäin kunniakkaasti. [Vasemmalta:
Se oli selkeästi sanottu!]

Puhemies Matti Vanhanen: Edustaja Tavio — poissa. [Eduskunnasta: Se jäätyi!] Edus-
taja Juvonen.

13.25 Arja Juvonen ps (vastauspuheenvuoro): Arvoisa herra puhemies! Mutta täällä ei
kyllä jäädytä. — Oli aivan järkyttävää lukea viikonloppuna uutisista, että ulkoistitte minis-
teriön virkamiehen kertomaan, että hoitajamitoitusta ei tule. Olisi ollut reilua, pääministe-
ri, että olisitte kertonut pöntössä sen, että todellakin hoitajamitoitus viivästyy ensi vuoteen.
20



Pöytäkirjan asiakohta PTK 83/2019 vp
Ministeriön virkamies perusteli, että hallituksen ero ja siitä seurannut lyhyt toimitusminis-
teristön jakso hidastivat lain valmistelua. [Eduskunnasta: Ohhoh! — Maria Guzenina: Kyl-
lä!] Mitä te meinaatte nyt tehdä, kun hallitus mokasi? Voisitteko te kiriä nyt ja ottaa kiinni
sitä kadotettua aikaa ja tehdä kaikkenne, että se hoitajamitoitus oikeasti saataisiin? [Maria
Guzeninan välihuuto] — Niin, ja äsken oli kesäloma, ja nyt on joululoma, elikkä aina tulee
näitä perusteluja, selityksiä, selityksiä. — Milloinka te lähdette toimimaan? Lottovoittokin
on todennäköisempää saada kuin hoitajamitoitus Suomen lakiin. Kysynkin teiltä, arvoisa
ministeri Krista Kiuru: Miten tässä näin pääsi käymään? Se oli yksi virke, ja siinä oli vain
pieni hetki, ja nyt eletään kohta jo ensi vuotta eikä mitään tapahdu. Oletteko te huijanneet
Suomen kansaa ja kertoneet meille kansanedustajille ihan väärää tietoa siitä, [Puhemies
koputtaa] että hoitajamitoitus on tulossa? [Eduskunnasta: Siltä näyttää pahasti!]

13.26 Kai Mykkänen kok (vastauspuheenvuoro): Arvoisa puhemies! Kaikki ovat [Häli-
nää — Puhemies koputtaa] varmasti samaa mieltä useista hyvistä menolisäyksistä, joita
hallitus on kyennyt sopimaan. Haaste on vain se, että ne lepäävät täysin [Raimo Piirainen
näyttää kirjaa] — ei tuon kirjan vaan työpaikkojen synnyn päällä. Täällä ovat toistuvasti
muun muassa keskustan puheenjohtaja Kulmuni ja nykyinen elinkeinoministeri Lintilä to-
denneet, että on valmistauduttava leikkauksiin, jos niitä työpaikkoja ei tule. Ja sitten te pu-
hutte siitä, että mennään työvoimapalvelut edellä, ja kuitenkin hallitusohjelman menoli-
säyksistä vain muutama prosentti, siis vain muutama prosentti, kohdistuu työvoimapalve-
luihin. Te ette tällä millään loikkaa pohjoismaiselle tasolle työvoimapalveluissa. Te siis
nojaatte aivan muihin keinoihin.

Ja kun täällä pääministeri Marin, hyvä niin, ojensi yhteistyön kättä, niin oletteko valmii-
ta nyt katsomaan edeltäjäänne ennakkoluulottomammin myös esimerkiksi meidän vaihto-
ehtobudjetin keinovalikoimaa, joka tietopalveluiden laskelman perusteella tuo 26 000 työ-
paikkaa, kun teidän vie 5 000 työpaikkaa? [Paavo Arhinmäki: Emme ole valmiita leikkaa-
maan!]

13.27 Markus Lohi kesk (vastauspuheenvuoro): Arvoisa puhemies! Hieman hämmentää
tämä hallituksen nimittely, jota tuli täällä oppositiosta. Muun muassa edustaja Halla-aho
totesi, että sosialistihallitus. [Oikealta: Kannattaa lukea se!] Minusta hallituksia kannattai-
si arvioida tekojen mukaan, ja niitten aika tulee hieman myöhemmin, kun annetaan aikaa
tehdä niitä tekoja. [Välihuutoja] Sen voin kuitenkin todeta, että kokoomuksen kanssa
emme voisi saada sellaista perhevapaauudistusta, joka on lapsiperheille parannus eikä hei-
kennys. Senkin voin todeta, että emme saisi tasapainoista aluekehitystä luotua, niin kuin tä-
män hallituksen kanssa saadaan. [Perussuomalaisten ryhmästä: Entäs siniset?] Ja senkin
voisi todeta, että opposition kanssa emme pystyisi parantamaan pienituloisten eläkeläisten
asemaa. Sen takia kannattaa olla tässä hallituksessa, emmekä muuten... [Ben Zyskowiczin
välihuuto] — Niin, kokoomus, emme teidän kanssanne saisi parannettua edes yrittäjyyttä
yhtä hyvin kuin tämän hallituksen kanssa. Sekin on muuten aika hämmästyttävää. [Häli-
nää] Teiltä ei ole tullut koko aikana yhtään esitystä yrittäjyyden parantamiseksi, ja tämä on
kyllä aika erikoista.

Minusta tätä hallitusta kannattaa tukea. Tämä ohjelma on hyvä, ja toivotankin menestys-
tä kaikille ministereille työssänne.
21



Pöytäkirjan asiakohta PTK 83/2019 vp
13.28 Pääministeri Sanna Marin: Arvoisa puhemies! Muutamaan puheenvuoroon vas-
tauksia.

Edustaja Orpo, väititte, että työllisyystoimet lykkääntyvät. Eivät ne lykkäänny. Me
olemme sillä polulla, minkä olemme valinneet. Meidän tavoitteenamme on 75 prosentin
työllisyysaste ja se, että ensi kesänä on 30 000 uutta päätösperäistä työpaikkaa. Tällä po-
lulla olemme, ja varmasti työministeri Haatainen voi näitä konkreettisia asioita [Sari Sar-
komaa: Tavoite karkaa, tavoite karkaa!] enemmänkin tässä avata.

Edustaja Räsänen nosti perhepolitiikan esille, puhuitte lapsilisistä. No, näitähän me
olemme juuri nyt korottamassa, näitä tekojahan me teemme. Me teemme perhevapaauudis-
tuksen ja panostamme lapsiperheiden toimeentuloon ja palveluihin.

Edustaja Mykkänen, kysyitte, voisimmeko me ottaa teidän vaihtoehtobudjettinne tar-
kempaan tarkasteluun. Varmasti voimme ottaa sen tarkempaan tarkasteluun, mutta kyllä
hieman pitää ihmetellä sitä kokoomuksen vaihtoehtobudjettia, esimerkiksi raidemiljardeja
uusiin, nopeisiin yhteyksiin, kun tässä menee vielä vuosikausia ennen kuin mitään on saa-
tu edes konkreettisesti suunniteltua. Mihin te käytätte ensi vuonna ne miljardit? Mihin te
käytätte ne, kun tässä menee vielä kuusi vuotta ennen kuin ne investoinnit ovat valmiita to-
teutettaviksi? Tämä johtuu siitä, että näitä ei olla aiemmin laitettu liikkeelle. Tämä hallitus
laittaa ne liikkeelle, tämä hallitus tekee nämä teot. Tervetuloa mukaan rakentamaan tule-
vaisuuden Suomea. [Välihuutoja]

13.30 Petteri Orpo kok (vastauspuheenvuoro): Arvoisa puhemies! Positiivista oli se, että
te lupasitte, pääministeri, työllisyystoimia, 30 000, ja minä oletan, että se tarkoittaa sitä,
että seuraavassa kehysriihessä te teette ne päätökset. Siihen on muutama kuukausi aikaa,
mutta se on aivan [Paavo Arhinmäki: Budjettiriihessä!] kriittinen juttu, että silloin, halli-
tuspuolueet, te pystytte tekemään niitä toimia, koska jos te ette niitä tee ja jos talous kehit-
tyy niin kuin nyt näyttää, niin se ohjaa vääjäämättömästi siihen, että velkaantuminen tulee
kasvamaan todella nopeasti, ja se johtaa taas leikkauksiin suomalaisten hyvinvointipalve-
luista. En usko, että te haluatte sitä, eli tehkää niitä työllisyystoimia. Kokoomuksella on
omassa ohjelmassaan ekonomistien arvioimia erittäin toimivia työllisyystoimia.

Mutta toinen kysymys vielä. Kun tässä tätä uutta starttia nyt haetaan, niin uskon, että
monia ihmisiä kiinnostaa, mitä kuuluu eläkelupaukselle: Oliko se Rinteen lupaus vai oliko
se hallituksen lupaus? Miten työ jatkuu, koska satanen — niin kuin yleisesti tiedetään —
[Paavo Arhinmäki: 1.1. 50 euroa!] on kutistunut aika pieneksi? Jatkuuko tämä työ?

13.31 Antti Lindtman sd (vastauspuheenvuoro): Arvoisa puhemies! Haluaisin oikeas-
taan kiinnittää huomiota tuohon perussuomalaisten riveistä käytettyyn puheenvuoroon täs-
tä hoitajamitoituksesta. [Sari Sarkomaa: Leikataanko työeläkettä? — Paavo Arhinmäki:
Sitähän te olette esittänyt!] Siellä oltiin huolissaan siitä, ehtiikö se nyt ajallaan. Minä us-
kon, että ministeri tähän varmasti kohta vastaa. Mutta tämä on oikeastaan hyvä esimerkki.
Olen iloinen siitä, että nyt sieltä perussuomalaisten riveistä ollaan myös huolissaan tästä
hoitajamitoituksesta ja kannetaan huolta. Mutta ihme vain, että ryhmäpuheenvuorossa vaa-
dittiin uusia vaaleja. [Eduskunnasta: Aivan!] Ryhmäpuheenvuorossa vaadittiin uusia vaa-
leja, jossa kyllä otetaan monta loikkaa perustuslain kirjaimen ja menettelyiden yli. Ja mikä
olisi varmin tapa varmistaa, että hoitajamitoitus siirtyisi kauas tulevaisuuteen, kuin ryhtyä
nyt uusiin vaaleihin. Tässä on nyt juuri se kysymys, arvoisa puhemies, että haluammeko
me yhdessä [Arja Juvonen: Aasinsilta!] laittaa vanhustenhoivan kuntoon ja tuleeko tähän
22



Pöytäkirjan asiakohta PTK 83/2019 vp
oppositiolta tukea. Me tiedämme, että aikaisemmin tätä ei ole saatu kuntoon, nyt hallitus
laittaa, ja on hyvä kuulla, onko oppositio tämän tukena, koska olisi hieno asia maamme ra-
kentajille, jos voisimme [Puhemies koputtaa] tämän asian päättää yhdessä, yksimielisesti
tässä salissa.

13.32 Riikka Purra ps (vastauspuheenvuoro): Arvoisa puhemies! Uuden sukupolven pu-
navihermultahallituksen aikaansaannokset toistaiseksi ovat heikohkot: hallituskriisi, muu-
tama ero, tulehtuneet välit hallituspuolueiden välillä, salassa valmisteltu jihadistien kotiu-
tusoperaatio, möläytyksiä, lupausten vesittäminen, ongelmasta toiseen kulkemista. Onnek-
si kuitenkin uusi pääministeri on saanut aikaiseksi Suomi-glooriaa ja kansainvälistä kun-
nioitusta olemalla oikeaa sukupuolta ja riittävän nuori. [Eduskunnasta: Onko se paha?]

Ohjelmanne ei ole kaikin osin huono, kuten olen itsekin täällä monesti tuonut esille. Pe-
russuomalaisia ei erota hallituksen puolueista auttamisen halu. Se, mikä meidät erottaa, on
näkemyksemme, jonka mukaan meidän tulee auttaa ihmisiä ensisijaisesti oman maamme
sisällä. [Perussuomalaisten ryhmästä: Suomalaisia!] Tätä me kutsumme sisäiseksi solidaa-
risuudeksi. Meillä on siihen paitsi moraalinen velvollisuus myös taloudellinen mahdolli-
suus.

Kysyn hallitukselta: joko olette linjanneet suhtautumisenne naispuolisten jihadistien ko-
tiuttamiseen, joka on hyvän aikaa sitten jo valmisteltu ja eteenpäin viety? Lisäksi haluan
tietää: aiotteko puuttua siihen, että Kela maksaa sosiaalitukia [Puhemies koputtaa] jopa
Isistä palvelemaan lähteneille taistelijoille?

13.33 Petri Honkonen kesk (vastauspuheenvuoro): Arvoisa herra puhemies! Täällä on...
[Hälinää — Puhemies koputtaa] — Niin, arvoisa herra puhemies, täytyy hieman kiinnittää
huomiota tuohon edustaja Halla-ahon taannoiseen puheenvuoroon, jossa... [Hälinää — Pu-
hemies: Nyt edustaja Honkonen saa kaksi minuuttia aikaa! — Eduskunnasta: Hyvä! Oi-
kein!] — No niin, arvoisa herra puhemies, kiitän tästä laupeudestanne. — Tosiaan, edus-
taja Halla-aho tässä taannoin kiinnitti huomiota ilmastonmuutokseen, joka on todella
isoimpia uhkia, mikä tätä maapalloa uhkaa, ja hallitus on siihen ponnekkaasti tarttunut ja
pyrkii ilmastonmuutosta torjumaan.

Nyt kuitenkin vaikuttaa siltä, että perussuomalaisten ja varsinkin edustaja Halla-ahon
näkemys suomalaisesta elinkeinoelämästä ja teollisuudesta on jämähtänyt 70-luvulle.
Täällä maalaillaan sellaisia käsityksiä, että teollisuus lähtee Suomesta, teollisuus häviää,
yritystoiminnan edellytykset menevät, jos torjumme ilmastonmuutosta. Tämähän ei pidä
paikkaansa. Voin järjestää teille, edustaja Halla-aho, kiertueen omassa maakunnassani
Keski-Suomessa, jossa on lukuisia menestyviä teollisuusyrityksiä, joiden tulevaisuus — ja
jo tänä päivänä elanto — perustuu yksinomaan ilmastonmuutoksen torjuntaan, siihen, että
samoja asioita, joita on tähän asti tehty saastuttavasti, pitää tehdä jatkossa siten, että pääs-
töjä ei enää synny. Ja näitä teknologioita syntyy koko ajan uusia ja uusia. On mielestäni kä-
sittämätöntä, kuinka perussuomalaiset, en nyt sano, että pyllistätte, mutta ainakin vähätte-
lette näitä yrityksiä ja näitä mahdollisuuksia, mitä suomalaisella elinkeinoelämällä on il-
mastonmuutoksen torjunnassa, ja sitä, mitä jo nyt tehdään. Mitä sanovat ne duunarit, jotka
teitä kannattavat siellä teollisuusyritysten palveluksessa? Mitä he sanovat, jos te puhutte
tällä tavalla? Viettekö te heiltä leivän suusta? [Välihuutoja]
23



Pöytäkirjan asiakohta PTK 83/2019 vp
Puhemies Matti Vanhanen: Tosiaan silloin, kun puhemies ei kuule, mitä puhuja sanoo,
siitä ei tule palkintona se, että edustaja vaiennetaan, vaan hän saa lisäaikaa.

13.36 Atte Harjanne vihr (vastauspuheenvuoro): Arvoisa puhemies! Madridin ilmasto-
kokous todellakin lässähti ja osoitti muun muassa sen, että tässä maailmassa on edelleen
liikaa valtaa sellaisilla voimilla, joille tiede ja tulevat sukupolvet eivät paina juuri mitään.
On kuumottavaa kuulla näitä samoja kaikuja tässäkin salissa.

Muuten siitä kokouksesta pitää vetää kaksi johtopäätöstä: se, että ilmastojohtajuutta ja
vastuunkantoa tarvitaan enemmän kuin koskaan, ja se, että meidän täytyy varautua myös
maailmaan, jota ilmastonmuutos runtelee, kun nämä teot viivästyvät. Tämä hallitusohjel-
ma ja sen tavoitteet fossiilivapaasta hyvinvointiyhteiskunnasta, sen ajatukset reilusta muu-
toksesta, maa- ja metsätalouden kehittämisestä, huoltovarmuuden turvaamisesta yms.,
yms. ovat hyviä. Siinä ovat juuri nämä näkökulmat esillä, ja se on jo sen takia juuri se, mitä
tarvitaan, ja ne ovat ihan äärimmäisen tärkeitä tavoitteita.

Tässä on lopulta kyse tulevaisuuden turvaamisesta. Sen ei pitäisi olla eduskuntaa jakava
vaan yhdistävä haaste.

13.37 Leena Meri ps (vastauspuheenvuoro): Arvoisa puhemies! Haluaisin muistuttaa sii-
tä, että kukaan ei perussuomalaisissakaan vastusta sitä, että me kehitämme hyviä teknolo-
gioita, hyviä vientituotteita esimerkiksi Afrikkaan. [Paavo Arhinmäki: Se vaikuttaa kyllä
siltä!] Olen useita vuosia sitten puhunut tästä asiasta tässäkin salissa — kun esimerkiksi
vierailin Keniassa, ja sehän on nyt aivan eri asia.

Haluaisin ministeri Marinilta kysyä: Vetositte siihen, että meidän tulisi täällä osoittaa
luottamusta eikä hakea eroavaisuuksia. Mutta eikö ole niin, että meistä jokainen, niin mi-
nä, pääministeri kuin jokainen tässä salissa, joutuu itse hankkimaan sen oman luottamuk-
sensa omilla teoillaan? Minusta olisi aika erikoista, että meidän täytyisi hallituksessa kes-
kittyä siihen, että me kehuisimme teitä vain hyvistä teoista emmekä ehkä toisi esille niitä
heikkouksia, joita hallituksella on. Eli toivon, että itse hankitte oman luottamuksenne. Mi-
nusta se olisi kohtuullista.

Ja mitä tulee näihin tekoihin, mitä täällä on vaadittu, niin katsokaa esimerkiksi tätä mei-
dän vaihtoehtobudjettiamme — jos viitsisitte siihen paneutua [Välihuutoja — Hälinää] et-
tekä vain sanoisi, ettei ole vaihtoehtoja.

13.38 Ben Zyskowicz kok (vastauspuheenvuoro): Arvoisa puhemies! Ymmärrän hyvin,
että edustaja Lohella on aikamoista selittämisen tarvetta. Voi olla, että jossakin keskustan
ihan ikiomassa Mikä-mikä-maassa tämä on keskustalainen hallitus, mutta me kaikki muut
täällä ja myös keskustan, etten sanoisi, entiset äänestäjät tietävät, että keskusta on päättä-
nyt lähteä vasemmistohallituksen tukipuolueeksi. [Vasemmalta: Asiatonta!] Hallitus on tä-
hän saakka keskittynyt siihen, mitä poliitikot osaavat parhaiten, eli jakamaan rahaa hyviin
tarkoituksiin. [Paavo Arhinmäen välihuuto] Ja monet kohteet — varhaiskasvatus, koulu-
tus, vanhusten ja lasten palvelut — ovat hyviä kohteita, mutta kun te ette pysty näitä rahoit-
tamaan työllisyyden parantumisella, koska teillä ei ole siihen valmiutta, niin te rahoitatte
nämä verojen kiristämisillä ja velanoton lisäämisellä. Ja tämä velanoton lisääminen on
meidän lapsiltamme leikkaamista, ja siihen teidän ei pitäisi ryhtyä.
24



Pöytäkirjan asiakohta PTK 83/2019 vp
13.39 Markus Lohi kesk (vastauspuheenvuoro): Arvoisa puhemies! Ymmärrän sen, että
jos asia-argumenteilla ei hallitusohjelmaa pysty arvostelemaan, niin sitten aletaan moitti-
maan, että se on vasemmistohallitus. [Eduskunnasta: Juuri näin!]

Kuten äsken totesin, kokoomukselta ei ole tullut puoleen vuoteen yhtään esitystä tähän
saliin eikä muuallekaan siitä, miten esimerkiksi yrittäjien asemaa parannettaisiin. Miksi
olisi tullut, kun he eivät keksi mitään parempaa, mitä hallitusohjelmassa on? Ja sen takia
kokoomusta ei tarvita tähän hallitukseen, koska he eivät pysty tuomaan mitään lisäarvoa,
mutta sen sijaan tämä hallitus pystyy parantamaan pienituloisten eläkeläisten asemaa. Mi-
nusta kannattaisi lopettaa se irvailu vappusatasista, [Arja Juvonen: No ei sitä tullut!] koska
se asia, että me parannamme pienituloisten eläkeläisten asemaa, on niin hyvä, ja se asia,
että me saamme sitä tässä hallituksessa parannettua, on niin hyvä, että siitä ei kannattaisi ir-
vailla. Kannattaisi mieluummin kertoa se oma näkökulma, [Arja Juvonen: Oma kehu hai-
see!] joka kokoomuksella on ollut, että he eivät parantaisi pienituloisten eläkeläisten ase-
maa, ja sitten he irvailevat, että ”te ette saa sitä tavoitetta, satasta, heti kerralla”. Minusta
tämä on hyvä asia, ja kannustan hallitusta jatkamaan sitä, että pienituloisten eläkeläisten
asemaa parannetaan, [Puhemies koputtaa] opposition vastustuksesta huolimatta.

13.40 Petteri Orpo kok (vastauspuheenvuoro): Edustaja Lohi, ettehän te usko tuohon it-
sekään. [Sari Sarkomaa: Emmekä mekään!] Ettehän te usko tuohon millään, koska minä
muistelen sitä hyvää yhteistyötä viime kaudella, jota yrittäjät, samoin elinkeinoelämä, kiit-
telivät, koska me teimme sellaista politiikkaa, joka loi luottamusta Suomeen. Me teimme
yli 80 toimea, joilla luotiin pohjaa sille, että Suomeen syntyi 140 000 työpaikkaa. Alensim-
me veroastetta. Se oli hyvää luottamuksen politiikkaa, ja se on nostanut ihmisiä köyhyy-
destä ja se on luonut työtä.

Tätä samaa kokoomus haluaisi jatkaa. Tätä teidän pitäisi ajaa hallituksessa, joka on va-
semmistohallitus ihan jo eduskunnan kokoonpanoonkin katsoen. Teidän pitäisi ajaa tämän
saman politiikan jatkoa, vastuullista talouspolitiikkaa, järkevää veropolitiikkaa, luoda kan-
nustava yhteiskunta, jossa kannattaa tehdä töitä, yrittää, palkitaan ahkeruudesta. Tämä on
yrittäjämyönteistä politiikkaa, ja se auttaa myöskin kaikkia suomalaisia.

13.41 Jussi Saramo vas (vastauspuheenvuoro): Arvoisa puhemies! Kokoomuksen rikki-
näinen levy näistä työllisyystoimista on nyt jatkunut kuukausia. Kun katsoo, mitä te konk-
reettisesti esitätte, yli puolet siitä teidän listastanne on hatusta vedettyä ilmaa. Ne lukemat
eivät perustu mihinkään. Se, mihin te vetoatte, tietopalvelun laskelmat, perustuu sosiaali-
turvan heikennyksiin. Miksi te ette puhu asioista niiden oikeilla nimillä?

Ette te esitä työllisyystoimia, te esitätte heikoimmilta leikkaamista. Tämä hallitus tulee
tekemään todellisia työllisyystoimia. Meillä on paljon ihmisiä, jotka ovat olleet pitkään
työttömiä, sairaita eri tavoin, ihmisiä, jotka ovat vaikeasti työllistyviä, ja heille luodaan
väyliä sinne työelämään. Eivät he kepillä — eivät työnantajat palkkaa näitä ihmisiä sillä,
että heiltä viedään siitäkin vähästä toimeentulosta loppu.

Meillä on esimerkiksi Pohjoismaissa erittäin hyvin toimiva palkkatuki, ja sitten nämä
paikalliset kokeilut ovat tulossa, ja ne ovat sitä oikeaa työllisyyspolitiikkaa, eivät sosiaali-
turvan leikkaukset.

13.42 Aki Lindén sd (vastauspuheenvuoro): Arvoisa puhemies! Meillä on keskusteltava-
na hallitusohjelma. Eräs keskeinen tavoite siinä on hoitotakuun toteuttaminen. Siitä ei ole
25



Pöytäkirjan asiakohta PTK 83/2019 vp
vielä tänään kovin paljon puhuttu. Mutta juuri tuoreet THL:n tilastot osoittavat, että perus-
terveydenhuoltoon Suomessa tällä hetkellä pääsee viikon kuluessa alle 40 prosenttia väes-
töstä.

Me olemme tällä hetkellä, jos vertailemme Suomea OECD-maihin, jälkijoukossa. Meil-
lä on koulutus hyvin hoidettu Pisa-tutkimusten valossa, mutta perusterveydenhuollon pal-
velut ovat päässeet rapautumaan, enkä syytä siitä edellisen edellistä hallitusta, vaan itse
asiassa tämä kehno kehitys on jatkunut parikymmentä vuotta.

Nyt on aika panostaa perusterveydenhuoltoon. Missä tahansa kehittyneessä, sivistynees-
sä maassa ihmiset pääsevät omalle lääkärilleen viimeistään viikon kuluessa, käytännössä
useimmiten kahdessa tai kolmessa päivässä. Olen erittäin tyytyväinen, että tämä kunnian-
himoinen tavoite — ja siihen löytyy myös rahoitus — on hallitusohjelmassa.

13.43 Sami Savio ps (vastauspuheenvuoro): Arvoisa puhemies! Tämän kiertotalouden
hengessä laaditun hallitusohjelman mukaan julkisen talouden tulee olla tasapainossa vuo-
teen 2020... [Ben Zyskowicz: 2023!] — 2023 mennessä. Tämä tavoite on erittäin hyvä,
mutta valitettavasti konkreettiset keinot sen saavuttamiseksi loistavat hyvin pitkälti pois-
saolollaan.

Arvoisa puhemies! Erityisen huolestunut olen siitä, että vaikka hallitus on ulkoistanut
työllisyystoimien etsimisen työryhmille, niin niiden työn on uutisoitu viime päivinä jun-
naavan pahoin paikoillaan, ja uudella työministeri Haataisella onkin kova työ näiden työ-
ryhmien paimentamisessa.

Arvoisa puhemies! Sekä pääministeri Marin että edustaja Lindtman täällä istunnossa
tarjosivat oppositiolle yhteistyön kättä, ja olen siitä iloinen. Valitettavasti nyt tilanne on se,
että esimerkiksi sote-uudistuksesta emme ole kuulleet juuri mitään tämän vaalikauden ai-
kana. Viime kaudella oli sentään suunnitelmat olemassa tässä vaiheessa.

Pääministeri Marin, oletteko valmis ottamaan myös opposition mukaan sote-uudistuk-
sen valmisteluun, jotta tämä kaikille suomalaisille erittäin tärkeä uudistus saadaan kun-
toon pitkäjänteisesti [Puhemies koputtaa] ja mahdollisimman laajassa yhteisymmärrykses-
sä?

13.45 Saara Hyrkkö vihr (vastauspuheenvuoro): Arvoisa puhemies! Kokoomus sanoo
tekevänsä rakentavaa oppositiopolitiikkaa ja antavansa hallitukselle mahdollisuuden. Mut-
ta seuraavassa silmänräpäyksessä, itse asiassa heti hallituksen nimittämisen jälkeen, sama
puolue jo viilettääkin perussuomalaisten kelkan kyydissä ja esittää uudelle hallitukselle
epäluottamusta. Siinä missä me olemme päässeet vauhtiin, esimerkiksi luonnonsuojelus-
sa, koulutuksen kunnianpalautuksessa ja eriarvoisuuden torjumisessa, kokoomus on toden
totta päässyt oppositiopolitiikan makuun. Se on toki opposition tehtävä.

Me hallituksessa keskitymme sen sijaan rakentamaan maailman ensimmäistä ilmasto-
kestävää hyvinvointivaltiota ja parantamaan suomalaisten arkea ja työllisyyttä, suojele-
maan suomalaisten rakastamaa luontoa, vahvistamaan tasa-arvoista koulutusta sekä puo-
lustamaan ihmisoikeuksia kotona ja maailmalla. Me teemme työtä sen puolesta, että tässä
maassa tulevaisuudessakin jokaisesta lapsesta voi tulla mitä tahansa. Se on tämän maan ta-
rina, ja siitä tämä hallitus pitää kiinni.

13.46 Kai Mykkänen kok (vastauspuheenvuoro): Arvoisa puhemies! Edustaja Honko-
nen piti hyvän puheenvuoron siitä, kuinka ilmastomyönteisellä teollisuuspolitiikalla voite-
26



Pöytäkirjan asiakohta PTK 83/2019 vp
taan markkinoita. Moni muukin, muun muassa pääministeri Marin, on kiinnittänyt huo-
miota ilmastovastuun tärkeyteen, ja sen jaamme täysin.

Yksi asia, joka on muuttunut kesäkuusta, kun te asetitte tavoitteen hiilineutraalisuudesta
2035, on se, että nyt uudessa Luonnonvarakeskuksen metsien hiilinielulaskelmassa se ar-
vio, kuinka paljon metsät sitovat hiiltä vuonna 2035, on puolittunut — siis puolittunut —
siitä arviosta, joka teillä oli käytössänne hallitusohjelmaa tehtäessä. Nyt kysyisinkin pää-
ministeriltä: onko tässä äärimmäisen vakavassa asiassa, jossa te olette asettaneet äärimmäi-
sen tiukan tavoitteen ja sitoneet sen tähän neutraalisuus 2035 -käsitteeseen, tavoite tehty tä-
män vanhentuneen arvion vai nyt käsillä olevan nieluarvion perusteella? Kun asiantuntijat,
esimerkiksi VTT, jo nyt sanovat, että merkittävät ilmastotoimet jäävät puuttumaan talous-
arvioesityksestä, Sitra sanoo, että hallituksen toimet ovat pieniä ja jäävät selkeästi vajaiksi,
ja muun muassa SLL, WWF ja niin edelleen ovat sanoneet, että hallituksen olisi pitänyt
koskea turpeen veroetuun jo tässä budjetissa, miten aiotte reagoida siihen, että käytännös-
sä hiilineutraalisuus 2035 ei ole mitenkään enää mahdollinen niillä toimilla, joista olette
päässeet sopuun?

13.47 Jukka Gustafsson sd (vastauspuheenvuoro): Arvoisa puhemies! Kokoomus on
tuonut oppositiopolitiikkaansa vahvasti mukaan kvartaalikapitalismin. Te edellytitte edel-
liseltä, pääministeri Rinteen hallitukselta, että se toteuttaa kolmessa kuukaudessa käytän-
nössä kaikki merkittävät tavoitteensa. Sanon suoraan, että tähän ”halpaan” oikeistopopu-
listiseen ajatukseen ei pidä mennä.

Mielenkiintoista on, että eilisessä Helsingin Sanomissa lehden pääkirjoitussivujen pää-
toimittaja Matti Kalliokoski totesi seuraavaa: ”Sitkeää ja johdonmukaista ponnistelua toi-
vottavasti arvostetaan.” Minä sanon tämän nyt erityisesti pääministeri Sanna Marinin hal-
litukselle: älkää lähtekö tähän kvartaalikapitalismiin mukaan. Tässä otsakkeessa on, että
yli kolme vuotta vaaleihin. Teemme sinä aikana sen, että kaikki suomalaiset näkevät, että
hallituksen toiminta on johtanut suunnan kääntymiseen. Vasemmisto-keskustalainen poli-
tiikka lyö itsensä nyt läpi. Saatte nähdä. [Juha Mäenpää: Pientä kompurointia ollut jo! —
Paavo Arhinmäki: Aika vähäistä verrattuna edustaja Hakkaraisen kompurointiin!]

13.49 Toimi Kankaanniemi ps (vastauspuheenvuoro): Herra puhemies! Hallituksella on
kaksi keskeistä tavoitetta: työllisyysaste 75:een ja julkisen talouden tasapaino, vuoteen 23
mennessä molemmat. Näitä on syytä tukea.

Mutta kun katsomme ensi vuotta, niin hallituksen talousarvio johtaa 5 000 uuden työt-
tömän syntymiseen ja 2,2 miljardin alijäämän kasvuun eli velkaantumiseen, [Paavo Arhin-
mäki: Haluatte siis leikata työttömyysturvaa?] ja näistä lähtökohdista teidän olisi saavutet-
tava nuo vuoden 23 tavoitteet. Ministeri Kulmuni, pidättekö valtiovarainministerinä realis-
tisena, että näin voi tapahtua?

Työllisyystoimenpiteistä täällä on todettu, että puheenjohtaja Fjäder todellakin sanoi ja
eräs muu lähellä noita neuvotteluja oleva sanoi, että työryhmät — seitsemän työryhmää —
ovat istuneet koko syksyn saamatta käytännössä yhtään mitään aikaiseksi. On pari kuu-
kautta aikaa tehdä kehysriiheen teille niitä ehdotuksia, ja syyskuussa pitäisi olla [Puhemies
koputtaa] 30 000 työpaikkaa tiedossa. Miten tämä on mahdollista?

13.50 Työministeri Tuula Haatainen (vastauspuheenvuoro): Arvoisa puhemies! Täällä
peräänkuulutettiin kestävää talouspolitiikkaa. Tämä hallitus on sitoutunut tekemään, edus-
27



Pöytäkirjan asiakohta PTK 83/2019 vp
taja Orpo, sosiaalisesti kestävää talouspolitiikkaa, ja siihen kuuluu ilman muuta työllisyys-
asteen nostaminen. Me olemme sitoutuneet tähän 75 prosentin tavoitteeseen, ja tulevaan
kehysriiheen mennessä etsimme päätösperäisiä päätöksiä tämän 30 000 työpaikan edestä.
Mutta haluan korostaa, hyvät edustajat, sitä — viitaten edustaja Gustafssonin puheenvuo-
roon — että työllisyyspolitiikassa tarvitaan pitkän tähtäimen toimia, ja niitä ovat koulutuk-
seen ja tutkimukseen investointi, ja sitä tämä hallitus tekee mittavasti. Toinen asia on yri-
tysten tuottavuuden ja viennin edellytysten turvaaminen. Se on ihan ykkösasia, ja tulen sitä
myös vahtimaan.

Mutta sitten on työvoimapolitiikka, ja me tarvitsemme työvoimapolitiikkaan rakenne-
uudistusta. Edustaja Adlercreutz täällä peräänkuulutti sitä, että mitä tullaan tekemään:
muun muassa kuntakokeilut ovat lähtemässä käyntiin, 20 kuntaa on valittu, tämä on nyt
kommentointikierroksella, ja minä todella toivon, että nyt kunnat ottavat yhdessä tästä ko-
pin ja kokoavat yhteen kaikki ne palvelut, joita työllistämisen tueksi tarvitaan. Vantaa on
loistava esimerkki siitä, miten [Puhemies koputtaa] sosiaali- ja terveyspalvelut, koulutus ja
TE-hallinnon palvelut on voitu koota yhteen ja saatu tuloksia aikaan. Tästä odotan kyllä
paljon, mutta se ei ole ainoa ratkaisu. Me tarvitsemme näistä työryhmistä [Puhemies ko-
puttaa] tuloksia, ja sitä työtä tehdään. Annetaan työryhmille nyt työrauha.

13.52 Sari Essayah kd (vastauspuheenvuoro): Arvoisa puhemies! Hallituksen vaihtumi-
nen, vaikka tapahtuikin tuolileikin omaisesti, olisi kuitenkin tarjonnut oivan mahdollisuu-
den siihen, että hallitusohjelmaa oltaisiin aivan aidosti tässä uudessa tilanteessa lähdetty
arvioimaan. [Maria Guzenina: Miksi?]

Täällä on todella moni kollega nostanut esille sen, kuinka työllisyystoimia kaivataan
eikä näytä kovin hyvältä sen suhteen, että mitään olisi tapahtumassa. Sote-uudistus puhu-
tuttaa kuntakenttää. Tällä hetkellä täältä aika monet kollegat myöskin puuttuvat sen täh-
den, koska ovat tekemässä vaikeita päätöksiä omien kuntiensa valtuustoissa ja hallituksis-
sa, ja kunnat ovat todellisessa kriisissä, koska meillä ei ole tietoa siitä, millä tavalla tuo
sote-uudistus on etenemässä, minkä tyyppisesti sitä ollaan tekemässä. Monissa kunnissa
on tehty joko alibudjetointia tälle vuodelle tai sitten on lähdetty epätoivoisesti investoi-
maan, kun ei tiedetä, mitä on tulossa.

EU-puheenjohtajuuskausi on kallistumassa loppua kohden ilman mitään merkittäviä
saavutuksia. Sen tiedämme, että maatalouden tukirahat tulevat rankasti leikkaantumaan.
Puheenjohtaja Kulmuni on nostanut esille sen, että keskusta haluaa turvata maatalouden
tuet. Onko varmaa, että koko hallitus haluaa kansallisesti [Puhemies koputtaa] olla tuke-
massa maataloutta ja pitää huolen, että nämä EU-tasolla tehdyt leikkaukset kompensoi-
daan kansallisesti?

Puhemies Matti Vanhanen: Ministeri Kulmuni, minuutti.

13.53 Valtiovarainministeri Katri Kulmuni (vastauspuheenvuoro): Arvoisa puhemies!
Kiitoksia oppositiolle hyvästä keskustelusta ja kysymyksistä. Lähtisin liikkeelle siitä ehkä-
pä teollisuuskritiikistä, mitä täällä perussuomalaisten puheenjohtaja Jussi Halla-aho esitti.
Hän ei valitettavasti ole ilmeisesti kuulemassa enää vastausta, mutta esimerkiksi se päätös,
että teollisuuden sähkövero lasketaan kohti EU-minimiä, on erittäin merkittävä asia suo-
malaiselle teollisuudelle, kotimaisille vientiyrityksille ja uusille työpaikoille.
28



Pöytäkirjan asiakohta PTK 83/2019 vp
Useampi puhuja nosti esille julkisen talouden tasapainon, ja se on kirjattu hallitusohjel-
maan: vuonna 23 julkisen talouden täytyy olla tasapainossa, ja siihen lisäksi tietenkin tu-
lopohjan laajentaminen, että yhä useampi suomalainen pääsee töihin. Ei tässä budjetissa
tietenkään kaikkea ole vielä. Aivan kuten työministeri sanoi, kevään kehysriihi on merkit-
tävä, syksyn budjettiriihi. Valitettavasti siellä perussuomalaisten vaihtoehtobudjetissahan
oli 0,5 miljardin euron heitto liittyen tähän [Toimi Kankaanniemi: Ei!] tasapainoon myös.
Joten työllisyystoimia kyllä tarvitaan, siinä kokoomus on aivan oikeassa, ja niitä työlli-
syystoimia hallitus tulee kyllä esittämään. [Oikealta: Entäs ne maatalouden rahat?] — Ja
maatalouden rahat turvataan.

13.54 Kalle Jokinen kok (vastauspuheenvuoro): Arvoisa herra puhemies! Rinteen sosia-
listihallituksen ohjelmassa oli muutama hyvä tavoite. [Maria Guzenina: Levy jäi päälle! —
Hälinää — Puhemies koputtaa] — Arvoisa puhemies, odotan, tuleeko lisäaikaa, kun lupa-
sitte. [Puhemies: Ei vielä! — Hälinää] — No niin, tuleeko nyt? No niin, jos voi jatkaa tästä
hälystä huolimatta. [Puhemies koputtaa] — Siellä oli muutama hyvä tavoite: se, että julki-
nen talous on tasapainossa vuonna 2023 ja työllisyysaste 75 prosenttia samana vuonna. Nyt
näyttää, että toimenpiteitä uupuu aika lailla.

Valtiovarainministeriön arvio on, että työllisyys on jäämässä 73 prosenttiin näillä toi-
menpiteillä, joita olette tekemässä, ja ensi vuoden budjetti vähentää työllisyyttä 5 000:lla.
Julkisessa taloudessa on vahva kestävyysvaje, alijäämä kasvaa ja velka kasvaa. Keskeisiä
toimia tarvitaan nyt työllisyyteen ja julkisen sektorin tuottavuuden nostoon.

Pääministeri Marin, miksi ette tässä yhteydessä tehneet omaa hallitusohjelmaa ja irtaan-
tuneet tuosta Rinteen hallituksen hallitusohjelman synkästä verhosta, synkästä varjosta, ja
tehneet niitä toimenpiteitä, joilla nämä ongelmat korjataan? Te olette nyt vastuussa. Siihen
ei riitä se, että sanotte, että olette ollut kuusi tuntia tai kuusi kuukautta. Tulee se aika, että
teidän pitää tehdä toimenpiteitä, ja silloin suomalaiset odottavat niitä tekoja, suomalaiset
odottavat niitä jo nyt.

13.56 Mari Rantanen ps (vastauspuheenvuoro): Arvoisa puhemies! Täytyy sanoa, että
tämä hallitusohjelma on osallistava ja osaava. Se osaa verottaa. Se osaa verottaa ja niistää
lisää tavalliselta palkansaajalta, työssäkäyvältä palkansaajalta. [Vastauspuheenvuoro-
pyyntöjä keskeltä ja vasemmalta] Toivoisin, että tässä olisi muutettu jotakin pilkkua, kos-
ka kun me tiedämme, että kaikki talouden asiantuntijat sekä jopa EU-komissio ovat huo-
lissaan tämän hallitusohjelman taloudesta ja teidän budjetistanne, niin olisi ollut syytä
vaihtaa moneenkin kohtaan pilkun paikkaa, mutta sitäpä ei sitten tehty, vaan jatketaan tällä
utopistisella linjalla, verottaen ja velkaantuen. Eikä itse asiassa tämä 5 miljardin euron gäp-
pi hallituskauden loppupuolella kyllä ole minun nähdäkseni millään lailla julkisen talou-
den tasapainoa, että en oikein ymmärrä, miksi te ette sitten muuta suuntaa. Nyt bussi vaih-
tui ilmeisesti junaan, mutta sekin puksuttaa kohti rotkoa.

Pääministeri Marinin yhteistyötarjous oli erittäin, erittäin mukava, mutta emme me voi
siihen käteen valitettavasti tarttua, [Paavo Arhinmäki: Niinpä tietysti!] jos te jatkatte tällai-
sella linjalla ja [Puhemies koputtaa] jatkatte myöskin niin, ettei luottamusta ole.

13.57 Opetusministeri Li Andersson (vastauspuheenvuoro): Arvoisa puhemies! Tämä
hallitusohjelma on saanut paljon kiitosta tänäänkin käydyssä keskustelussa siitä, että toteu-
tetaan koulutuksen ja sivistyksen kunnianpalautus. Vähemmälle huomiolle on kuitenkin
29



Pöytäkirjan asiakohta PTK 83/2019 vp
jäänyt se, että näitä panostuksia koulutukseen ja sivistykseen tarvitaan myös työllisyysas-
teen nostamisen näkökulmasta. Siitä on hyvä osoitus se, että suomalaisten yrittäjien suuri
ongelma tällä hetkellä ei ole edes työvoiman tarve, vaan nimenomaan osaavan työvoiman
tarve.

Kun tarkastellaan niitä tietoja, mitä meillä on tulevaisuuden kehityssuunnista, niin tämä
tulee ainoastaan kiihtymään. Joidenkin arvioiden mukaan Suomessa uusista, syntyvistä
työpaikoista jopa 80 prosenttia tulee olemaan sellaisia, joissa vaaditaan korkeakoulutasois-
ta osaamista. Ja tältä osin hallitus on jo tehnyt niitä konkreettisia tekoja: lisäpanostuksia
ammatilliseen koulutukseen sekä 20 miljoonan lisämääräraha, joka on tarkoitus ohjata näi-
den kuntakokeilujen yhteydessä toteutettavaan toimintaan, jolla voidaan synkata työttö-
mät ja meidän koulutustarjontamme nykyistä paremmin.

13.58 Sosiaali- ja terveysministeri Aino-Kaisa Pekonen (vastauspuheenvuoro): Arvoi-
sa puhemies! Olen erittäin ylpeä siitä politiikasta, mitä Antti Rinteen hallitus on tehnyt ja
millä politiikalla Sanna Rinteen hallitus nyt jatkaa... [Eduskunnasta: Sanna Marinin! —
Naurua] — Sanna Marinin, anteeksi, anteeksi pääministeri, Sanna Marinin hallitus nyt jat-
kaa. — Antti Rinteen hallitus päätti korottaa pienimpiä eläkkeitä, ja tämä hallitus jatkaa sil-
lä tiellä. Nyt on päätetty pienimpien eläkkeiden euromääräisistä korotuksista — takuuelä-
ke 50 euroa, kansaneläke 34 euroa — ja näitä eläkkeitä tullaan tarkastelemaan seuraavissa
budjettitarkasteluissa, onko mahdollista perusturvaan ja eläkkeisiin antaa lisää euroja.

Arvoisa puhemies! Edustaja Purran kommenttiin haluan tässä kyllä tarttua, missä edus-
taja Purra viittasi Isis-taistelijoille maksettaviin Kela-etuuksiin. Kelassa ei ole tiedossa ta-
pauksia, joissa toiseen maahan vierastaistelijoiksi lähteneille henkilöille olisi maksettu
etuuksia Suomesta. Tämän halusin tämän salin edessä sanoa.

14.00 Merja Kyllönen vas (vastauspuheenvuoro): Arvoisa herra puhemies! Osaaminen
ja kyky uudistua ratkaisevat, mitkä maat pärjäävät tulevaisuudessa. Tahdon kiittää tässä
edustajakollegoja Hoskonen ja Kiviranta, jotka ovat ainakin minut saaneet lukemaan muu-
takin kuin keltaista lehdistöä, eli esimerkiksi Maaseudun Tulevaisuutta, mikä on varmista-
nut ymmärrykseni siitä, että Suomen huoltovarmuuteen vastaaminen tuo meille tulevai-
suudessa niitä kaivattuja työpaikkoja. Jos me teemme töitä vahvasti energiasektorilla, ve-
sihuollossa, ravintohuollossa ja myöskin polttoaineiden parissa, niin työtä kyllä suomalai-
sille riittää. Joten minä toivon, arvoisat oppositiokollegat, että tekin siirrytte keltaisen leh-
distön sijasta vaikka Maaseudun Tulevaisuuden pariin.

14.00 Sari Sarkomaa kok (vastauspuheenvuoro): Arvoisa herra puhemies! Pääministeri
Marin, te totesitte aivan oikein, että luottamus syntyy tekojen kautta, ja voin sen luvata, että
kokoomus tulee arvioimaan hallitusta sen perusteella, minkälaisia tekoja te teette. Yhdyn
niihin puheenvuoroihin, jotka toteavat, että oli kansakunnalle hirveä asia, että te ette halli-
tusohjelmaa uudesti arvioineet ettekä sitä muuttaneet. [Paavo Arhinmäki: Aivan hirveää!]

Mutta se, mikä teidän täytyy tehdä: teidän täytyy ryhtyä toimiin. Ensimmäinen budjet-
tinne vie työllisyyttä pakkaselle. Työllisyys heikkenee. Ilmastotoimet ovat paperinohuita,
jos katsomme, mitkä ovat ilmastopolitiikan haasteet tällä hetkellä. Vanhustenpalveluiden
kriisi, jonka te mainitsitte, pääministeri Marin, on todellisuutta. Lupasitte laittaa vanhus-
tenpalvelut kerralla ja virkkeellä kuntoon. Me olemme odottaneet eduskunnassa niitä laki-
esityksiä, mutta niitä ei näy eikä kuulu. Viimeisimmäksi ministeri Kiuru on piiloutunut vir-
30



Pöytäkirjan asiakohta PTK 83/2019 vp
kamiehen taakse — onko siitä tullut tapa tälle hallitukselle? — eikä ole ehtinyt kommen-
toimaan, tuleeko lakiesitys hoitajamitoituksesta tänä vuonna, niin kuin on luvattu, vai tu-
leeko se mahdollisesti ensi vuonna.

Todella rujon valinnan teitte budjettiriihessä: 5 miljoonaa euroa tulee ympärivuorokau-
tiseen hoivaan, vaikka te lupasitte ennen vaaleja vähintään 250 miljoonaa. Miten on mah-
dollista, että te suuntaatte enemmän rahaa avustajaresurssien lisäämiseen kuin ympärivuo-
rokautiseen vanhustenhoivaan? [Puhemies koputtaa] Arvoisa puhemies, kysynkin: kuka
tässä hallituksessa vastustaa sitä, että vanhustenpalveluita resursoitaisiin kunnolla, [Puhe-
mies: No niin, edustaja Sarkomaa, aika!] ja onko syy siihen, ettei tätä lakiesitystä tule, se,
että teillä ei ole rahaa siihen osoittaa?

14.02 Eveliina Heinäluoma sd (vastauspuheenvuoro): Arvoisa puhemies! Hallitus us-
koo työmahdollisuuksien lisäämisen, ihmisten auttamisen ja koko kansakunnan koulutus-
osaamisen vahvistamisen olevan oikeita teitä suomalaisen kansakunnan menestykseen.
Siksi onkin äärimmäisen tärkeää ja hienoa, että heti ensimmäisen syksyn aikana hallitus on
kyennyt vahvistamaan perusturvaa, korottamaan pieniä eläkkeitä, purkamaan epäoikeu-
denmukaisen aktiivimallin ja palauttamaan subjektiivisen päivähoito-oikeuden. Nämä
ovat oikeita arvovalintoja.

Kysyisinkin oppositiopuolue kokoomukselta: Kun te viime kaudella kaikkien asiantun-
tijalausuntojen vastaisesti päätitte rajoittaa subjektiivista varhaiskasvatusoikeutta, mikä on
saanut teidät nyt kääntämään päänne? Onko se tämä uuden hallituksen erinomainen arvo-
valinta ja se, [Puhemies koputtaa] että todellisuudessa tasa-arvoinen varhaiskasvatusoi-
keus on kaikkien lasten etu?

14.03 Saara Hyrkkö vihr (vastauspuheenvuoro): Arvoisa puhemies! Täällä on pohdittu,
minkä takia hallitus ei ole lähtenyt muuttamaan hallitusohjelmaa, ja minusta on tärkeää to-
deta, että tämä nyt keskustelussa oleva hallitusohjelmahan on siis jo muutamassa kuukau-
dessa näyttänyt voimansa. Me palautimme lasten yhdenvertaisen oikeuden varhaiskasva-
tukseen, me purimme epäoikeudenmukaisen aktiivimallin, ja me osoitimme erittäin vai-
keissa ja turhauttavissa ilmastoneuvotteluissa EU:n puheenjohtajana johtajuutta ilmas-
tokriisin ratkaisemisessa, ja me olemme vasta päässeet alkuun. Hallituksen kyky tarttua ri-
peästi toimeen näiden turbulenttien viikkojen aikana ja keskellä ja viiden puolueen luja si-
toutuminen tähän yhteiseen hallitusohjelmaan ovat hyvä merkki tulevaisuutta ajatellen.
Tätä työtä jatketaan. Jo muutamien viikkojen kuluttua hallituksen päätökset köyhyyden
torjumiseksi ja koulutukseen panostamiseksi alkavat näkyä ihan tavallisten suomalaisten
arjessa. Tämä on se syy, minkä takia hallitusohjelmasta ei muutettu pilkkuakaan. Se on
hyvä hallitusohjelma.

14.05 Eva Biaudet r (vastauspuheenvuoro): Arvoisa puhemies, ärade talman! Työllisyys
ja talous liittyvät myöskin siihen, miten ihmiset jaksavat olla työelämässä pidempään ja
miten he eivät sairastu, esimerkiksi alkoholisoidu, tai syrjäydy työelämästä. Tämä on tasa-
arvon näköinen hallitus, mutta tämä on todellakin myös ohjelmassaan tasa-arvotekoja te-
kevä hallitus, ja odotan suuresti sitä historiallista päätöstä, että meidän perhevapaiden uu-
distus toteutuu niin, että myös isät voivat olla enemmän osa perhettä. Tuli juuri uusia lu-
kuja, joissa alkoholikuolemien ja huumekuolemien määrät ovat dramaattisesti nousseet
viime vuonna, ja kolme neljäsosaa näistä alkoholiin liittyvistä kuolemista on miesten kuo-
31



Pöytäkirjan asiakohta PTK 83/2019 vp
lemia, joten perussuomalaisten tueksi ja lohduksi sanon, että kyllä tämä hallitus välittää to-
dellakin myös miehistä ja heidän oikeuksistaan olla isiä. [Arja Juvonen: Ei me olla niin väi-
tetty, ettei välitetä!]

14.06 Anne Kalmari kesk (vastauspuheenvuoro): Arvoisa herra puhemies! Minä olen
huolissani, mutta en tästä hallitusohjelmasta — se on hyvä: se kehittää koko Suomea, se on
oikeudenmukainen, huolehtii heikommista, se huolehtii luonnosta, ja se lisää kestävästi
luonnonvarojen käyttöä sekä huolehtii ruoantuotannosta. Kun kuuntelin opposition pu-
heenvuoroja, siellä ovat vilisseet sanat ”katastrofaalinen”, ”häikäilemätön”. On pidetty hir-
veänä asiana sitä, että tätä hallitusohjelmaa jatketaan. Mietin sitä, miten vaikeina aikoina
sotien jälkeen jälleenrakennettiin Suomea. Silloin ei kylvetty vihaa ja eripuraa, ei kasvatet-
tu katkeruuteen, vaan pinnisteltiin yhdessä, että saatiin parempi Suomi. Mielestäni olisi
tärkeää, että nykyäänkin me yhdessä miettisimme, miten emme äärevöittäisi toinen toi-
siamme, puhuisi toistemme ohi, kertoisi epätotuuksia, somessa hyökkäisi toisia kohtaan,
vaan koetettaisiin tehdä yhdessä tästä parempi Suomi.

Mielestäni [Puhemies koputtaa] tämä on rohkeitten eteenpäinkatsojien hallitus — ei
huulipunahallitus tai [Puhemies koputtaa] vasemmistohallitus.

14.07 Raimo Piirainen sd (vastauspuheenvuoro): Arvoisa puhemies! Eräs merkittävä
valtiopäivämies, sosiaalidemokraatti tosin, on aikoinaan todennut jotenkin tähän suun-
taan: ”Hyväosaisille löytyy aina puolustajansa, mutta vähäosaisten puolustajia on harvas-
sa. [Antti Kurvinen: Se pitää paikkansa!] Siksi me sosiaalidemokraatit olkaamme pienitu-
loisten puolella.” Tällä ajatuksella on Rinteen hallitus ensin perustanut ja luonut ohjelman-
sa, ja nyt Sanna Marinin hallitus sitä jatkaa. Erittäin merkittävä, syvästi ajatteleva ajatus
tässä hallitusohjelmassa. Pienituloisten suomalaisten tilannetta parannetaan ja investointe-
ja tuetaan sekä korjataan rauta- ja maanteitä sekä vesiväyliä. Ja mikä merkittävintä, pieni-
tuloisten eläkeläisten ostovoiman lisäys tulee heti vuoden alusta voimaan. Kansaneläkkei-
tä nostetaan 34 euroa kuukaudessa ja takuueläkkeitä 50 euroa kuukaudessa. Nämä ovat
merkittäviä tulonlisäyksiä pienituloisille.

14.08 Veronika Honkasalo vas (vastauspuheenvuoro): Arvoisa puhemies! Ihmettelen
kyllä kovasti edustaja Purran puheenvuoroa — valitettavasti hän ei ole enää täällä salissa.
[Paavo Arhinmäki: Yksi kerrallaan luikkivat pois!] Kun hän väitti esimerkiksi, että halli-
tus ei ole saanut mitään aikaiseksi, se ehkä osoittaa, että ei ole sitten seurannut politiikkaa
tarpeeksi hyvin. Viime viikolla äänestettiin todella aktiivimalli kumoon ja palautettiin sub-
jektiivinen päivähoito-oikeus. Perusturvaa nostetaan, ja sen lisäksi koulutuksen lukuisat
tasa-arvohankkeet lähtevät liikkeelle. Eli toivoisin, että kun kritisoidaan hallitusta, kritisoi-
daan sen tekoja sitten aidosti, jos kokee ne vääriksi. Se olisi suoraselkäistä.

Lopuksi: Pidin tätä huomautusta pääministerin saamasta kansainvälisestä huomiosta
suorastaan epäasiallisena — että tämä johtuisi vain iästä ja sukupuolesta — ja toivoisin,
että tämmöiset puheenvuorot nyt jäävät tähän eikä niitä enää tässä salissa kuulla lisää. Kri-
tisoidaan mieluummin sanoja, tekoja ja toimintaa eikä nosteta kenenkään ikää ja sukupuol-
ta tikun nokkaan. [Sari Sarkomaa: Sen puheenvuoron käytti vihreiden edustaja!]

14.09 Petteri Orpo kok (vastauspuheenvuoro): Arvoisa puhemies! Totean tähän äskei-
seen puheenvuoroon, että minusta on upeaa, että Suomi on maa, jossa meillä voi olla täl-
32



Pöytäkirjan asiakohta PTK 83/2019 vp
lainen koostumus hallituksella. [Paavo Arhinmäki: Kyllä!] Se on ihan hienoa, mutta yhtä
totta on se, että hallitusta arvioidaan nimenomaan sen saavutusten perusteella, [Ben Zys-
kowicz: Paitsi edustaja Kari!] ja niin me tulemme tekemään. Silloin se yksi keskeinen asia,
mitä me arvioimme, on työllisyyskysymys, koska ilman korkeampaa työllisyyttä se kaikki
hyvä, mitä hallitus haluaa tehdä, ei ole mahdollista tai joudutaan myöhemmin leikkaamaan
pois. Sen takia haluaisin nyt kysyä ihan näin konkreettisesti: Mikä on hallituksen toimista
se konkreettinen asia, mistä työllistävä pk-yrittäjä innostuu ja työllistää lisää tai ottaa ris-
kiä ja lähtee investoimaan? Mikä on se? [Antti Kurvinen: Paikallinen sopiminen!] Kun so-
kea Reettakin näkee, että yleinen taloustilanne ja maailmantalous menevät alaspäin, ja sitä
uskoa nimenomaan tarvittaisiin, niin mikä on se tehty teko ja milloin tulee uusia toimia?
Pelkästään tämä investointien tuplapoisto ei nyt riitä vastaukseksi, koska me tarvitsemme
pk-yrityksiin yksityisen sektorin oikeita työpaikkoja. On tärkeää, että on myöskin niitä toi-
mia, jotka auttavat pitkäaikaistyötöntä tai vähätyökykyistä, [Puhemies koputtaa] mutta me
tarvitsemme niitä oikeita työpaikkoja pk-yrityksiin.

Ensimmäinen varapuhemies Antti Rinne: Myönnän vielä seuraavat vastauspuheenvuo-
rot: edustaja Berg, edustaja Kiuru, edustaja Hannakaisa Heikkinen ja edustaja Holopainen.
Sen jälkeen ministereitten vastaukset, ja sitten mennään puhujalistaan.

14.11 Kim Berg sd (vastauspuheenvuoro): Arvoisa puhemies! Tässä on nytten jonkin ai-
kaa kritisoitu hallituksen työllisyystoimia, ja itse asiassa täällä salissa yhtenä iltana lähdin
tätä 25 kohdan listaa vähän avaamaankin, koska tuntui, että tällaisesta ei ole tietoa. Eli hal-
lituksella on työllisyystoimista suunniteltu 25 kohdan lista, joka löytyy tarvittaessa. Pitää
huomioida se, että viime hallituskaudella kritisoitiin hallitusta siitä, että tehtiin tiettyjä lin-
jauksia ja päätöksiä ilman että niitä oltiin tarpeeksi hyvin valmisteltu, ja tämä hallitus ei ha-
lua lähteä samalle linjalle, vaan tämä hallitus haluaa valmistella päätökset hyvin, ja heti
vuodenvaihteen jälkeen hallitus lähtee toteuttamaan tätä 25 kohdan listaa työllisyystoimis-
ta.

14.12 Pauli Kiuru kok (vastauspuheenvuoro): Arvoisa herra puhemies! Onnea uudelle
hallitukselle. Minulle ikä ja sukupuoli eivät merkitse. Osaaminen ja aktiivisuus on se tär-
keä asia, ja hienoa, että meillä on aktiivisia ihmisiä, jotka yrittävät varmasti parhaansa.

Edustaja Gustafsson tuossa aikaisemmin varoitteli oppositiota kvartaalikapitalismista.
[Jukka Gustafsson: Niin, sitähän se on ollut!] — No, niinhän te väitätte, että se on, mutta
jos otetaan tämä teidän talousarvioesityskirjanne, niin luen täältä nyt teille semmoisia lu-
kuja, jotka katsovat hieman kvartaalia pitemmälle.

Vuoden 2020 lopussa valtionvelka on 109 miljardia euroa. Uhkana velan määrän kasvu
hallitsemattomaksi suhteessa bkt:hen. Puskurit seuraavaan taantumaan ovat ohuet. Talou-
den kasvu hidastuu yhteen prosenttiin. Vientinäkymät heikentyneet. Hallituksen tavoite 75
prosentin työllisyydestä ei toteudu ilman merkittäviä lisätoimia.

Se lukee siis valtion talousarvioesityksessä, joka on tullut lokakuussa. [Raimo Piirai-
nen: Mutta niihinhän on varauduttu!] Nyt kysymykseni kuuluu, [Puhemies koputtaa] kun
edellinen pääministeri laittoi päänsä pantiksi, että elokuussa on 30 000 uutta päätösperus-
teista [Puhemies: Aika!] työpaikkaa: kenen pää on nyt panttina?
33



Pöytäkirjan asiakohta PTK 83/2019 vp
14.13 Hannakaisa Heikkinen kesk (vastauspuheenvuoro): Arvoisa herra puhemies!
Täällä sekä edustaja Sarkomaan että Orpon suusta on todettu kutakuinkin näin, että luotta-
mus syntyy tekojen kautta. Kyllä, mutta luottamusta halutaan oppositiosta vakavasti naker-
taa epätosien lausuntojen ja pikkunäppärien heittojen, vähättelevien heittojen, kautta. Täl-
laiseksi luen muun muassa sosialistihallitukseksi nimittämisen ja Pohjois-Pohjanmaan Ko-
koomusnaisten nimityksen ”huulipunahallitus” — naisten toteamus naisille, en voi ym-
märtää.

Mutta terveisiä sitten täältä keskustan Mikä-mikä-maasta, mitä taas edustaja Zyskowicz
totesi. [Ben Zyskowicz pyytää vastauspuheenvuoroa: Nimi mainittu!] Tässä hallituksessa
tärkeimpiä asioita minulle ovat alueellinen tasa-arvo, sosiaalinen oikeudenmukaisuus, ja
oli aivan mahtavaa lukea tämän päivän Maaseudun Tulevaisuudesta, että maalle muutta-
mista suunnittelee vakavasti 844 000 suomalaista ja lähes kolmasosa yrittäjistä. Sellaista
yrittäjyyspolitiikkaa ja sosiaalipolitiikkaa [Puhemies koputtaa] ja työelämäpolitiikkaa tar-
vitaan, että koko Suomi nähdään [Puhemies: Aika!] elämisen arvoisena.

14.14 Mari Holopainen vihr (vastauspuheenvuoro): Arvoisa puhemies! Meillä on syytä
olla ylpeitä tästä hallitusohjelmasta ja siitä suunnasta, johon se vie. Me suojelemme ainut-
kertaista luontoamme, satsaamme koulutukseen ja sitä kautta teemme parempaa työlli-
syyspolitiikkaa. On todella tärkeää tiedostaa, että uusia työpaikkoja syntyy juuri niille
aloille, joilla tarvitaan korkeaa osaamista, ja nyt siihen satsataan.

Tekoja mitataan myös näkyvyyden kautta, ja Suomi on saanut erittäin paljon positiivista
huomiota viime päivinä. Me voimme olla ylpeitä siitä, että meillä on vähemmän rakenteel-
lista epätasa-arvoa kuin monessa muussa maassa. Tätä suuntaa me tulemme vahvistamaan
muun muassa perhevapaauudistuksella.

Olisin kysynyt arvoisilta ministereiltä: miten voimme hyödyntää tätä erittäin hienoa nä-
kyvyyttä, jota olemme ansainneet viime päivinä, vielä paremmin? [Sari Sarkomaa: Teke-
mällä tasa-arvotekoja!]

Moni ihminen kommentoi ehkäpä enemmän tai vähemmän tosissaan mutta joka tapauk-
sessa harkiten, että he voisivat muuttaa Suomeen, koska täällä vaikuttaa olevan niin moni
asia hyvin ja myös naiset voivat nousta politiikan johtotehtäviin. Näin ei todellakaan ole
kaikkialla maailmassa. Maailmassa keskimäärin 25 prosenttia parlamenttien ja hallitusten
jäsenistä on naisia. Meillä on todella paljon tehtävää. [Ben Zyskowicz: Kyllä, Suomi on
maailman paras maa!]

Ensimmäinen varapuhemies Antti Rinne: Vielä ennen ministereitä edustaja Viitanen ja
edustaja Lohikoski.

14.16 Pia Viitanen sd (vastauspuheenvuoro): Arvoisa herra puhemies! Edustaja Orpo, te
kysyitte täällä näitä työllisyystoimia, joista yrittäjätkin voisivat innostua. Juuri viime vii-
kolla käsittelimme täällä veroesityksen, jossa tulevat tuplapoistot koneista ja laitteista.
Kyllä ainakin minä sain kovin myönteistä palautetta yrityskentällä tästä uudistuksesta.

Te puhutte työllisyystoimista. Tosiasia on, että teidän työllisyystoimenne ovat paluuta
menneisyyteen, ne ovat leikkauksia. Kyllä minä teidän listaanne katselin, arvoisa edustaja
Orpo: siellä on leikkauksia työttömyysturvaan, siellä on leikkauksia toimeentulotukeen,
asumistukeen. Nämäkö ovat niitä työllisyystoimia? Toivottavasti eivät ainakaan tämän
hallituksen, joka katsoo vahvasti tulevaisuuteen. Olen siitä varsin innoissani, että siellä
34



Pöytäkirjan asiakohta PTK 83/2019 vp
koolla olette ja tulevaisuuteen katsotte. [Sari Sarkomaa: Työllisyys heikkenee, vakava
paikka!]

Puhemies! Täällä oli tärkeä kysymys, johon en nyt kuullut vielä innostunutta vastausta
oppositiolta. Ihan oikeasti, tarjottiin yhteistyön henkeä, tarjottiin mahdollisuutta tehdä yh-
dessä. Eikö esimerkiksi juuri tämä vanhustenhoiva, hoitajamitoitus, [Puhemies: Aika!]
voisi olla sellainen asia, että tehdään yhdessä ja pistetään kuntoon? [Petteri Orpo ja Sari
Sarkomaa: Tuokaa se esitys!]

14.17 Pia Lohikoski vas (vastauspuheenvuoro): Arvoisa puhemies! Oppositio on täällä
kaipaillut kovasti uutta hallitusohjelmaa, mutta erinomaisen hyvää hallitusohjelmaa ei ol-
lut tarpeen muuttaa eikä sitä muutettu, kun viisi puoluetta on siihen edelleen sitoutunut.
Kansalaiset halusivat viime keväänä kovasti muutosta kevään vaaleissa, ja sitä he ovat saa-
neet. Viime viikkojen aikana täällä on päätetty tärkeitä tavallisten ihmisten elämää kosket-
tavia asioita: on päätetty perusturvan korotuksista, pienten eläkkeiden tasokorotuksista, ak-
tiivimallin poistosta ja täysipäiväisen subjektiivisen päivähoito-oikeuden palauttamisesta.
Tulossa on myös oppivelvollisuuden laajentaminen ja toisen asteen maksuttomuus, jotka
ovat hallitusohjelmassa keskeisiä ja tasa-arvoa lisääviä uudistuksia. [Sari Sarkomaa: Mikä
näitä kaikkia yhdistää? Kehyksissä ei ole rahaa niihin. — Paavo Arhinmäki: Onhan, 183
miljoonaa euroa on kehyksissä! — Sari Sarkomaa: Ei se riitä! — Paavo Arhinmäki: Riit-
tääpäs!] Hyvä koulutuspolitiikka on myös työllisyyspolitiikkaa. Ensi vuoden alussa käyn-
nistyvät työllisyyden kuntakokeilut, ja nekin ovat aktiivista työllisyyspolitiikkaa. Katso-
taan tuloksia.

Ensimmäinen varapuhemies Antti Rinne: Sitten vielä edustaja Juvonen ennen ministe-
reitä.

14.18 Arja Juvonen ps (vastauspuheenvuoro): Arvoisa herra puhemies! Kyllähän me pe-
russuomalaiset haluamme sen hoitajamitoituksen, [Paavo Arhinmäki: Hyvä!] mutta kun te,
hallitus, tuotte sen esityksen, ja sen peräänhän me olemme täällä juuri tiedustelleet. Te il-
moititte juuri viikonloppua vasten, että hoitajamitoituksesta ei tule lakiesitystä tämän vuo-
den aikana, [Paavo Arhinmäki: Äskenhän te vaaditte uusia vaaleja!] vaikka olitte niin ker-
toneet meille. Se siirtyy ensi vuoteen, ja minä haluaisin kysyä [Paavo Arhinmäki: Mihin se
siirtyisi uusilla vaaleilla?] ja me perussuomalaiset haluaisimme tietää, milloin se siis tulee.
Nyt emme ole kuulleet ministeriltä emmekä pääministeriltä, olemme kuulleet ainoastaan
ministeriön virkamieheltä. Olette menneet virkamiehen selän taakse piiloon ja lähettäneet
hänet asialle kertomaan, että hoitajamitoitus viivästyy. Kertokaa nyt meille, olisi ihan rei-
lua sanoa, että tämä on haasteellista ja vaikeaa, ehkä sitä ei ole tulossakaan. Mistä se niin
kuin tökkii?

Mutta, arvoisa herra puhemies, vielä siitä sotesta. Tuokaa esityksiä meille, ottakaa mei-
dät mukaan parlamentaariseen työryhmään, jotta me saamme ihan oikeasti yhdessä sen so-
ten. Kyllä suomalaiset ansaitsevat hyvän terveydenhuollon. [Puhemies koputtaa]

Ensimmäinen varapuhemies Antti Rinne: Sitten mennään ministereitten puheenvuoroi-
hin, kullekin kaksi minuuttia.
35



Pöytäkirjan asiakohta PTK 83/2019 vp
14.19 Pääministeri Sanna Marin (vastauspuheenvuoro): Arvoisa puhemies! Tässä salis-
sa on tänään puhuttu paljon luottamuksesta. Se on tärkeä keskustelunaihe, ja uskon, että
suomalaiset ihmiset kaipaavat yhteiskuntaan vakautta, yhteistyötä ja luottamusta. Mieles-
täni edustaja Gustafsson käytti tärkeän puheenvuoron siitä, millä tavalla me yhteiskuntaa
tänä päivänä kehitämme: teemmekö me sitä kvartaaleittain, teemmekö me sitä vain lyhy-
ellä aikavälillä vai haluammeko me yhdessä katsoa hieman pidemmälle ja tehdä esimer-
kiksi sellaista lainvalmistelutyötä, joka oikeasti on hyvää ja laadukasta, jonka kautta taval-
listen ihmisten elämä ja arki paranevat. Itse uskon tähän jälkimmäiseen. Uskon siihen, että
tehdään mieluummin hyvin, tehdään mieluummin huolella ja valmistellaan asiat, niin hoi-
tajamitoitus kuin muutkin kysymykset, sillä tavalla, että ne kestävät myös siellä ihmisten
arjessa ja aidosti parantavat jokaisen meistä elämää.

Täällä on myös kysytty, minkä takia emme ole lähteneet kirjoittamaan hallitusohjelmaa
uusiksi, minkä takia emme ole sitä repineet auki ja lähteneet tekemään tällaista edestakai-
sin seilaavaa politiikkaa. Hallitusohjelma on hyvä. Se on hyvä, me olemme yhdessä sen
kirjoittaneet, niin minä kuin me muutkin tässä salissa, ja minä uskon, että tällä hallitusoh-
jelmalla tavallisten ihmisten arki ja elämä muuttuvat paremmiksi. Sitä ei ole tarpeen muut-
taa miltään osin, sillä hallitusohjelma on hyvä kokonaisuus, ja sen toimeenpanoon me tu-
lemme tässä hallituksessa keskittymään. Me tulemme tekemään niitä tekoja, jotka paran-
tavat ihmisten elämää. Me tulemme tekemään hoitajamitoituksen, me tulemme paranta-
maan työllisyysastetta, me tulemme tekemään vastuullista ilmastopolitiikkaa, joka samaan
aikaan uudistaa yhteiskuntamme elinkeinorakennetta ja luo niitä menestymisen eväitä tu-
levaisuuteen. Tämän me teemme vastuullisesti huolelliseen valmisteluun pohjautuen ja
[Puhemies koputtaa] myös opposition yhteistyöhön kutsuen niissä asioissa, joista voimme
löytää yhteistä. [Ben Zyskowicz: Sitä odotellessa!]

14.22 Valtiovarainministeri Katri Kulmuni (vastauspuheenvuoro): Arvoisa puhemies!
Täällä kysyttiin näistä työllisyystoimista useammassa puheenvuorossa, ja kuten täältä ai-
kaisemminkin on kerrottu, niin kyllä työllisyystoimia tarvitaan lisää ja niitä on valmiste-
lussa, ja niin kevään kehysriihessä kuin syksyn budjettiriihessä niitä toimia täytyy sitten to-
dennetusti myös olla. Mutta myös se kritiikki, jota oppositio siis epäsuorasti esittää kaik-
kia niitä hyviä perusturvan, sivistyksen tai pienimpien eläkkeiden tasojen korottamisia
kohtaan — en ole kuullut, että olisitte omissa vaihtoehdoissanne olleet niitä poistamassa,
[Ben Zyskowicz: Ei! Kuka niitä on arvostellut?] ja tästähän tämä kiista nyt tällä hetkellä
on. Työllisyystoimet vaativat vielä myös enemmän valmistelua, ja se on aivan selvä asia,
että talouden täytyy olla tasapainossa, työllisyystoimia tarvitaan ja niitä tulee. [Sari Sarko-
maa: Vanha puhe!] Mutta on siis hyvä, että te myös tuette kaikkia niitä perusturvaan tai si-
vistykseen ja lapsilisiin liittyviä parannuksia, joita tämä hallitus on nyt laittanut liikkeelle.
[Ben Zyskowicz: Kuka niitä on arvostellut täällä?] Siitä tuesta kiitän teitä.

Edellisessä puheenvuorossa jäi kommentoimatta edustaja Essayahille, hän kysyi maata-
louteen liittyvästä tilanteesta: hallitusohjelmakirjauksen mukaisesti — mihin lopputule-
maan EU-rahoituskehysneuvotteluissa tullaankaan — kansallisesti sitten tukitasot säilyte-
tään, ja tästä on meillä hallitusohjelmakirjaus olemassa.

14.23 Perhe- ja peruspalveluministeri Krista Kiuru (vastauspuheenvuoro): Arvoisa
puhemies! Tässä käytiin hyvää keskustelua siitä, millä tavalla hoitajamitoitusta voimme
yhdessä edistää. Se on jo pitkä projekti täällä eduskunnassa ollut, ja täällä on vahva yksi-
36



Pöytäkirjan asiakohta PTK 83/2019 vp
mielisyys kokoomusta lukuun ottamatta siitä, että tätä esitystä tarvitaan. Kiitän siitä työstä,
mitä me olemme kaikki yhdessä tehneet tuon asian eteen. Jos eduskunnassa olisi tehty tämä
prosessi loppuun, me emme olisi siinä tilanteessa, johon tässä keskustelussa aikaisemmin
jo edustaja Juvonen viittasi. [Sari Sarkomaa: 5 miljoonaa euroa! — Oikealta: Kantakaa
vastuunne!] Nimittäin silloin tämä asia olisi mennyt toisella tavalla ja se olisi ollut nopeu-
tetulla raiteella.

Hallituksen lainsäädäntövalmistelun riskit ovat olleet nähtävissä, ja olen teille niistä mo-
nesti kertonut. Olen todennut julkisuuteen jo aikaisemmin, että itse toivon, että voin jättää
sen esityksen vielä ennen joulua. En tietenkään ole osannut ennakoida sitä, että juuri aloit-
tanut hallitus voisi ajautua tilanteeseen, jossa Antti Rinteen hallitus hajosi, eikä arviointi-
neuvostolla tuona aikana ollut tietenkään velvollisuutta edistää tämän hallituksen lainsää-
däntöesitysten tarkastelua, minkä johdosta olemme aikataulussa jäljessä. Miksi en tuol-
loin, kun tämä eräs toimittaja on avustajani kautta kysynyt kommentteja yleisesti vanhus-
palveluasioihin, lähtenyt sitä kommentoimaan? Sinä päivänä oli todella vaikeita muita ti-
lanteita, jolloin en tiennyt, että siinä on yksinään tästä asiasta kysymys. Näin nämä jutut sit-
ten myöhemmin.

On selvää, että sosiaali- ja terveysministeriössä virkakunnalla on se näkemys, että voi
olla, että tämä tulee liian pian. Itse luotan kuitenkin siihen, että jos on mahdollista tuon ar-
viointineuvoston tehdä käsittely ja tehdä sitä työtä niin, että se valmistuu vielä tällä viikol-
la, niin me olemme varautuneet siihen, että tässä on vielä pieni mahdollisuus siihen edus-
taja Juvosen toivomaan suuntaan, että tämä vielä ehtisi. Mutta haluan sanoa, että virkaval-
mistelun näkökulmasta, koska eduskuntakäsittely ei siirry eikä voimaantulo siirry, sillä ei
olisi suurta merkitystä, tuleeko se vielä loppuvuonna [Puhemies koputtaa] vai ei. Tältä osin
toivon, että me [Puhemies: Aika!] varaudumme KUTHANEK-käsittelyyn ja me varau-
dumme myöskin hallituksen iltakouluun, jos näin kävisi. [Puhemies koputtaa] Mutta nyt
ollaan tilanteessa, jossa arviointineuvosto ei ole vielä päättänyt työtään, koska heillä oli
tämä tauko tässä työssä, mikä on ihan ilmiselvää.

14.25 Sisäministeri Maria Ohisalo (vastauspuheenvuoro): Arvoisa puhemies! Kiitokset
hyvästä keskustelusta, myös hyvistä evästyksistä tämän hallituksen työlle. Tässä salissa on
paljon puhuttu turvallisuudesta ja luottamuksesta. Kuten pääministeri Marin hyvin toteaa,
tämä hallitusohjelma, jolla hallitus työskentelee, on niin hyvä, että kannattaa jatkaa sen
työstämistä, niiden asioiden edistämistä kannattaa jatkaa. [Leena Meri: Siitä voidaan olla
eri mieltä!] Hallitusohjelmassa on sitouduttu muun muassa siihen, että arjen turvallisuu-
den kokemus paranee, ja myös siihen, että luottamus viranomaisiin säilyisi vahvana. Se on
Suomessa korkealla, ja sitä pitää jatkossakin pitää yllä.

Hallitus on jo käynnistänyt sisäisen turvallisuuden selontekotyön. Ensi vuonna näihin
aikoihin pääsemme eduskunnassa myös keskustelemaan tästä työstä. Toivon myös matkan
varrella valiokuntien kautta ja muissa tapaamisissa myös oppositiolta evästyksiä tähän tär-
keään työhön.

Poliisien määrää on jo päätetty nostaa. Tällä uralla hallitus tulee jatkamaan koko kau-
tensa, ja toivon myös, että tulevat hallitukset sitoutuvat samaan tavoitteeseen.

Työperäisen maahanmuuton edistämisestä on hallitusohjelmassa hyviä kirjauksia. Tar-
vitsemme tänne lisää työntekijöitä. Muun muassa tähän liittyvät kirjaukset siitä, että siirre-
tään tämän hallinto työ- ja elinkeinoministeriöön. Lisäksi Maahanmuuttoviraston resursse-
37



Pöytäkirjan asiakohta PTK 83/2019 vp
ja on tässä parannettu, ja nyt jo on päästy purkamaan erityisosaajien ruuhkajonoja Migrin
päässä. Tämä on erittäin tärkeää, ennen kaikkea suomalaisille yrityksille.

Myös turvapaikanhakijoiden oikeusapua parannetaan. Asia on jo käynnistynyt.
Kestävän kehityksen sitoumus on tehty myös sisäministeriön hallinnonalalla. Siellä on

sitouduttu siihen, että toimintavasteajat esimerkiksi poliisilla olisivat kohtuulliset, niin että
apua saataisiin ihan kaikkialla Suomessa, ja tästä hallitus tulee myös yhdessä linjaamaan.

Jo tähän mennessä Pelastusopiston resursseja on lisätty, saamme lisää hätäkeskuspäi-
vystäjiä, saamme lisää pelastajia tähän maahan. Lisäksi tulemme huolehtimaan muun
muassa koko maan kattavasta paloasemaverkostosta.

Tässä on erittäin paljon tärkeää suomalaisten turvallisuutta takaavaa työtä, jota on jo teh-
ty, ja sillä tiellä jatketaan.

14.28 Oikeusministeri Anna-Maja Henriksson (vastauspuheenvuoro): Arvoisa puhe-
mies! Meillä on hyvä maa ja meillä on hyvä hallitusohjelma. Niin kuin sisäministeri tässä
totesi, niin tämä hallitus panostaa siihen, että turvallisuuteen panostetaan, oikeudenhoi-
toon panostetaan, koko rikosketjuun panostetaan.

Ja Suomi on kokoaan suurempi myös maailmalla. Kävin viime viikolla USA:ssa, jossa
sain edustaa 28:aa EU-maata ja käydä keskusteluja USA:n oikeusministerin kanssa. Käy-
tiin keskusteluja sellaisista aiheista, jotka koskettavat meitä kaikkia tänä päivänä ympäri
maailmaa: keskusteltiin kyberturvallisuudesta, keskusteltiin myös vaaleihin vaikuttami-
sesta, eli demokratian peruspilareista, ja demokratiaa kannattaa vaalia. Sen takia me saam-
me myös olla ylpeitä siitä, että tässä maassa meillä on toimiva perustuslaki. Olen iloinen
siitä, että perustuslaki on tälläkin kertaa, kun oli hallituskriisi, näyttänyt toimivansa. Sen ta-
kia olemme tässä tänään ja pystymme keskustelemaan tästä uudesta vanhasta hallitusoh-
jelmasta, joka on erittäin hyvä hallitusohjelma.

Haluan myös viestittää teille siitä, minkälaista palautetta tuli sinä päivänä, tiistaina, kun
Suomeen saatiin uusi hallitus. En ollut ajatellut, että se voisi olla niin iso uutinen maailmal-
la, mutta se tuli eteen joka tapaamisessa Yhdysvalloissa. Se tuli eteen korkeimmassa oi-
keudessa, se tuli eteen oikeusministerin tapaamisessa, se tuli eteen jopa vankilassa, jossa
kävin tervehtimässä yhdysvaltalaisia vankeja. Minun mielestäni se on äärimmäisen puhut-
tavaa, jos jopa siellä tiedetään, että Suomessa on nyt tämmöinen naisvaltainen viisikko joh-
dossa. Olemme päässeet siihen, että meitä myös katsotaan ja meitä arvostetaan meidän
tasa-arvostamme ja meidän koulutusjärjestelmästämme. [Ben Zyskowicz: Se on hieno
asia!]

Ensimmäinen varapuhemies Antti Rinne: Sitten vielä ministeri Haatainen, ja sen jäl-
keen mennään puhujalistaan.

14.30 Työministeri Tuula Haatainen (vastauspuheenvuoro): Arvoisa puhemies! Täällä
salissa on kannettu huolta työllisyydestä ja erityisesti työpaikkojen luomisesta, ja se on
varmasti meille kaikille yhteinen haaste ja tavoite. Se tavoite, joka on asetettu, 75 prosent-
tia, on todella haastava. Mutta minä uskon, että me hyvällä yhteistyöllä pääsemme siihen.
Tähän yhteistyöhön olemme ottaneet mukaan ja pidämme työmarkkinajärjestöt mukana,
yritykset mukana. Me tarvitsemme siihen mukaan myös koko kuntakentän, me tarvitsem-
me yritykset, me tarvitsemme järjestöt tähän työhön mukaan, ja sitä työtä tehdään.
38



Pöytäkirjan asiakohta PTK 83/2019 vp
Työ- ja elinkeinoministeriön vastuulla on itse asiassa tämän työvoimapolitiikan entises-
täänkin trimmaaminen parempaan kuntoon, ja tässä suhteessa nämä kuntakokeilut ovat nyt
todella tärkeitä, eli että me voimme valtion TE-toimistojen työn ja kunnissa jo nyt tapah-
tuvan hyvän yhteistyön saattaa yhteen, jotta saamme entistä parempaa tuloksellisuutta ja
vaikuttavuutta tästä yhteisestä työstä ja resurssien käytöstä, eli saamme sosiaali- ja terveys-
palvelut, opetuksen, työvoimapalvelut yhteen, ja vielä kun saamme kunnissa tapahtuvat
yrittäjäpalvelut siihen samaan mukaan, niin tämä edesauttaa sitä, että niitä uusia työpaik-
koja ja työllistämistä voidaan vahvistaa. Tästä meillä on hyviä esimerkkejä Vantaalta ja
muun muassa Pirkanmaalta, Tampereelta.

Ministeri Andersson jo täällä sen totesi, mutta kertaan vielä, että työ- ja elinkeinominis-
teriö on siirtänyt 20 miljoonaa euroa nimenomaan yritysten rekrytointia helpottamaan.
Meillä on työvoimakapeikkoja ja me tarvitsemme nyt täsmäkoulutusta niille ihmisille, jot-
ka pystyisivät työllistymään mutta jotka ovat työpaikkansa menettäneet. Odotan, että tämä
myös tuottaa meille lisää työpaikkoja ja mahdollisuuksia.

Lisäksi meidän pitää tehdä niitä täsmätoimia, joilla me vahvistamme ikääntyneiden,
nuorten [Puhemies koputtaa] ja sitten myös maahanmuuttajataustaisten ja pitkäaikaistyöt-
tömien, vajaakuntoisten, työllistymisedellytyksiä, ja tämä työ on käynnissä. Tähän tämä
työryhmätyö myös hakee ratkaisuja.

14.32 Kristiina Salonen sd: Arvoisa puhemies! Vaikka pääministeri on vaihtunut ja maa-
tamme luotsaa uusiutunut hallitus, olemme edelleen pitämässä kiinni keväällä sovitusta
hallitusohjelmasta. Viime viikkojen kohujen ja kuohunnan keskellä on ollut suorastaan
huomiota herättävää, miten suuri yksimielisyys on vallinnut siitä, että Antti Rinteen aloit-
tama hallitusohjelma halutaan saada toteutettua. Minusta se on virkistävä ja terve merkki
politiikan kentällä. Siis hallitusta sitovat yhteen asiat, tärkeät tavoitteet Suomen ja suoma-
laisten hyväksi. Vaikka tavoitteiden toteuttaminen on vaikeaa, jo nyt voi nähdä, että onnis-
tuessaan hallitus voi olla ylpeä tekemisistään, ja se on sellaista politiikan polttoainetta, joka
saa kulkemaan pitkälle.

Asioista voimme siis olla ylpeitä, vaikka viime viikoista politiikassa emme voikaan yl-
peillä. Jospa kaiken tämän lopputuloksena on nyt hallituksen sisuuntuminen? Toivottavaa
onkin, että kaikki tarmo kohdistuu nyt pääministeri Marinin hallitusohjelman kunnianhi-
moisten tavoitteiden toteuttamiseen: Suomea kuljetetaan sosiaalisesti, taloudellisesti ja
ympäristöllisesti kohti kestävää yhteiskuntaa. Suomen historiallista tarinaa pienenä kansa-
na maailman kärkijoukoissa jatketaan tavoittelemalla paikkaa maailman ensimmäisenä
fossiilivapaana hyvinvointiyhteiskuntana. Minulle itselleni erityisen tärkeää on myös ta-
voite vähentää eriarvoisuutta. Se on paitsi inhimillistä ja viisasta politiikkaa myös vastuul-
lista talous- ja yhteiskuntapolitiikkaa.

Arvoisa puhemies! Monet hallitusohjelmaan kirjatuista tavoitteista ovat lähteneet liik-
keelle, kun lainvalmistelu- ja selvitystyötä on laitettu syksyn aikana käyntiin. Konkreetti-
sia tuloksiakin on jo saatu aikaan. Epäoikeudenmukainen aktiivimalli on saatu vihdoin pu-
rettua, kun leikkurit ja velvoitteet poistuvat ensi vuoden alusta. Eläkeläisköyhyyttä vähen-
netään korottamalla pienimpiä eläkkeitä kansaneläke- ja takuueläkejärjestelmien kautta
vuoden 2020 alusta. Takuueläkkeitä korotetaan 50 eurolla ja kansaneläkkeitä 34 eurolla
kuukaudessa.

Hallitus on aloittanut työnsä myös koulutuksen kunnianpalautuksen eteen. Subjektiivi-
sen päivähoito-oikeuden palauttaminen astuu voimaan 1. elokuuta 2020, ja samassa yhtey-
39



Pöytäkirjan asiakohta PTK 83/2019 vp
dessä ryhmäkokoja yli 3-vuotiaiden osalta varhaiskasvatuksessa pienennetään. Oppivel-
vollisuuden laajentamisen selvitystyö on käynnistetty, ja tavoitteena on saada hallituksen
esitys saliin budjettilakina syksyllä 2020. Opintoraha on sidottu takaisin indeksiin, mikä
tuo opintorahan samalle viivalle muiden etuuksien kanssa ja parantaa opiskelijoiden toi-
meentuloa. Lisäksi hallitus korottaa myös opintorahan huoltajakorotusta kolmanneksella
nostaen sen 75 eurosta 100 euroon.

Työllisyysasteen parantaminen ei ole helppoa, ja siihen työhön tarvitsemme kaikkien
panosta tässä yhteiskunnassa. Hallituksen kunnianhimoiset työllisyystavoitteet vaativat
vielä paljon, mutta hallitus on käynnistänyt muun muassa työvoimapalveluiden uudista-
mistyön, ja esitys kuntakokeilusta on parhaillaan lausuntovaiheessa.

Lopuksi: Äänestäjät odottavat itseoikeutetusti hallitusvastuussa olevilta, että he käyttä-
vät valtaansa ja edistävät vaaleissa linjaamiaan asioita sekä edustamaansa arvopohjaa. Sii-
nä ei ole mitään väärää eikä likaista. Tämän vallan kanssa käsi kädessä kulkee aina myös
vastuu. Hallituksella on nyt vastuu sosiaalisesti, taloudellisesti ja ympäristön kannalta kes-
tävästä Suomesta. Työtä sen eteen jatketaan yhteistyöllä ja rakentamalla, ei rikki repien ja
riitelemällä. Sopu ja luottamus ovat nyt sitä, mitä Suomi tarvitsee.

14.37 Arja Juvonen ps: Arvoisa herra puhemies! Hyvät kansanedustajat! Pääministeri
Marinin hallitus jatkaa Rinteen hallitukselta perimällään hallitusohjelmalla. Hallitus siis
perii edellisen hallituksen ohjelmasta tutut ongelmat. Keskeinen ongelma on se, ettei hal-
litus edes yritä ajaa tavallisen työtä tekevän tai ansaittua eläkettä nauttivan suomalaisen
etua. Etusijalle on nostettu maailmanparantamiseen tähtäävä hyvesignalointi sekä päästö-
jen vähentämisen kannalta merkityksettömät mutta suomalaisille erittäin kalliiksi tulevat
ilmastotoimet. Hallituksen politiikalla suomalaisten asumisen ja autoilun kustannukset tu-
levat entisestään nousemaan. Hallitus myy valtionomaisuutta, kiristää verotusta, heikentää
ostovoimaa ja ottaa aina vain lisää velkaa.

Hyvinvointia ei voi rakentaa velkarahan varaan. Tällaisella menettelyllä syödään omien
lastemme ja tulevien sukupolvien hyvinvointia sälyttämällä heidän niskaansa kasvava vel-
kataakka. Perussuomalaiset katsoo, että Suomen hyvinvointi syntyy suomalaisesta työstä
ja että Suomen valtion talousarviossa suomalaisten hyvinvointi on asetettava etusijalle.
Hallitusohjelmassa ei näin kuitenkaan ole tehty.

Sen sijaan, että hallitus pyrkisi varmistamaan suomalaisten yritysten kilpailukyvyn ja
suomalaisten työpaikkojen säilymisen, hallitus on asettanut etusijalle maailmanparantami-
sen ja vääränlaisen ilmastopolitiikan, jossa suomalaisten yritysten toimintaedellytykset
murretaan ja samalla vaarannetaan suomalaisten työpaikat. Hallitus ei ymmärrä, että jos
suomalainen teollisuustuotanto ajetaan alas, tuotteiden kysyntä ei häviä vaan ne tuotetaan
muualla, heikompien ympäristönormien maissa, ja kuljetetaan Euroopan markkinoille suu-
rilla rahtilaivoilla, jotka tuottavat suuremmat ilmastopäästöt kuin koko maailman autokan-
ta yhteensä.

Arvoisa herra puhemies! Pääministeri Marinin hallitukselta puuttuu uskottavuus. Olin
viikonloppuna Järvenpäässä ja Vantaalla eri tapahtumissa, ja ne olivat kyllä ne terveiset.
Uskottavuus ja luotettavuus puuttuvat, mutta se luotto on ansaittava. [Jukka Gustafsson:
Olitte ihan omassa porukassanne liikkeellä?] Hallitusohjelma lepää tyhjän päällä, eikä sen
enempää hallituksen edeltäjältään perimä ensi vuoden talousarvio kuin julkisen talouden
suunnitelmakaan ole realistinen. On selvää, ettei esitetyillä toimilla päästä niillä tavoitel-
tuihin tavoitteisiin. Hallitusohjelman noudattaminen johtaa suomalaisen teollisuuden alas-
40



Pöytäkirjan asiakohta PTK 83/2019 vp
ajoon, alueellisen epätasa-arvon kasvuun ja pääkaupunkiseudun ulkopuolisen Suomen
kurjistumiseen.

Esitänkin hallitukselle seuraavan perussuomalaisten eduskuntaryhmän epäluottamus-
lauseen: ”Eduskunta toteaa, että Marinin hallituksen ohjelma on vakavassa ristiriidassa
hallituksen eduskunnalle esittämän talousarvion kanssa. Hallituksen talouspolitiikka lepää
kokonaan epärealististen työllisyyden kasvuodotusten varassa, vaikka valtiovarainministe-
riön ennuste on selvästi alhaisempi. Konkreettiset toimenpiteet talouskasvun ja työllisyy-
den vahvistamiseksi puuttuvat. Sen sijaan hallituksen ylimitoitettu ilmastopolitiikka kar-
kottaa yritykset ja investoinnit Suomesta.

Hidastuva talouskasvu yhdessä vähäisten investointien, väestön ikääntymisen ja julkis-
ten kulutusmenojen kasvun kanssa johtaa kuntatalouden kriisiin ja valtiontalouden syve-
nevään ahdinkoon. Hallitus ei pysty rahoittamaan esittämiään menolisäyksiä verotulojen
kasvulla pysyväluonteisten kulujen osalta vaan rahoittaa juoksevia menoja valtionomai-
suutta myymällä. Julkisen talouden kestävyysvaje tulee syvenemään pääministeri Marinin
hallituksen ohjelman seurauksena.

Lisäksi hallitus on epäonnistunut koti-, hoiva- ja kotihoitopalveluiden parantamisessa.
Viimeisin tieto hoitajamitoituksen viivästymisestä edelleen ensi vuoteen on yksi oiva esi-
merkki siitä. Lupaukset ikääntyneiden kansalaistemme aseman parantamiseksi ja hyvän
hoivan takaamiseksi on unohdettu. Vappusatanen on kutistunut muutamiin kymmeniin eu-
roihin, ja sekin uhkaa hävitä nouseviin asumisen ja liikkumisen kustannuksiin. Ikäihmiset
eivät saa luvattua sitovaa hoitajamitoitusta viivytyksettä, vaan voimaantuloa on siirretty
aprillipäivään 2023, juuri ennen seuraavia eduskuntavaaleja, ja kuka tietää, tuleeko se sit-
tenkään. Hallitusohjelma ei ratkaise yhteiskunnan akuuteimpiakaan ongelmia, ei vastaa
sote-palveluita tarvitsevien kansalaistemme tarpeisiin eikä paranna useimpien kansalais-
ten arkea.”

Arvoisa herra puhemies! Hallitusohjelmasta puuttuvat monissa muissa Pohjoismaissa jo
säädetyt turvallisuutta lisäävät lait, ja näiden puutteiden takia turvallisuusriskiemme koh-
telu on lievempää ja lainsäädäntömme väljempää kuin verrokkimaissa.

Arvoisa herra puhemies! Vielä muutamalla sanalla sote-uudistuksesta: perussuomalai-
set toivovat, että pääsisivät mukaan parlamentaariseen työryhmään sitä tekemään, koska
sote on meille kaikille yhteinen. [Puhemies koputtaa]

Pakkoruotsia emme halua, ja tuon terveisiä pojilta, jotka miettivät, lähtevätkö lukioon:
he eivät halua lähteä lukioon, jos ruotsista tulee pakollinen kirjoitettava. Eli nämä terveiset
sieltä kentältä, jossa on kaikenlaisia ihmisiä, ei ainoastaan perussuomalaisia — ymmärsin
tästä sivukommentin, [Puhemies: Aika!] että olisi ollut vain perussuomalaisia.

14.42 Eeva Kalli kesk: Arvoisa puhemies! Sanna Marinin hallituksen ohjelman missio on
rakentaa tulevaisuuden yhteiskuntaa, joka on oikeudenmukainen, vastuullinen ja hyvinvoi-
va. Tuon tulevaisuudenkuvan ytimen muodostavat työntekoa ja yrittämistä arvostava ilma-
piiri, lapsi- ja perhemyönteinen yhteiskunta sekä nojautuminen pienelle maalle elintärke-
ään koulutukseen ja osaamiseen.

Hyvinvointi lähtee työstä ja yrittäjyydestä. Hallituksen tavoite parantaa yrittäjän arkea
sekä turvata työtä ja toimeentuloa mahdollisimman monelle on kestävän kasvun menestys-
resepti. Tarvitsemme ennakoitavan toimintaympäristön, yrittämiseen kannustavaa säänte-
lyä, tukea tuotekehitykseen ja innovaatioihin sekä työntöä suomalaisten ratkaisujen edistä-
41



Pöytäkirjan asiakohta PTK 83/2019 vp
miseen niin kotimaisiin kuin maailmanlaajuisiin, rajat ylittäviin ongelmiin, kuten ilmas-
tonmuutokseen. [Hannakaisa Heikkinen: Juuri näin!]

Työn tekemisen ja yrittämisen kannustaminen turvaavat osaltaan alueellista oikeuden-
mukaisuutta. Hallitusohjelmassa painottuva tasapainoinen aluekehitys sekä koko Suomen
elinvoima tarkoittavat käytännössä eheämpää Suomea. Hallitusohjelma tunnistaa hyvin
vaikkapa toimivien liikenne- ja tietoliikenneyhteyksien sekä koulutuksen saavutettavuu-
den merkityksen eri puolilla Suomea. Ne kun ovat konkreettisia elinvoiman kehittämisen
ja ylläpitämisen keinoja. On selvää, että näiden tavoitteiden toteutuminen edellyttää paitsi
vahvaa poliittista tahtoa myös euroja.

Vastuullinen taloudenpito vaatii tunnustamaan tosiasiat, kestävyysvaje julkisessa talou-
dessa on kuitenkin edelleen 3—4 prosenttia. Töitä on siis tulevinakin vuosina tehtävä, jot-
ta Suomi voidaan jättää paremmassa kunnossa tuleville sukupolville.

Koulutukseen ja osaamiseen satsaaminen tukevat keskeisellä tavalla työllisyyttä ja yrit-
täjyyttä. Suomella on erinomaiset edellytykset menestyä kansainvälisen osaamisen ja in-
novaatioiden kärkimaana. Meillä on moniin muihin maihin verrattuna vakaa ja ennustetta-
va toimintaympäristö, jota tulee entisestään vahvistaa.

Suomi tunnetaan myös koulutuksen mallimaana. Yliopistojen ja ammattikorkeakoulu-
jen perusrahoituksen vahvistaminen on hallitusohjelman merkittävä tulevaisuuslinjaus.
Korkeakoulujen lisäksi ohjelmassa panostetaan myös muihin koulutusasteisiin aina var-
haiskasvatuksesta peruskouluun ja toiseen asteeseen. Myös työvoimakoulutukset sekä
muunto-, täydennys- ja täsmäkoulutukset saavat lisää resursseja. Myös jatkuvan oppimi-
sen edistämiseen panostetaan.

Vain rohkea, päättäväinen ja uudistuksiin sitoutunut Suomi pärjää tulevina vuosikym-
meninä. Koulutus kaikilla asteilla ja sivistys laajasti ymmärrettynä turvaavat hyvinvoin-
tiyhteiskuntamme tulevaisuutta ja ruokkivat sen kehitystä.

Hyvinvointiyhteiskunnan pohjan turvaaminen tarjoaa mahdollisuuden tukea myös tär-
keää tavoitetta entistä lapsi- ja perheystävällisemmästä Suomesta. Hallitusohjelman perhe-
poliittiset kirjaukset ovat maailman mittakaavassa poikkeuksellisen edistyksellisiä. Kun-
nianhimoinen perhevapaauudistus, joka on perheille parannus, lapsilisien turvaaminen, ko-
tihoidontuen säilyttäminen, laadukkaan varhaiskasvatuksen turvaaminen sekä muut per-
heiden tasa-arvoa tukevat kirjaukset kertovat vakaasta tahdosta rakentaa perheystävällistä
yhteiskuntaa sekä saada ihmisten lapsilukutoive ja toteutunut lapsiluku kohtaamaan ny-
kyistä paremmin.

Arvoisa puhemies! Hallitusohjelma on myös ylisukupolvisesti vastuullinen niin talou-
dellisesti kuin ekologisesti. Ilmaston lämpeneminen ja luonnon monimuotoisuuden hupe-
neminen ovat asioita, joista meidän jokaisen on kannettava vastuumme. Tässä salissa istu-
villa on mahdollisuus ja myös velvollisuus vaikuttaa asiaan enemmän kuin vain omin yk-
sittäisin kulutusvalinnoin.

Hallituksen päätöksin Suomi kulkee kohti kunnianhimoista hiilineutraaliustavoitetta
vuonna 2035. Tavoitteen toteutumiseksi on välttämätöntä, että keinot ovat sosiaalisesti,
alueellisesti ja taloudellisesti kestäviä. Nämä elementit ovat hallitusohjelmassa tasapainos-
sa. Tämä tarkoittaa muun muassa sitä, että voimme jatkossakin hyödyntää luonnonvaro-
jamme ja osaamistamme, vaikkapa metsien käyttöä kestävästi kasvattaen ratkoen samalla
globaalia ilmastohaastetta ja luoden taloudellista lisäarvoa.

Arvoisa puhemies! Olen todennut tämän ennenkin ja sanon sen nytkin: tulevaisuutta ei
rakenneta katsomalla peräpeiliin vaan rohkeasti eteenpäin. Suomi ja suomalaiset ansaitse-
42



Pöytäkirjan asiakohta PTK 83/2019 vp
vat tämän hallitusohjelman, joka parantaa ihmisten toimeentuloa ja arjen sujuvuutta varal-
lisuudesta, sosiaalisesta asemasta tai asuinpaikasta riippumatta. Ohjelman, joka kantaa
vastuuta myös julkisesta taloudesta ja hyvinvointiyhteiskunnan tulevaisuudesta. Siksi on
tärkeää, että hallitus on toimintakykyinen ja panee kaiken tarmonsa ohjelman määrätietoi-
seen toimeenpanoon. Ja näin se myös tekee. [Hannakaisa Heikkinen: Tasapainoinen pu-
he!]

14.48 Tiina Elo vihr: Arvoisa puhemies! Tällä hallitusohjelmalla rakennetaan Suomea,
joka tekee kunnianhimoista ilmastopolitiikkaa, suojelee ainutlaatuista luontoamme, panos-
taa koulutukseen, edistää tasa-arvoa ja torjuu köyhyyttä. Tämä on tulevaisuuteen katsova
kestävän kehityksen ohjelma, joka haastaa meitä rakentamaan parempaa Suomea jokaisel-
le joka päivä.

Viime viikolla saimme ilmaston kannalta huolestuttavia uutisia: Tilastokeskuksen mu-
kaan Suomen hiilinielut romahtivat 2018-vuonna 43 prosenttia edeltävästä vuodesta. Tä-
hän syynä ovat etenkin mittavat hakkuut. Suomen nettonielu ei ole ollut yhtä pieni sitten
vuoden 1990. Samasta tilastosta selviää, että Suomen nettopäästöt kasvoivat 22 prosenttia
vuodesta 2017 vuoteen 2018. Pienentyneet nielut ja kasvaneet nettopäästöt ovat kestämä-
tön yhdistelmä. Tämän hallituksen vaativa ja tärkeä tehtävä on viedä Suomi uralle, jolla
tästä maasta tehdään hiilineutraali vuoteen 2035 mennessä. Työhön lähdetään haastavista
lähtökohdista, mutta hallituksessa on jo hihat kääritty.

Arvoisa puhemies! EU:sta kuultiin viime viikolla hyviä ilmastouutisia. Unioni sitoutuu
tavoittelemaan hiilineutraaliutta vuoteen 2050 mennessä. Tavoitteen saavuttamiseksi Eu-
roopan komissio julkaisi suunnitelman European Green Dealista, jolla viedään EU:n il-
masto- ja ympäristöpolitiikkaa uudelle tasolle. Suunnitelma kattaa kaikki EU-politiikan
alat ja ilmastotoimien rahoituksen. Juuri päättyneen Madridin ilmastokokouksen tulokset
sen sijaan tuottivat pettymyksen. Suomen ja Euroopan ilmastojohtajuudelle on todella ky-
syntää. Korostan vielä, että tämä hallitus haluaa ja on sitoutunut toteuttamaan ilmaston-
muutoksen torjuntatoimet sosiaalisesti ja alueellisesti oikeudenmukaisella tavalla.

Arvoisa puhemies! Ilmastonmuutoksen lisäksi meitä uhkaa kuudes sukupuuttoaalto ja
luonnon monimuotoisuuden hupeneminen. Tähänkin hallitusohjelmalla puututaan. Suun-
ta on mahdollista kääntää tehokkaalla luonnonsuojelutyöllä. Siihen hallitusohjelma antaa
hyvät eväät. Olemme jo tehneet historiallisen suuret panostukset luonnonsuojeluun. Tänä
syksynä ympäristöministeriö käynnisti Helmi-elinympäristöohjelman, jolla esimerkiksi
soidensuojeluun on viimein saatu vauhtia. Ohjelman ensi vuoden 42 miljoonan euron bud-
jetista 12 miljoonaa on varattu soille. Ensimmäisestä luonnonsuojelualueesta Juuan Hau-
kisuosta on jo tehty päätökset. Myös ympäristö- ja luonnonsuojelujärjestöjen rahoitusta li-
säsimme tuoreessa talousarviossa yli kolmanneksella.

Arvoisa puhemies! Muutama sana koulutuksesta: Suomi on yhä Pisa-vertailun kärkikas-
tia, mutta pisteet ovat olleet laskussa vuosia. Osaamiserot sukupuolten välillä ovat Suo-
messa OECD-maiden suurimmat, ja perhetaustan vaikutus lasten taitotasoon on vahvistu-
nut. Tilastokeskuksen tuoreen tutkimuksen mukaan vuoden 2018 uusista ylioppilaista 70
prosenttia ei jatkanut tutkintoon johtavassa koulutuksessa samana vuonna. Naiset jatkavat
suoraan lukiosta opiskelemaan merkittävästi harvemmin kuin miehet. Hallituksella on
kunnianhimoiset suunnitelmat koulutuksen kunnianpalautukseen. Tartumme koulujen vä-
liseen ja sisäiseen eriarvoistumiskehitykseen ja sukupuolten tasa-arvon epäkohtiin. Maa-
hanmuuttajien koulunkäynnin tukea parannetaan. Oppilas- ja opiskelijahuollon palveluja
43



Pöytäkirjan asiakohta PTK 83/2019 vp
sekä opinto-ohjausta vahvistetaan. Haluamme varmistaa, että jokainen nuori saa vähintään
toisen asteen koulutuksen. Yhtenä konkreettisena tekona hallitus palautti jo subjektiivisen
päivähoito-oikeuden kaikille lapsille ja tulee pienentämään varhaiskasvatuksen ryhmäko-
koja. Hallituksen tavoitteena on, että vuoteen 2030 mennessä 50 prosenttia nuorista aikui-
sista on korkeakoulutettuja. Tällä hetkellä osuus on 41 prosenttia, mikä on alle OECD:n
keskiarvon. Meillä on tarvetta niin korkean tason osaajille yrityselämän tarpeisiin kuin esi-
merkiksi lääkäreille, opettajille ja hoitajille turvaamaan asukkaille tärkeitä palveluita sekä
niille tuleville osaajille, joiden ammattinimikkeitä ei vielä edes ole olemassa. Jotta tämä ta-
voite saavutetaan, korkeakoulujen rahoitus on turvattava ja aloituspaikkoja lisättävä.

Arvoisa puhemies! Laadukkaalla koulutuksella ja osaavalla työvoimalla on merkittävä
asema kestävässä rakennemuutoksessa kohti hiilineutraalia Suomea. Lisäksi laadukas,
tasa-arvoinen ja kaikkien ulottuvilla oleva koulutus on arvokasta itsessään. Uuden hallituk-
sen tärkein tehtävä ja vastuu on ilmastonmuutoksen torjuminen ekologisesti, sosiaalisesti
ja taloudellisesti kestävällä ja oikeudenmukaisella tavalla. Sen tuleekin läpileikata kaikkea
tekemäämme työtä.

14.53 Juho Kautto vas: Arvoisa puhemies! On poikkeuksellista, että hallitusohjelmaa
pääsee näin pian ruotimaan uudestaan. Itselleni tämä kyllä sopii, sillä hallitusohjelma pitää
sisällään paljon konkreettisia ja hyviä asioita, erityisesti pienituloisten kannalta, ja onkin
hienoa, että se on sellaisenaan myös pääministeri Marinin johtaman hallituksen ohjenuo-
rana.

Paljon on ehtinyt tapahtua siitä, kun edellisen kerran hallitusohjelmaa läpi käytiin. Po-
liittista keskustelua ovat värittäneet viime aikoina monet epäolennaisetkin asiat, ja halli-
tuksen hyvät toimet ovat jääneet liian vähälle huomiolle. Olemme viime viikkoina tehneet
kuitenkin täällä salissa päätöksiä, millä parannetaan ihmisten perusturvaa, ja pienet eläk-
keet saavat myös kauan kaivatun korotuksen. Olemme myös tehneet päätöksen, joka antaa
jokaiselle lapselle oikeuden varhaiskasvatukseen, ja aktiivimallin leikkurien poistaminen
on saanut viimeisen sinettinsä. Näistä kaikista suuri kiitos hallitukselle ja keskeisille mi-
nistereille, jotka ovat asiat nopeasti saattaneet tänne eduskunnan käsittelyyn. Nämä edellä
mainitut asiat tuovat jouluiloa monen perheen elämään.

Parannukset pienituloisten asemaan ovat oikea askel, mutta työ on vielä pahasti kesken.
Meidän tulee määrätietoisesti jatkaa tällä tiellä, sillä eriarvoistumisen lisääntyminen on
suurin uhkakuvamme tulevaisuudessa. Meillä on velvollisuus huolehtia ennen kaikkea
heistä, jotka ovat kaikista ahtaimmilla. Tähän meillä pitää olla varaa talouden niukkoina-
kin aikoina.

Arvoisa puhemies! Hallituksen keskeinen tavoite on edelleen 75 prosentin työllisyysas-
teen saavuttaminen. Tämä ei tule helposti, erityisesti mikäli maailmantalous alkaa sakkaa-
maan eikä talouskasvu anna vetoapua. Hallituksen tulee käydä työllisyystoimiin ripeästi,
mutta nämä toimet tulee tehdä ihminen edellä. En voi hyväksyä, että keinoina on aktiivi-
mallin kaltaisia rankaisutoimenpiteitä. Työttömyyden kohdatessa ihminen tarvitsee apua
eikä syyllistämistä. Työttömälle on tärkeää saada henkilökohtaista palvelua, sekä halutes-
saan työttömällä tulee olla nykyistä paremmat mahdollisuudet opiskeluun. Opiskelu työt-
tömyyden kohdatessa on sitä parasta sosiaaliturvaa.

Arvoisa puhemies! Maakunnissa on erityisellä kiitollisuudella otettu vastaan hallituk-
sen aikomukset parantaa tuntuvasti tie- ja rautatieverkostoamme. Maakuntien elinvoiman
kannalta on ensiarvoista, että tieverkostomme on kunnossa. Syrjäisillä seuduilla ei ole
44



Pöytäkirjan asiakohta PTK 83/2019 vp
mahdollisuutta joukkoliikenteen käyttöön, ja siksi onkin toimiva ja kunnossa oleva tiever-
kosto ensiarvoisen tärkeä. Myös hallituksen toimet nopeiden junayhteyksien toteuttami-
seksi on otettu ilolla vastaan eri puolilla Suomea. Nämä hankkeet toteutuessaan parantavat
elinkeinoelämän toimintaedellytyksiä maakunnissa ja antavat myös ihmisille nopeat yhte-
ydet kasvukeskuksiin, mikä osaltaan mahdollistaa asumisen muuallakin kuin Ruuhka-Suo-
messa.

Ihmisten parissa on otettu myös koulutuksen panostukset tyytyväisyydellä vastaan.
Opintotukeen ei, ikävä kyllä, saada heti mittavia korjausliikkeitä, mutta on kuitenkin posi-
tiivista, että opintotuen leikkauksia ei enää tehdä, kuten teki oikeistohallitus edellisellä
vaalikaudella. On myös myönteistä, että opintotuki sidottiin jälleen indeksiin, kuten kaikki
muutkin etuudet, jolloin niiden reaalinen ostovoima edes säilyy.

Koulutus on muutoinkin saamassa miljoonien panostukset, ja keskeisenä uudistamisena
on oppivelvollisuusiän nostaminen 18 ikävuoteen. Tällä on suuri merkitys nuorten syrjäy-
tymisen ehkäisyssä, sillä pelkän peruskoulun varassa olevia nuoria on edelleen aivan lii-
kaa. Toivottavasti uudistuksessa otetaan huomioon myös nuorten erilaiset oppimistavat ja
oppivelvollisuuden suorittaminen mahdollistetaan joustavasti eri tavoilla. Kaikille nuoril-
le kun ei yksi ja ainoa opiskelutapa aina onnistu.

Arvoisa puhemies! Pääministeri Marinin johtamalla hallituksella riittää haasteita, mutta
olen varma, että niistä selvitään hallituspuolueiden saumattomalla yhteistyöllä. Itse annan
edelleen ehdottoman tukeni hallituksen jatkamalle työlle, jossa rakennetaan Suomesta pa-
rempi paikka kaikille eikä vain niille harvoille, jotka pärjäävät elämässä ilman tukeakin.

Toivottavasti istuntotauon jälkeen poliittinen keskustelu keskittyy ihmisten kannalta
merkittäviin toimiin, emmekä joudu käyttämään energiaamme sellaisiin asioihin, mitkä ei-
vät ole ihmisten arkielämässä olennaisia. Tämän suomalaiset ansaitsevat, ja sitä heidän on
meiltä kansanedustajilta lupa odottaa. — Kiitos. [Anne Kalmari: Hieno lopetus!]

14.58 Sandra Bergqvist r: Ärade talman, arvoisa puhemies! När stora reformer och för-
ändringar sker utgår man ofta från storstädernas behov. Det här gör att i synnerhet skärgår-
den och landsbygden ofta blir lidande, inte för att det handlar om en illvilja utan oftast för
att det handlar om en stor okunskap och en iver att stöpa hela Finland i en och samma form.
Våra regioner är väldigt olika. De har alla sina styrkor men också sina utmaningar.

Saaristossa ja maaseudulla asuvilla on oltava samat oikeudet ja samat mahdollisuudet kuin
kaupungissa asuvilla. Palvelumuotoja ei välttämättä ole järjestettävä samalla tavalla kaikil-
la alueilla, kunhan palveluiden periaatteet yhdenvertaisesti koskevat kaikkia. Saaristoa ei
ole hallitusohjelmassa aiemmin otettu huomioon näin laajasti. Saariston kehityksen kan-
nalta haluan erityisesti korostaa kolmea asiaa.

För det första: kommunikationer. I skärgården är fungerande färjeförbindelser en förutsätt-
ning för utveckling. Färjeförbindelserna måste utvecklas så att det går snabbt och smidigt
att röra sig över flera färjepass efter varandra. För att möjligheten till arbetspendling ska
garanteras och för att skoltransporternas körtider ska hållas så korta som möjligt måste fär-
jeförbindelsernas turtäthet och samstämmighet även garanteras. Färjans betydelse är lika
stor året runt. Ortsbornas behov av turtäthet och smidighet vintertid kan inte ställas emot
det stora behovet av färjetrafik sommartid. Skärgården ska garanteras att vara fullt funk-
tionsduglig även under vintern.
45



Pöytäkirjan asiakohta PTK 83/2019 vp
Hallitusohjelmassa lukee: ”Turvataan harvaan asutuilla alueilla ja saaristossa ihmisten oi-
keudet peruspalveluihin alueiden yhteistyötä tukemalla, uusilla toimintatavoilla ja riittävil-
lä resursseilla.” Tämä koskee nimenomaan palveluiden saatavuutta, yhteiskunnan turvaa ja
erityisesti liikkumisen edellytyksiä.

Toiseksi digitalisointi. Erityisesti maaseudulla ja saaristossa tullaan tulevaisuudessa ole-
maan yhä riippuvaisempia digitaalisista palveluista. Tämä koskee monia palveluita, kuten
terveydenhuoltoa, kouluja, yrittäjiä ja etätyön mahdollisuuksia. Toimivat nettiyhteydet
ovat välttämättömiä. Iloitsen tämän hallituksen sitoutumisesta kattavan valokuituverkon
rakentamiseen koko maahan. 5G:n lyhyt kantama ei sovi saariston olosuhteisiin. Sen takia
tarvitaan valokuituverkkoa, mihin liitetään 5G-asemia. On tärkeää antaa paikallisille pie-
nille operaattoreille mahdollisuus operoida tässä. Tämä on paras tapa varmistaa saariston ja
maaseudun valokuituverkon laajennusta.

För det tredje krävs det en tillräcklig och rättvis finansiering för landsbygd och skärgård.
Regeringsprogrammet tar fasta på att statsandelssystemet vid behov ska utvecklas så att det
bättre än tidigare beaktar regionernas behov och särdrag. Det här är verkligt viktigt för
skärgården och landsbygden, där vi vet att långa och utmanande avstånd leder till att upp-
rätthållandet av en god och jämlik kvalitativ service kräver resurser. Det är så och enbart så
vi kan garantera alla finländares rätt till en jämlik service.

Ärade talman! Tämä hallitusohjelma edistää tasa-arvoista yhteiskuntaa, uusia mahdolli-
suuksia ja osoittaa vahvaa uskoa tulevaisuuteen. Näiden asioiden avulla voimme edistää
Suomen kehitystä.

15.02 Kim Berg sd: Arvoisa puhemies! Kaksi viikkoa sitten keskeytynyt viiden puolueen
hallitusyhteistyö jatkuu. Pääministeri on vaihtunut, mutta eteenpäin katsova hallitusohjel-
ma ja sen kunnianhimoiset tavoitteet ovat samat. Marinin hallitus jatkaa Rinteen hallituk-
sen viitoittamaa tietä tavoitteenaan rakentaa parempaa Suomea suomalaisille. Hallitus li-
sää kansalaisten uskoa tulevaisuuteen investoimalla osaamiseen ja koulutukseen. Hallitus
pitää huolen suomalaisten osaamisesta laajentamalla oppivelvollisuutta 18 vuoteen, lisää-
mällä korkeakoulujen pysyvää rahoitusta ja vahvistamalla ammatillista koulutusta. Jokai-
sen lapsen yhdenvertainen oikeus varhaiskasvatukseen palautuu ensi elokuussa, ja myös
päiväkotien ryhmäkokoja pienennetään. Hallitus huolehtii myös niistä, jotka eniten apua
elämässään tarvitsevat. Hallitus vähentää eläkeläis- ja lapsiperheköyhyyttä, hallitus säätää
lakiin sitovan hoitajamitoituksen, tiukentaa hoitotakuuta perusterveydenhuollossa, käyn-
nistää sosiaaliturvauudistuksen valmistelun, toteuttaa julkissektorivetoisen sote-uudistuk-
sen sekä purkaa epäoikeudenmukaisen ja epäonnistuneen aktiivimallin jo ensi vuoden
alusta alkaen. Heti ensi vuonna pieniä eläkkeitä nostetaan, perusturvaa ja monia etuuksia
korotetaan. Indeksikorotukset palautetaan neljän vuoden tauon jälkeen.

Arvoisa puhemies! Yritykset tarvitsevat menestyäkseen hyvän ja ennakoivan toimin-
taympäristön. Siksi saavutettavuutta niin kiskoilla kuin kumipyörillä pitää parantaa joka
puolella Suomea. Hallitus korjaa liikenneverkostoomme kertynyttä korjausvelkaa panos-
tamalla muun muassa perusväylänpitoon ja investoimalla raiteisiin. Ja mikä tärkeintä, hal-
litus pitää huolen myös siitä, että kunnilla on riittävät resurssit elinvoiman kehittämiseen ja
palveluiden järjestämiseen päättämällä ensi vuonna väliaikaiset valtionosuusleikkaukset,
46



Pöytäkirjan asiakohta PTK 83/2019 vp
korottamalla valtionosuuksia ja turvaamalla riittävät resurssit kunnille tuleviin mahdolli-
siin lisätehtäviin.

Hallitusohjelman ilmastotavoitteiden kritisoimisen sijaan olisi tässäkin salissa nyt hyvä
aika kääntää katseet myös ilmastotoimien positiivisiin mahdollisuuksiin. Kuten edustaja
Honkonen ansiokkaasti jo toi puheenvuorossaan esille, hallituksen toimet ilmastonmuu-
toksen hillitsemiseksi ja kestävän kehityksen tavoitteiden toteuttamiseksi luovat Suomelle
ja varsinkin energiateknologia-alan yrityksillemme ensiarvoisen mahdollisuuden toimia
osaamisiensa johdosta globaalina tiennäyttäjänä ilmastonmuutoksen hillitsemisessä ja luo-
da samalla lisää työpaikkoja ja työllisyyttä Suomeen.

Ärade talman! Jag anser också att det är mycket viktigt att den här regeringen är redo att
leda Finland genom ömsesidiga avtal tillsammans med oppositionen, arbetsmarknadspar-
terna och med olika organisationer — tillsammans, precis som Finland 100-sloganen sade.

15.06 Janne Heikkinen kok: Arvoisa puhemies! Käsittelemme täällä tänään tiedonantoa
Marinin hallituksen ohjelmasta, joka on siis sama kirjanen kuin Rinteen hallituksen ohjel-
ma: Osallistava ja osaava Suomi — sosiaalisesti, taloudellisesti ja ekologisesti kestävä yh-
teiskunta. [Eduskunnasta: Hyvä niin!] Näin ollen on loogista puhua jatkossa itse asiassa
Rinteen—Marinin linjasta. Tätä samaa ohjelmaa käsitellään siis nyt jo toista kertaa. Meillä
on nähtävillä jo ensimmäinen hallitusohjelmaan perustuva talousarvioesitys sekä puolen
vuoden verran näyttöjä hallituksen aikaansaannoksista. Hallitusohjelmaa voidaan siis jo
arvioida suhteessa tekoihin.

Arvoisa puhemies! Varoitin täysistunnossa puoli vuotta sitten 11. kesäkuuta tämän sa-
maisen ohjelman käsittelyssä, ettei tämä asiakirja ole riittävä pohja kunnianhimoisten työl-
lisyyskeinojen hakemiselle. Niin minä kuin kokoomus olimme valitettavasti oikeassa. Hal-
lituksen esittämien työllisyyskeinojen sekä sen esittelemän budjetin yhteenlasketut työlli-
syysvaikutukset ovat negatiiviset. Budjetin työllisyysvaikutus on miinus 5 000 työpaik-
kaa. Työllisyys on siis päätösperusteisesti pienentymässä. Vaikka hyvinvointiyhteiskun-
nan pelastaminen vaatisi lisää työpaikkoja, jo nyt voidaan todeta, että vastuun pakoilu ja
piiloutuminen työmarkkinajärjestöjen selän taakse ovat olleet väärää työllisyyspolitiikkaa.
[Eduskunnasta: Ei pidä paikkaansa!] Ehkä työllisyyskeinojen löytäminen kävi ministeri
Harakalle niin vaikeaksi, että hän joutui ministerikierrätykseen jo nyt. [Eduskunnasta: Ei
pidä paikkaansa!]

Arvoisa puhemies! Toinen suuri huoli ohjelman toimeenpanon suhteen on julkinen ta-
lous ja sen tasapaino. Julkinen talous ei ole tasapainossa vuonna 2023, eikä julkisen velan
bkt-suhde valitettavasti alene tällä ohjelmalla tai sen varaan rakennetulla julkisen talouden
suunnitelmalla. Julkisyhteisöjen bruttovelka suhteessa bkt:hen on ennusteissa jopa kor-
keampi vuonna 2023 kuin nyt vuonna 2019.

Arvoisa puhemies! Oikeudenmukaisuutta ei edistä myöskään se, että ahkerien työtä te-
kevien ihmisten verojen ja veroluonteisten maksujen jälkeiset ansiot ovat hallituksen toi-
mien vuoksi enemmistöllä palkansaajista pienenemässä. Vastaavasti sellaiset etuudet, jot-
ka eivät liity työntekoon tai toimeliaisuuteen, ovat kasvamassa. On hallitukselta väärä ar-
vovalinta rangaista sitä, joka herää aamukuudelta töihin, eikä sitä, joka ei herää. Tätä vas-
ten ihmettelen sitä, miksi jotkut vielä tänäkin päivänä pitävät vasemmistopuolueita työvä-
enpuolueena. Ainakaan työtä ja ahkeruuden asiaa ne eivät ole edistäneet miesmuistiin.
47



Pöytäkirjan asiakohta PTK 83/2019 vp
Kun julkisen talouden menopaineet kasvavat, on heidän systemaattinen ratkaisunsa aina
joko verojen korotus tai velkaantuminen tai molemmat yhtä aikaa. Tämä siis siitä huoli-
matta, että veronkorotukset leikkaavat nykyhetkessä ihmisten elintasoa ja velkaantuminen
leikkaa tulevilta sukupolvilta. Näin ollen tämä niin sanottu Rinteen—Marinin talouspoli-
tiikan linja on pohjimmiltaan kylmä ja kurjistava leikkauslinja, jossa on säästetty ainoas-
taan vastuullisuudesta.

Arvoisa puhemies! En antanut tukeani tälle huteralle korttitalolle sen edellisessä käsit-
telyssä, ja näyttöjen tai pikemminkin niitten puutteiden vuoksi suhtautumiseni tätä Rin-
teen— Marinin linjaa kohtaan on vain heikentynyt. Siksi en voi valtiopäiväedustajana hy-
väksyä tätä onnetonta hallitusohjelmaa ja kannatan edustaja Orpon esittämää epäluotta-
muslausetta.

15.10 Anne Kalmari kesk: Arvoisa herra puhemies! Todellakin, saamme esitellä tämän
hallitusohjelman toiseen kertaan ja se on hyvä asia, koska tässä on niin paljon hyvää, että
kannattaa sinne opposition puolellekin jo ihan pistää kertauksena nämä kaikki hyvät asiat.

Kun tuossa debattipuheenvuorossa jo vähän surin sitä, että vaihtoehtoisilla todellisuuk-
silla mennään kohti tätä hallitusohjelmaa, niin mielestäni se on surullista. Kuitenkin faktat
pitäisi aina ottaa faktoina. Se on hienoa, että meillä on erilaisia poliittisia näkemyksiä, esi-
merkiksi kokoomuksen näkemys siitä, että pienituloisia työntekijöitä ei pitäisi tukea vaan
veronhelpotuksia pitäisi jakaa kautta linjan sinne hyväosaisille, jotka vievät sitten ne loma-
matkoillaan ulkomaille, kun sen sijaan tämä hallitus haluaa tukea pienituloisia eläkeläisiä
ja pienituloisia kautta linjan. Mielestäni se on paljon kestävämpi pohja. Se luo lisää osto-
voimaa tänne Suomenmaahan ja pistää rahan kiertämään täällä. Olen paljon mieluummin
sellaisen politiikan takana.

Esimerkiksi se perussuomalaisten politiikka, että irtaudutaan kansainvälisestä yhteis-
työstä totaalisesti: Heidän ajatuksissaan missään tapauksessa ei saisi laittaa rahoja esimer-
kiksi kansainväliseen toimintaan ja kehitysyhteistyöhön. Se tarkoittaisi esimerkiksi tällä
hetkellä, että al-Holin leiri purettaisiin, sinne ei rahaa laitettaisi ja sieltä voisivat sitten va-
paasti nämä ihmiset liikkua minne vain. Esimerkiksi tämäntyyppistä asiaa on siellä takana,
kun suomalaisille uskotellaan, että se on huono asia, että olemme mukana kansainvälisyy-
dessä. Sehän ei ole näin.

Aivan samoin uskotellaan, että ilmastonmuutosta joko ei ole tai että ne toimet, mitä tämä
hallitus tekee ilmastonmuutoksen torjumiseksi, veisivät kaiken työn täältä Suomesta tai
yritystoiminnan. Teknologiateollisuus, kemianteollisuus ja metsäteollisuus ovat kaikki si-
toutuneet ilmastonmuutoksen torjuntaan, ja ne tekevät toimia, joilla me saamme Suomen
menestymään tulevaisuudessakin. Tämäntyyppistä politiikkaa meidän mielestäni kannat-
taa tehdä. Jotenkin tuntuu, että perussuomalaiset ovat jätkähtäneet sinne 70-luvulle, siellä
varmaan kannustettaisiin vieläkin lipeälampien tapaan [Mari Rantanen pyytää vastauspu-
heenvuoroa] päästämään metsäteollisuuden jäteliemet eteenpäin ja sanottaisiin, että ei
tämmöisiin kannata puuttua.

Mielestäni kannattaa mennä tulevaisuutta kohti. Mutta tehdään se niin, että se on sosi-
aalisesti ja alueellisesti kestävää ja niin, että meidän kilpailukykymme säilyy. Luotan vah-
vasti tähän hallitukseen, että pystymme sen näin toteuttamaan.

Tämä hallitus lisäksi mielestäni on oivasti ymmärtänyt sen, että työllisyys on se, mikä on
kulmakivi, jos meinaamme pysyä meidän kehyksissämme tulevaisuudessa. Siksi me olem-
me sitoutuneet siihen, että taloudesta pidetään kiinni ja työllisyystoimia jatketaan, kun näh-
48



Pöytäkirjan asiakohta PTK 83/2019 vp
dään ensin, mitä siellä työmarkkinapöydissä on sovittu. Toki toimia on jo aloitettu. Esimer-
kiksi palkkatukiasiat ovat erittäin hieno juttu. Se, että TE-toimistoissa on resursseja ja niitä
ohjataan entistä paremmin, on todella hyvä asia. Kuitenkin meidän täytyy esimerkiksi pai-
kallista sopimista kohti mennä. Uskon, että tällä hallituspohjalla pystymme tekemään sen
niin, että se on tasapainossa sekä työntekijöiden että yrittäjien näkökulmasta. Mutta toimia
varmasti täytyy tehdä.

Kun lupasin kerrata niitä hyviä asioita, niin aloitan vaikka tästä omasta sektoristani.
Ruokaa syödään tulevaisuudessakin ja jos maapallo lämpenee, on entistä tärkeämpää huol-
tovarmuuden kannalta, että sitä meilläkin voidaan tuottaa kestävästi. Siksi on tärkeää, että
investoinnit maatiloilla pystytään säilyttämään ja tämä perustukitaso, joka silloin edellisen
CAP-reformin aikana [Juha Mäenpään välihuuto] vaarantui, ja esimerkiksi norminpurkua
siellä puolella vielä jatketaan. [Puhemies koputtaa — Aika!]

No, en ehtinyt tällä kertaa enempää hyvistä teoista, mutta niitä on paljon ja tästä voidaan
jatkaa. [Mari Rantanen: Ei edes saa vastata, kun suoraan syytetään!]

15.15 Mari Holopainen vihr: Arvoisa puhemies! Demokratiaa tulee vaalia. Istumme
omilla paikoillamme ihmisiltä saadun luottamuksen ansiosta, ja meidän tulisi olla tämän
luottamuksen arvoisia yhtä lailla vaalipäivänä kuin sen jälkeenkin. Yksi tärkeimmistä työ-
kaluista luottamuksen säilyttämiseksi on läpinäkyvyyden tavoitteleminen kaikessa päätök-
senteossa, ja toki täällä eduskunnassa vaaditaan tavallista enemmän läpinäkyvyyttä.

Olisi mielestäni rakentavaa ja hyvää oppositiopolitiikkaa kertoa selkeästi, mitkä asiat
hallitusohjelmassa ovat hyviä ja minkä asioiden osalta toivotaan jotain muuta, jotta ihmi-
sillä olisi työkaluja arvioida, mitä se oppositiopolitiikka mahdollisesti aidosti olisi. Se, että
tämä hallitusohjelma on varsin hyvä ja sellaisiakin kommentteja oppositiosta on silloin täl-
löin kuullut, varmasti kertoo siitä, että ihan joka sektorilta ei sitä kritisoimista löydy. Siksi
on vaikea erottaa sellaisista puheenvuoroista, joissa puhutaan esimerkiksi katastrofista,
mitä itse asiassa tarkoitetaan. Ihmiset varmasti haluaisivat tietää, minkälaisia asioita oppo-
sitiokin haluaa edistää tämän hallitusohjelman puitteissa ja mikä sitten on sellaista, mikä
mahdollisesti tehtäisiin eri tavalla.

Arvoisa puhemies! Minun mielestäni tässä hallitusohjelmassa on kyllä monta asiaa,
joista voidaan olla ylpeitä edelleen. Se ei valitse sellaista pysähtyneisyyden tietä, vaan me-
nee eteenpäin. Se kurottaa kohti tulevaa näillä valinnoillaan, uskoo kansainväliseen yhteis-
työhön, toisin kuin osa meidän oppositiosta, panostaa liikkumiseen, ihmisten liikkumiseen
monin tavoin, liikunnan edistämiseen, iäkkäiden inhimilliseen elämään, varhaiskasvatuk-
seen ja koulutukseen, kulttuuriin, taiteeseen, puhtaisiin vesistöihin. Tässä todellakin satsa-
taan koulutukseen työllisyyspolitiikkana myös sivistyksen ohella, koska se on ainut keino
mennä eteenpäin.

Ihan hetki sitten tulevaisuusvaliokunta piti yhteisen kokouksen strategisen tutkimuksen
tutkijoiden ja professorien kanssa, ja jälleen kerran taas kuulimme sen varoituksen, kuinka
eteenpäin on katsottava ja jos satsaamme lähinnä vain alkutuotantoon, nykyisen kaltaiseen
teollisuuteen tai nykyisen kaltaiseen maatalouteen, niin emme tuota sitä lisäarvoa niin pal-
jon kuin meidän pitää, jotta me myös tulevaisuudessa voimme taata suomalaisille hyvin-
voinnin ja suojella ympäristöämme. Jatkuvasti pitää etsiä uusia keinoja, niitä tulevia aloja,
joista emme välttämättä vielä tänään tiedä mutta joista saattaa olla tietoa, vaikkapa meidän
yliopistoissa ja tutkimuslaitoksissa, joten kuunnellaan myös heitä.
49



Pöytäkirjan asiakohta PTK 83/2019 vp
On todella hienoa, että luontoa vihdoin suojellaan tämän hallitusohjelman myötä. Nyt
vielä täydentävässä budjetissa on tulossa satsauksia muun muassa meidän luontomatkai-
luun, retkeilyyn. Tehdään vihdoin, jos eduskunta nämä päätökset hyväksyy, ulkoilu- ja vir-
kistyskäytön strategia, ja sille myös allokoidaan rahaa. Me tunnistamme vihdoin, kuinka
ainutlaatuiset sisävesireitit meillä on Suomessa ja puhtaat makeat vedet, joiden arvo on to-
della tunnistettu jopa niin, että täällä meillä Suomessa on muutamia yrityksiä, jotka halua-
vat sitten tätä vettä pullottaa jopa myyntiin. Tästä toki voidaan käydä keskustelua, miten se
toiminta kannattaa järjestää ja mille pohjalle se rakennetaan. Mutta todellakin, meidän
puhdas makea vesi on sellainen arvo, joka on tunnistettu.

Me satsaamme kiertotalouteen, ja nyt on päästy siinä tutkimus- ja tuotekehitysuralla
eteenpäin. Edelleen tarvitaan lisää satsauksia osaamiseen, lisää satsauksia aloituspaikkoi-
hin, jotka todellakin ovat sitä tärkeintä työllisyyspolitiikkaa. Tiedetään, että meidän uusis-
ta yrityksistä todella iso osa on kiinnittynyt yliopistosektoriin ja niihin tutkimuksen aloihin
ja osaamiseen, joita siellä tuotetaan ja joita siellä opitaan, joten tämä on ihan keskeistä tun-
nistaa. Jos ja kun meillä on vielä mahdollisuus tehdä erilaisia investointeja, niin me todella
pohdimme, mihin ne investoinnit laitetaan ja olemmeko me ohjaamassa ne siihen tulevaan
osaamiseen.

15.20 Katja Hänninen vas: Arvoisa puhemies! Sanna Marinin hallitus katsoo, kuten Ant-
ti Rinteen hallituskin katsoi, tulevaisuuteen, ja se investoi konkreettisesti ihmisten hyvin-
vointiin ja tasa-arvoon. Hallitusohjelma puuttuu laajasti eriarvoistumiseen ja köyhyyden
torjuntaan. Esimerkiksi alle tuhannen euron kuukausieläkkeitä korotetaan ensi vuonna
noin 50 euroa kuukaudessa ja perusturvaa parannetaan sen sijaan, että jo valmiiksi pieni-
tuloisilta leikataan, kuten viime vaalikaudella tehtiin. Politiikan suunta on todellakin vih-
doin ja viimein muuttunut. Hallitus tekee lupauksensa mukaisesti tutkimustietoon perustu-
vaa politiikkaa.

On valitettava tosiasia, että lapsiperheiden köyhyysriski on erityisen suuri yksinhuolta-
japerheissä ja monilapsisissa perheissä. Nyt juuri näiden perheiden tilannetta helpotetaan
nostamalla lapsilisän yksinhuoltajakorotusta ja nostamalla neljännestä ja viidennestä lap-
sesta saatavaa lapsilisää. Myös opintotukeen tehdään 25 euron huoltajakorotus.

Työelämän tasa-arvoa parannetaan myös toteuttamalla vihdoin ja viimein perhevapaa-
uudistus, joka ottaa huomioon erilaisissa elämäntilanteissa elävien perheiden tarpeet. Hal-
litusohjelmassa sitoudutaan myös siihen, että eriarvoisuutta vähennetään sosiaaliturvan,
palkkatyön, yrittäjyyden ja muiden tulojen paremmalla yhteensovittamisella. Sosiaalitur-
van kokonaisuudistus käynnistetään laajapohjaisena komiteatyönä, ja työttömiä syyllistä-
vä aktiivimalli on jo vihdoin ja viimein kuopattu lopullisesti.

Eli monia hallitusohjelman tavoitteita ja kirjauksia on jo itse asiassa toteutettu.
Toimeentuloriippuvuutta vähennetään ja tuen hakemisen byrokratiaa karsitaan ja koko

järjestelmän läpinäkyvyyttä ja asiakaslähtöisyyttä parannetaan. Palveluiden oikea-aikai-
suus on tärkeä osa tätä kokonaisuutta.

Ja kaikki tämä todistaa, kuinka Sanna Marinin hallitus parantaa määrätietoisesti ja konk-
reettisesti ihmisten sitä elävää, oikeaa, aitoa arkea.

Arvoisa puhemies! Koulutus on jo ollut vuosikymmenten ajan hyvinvointivaltiomme
kulmakiviä ja ylpeydenaiheita joka puolella maailmaa. Maamme tunnetaan, minne tahan-
sa menemmekin, tästä ainutlaatuisesta koulutusjärjestelmästämme ja siitä erityisesti, että
se on tasa-arvoinen jokaiselle.
50



Pöytäkirjan asiakohta PTK 83/2019 vp
Tällä hetkellä meillä on kuitenkin myös huolenaiheita. Lasten taustan vaikutus on alka-
nut taas etenevissä määrin vaikuttaa oppimistuloksiin. Se on merkki siitä, että koulutusjär-
jestelmämme on vihdoin viimein päivitettävä tähän päivään. [Perussuomalaisten ryhmäs-
tä: Kyllä!] Yksi hallituksen merkittävimmistä uudistuksista onkin oppivelvollisuusiän pi-
dentäminen 18 ikävuoteen ja sen ulottaminen myös toisen asteen opintoihin. Uudistusta on
verrattu jopa peruskoulun synnyttämiseen, joka ei ollut muuten mikään helppo harjoitus ja
vaati useamman vaalikauden laajapohjaisen valmistelun ja asteittaisen käyttöönoton.

Oppivelvollisuuden uudistaminen todistaa, että tämä hallitus uskaltaa tehdä rohkeita ja
pitkälle tulevaisuuteen katsovia uudistuksia lyhytnäköisten leikkaamisten sijasta. Tälle
hallitukselle lasten ja nuorten tasa-arvoiset opiskelumahdollisuudet ovat arvo sinänsä,
mutta samalla se on myös oikeudenmukaista työllisyyspolitiikkaa ja avain tämän maan hy-
vinvointiin ja menestykseen. Oppivelvollisuuden pidentäminen yhdistyy toisen asteen
maksuttomiin oppimateriaaleihin, millä varmistetaan se, että yhdenkään nuoren koulupol-
ku ei pääty vanhempien pienituloisuuden vuoksi ja nuoret saavat keskittyä koulunkäyn-
tiin. Toisaalta kyse on työn murrokseen vastaamisesta ja työväestön osaamisen kasvatta-
misesta.

Pelkän peruskoulun varassa olevien aikuisten työllisyysaste on noin 40 prosenttia, kun
se toisen asteen ammatillisen tutkinnon suorittaneiden kohdalla on noin 70 prosenttia. Rin-
teen hallitus on asettanut tavoitteekseen ja Marinin hallitus jatkaa saman tavoitteen elikkä
75 prosentin työllisyysasteen saavuttamista. Oppivelvollisuuden pidentämisellä pyritään
saavuttamaan tämä työllisyysaste, ja siihen tarvitaan siis koko väestö. Työllisyyttä paran-
netaan tukemalla ja kouluttamalla ihmisiä, ei kepittämällä tai syyttämällä tai piiskaamalla
työttömiä, [Puhemies koputtaa] kuten kokoomus viime vaalikaudella teki. [Puhemies: Ai-
ka!] Politiikan suunta — anteeksi, puhemies — on siis muuttunut siitä, kun nykyiset oppo-
sitiopuolueet, kokoomus ja perussuomalaiset, olivat hallituksessa. [Puhemies koputtaa]
Leikkauslistojen sijaan uudistamme ja kehitämme rohkeasti maatamme paremmaksi elää
meille kaikille, ei vain harvoille.

15.26 Veronica Rehn-Kivi r: Arvoisa puhemies, värderade talman! På våren fick vi ihop
ett regeringsprogram som var rättvist, jämlikt och inkluderande. Tre och en halv vecka på
Ständerhuset resulterade i ett regeringsprogram som i mina ögon fortfarande ser mycket
bra ut. Därför är det glädjande att också den nya regeringen kan fortsätta med det program
som vi tillsammans i konstruktiv och god anda förhandlade fram.

Arvoisa puhemies! On hienoa, että uudenkin hallituksen työn pohjana toimii sama kevääl-
lä laadittu hallitusohjelma: oikeudenmukainen, yhdenvertainen ja mukaan ottava Suomi.
Se toteuttaa juuri niitä arvoja, joita myös henkilökohtaisesti haluan edistää. Haluan erityi-
sesti nostaa esille ennalta ehkäisevät toimenpiteet ja niiden taloudelliset sekä kansalaisten
hyvinvointiin liittyvät positiiviset vaikutukset. Hallitus panostaa varhaiseen puuttumiseen,
oikea-aikaiseen hoitoon pääsemiseen ja räätälöityihin palveluihin ja tukiin, mikä on omi-
aan edistämään terveyttä, ylläpitämään työkykyä ja ehkäisemään köyhyyttä.

Sosiaali- ja terveyspalveluiden turvaaminen myös toisella kotimaisella kielellä on kir-
jattu ohjelmaan. Vaikka oikeus saada palveluita omalla äidinkielellään, suomeksi tai ruot-
siksi, on perustuslaillinen oikeus, ei tämä lainpykälä tällä hetkellä useinkaan toteudu. Pal-
veluiden yhdenvertainen järjestäminen on tasa-arvon ja oikeudenmukaisuuden kannalta
tärkeä asia.
51



Pöytäkirjan asiakohta PTK 83/2019 vp
Haluan tässä korostaa myös lapsi- ja äitiysneuvoloiden roolia perheiden hyvinvoinnin
turvaajana. Nykyistä neuvolatoimintaa ei saa ajaa alas, vaan palveluita on kehitettävä ny-
kyisen toiminnan pohjalta. Myös jo Sipilän hallituksen aikana aloitettu Lape-hanke on
kannatettava. Sen tarkoituksena on koota yhteen kaikkia perheiden tarvitsemia palveluita
ja mahdollistaa oikeaan tukipalveluun tai hoitoon pääseminen samalta luukulta.

Hallitusohjelmassa on parannusehdotuksia myös koskien rokotuskattavuutta. Eduskun-
nan rokoteryhmän puheenjohtajana olen erityisen iloinen siitä, että esimerkiksi HPV-roko-
te lisätään kansalliseen rokotusohjelmaan. On tärkeää varmistaa, että myös pojat saavat
mahdollisuuden suojautua haitallista papilloomavirusta vastaan. Yleistä rokotekattavuutta
parannetaan myös muun muassa tarjoamalla asiallista informaatiota lasten vanhemmille.

Värderade talman! Regeringsprogrammet innehåller en hel del åtgärder för förebyggande
arbete, som är det mest ekonomiska och humanaste sättet att satsa på välfärden. Program-
met innehåller även en del viktiga spetsprojekt. Jag vill i synnerhet lyfta upp uppgörandet
av en barnstrategi och en strategi för att ta i den utbredda mentala ohälsan i vårt land. Barn
och unga ska få hjälp i tid och flera psykologtjänster behövs inom både småbarnsfostran
och i skolorna.

Även om nativiteten sjunker och barnfamiljerna behöver stort stöd är jag glad över alla
satsningar på våra äldre, inte bara över höjningen av personaldimensioneringen i äldre-
omsorgen utan också över att seniorrådgivningstjänster ska erbjudas allt flera äldre, först
genom pilotprojekt i olika delar av landet. Kontroller och genomgång av de äldres livssi-
tuation och hälsotillstånd i rätt tid gör livet lättare och sparar samhället många euro.

Min lista över det som är bra i regeringsprogrammet kunde göras lång. Jag vill till slut
nämna att jag är speciellt nöjd över att en särlösning för hur vården i Nyland ska organise-
ras har utretts i enlighet med regeringsprogrammet och att en lösning där Nyland är indelat
i fem social- och hälsovårdsområden ligger på bordet. Det är helt avgörande att Nyland
spjälks upp i mindre områden för att invånarna i landets till folkmängden största landskap
ska garanteras vård på jämlika grunder. Hur den konkreta vården sedan ska ordnas på ett
geografiskt och språkligt rättvist sätt blir det nya landskapets stora utmaning.

Arvoisa puhemies! Toivon, että hallitus saa nyt työrauhan näiden kansakunnan hyvinvoin-
nin kannalta tärkeiden hankkeiden ja uudistusten toteuttamiseen.

15.31 Lulu Ranne ps: Arvoisa puhemies! Hyvän johtamisen eräs piirre on kyky ymmär-
tää, että suunnitelmat eivät ole täydellisiä. Tilanteet muuttuvat, ja tulee tehtyä myös vääriä
tai huonoja päätöksiä. Hyvä johtaja tunnistaa ja tunnustaa huonon suunnitelman tai väärän
päätöksen nopeasti ja tekee tarvittavat korjaavat toimenpiteet heti, sen sijaan että jäisi odot-
telemaan ihmettä. No, mitä tekee uusi hallitus? Huomaako se vanhat virheet, korjaako se
omaa kurssia? No ei. Uusi hallitus aloittaa niin sanotusti puhtaalta pöydältä, joka tässä ta-
pauksessa tarkoittaa, että sisällöllisesti Sanna Marinin hallitusohjelman nettomuutos Rin-
teen ohjelmaan verrattuna on tasan se yksi pilkku — yksi uusi pilkku.

Hallitus ja eduskunta ovat saaneet nyt puoli vuotta koko ajan uutta tietoa siitä, miten ti-
lanne Suomessa ja maailmalla muuttuu. Ennusteiden mukaan valtion ja paikallishallinnon
velanottotarve kasvaa neljästä viiteen miljardiin euroon vuodessa. Suomen taloutta pitää
nyt pystyssä yksityinen kulutus, joka sekin perustuu vahvasti velanottoon. Sinänsä tarpeel-
linen kotitalouksien velkakatto yhdessä jatkuvasti paisuvan julkisen sektorin ja velkaantu-
52



Pöytäkirjan asiakohta PTK 83/2019 vp
misen kanssa — siitä seuraa se alati kasvava verokiila. Tämä yhtälö on aivan mahdoton.
No, siitä Sanna Marinin hallitus viis veisaa ja jatkaa Rinteen ihmeen odottelua yhtä pilk-
kua viisaampana. Hallitus ei siis todellakaan vilkuile sivuille, aivan niin kuin pääministeri
Marin aikaisemmin tänään totesi. Hallitus ei tosiasiassa huomioi riittävästi hallituskuplan
ulkopuolisia tapahtumia.

Ohjelman monet tavoitteet ovat kauniita ja hyviä, ja me kaikki voimme niitä tavoitteita
kannattaa, mutta suurimmat niistä ovat täysin mahdottomia toteuttaa, ainakin hallituksen
politiikalla. Esiin nousi erityisesti työllisyysasteen noston huima tavoite. Suomesta ei ole
löytynyt asiantuntemusta arvioida toteutuneidenkaan politiikkatoimien vaikutusta työlli-
syyteen. Miten voitaisiin luotettavasti arvioida vasta päätettyjen toimien vaikutusta? Ensi
elokuun budjettiriiheen mennessä vaalikauden työajasta on kulunut lähes kolmannes. Jos
silloin on vasta päätetty kuvitelluista 30 000:sta työpaikasta, kuluvan kauden peli on, kuul-
kaas, menetetty.

Arvoisa puhemies! Ilmastojohtajuus on viherpunamultahallituksen suurin ja tärkein ta-
voite. Maailmalla onkin nyt käynnissä kansainvälinen yllytys ja huutokauppa siitä, kuka
lyö kunnianhimoisimmat ilmastotavoitteet tiskiin. No, tässä Suomi haluaa tietenkin huu-
taa koviten — ainakin kovempaa kuin kaikki muut. No, eilen päättyneessä Madridin ilmas-
tokokouksessa ilmastoidealismi kohtasi poliittiset realiteetit ja hävisi siinä 6—0. Paitsi his-
toria, myös tämän päivän esimerkit Ecuadorista, Chilestä, Ranskasta ja Iranista osoittavat,
ettei mikään hallinto pysty viemään läpi muutoksia, joita kansa ei halua tai kykene toteut-
tamaan. Tämän tajuavia maita on vuoden päästä Glasgow’ssa vielä enemmän kuin nyt
Madridissa, ei vähemmän. Tämän vaalikauden hallituksia ja hallitusohjelmia leimaa poliit-
tinen pelkuruus. Hallitus haluaa Suomen olevan se ilmastojohtaja, kokoaan suurempi. Po-
liittinen pelkuruus näkyy siinä, etteivät hallituspuolueet ole kyenneet tai uskaltaneet kirja-
ta hallitusohjelmaan kaikkea sitä, mitä näiden tavoitteiden saavuttamiseksi oikeasti pitäisi
tehdä — se lista olisi liian karmeaa luettavaa. Siksi ohjelman ilmastotavoitteiden ja keino-
jen välillä on ammottava kuilu, se sama kuilu, joka oli siellä Madridissa. Ilmastotavoittei-
den käytännön toteutuskeinot ovat siis sen mittaluokan asia, että kansalla tulee olla oikeus
päättää niistä vaaleissa ennen toimeenpanoa. Ne keinot nimittäin revitään suomalaisten
selkänahasta: hyvinvoinnista, elintasosta ja turvallisuudesta.

Arvoisa puhemies! Hallituksen arvojärjestystä kuvaa se, että sana ”ilmasto” mainitaan
hallitusohjelmassa 124 kertaa ja ”hiili” 84 kertaa, ”lapsi” vain 66 kertaa ja vanhukset eri sa-
noin noin 50 kertaa. Suomella oli 80 vuotta sitten hallitus ja johto, jota seuraten kansa tais-
teli tulevaisuutensa puolesta toivotonta ylivoimaa vastaan. Tänä päivänä Suomella on hal-
litus, joka haluaa näyttää maailmalle, kuinka hyvä se on. Se on lyönyt kuitenkin hanskat
tiskiin suomalaisten tulevaisuuden puolesta — sen puolesta, [Puhemies koputtaa] että ihan
tavallisia suomalaisia naisia [Puhemies: Aika!] oikeasti rohkaistaisiin, kannustettaisiin
hankkimaan lapsia. Hallitus, joka tukee Suomen koteihin enemmän lämpöpumppuja ja
sähköautoja kuin vauvoja, ei ansaitse kansan eikä eduskunnan luottamusta.

Kannatan edustaja Juvosen tekemää epäluottamuslausetta.

15.36 Sinuhe Wallinheimo kok: .Arvoisa puhemies! Kannattaako sellaista yhteistyötä
jatkaa, joka on jo kerran ajanut karille ja jonka perustuksessa olevia valuvikoja ei ole ha-
luttu korjata? Tästä on käytännössä kyse, kun me tänään käsittelemme tätä Sanna Marinin
hallituksen ohjelmaa.
53



Pöytäkirjan asiakohta PTK 83/2019 vp
Matka tähän pisteeseen on ollut täynnä nopeita käänteitä. Viime kevään eduskuntavaa-
lien jälkeen muodostettu, keskustalla tuettu Rinteen punavihreä hallitus ajoi Suomen kuu-
dessa kuukaudessa poikkeukselliseen poliittiseen kriisiin, joka huipentui kaksi viikkoa sit-
ten pääministerin ja koko hallituksen eroon.

Arvoisa puhemies! Sama porukka, tosin uuden sukupolven pääministerillä mutta van-
halla ohjelmalla, yrittää jatkaa vallan kahvassa ikään kuin mitään ei olisi tapahtunut. Moni
suomalainen onkin ollut viime aikoina tästä menosta aiheestakin ihmeissään. Miten halli-
tuspuolueiden luottamus voi yhdessä yössä mennä äärilaidasta toiseen? Erityisesti pitää ih-
metellä edellisellä vaalikaudella vastuullista talouspolitiikkaa vetäneen keskustan lähte-
mistä vielä mukaan samaan riitaisaan porukkaan. [Hannakaisa Heikkisen välihuuto]

Viitteitä edellisen hallituksen toimintatapojen jatkumisesta myös Marinin hallituksessa
on nähty muun muassa al-Holin tapaukseen liittyvässä keskustelussa. Yhtenäisen ja ym-
märrettävän linjan sijasta hallituksella on tarjolla vain selityksiä. Näin ei voi pysyvästi
Suomen ja suomalaisten asioita hoitaa. Suomalaiset ansaitsevat parempaa.

Oma lukunsa hallitusfarssissa on ollut pääministeripuolueen harjoittama tuolileikki uu-
den hallituksen muodostamisessa. Suomalaisten arvostus politiikkaan tai ylipäätänsä de-
mokratiaan on kokenut kolauksen viime aikoina.

Silti, arvoisa puhemies, se tärkein syy, miksi joudun vastaamaan ”ei jatkoon” Marinin
hallituksen kohdalla, on hallituksen ohjelma — tai sen puute. Sen sijaan, että hallitus olisi
käyttänyt mahdollisuuden laatia tähän aikaan ja erityisesti tähän talous- ja työllisyystilan-
teeseen sopivamman hallitusohjelman, se on tyytynyt jatkamaan edellisen hallituksen oh-
jelmaa. Toisin sanoen, lähes kaikkien kansainvälisten talousarvioiden neuvot vastuulli-
semmasta talouspolitiikasta ja tehokkaammista työllisyystoimista ovat kaikuneet kuuroil-
le korville, ja itse asiassa tällä viikolla hyväksyttävä hallituksen ensi vuoden budjetti tulee
lisäämään suomalaisten työttömyyttä — siis lisäämään työttömyyttä. Hallituksen hyvä ta-
voite 75 prosentin työllisyysasteesta siis katoaa yhä kauemmaksi. Kaikki keskeiset työlli-
syyttä parantavat toimet ovat siis tekemättä. Tästä syystä en voi hyväksyä uutta Sanna Ma-
rinin hallitusta ja sen ohjelmaa, ja siksi kannatan edustaja Orpon epäluottamusesitystä.

15.40 Hannakaisa Heikkinen kesk: Arvoisa herra puhemies! Ilokseni huomasin, että tä-
män valtioneuvoston tiedonantokeskustelun ryhmäpuheiden jälkeisessä debatissa nousi
huoli huoltovarmuuden turvaamisesta useammassa puheenvuorossa esille. Viime kuukau-
sien aikana julkisuudessa on esitetty tihenevään tahtiin kriittisiä kannanottoja, joissa mai-
to-, liha- ja ylipäänsä suomalainen nautakarjatalous nähdään keskeisenä ilmastouhkana.
Nämä kannanotot antavat aiheen huoleen, että keskusteluissa hämärtyvät asioiden mitta-
luokat ja että huoltovarmuuden ja kotimaisen ruoantuotannon laajempi merkitys unohtuu.

Huoltovarmuus liittyy vahvasti kriisi- tai poikkeustilanteessa selviämiseen ja puolustuk-
sen onnistumiseen. Historiallisesti kotimaisen huoltovarmuuden tarina onkin pitkä. On-
neksi laajamittaisen sodan todennäköisyys ei ole kovin suuri, mutta muiden yhteiskunnan
toimintaa vaikeuttavien häiriöiden mahdollisuuden voidaan katsoa kasvaneen. Suuronnet-
tomuudet, luonnononnettomuudet ja epidemiat sekä ihmisten itsensä aiheuttamat uhat, ku-
ten järjestäytynyt rikollisuus ja terrorismi sekä väestöliikkeet ja niiden aiheuttama epäva-
kaus, kuuluvat myös nyky-yhteiskuntien uhkakuviin.

Ruoan osalta huoltovarmuuden perustaa ylläpitää viljelijöiden arjessaan tekemä joka-
päiväinen rankka työ. On erittäin huolestuttavaa, että viljelijöitä kohtaan osoitetaan syytte-
levin sormin aina, kun kansainvälinen raportti julkaistaan. Moni suomalaista maataloutta
54



Pöytäkirjan asiakohta PTK 83/2019 vp
tuntematon ei tiedä, etteivät globaalit raportit kuvaa suoraan suomalaista tuotantoa. Kan-
sainvälisesti maataloudella on paljon tekemistä ilmastotoimien eteen, mutta Suomen tuo-
tanto on edelläkävijöitten joukossa. Suomalainen maatalous kehittää uusia toimintatapoja
aktiivisesti ja ottaa käyttöön teknologian tuoreimpia sovellutuksia ensimmäisten joukossa.
Esimerkiksi IPCC, hallitustenvälinen ilmastopaneeli, kiinnitti ilmastoraportissaan huo-
miota erityisesti aavikoitumiseen, sademetsien raivaamiseen peltojen tieltä sekä globaalin
ruokaturvan heikentymiseen. Suomen näkökulmasta katsottuna raportissa esitellyt ratkai-
sutoimet ovat olleet jo pitkään osa kestävää metsien ja maan käyttöä.

Arvoisa herra puhemies! Maapallo ei ole ehtymätön vilja-aitta, vaan ilmastonmuutok-
sen tuomat ennenkokemattomat helleaallot, tulvat ja pyörremyrskyt vaikuttavat globaaliin
ruokaturvaan heikentävästi. Siksi on entistäkin tärkeämpää pitää kotimainen maatalous
elinvoimaisena. Jo 1860-luvun katovuosien aiheuttaman nälänhädän jälkeen ymmärret-
tiin, että nautakarjatalouteen nojaava ruoantuotanto on poikkeusolosuhteissa paljon va-
kaampi kuin pelkkään peltoviljelyyn perustuva tuotanto.

Myös niin ympäristö kuin eläinten hyvinvointinäkökulmat puhuvat kotimaisen ruoan-
tuotannon puolesta. Vähentämällä kotieläintuotantoa Suomessa ulkoistaisimme tuotannon
ympäristövaikutukset ja eläinten hyvinvointikysymykset muille maille — maille, joissa
tuotannon eettisyyttä tai luonnon kantokykyä ei välttämättä huomioida. Tärkeintä onkin pi-
tää maatalous elinvoimaisena Suomessa, jolloin voimme itse vaikuttaa sen hiilijalanjäl-
keen ja tuotantoeläinten hyvinvointiin.

Maapallon väkiluku on nyt noin 7,7 miljardia ja kasvaa noin 82 miljoonan ihmisen vuo-
sivauhtia. YK:n ennusteen mukaan väkiluku on 8,5 miljardia vuonna 2030 ja 9,7 miljardia
vuonna 2050. On selvää, että väestöräjähdyksen jälkeisessä todellisuudessa kyky tuottaa
ruokaa saa aivan uudenlaisen painoarvon. Tämän vuoksi meidän on tehtävä kaikkemme,
jotta yleinen ilmapiiri kotimaista ruoantuotantoa ja suomalaisia maanviljelijöitä kohtaan
saadaan nopeasti muuttumaan.

Arvoisa puhemies! Monet puolueet ja myös hallitusohjelma ovat sitoutuneet siihen, että
teemme tekoja, että Suomi on hiilineutraali vuonna 2035. Suomalaisten maidontuottajien
omistama Valio on sitoutunut siihen, että maitokin tuotetaan hiilineutraalisti vuoteen 2035
mennessä. Sen pitää riittää.

15.44 Saara Hyrkkö vihr: Arvoisa puhemies! Viimeisen viikon aikana Suomen uusi hal-
litus on herättänyt myönteistä huomiota maailmanlaajuisesti. Uusi viisikko ja naisten
marssi maamme hallituksen johtoon luo toivoa monille synkkien uutisten keskellä ympäri
maailmaa. Viisikkomme näyttäytyy vastavoimana niille liikkeille, jotka pyrkivät polke-
maan naisten oikeuksia tai vähättelemään eri-ikäisten ihmisten kykyjä ja potentiaalia. Vä-
hättelijöitä ja vitsiniekkojakin on tietysti löytynyt. Maailman muuttuminen voi joskus kir-
paista. Kaiken hulinan ja kohinan keskellä itse viisikko on kuitenkin pitänyt katseen olen-
naisessa, siinä, millaista maata ja maailmaa haluamme rakentaa.

Arvoisa puhemies! Tämä nyt keskustelussa oleva hallitusohjelma on jo muutamassa
kuukaudessa näyttänyt voimansa. Me palautimme lasten yhdenvertaisen oikeuden koko-
päiväiseen varhaiskasvatukseen, me purimme epäoikeudenmukaisen aktiivimallin ja me
osoitimme erittäin vaikeissa ja turhauttavissa ilmastoneuvotteluissa johtajuutta ilmas-
tokriisin ratkaisemisessa — ja me olemme vasta pääsemässä alkuun. Hallituksen kyky tart-
tua ripeästi toimeen näiden turbulenttien viikkojen jälkeen ja keskellä ja viiden puolueen
luja sitoutuminen yhteiseen hallitusohjelmaan on hyvä merkki. Työtä jatketaan. Jo muuta-
55



Pöytäkirjan asiakohta PTK 83/2019 vp
mien viikkojen kuluttua hallituksen päätökset köyhyyden torjumiseksi ja koulutukseen pa-
nostamiseksi alkavat näkyä ihan tavallisten suomalaisten arjessa.

Arvoisa puhemies! Tämä maa on hyvä, mutta se ei ole valmis, ja kuten pääministeri Ma-
rin on todennut, ei se neljässä vuodessa valmiiksi tulekaan. Se voi kuitenkin tulla parem-
maksi. Tämä hallitus käynnistää reilun muutoksen, jossa yhteiskuntamme uudistetaan il-
maston ja luonnon kannalta kestäväksi siten, että kaikki pysyvät mukana. Tämä hallitus pa-
nostaa kaikille koulutusasteille, vahvistaa koulutuksen tasa-arvoa aina varhaiskasvatukses-
ta alkaen ja luo kaikille mahdollisuuksia oppia uutta läpi elämän. Tämä hallitus tunnistaa ja
korjaa aukkoja sosiaali- ja terveyspalveluissa, oli sitten kyse mielenterveydestä tai vanhus-
tenhoivasta. Tämä hallitus parantaa työllisyyttä ja torjuu köyhyyttä, jotta yhä useampi voi
osallistua ja elää hyvää elämää. Tämä hallitus edistää ihmisoikeuksia, rauhaa, tasa-arvoa ja
demokratiaa myös ulkopolitiikan ja kansainvälisen yhteistyön keinoin. Tämä hallitus puo-
lustaa oikeusvaltiota ja jokaisen ihmisen yhdenvertaisia oikeuksia niin täällä kotona kuin
maailmalla.

Arvoisa puhemies! Hallituksen isoin ja tärkein tehtävä on Suomen saattaminen oikealle
polulle ilmastokriisin ratkaisemisen etujoukoissa. Muita tärkeitä onnistumisen mittarei-
tamme ovat esimerkiksi työllisyysasteen nostaminen, lapsiperheköyhyyden poistaminen ja
koulutuksen tasa-arvon vahvistaminen. Yhteenkään näistä ei ole olemassa yksittäisiä ih-
melääkkeitä. Jokainen niistä vaatii laajan kirjon huolellisesti valmisteltuja toimenpiteitä, ja
ne on tehtävä katse huomattavasti huomista pitemmällä. Siksi on helppo kannattaa ja puo-
lustaa tätä rohkeasti tulevaisuuteen katsovaa hallitusohjelmaa ja viisikkohallitusta.

15.48 Anders Norrback r: Arvoisa puhemies, värderade talman! I Finland bor det många
vanliga flitigt, hårt arbetande invånare, men i Finland bor det också många pensionärer
som arbetat hårt och flitigt under sin tid i arbetslivet. Trots det har en del av dessa pensio-
närer en skamligt låg pension. Situationen kan vara sådan att de tvingas välja mellan mat
och medicin i början av året. Vi har också en stor grupp ungdomar som hotas av utslagning
i vårt samhälle. Också de hör till det Finland som vi bor i.

Värderade talman! Vi har arbetskraftsbrist inom många sektorer. Trots det har vi många
personer som av olika anledningar står utanför arbetsmarknaden. Många är också de ar-
betsgivare som har sökt och söker sin arbetskraft ifrån utlandet men som fått konstatera att
behandlingstider och byråkrati omöjliggör rekryteringen.

Finland har ett av världens bästa utbildningssystem, men kraftiga nedskärningar de se-
naste åren har börjat synas i Pisa-resultaten, och också kontakter med arbetsgivare säger att
man är rädd för att utbildningens kvalitet hotas. Finland är ett företagsvänligt land enligt
undersökningar, men trots det har vi en låg investeringsnivå och en anställningströskel som
är för hög, i synnerhet i mikroföretag.

Värderade talman! Finland har en social- och hälsovård som är av världsklass men som
är i behov av omorganisering. Dessutom är Finland ett officiellt tvåspråkigt land. Trots det
kan det många gånger vara svårt att som finlandssvensk göra sin röst hörd och få sina be-
hov framförda på sitt modersmål.

Arvoisa puhemies! Tasa-arvon suhteen jäämme muita Pohjoismaita jälkeen koskien isien
vanhempainvapaiden käyttöä. Myös syntyvyys on hälyttävän matalalla. Suomi on lähes
omavarainen ruoantuotannon suhteen. Suomalainen ruoka on maailman puhtainta, mutta
tämä ei ole itsestäänselvyys.
56



Pöytäkirjan asiakohta PTK 83/2019 vp
Kaikki nämä mainitsemani asiat muiden joukossa olivat esillä, kun neuvottelimme Rin-
teen hallitusohjelmasta keväällä. Neuvottelujen lopputuloksena oli hallitusohjelma, jonka
mukaan elinvoimainen Suomi rakentuu metropolialueen, kasvavien kaupunkiseutujen,
seutukuntien ja maaseudun yhteisestä menestyksestä. Hallitusohjelma, jonka mukaan Suo-
mi on pohjoismainen, demokraattinen oikeusvaltio, joka on aktiivinen EU-jäsen ja niin
poispäin. Hallitusohjelma, joka näkee, että Suomi on riippuvainen viennistään. Ohjelmaa
leimaa myös ymmärrys siitä, että maassamme kaikilla ei mene hyvin ja että apua tarvitse-
via autetaan. Ohjelma ymmärtää talouden realiteetit, ja hallituksella on selkeät tavoitteet
julkisen talouden hoitamiseksi. Keskeistä on työllisyysasteen nostaminen 75 prosenttiin.

Arvoisa puhemies! Ilokseni voin todeta, että Marinin hallitus jatkaa samalla hallitusoh-
jelmalla, joka on tuonut ja tuo ratkaisuja tulevaisuuden haasteisiin, muun muassa niihin,
jotka olen jo maininnut. Annan täyden tuen hallitukselle ja ohjelman täytäntöönpanolle.

15.51 Aki Lindén sd: Arvoisa puhemies! Aloitan jonkun mielestä ehkä vähän kaukaa,
mutta haluan todeta, että viime vuosisadan liikkeenjohdon tärkein henkilö, itse asiassa gu-
ru, oli Peter F. Drucker. Hänellä oli itsellään tapana sanoa, että häntä ei kannata kuunnella
sen takia, että hän olisi niin viisas, vaan sen takia, että hän on niin iäkäs. Hän kuoli lähes sa-
tavuotiaana ja kirjoitti kirjoja seitsemällä eri vuosikymmenellä.

Olin viime joulukuussa Wienissä vuosittain järjestettävässä Peter F. Drucker -seminaa-
rissa mukana, ja haluan lukea tähän alkuun lyhyen sitaatin siitä, miten Peter F. Drucker
määrittelee yrityksen tarkoituksen: ”Yrityksen tarkoitukselle on vain yksi oikea määritel-
mä: luoda asiakaskuntaa. Asiakaskunta määrittelee sen, mikä yritys on. Vain asiakas, joka
on halukas maksamaan jostain hyödykkeestä tai palvelusta, muuntaa taloudelliset voima-
varat varallisuudeksi, esineet tavaroiksi. Koska yrityksen tarkoituksena on luoda asiakas-
kuntaa, sillä on vain kaksi tehtävää, ja nämä kaksi ovat markkinointi ja innovointi.”

No, luin tuon sitaatin sen takia, että oman puheenvuoroni viesti lyhyesti todettuna — sit-
ten ajan salliessa vähän pidemminkin perustelen — on se, että nyt tällä hetkellä työllisyys-
tilannetta parannettaessa on juuri oikea aika tehdä niitä toimenpiteitä, joita hallitusohjel-
massa nyt on. Se, että me nyt alkaisimme niin sanotusti tehdä työllisyystoimia, jotka pe-
rustuvat siihen täälläkin usein mainittuun keppilinjaan, ei ole tällä hetkellä se oikea tapa
edistää työllisyyttä. Haluan itse todeta, että ei minulle eikä sosiaalidemokraateille vaikeas-
sa taloudellisessa tilanteessa menojen leikkaaminenkaan vierasta ole, mutta nyt ei ole sel-
lainen tilanne. Olen itse johtanut keskisuuren kaupungin terveydenhuoltoa 90-luvun syvän
laman aikana, jolloin vuonna 92 sain kaupunginjohtajalta kahdeksan eri kertaa tehtäväksi
vähentää, leikata menoja sieltä, mutta tällä hetkellä me emme elä sellaisessa tilanteessa.

Perustelen sitä tällä: Kaivoin esille Suomen erinomaisista tilastolähteistä, Findikaattori-
tietokannasta, työllisyystilanteen syyskuussa viimeisen 30 vuoden aikana — en tietenkään
käy niitä tässä luettelemaan — ja mehän näemme siitä, että koko tämän 30 vuoden jakson
aikana ollaan kerran, syyskuussa 89, oltu tasolla 73,3 prosenttia. Sen jälkeenhän se romah-
ti 90-luvun laman aikana alimmilleen, jopa alle 60 prosentin tason. Mutta siinä on ollut eri-
laisia hallituksia matkan varrella, oli Lipposen ensimmäinen ja toinen hallitus, Vanhasen
ensimmäinen ja toinen hallitus, on ollut Kataisen hallitus, Sipilän hallitus, sitten Rinteen ja
nyt sitä jatkava Marinin hallitus. Ja nyt kun meidän syyskuun työllisyysasteemme oli 72,7
prosenttia, jokainen tietää, että on todella vaativaa päästä siitä sinne 75:een. Sen on edelli-
nenkin pääministeri täällä aikaisemmin todennut.
57



Pöytäkirjan asiakohta PTK 83/2019 vp
Meidän haasteet ovat siinä suhteessa todella suuret, että meidän nuoret ikäluokat piene-
nevät. Jos me jaamme 15—64-vuotiaat suomalaiset viisivuotisikäryhmiin, niin siellä nuo-
rimmassa ikäluokassa meillä on 290 000 henkilöä ja vanhimmassa ikäluokassa meillä on
360 000 henkilöä, se ero on 70 000. Ja kun sieltä siirtyy, sieltä vanhimmasta ikäluokasta,
yli tämän 65:n rajan, kun tämä työllisyysaste lasketaan työllisistä välillä 15—64-vuotiaat,
niin meillä itse asiassa tämä työvoiman määrä on pienenemässä, ja se asettaa aivan erityi-
siä haasteita nostaa ikääntyvien, tai sanotaan nyt kuitenkin 55—64-vuotiaiden, työssäoloa,
joka nyt jo on korkea. Se oli Suomessa alle 40 prosenttia 25 vuotta sitten, tällä hetkellä se
on melkein 70 prosenttia, siis ikäryhmässä 55—64.

Eli haluan todeta tässä, että nimenomaan tuon Drucker-sitaatin mukaan innovointiin,
osaamiseen, koulutukseen, markkinointiin panostaminen ovat niitä, joilla me varmimmin
lisäämme työllisyyttä, koska viime kädessähän kysymys on pitkälti kansainvälisestä ky-
synnästä maassa, joka elää pitkälti viennistä. Meillä on pienet kotimarkkinat. Jossain mää-
rin tietysti kotimarkkinoillakin voidaan näitä ongelmia ratkaista, mutta viime kädessä ky-
symys on osaamisesta, ja siihen tämä hallitus panostaa.

15.57 Jenna Simula ps: Arvoisa herra puhemies! Toiveilla ei tätä maata rakenneta, vaan
työllä. Teidän hallitusohjelmanne pohjaa toiveisiin ja haaveiluun, ei konkretiaan. Ohjelma
on toiveiden tynnyri, suoranaista sanahelinää. Te puhutte ensimmäisten askelten ottami-
sesta, mutta opettelisitte nyt edes ensin konttaamaan. Jatkamalla hallitustaivaltanne kelvot-
tomalla hallitusohjelmalla te todellakin tulette kurjistamaan ihmisten arkea ilmastotoimil-
la sekä romuttamaan esimerkiksi kuntien taloutta entisestään.

Suomalaisten luottamus hallitukseen on huvennut silmissä, mutta se ei teitä tunnu hait-
taavan. Ministeriruletti ei todellakaan riitä, vaan se on ainoastaan murentanut entisestään
koko poliittisen järjestelmämme uskottavuutta. Te puhutte luottamuksesta — sitä Suomen
kansalla ei teihin pian ole enää minkään vertaa. Jos se yhtään huolettaisi, vähintä, mitä oli-
sitte voineet tehdä, on myöntää virheenne ja muuttaa edes hallitusohjelmaa vastuullisem-
maksi. Tätäkään ette tehneet, ja sekös saa ihmiset entistäkin vihaisemmiksi.

Arvoisa puhemies! Jos hallitus pääsee jaloilleen ottamaan niitä kuuluisia ensimmäisiä
askelia, ne tuskin tulevat vielä vaalikauden jälkeenkään olemaan mitään muuta kuin ha-
paroivia askelia nilkuttaen kohti uusia eduskuntavaaleja. Suomi ja Suomen kansa ansaitse-
vat toimintakykyisen hallituksen, luottamusta nauttivat ministerit sekä sellaisen hallitusoh-
jelman, jolla luodaan aidosti parempaa tulevaisuutta ja kohennetaan suomalaisten hyvin-
vointia — suomalaisten, ei afrikkalaisten tai Syyriaan lähteneiden terroristien.

Arvoisa puhemies! Täällä salissa on suureen ääneen hehkutettu sitä, miten naisjohtajat
tulevat nyt viemään Suomea eteenpäin. En voi mitenkään ymmärtää sitä ajatustapaa, että
johtajan sukupuolella olisi minkäänlaista merkitystä. Pätevyys ratkaisee ja teot. Me emme
puhu miesjohtajista, miksi siis halutaan sukupuolta korostaen puhua naisjohtajista? Johta-
juudesta mielestäni pitäisi kyllä puhua, mutta sitä hallituksella ei tunnu olevan.

Uudella hallituksella on, totta tosiaan, näytön paikka, ja hallituskauden päättyessä näh-
dään, kehen syyttävä sormi osoittaa, kun ette ole tavoitteissanne onnistuneet. Miehiä lie-
nee turha syyttää, ovathan maamme johdossa nyt naisjohtajat. [Hannakaisa Heikkinen:
Olipa rakentava puheenvuoro!]
58



Pöytäkirjan asiakohta PTK 83/2019 vp
15.59 Mikko Ollikainen r: Ärade talman, arvoisa puhemies! Regeringsprogrammet an-
das stark framtidstro, och genom det görs långsiktiga satsningar inför framtiden. Det här
har märkts på många håll då man har rört sig ute på fältet och bland finländarna.

I våras i samband med riksdagsvalskampanjen hade jag förmånen att göra praktik med
den fria teatergruppen Unga Scenkompaniet i Österbotten. Gruppen gör barnpjäser tillsam-
mans med barn, för barn och vuxna. Motsvarande har även gjorts för unga — med unga, för
unga och vuxna. Konceptet går ut på att barnen berättar om sitt liv just nu och sedan gör
man en pjäs och de unga deltar på scenen. Här, bästa riksdagsledamöter, är de österbottnis-
ka landsbygdsbarnens åsikter, tankar och hälsningar till oss: 

”Hej, Finlands politiker 2019—2023! Vi är barn på den österbottniska landsbygden. Det
är vi som är framtiden. Vi vill att ni ska tänka på oss och lyssna på vad vi har att säga. Vi vill
att vår skola ska få vara kvar. Vi vill att det ska finnas mera saker att göra på landsbygden.
Vi vill ha en större skolgård och klätterställning. Vi vill inte att lärare ska bytas ut stup i
kvarten. Vi vill ha mindre klasser och mera lugn och ro. Vi vill inte ha en möglig skola. Vi
vill att våra saker ska få vara i fred. Vi vill att alla som ska ha extra hjälp i skolämnen och
har det svårt ska få hjälp. Vi vill ha bra lärare som fixar och vet hur man fixar mobbning. Vi
vill inte att vuxna kräver perfekta barn. Vi vill inte bli orättvist behandlade. Vi vill ha bra
skolmat och mellanmål så vi orkar i skolan. Vi vill ha en skolpsykolog som man kan prata
med och som finns på plats i skolan. Vi vill att vuxna ska se barn och förstå hur barn har det.
Vi vill inte att vuxna ska blunda när det är riktigt jobbigt.

Vi vill ha cykelvägar och trottoarer. Då skulle det vara tryggare att röra sig i trafiken. Vi
vill ha gatulampor. Vi vill ha sandade och plogade vägar. Vi vill ha en ren natur. Vi vill ha
mycket skog och trygga lekplatser. Vi vill att ni stoppar föroreningarna. Vi vill ha en fri-
tidsgård eller något annat ställe att hänga på. Vi vill ha hobbyn nära. Vi vill också kunna
hålla på med sport, dans, musik eller bildkonst. Vi vill ha mera fritidsaktiviteter som gör att
unga vill vara mera sociala. Vi vill ha nära till butiken och apoteket. Vi vill ha en kiosk, ett
kafé. Vi vill ha bio och hockeyrink. Vi vill inte att allt ska vara så dyrt.

Vi vill att alla barn ska ha samma rättigheter även om man inte har så mycket pengar och
kommer från en fattig familj eller ett annat land. Vi vill att alla ska vara välkomna i Fin-
land. Vi vill att alla som behöver ett hem ska få ett och de ska få mat och vatten och en säng.
Vi vill att ni ska ta ert ansvar och vara snälla. Vi vill ta bort alla pengar och jobb. Vi vill inte
ha stressade vuxna. Vi vill att alla ska bli bjudna på kalas och att det kommer folk på alla
barns kalas. Vi vill att man får kalla sig vad man vill men att ingen annan får kalla en fula
saker. Vi vill inte att man blir tvingad att göra något som man inte tycker om. Vi vill leka
och spela teater. Vi vill göra grimaser och inte bara vara söta. Vi vill göra trolleritrick. Vi
vill vara barn innan vi måste bli vuxna. Vi vill bo kvar på landsbygden också i framtiden.”

Eller som de unga sa: skolkuratorn är bara på plats en gång i veckan. Ska man tajma sin
panikångest med det då, eller vad är tanken?

Ärade talman! Det nya regeringsprogrammet ger svar på barnens tankar. Regeringen gör
flera satsningar på alla utbildningsstadier. Vi satsar på stödfunktioner samt åtgärder för
barn och ungas välmående. Regeringsprogrammet ser varje finländare oberoende av kön,
var man bor och ekonomisk ställning. Vi har ett liberalt och jämlikt program med ett stort
hjärta. Jag stöder regeringsprogrammet.

16.09 Paula Werning sd: Arvoisa puhemies! Pääministeri Marinin hyvän hallitusohjel-
man toteuttaminen on saatu vauhdilla käyntiin. Hallitusohjelmaan ovat kaikki hallituspuo-
59



Pöytäkirjan asiakohta PTK 83/2019 vp
lueet yhdessä sitoutuneet, ja näitä kunnianhimoisia tavoitteita viedään sovitusti yhdessä
eteenpäin.

Tässä hallitusohjelmassa keskiössä on ihminen. Voin hyvällä mielellä todeta teille, että
ensimmäiset hallitusohjelman kirjaukset ja päätökset on tehty ja viety eteenpäin. Eläke-
köyhyys koskettaa yhä useampia, ja tämä epäkohta halutaan korjata. Tässä ei ole kyse mis-
tään tyhjistä lupauksista, vaan aidosta asioiden korjaamisesta. Hallitus päätti nostaa pie-
nimpiä eläkkeitä, ja tämä on hyvä alku ja oikea suunta vähentämään eläkeköyhyyttä. On
myös todettava, että perusturvan korotukset tulevat voimaan. Näillä toimilla vähennämme
eriarvoisuutta, ja sosiaaliturvan kokonaisuudistus jatkaa tätä hyvää kehitystä.

Hallitusohjelmassa on kiinnitetty huomiota elinvoimaiseen Suomeen. Pitää olla roh-
keutta investoida kasvuun, tutkimukseen, osaamiseen ja innovaatioon. On korkea aika teh-
dä koulutuksen kunnianpalautus, ja nyt koulutuksen rahoitus kasvaakin kaikilla koulutus-
asteilla. Ei siis leikata, vaan lisätään.

Arvoisa puhemies! Usein sanotaan, että lapsiin tulee panostaa ja kaikilla lapsilla tulee
olla yhtäläiset oikeudet perhetaustoista huolimatta. Tämän hallitusohjelman mukaisesti on
päätetty, että subjektiivinen kokoaikainen varhaiskasvatusoikeus palautetaan kaikille lap-
sille vuonna 2020 elokuusta alkaen ja ryhmäkokoja pienennetään. Varhaiskasvatukselle
tehdään laatuohjelma. Tässä Marinin hallitusohjelmassa lapsia ei olla unohdettu.

Eivät hyvät päätökset tähän vielä loppuneet.
Itse pidän seuraavaa päätöstä hyvin merkityksellisenä. Aktiivimallin purkaminen tapah-

tuu vihdoinkin 1.1.2020. Tuona päivänä työttömien ihmisten eriarvoinen kohtelu päättyy.
Työllisyysasteen nosto ja sitoutuminen 75 prosenttiin on kunnianhimoinen tavoite.

Tämä hallitus tulee sen toteuttamaan, sillä tämä hallitus haluaa vahvistaa yritysten kasvue-
dellytyksiä ja mahdollistaa työllistymistä. Tämä hallitus ei tarjoa keppiä, vaan kannustaa ja
tukee. Yrittäjät on otettu huomioon muun muassa niin, että ensimmäisen työntekijän palk-
kaamista helpotetaan. Menestyäkseen paremmin yritykset tarvitsevat lisäksi hyvin toimi-
van toimintaympäristön. Siksi on myös tärkeää, että liikenteen kokonaistoimivuus on otet-
tu huomioon: niin tiestöön, väyliin kuin raideliikenteeseen on panostettu, unohtamatta
pyöräilijöitäkään.

Ilmastonmuutoksen torjumiseksi on tehtävä luultua enemmän ja mahdollisimman no-
peasti. Suomen tavoite on olla hiilineutraali vuonna 2035. Siksi toteutamme ilmastotoimia
kestävällä tavalla alueellisesti ja sosiaalisesti oikeudenmukaisesti muun muassa turvaa-
malla luonnon monimuotoisuuden.

On tärkeä keskittyä eriarvoisuuden vähentämiseen ja tasa-arvoisuuden lisäämiseen.
Kaikista on pidettävä huolta, eikä ketään jätetä yksin. Tämä hallitus tulee vihdoin viemään
päätökseen myös sote-uudistuksen.

Yhteenvetona voin todeta: paljon on tehty ja tästä on hyvä jatkaa, sillä tavoitteet ovat tär-
keät, ja niihin on yhdessä sitouduttu. Katseet ovat suunnattuina eteenpäin, ja tämä on huo-
mioitu laajalti. Meidän tehtävänämme on varmistaa muutos ihmisten arjessa, ja tätä posi-
tiivista muutosta kohti olemmekin hyvää vauhtia menossa tekemällä oikeita päätöksiä ja
oikeaan aikaan.

Toinen varapuhemies Juho Eerola: Muistuttaisin kaikkia edustajia siitä, että täysistun-
non ollessa kesken välttäisitte valokuvaamista tässä salissa.
60



Pöytäkirjan asiakohta PTK 83/2019 vp
16.14 Ari Koponen ps: Arvoisa herra puhemies! Vaikeina ja kansainvälisestikin epäva-
kaina talouden aikoina on tehtävä ennustettavaa ja johdonmukaista talouspolitiikkaa. Ta-
voitteena tulee olla, että kasvatamme lähtökohdista riippumatta Suomea rakentavia ja hy-
vinvoivia kansalaisia, joilla on edellytykset koko elämän mittaiseen oppimiseen. Osaami-
nen on Suomen tärkein voimavara kansainvälisessä kilpailussa. Näin ollen koulutuksen ja
jokaisen yksilön, eritoten lasten, hyvinvoinnin tukemiseen panostaminen on pohja kaik-
kien muiden toimialojen tehokkuudelle ja tuottavuudelle.

Tunnetaitojen merkitys näkyy oppimisessa ja koulutyössä päivittäin. Opettajat ja rehto-
rit kertovat haastavista tunne- ja vuorovaikutustilanteista. Hyvinvoinnin kysymykset ja
haasteet nousevat jatkuvasti keskeisiksi ongelmiksi, joita koulu ei enää yksin pysty ratkai-
semaan. Opiskeluhuollossa ja moniammatillisessa työssä joudutaan resurssien puitteissa
keskittymään pääasiallisesti jo olemassa oleviin pulmiin ennaltaehkäisevän työn sijasta,
joka kuitenkin mainitaan vahvana Opetushallituksen tavoitteissa.

Walesissa löytyy kehittämismalli, jossa hyvien perustaitojen ja hyvinvoinnin välillä ke-
hitetään koulutusjärjestelmää systeemin kaikilla tasoilla yhtä aikaa, niin valtion, kunnan
kuin koulujenkin kanssa. Pilottikouluissa ammattilaiset työskentelevät auttamalla opetta-
jia kasvattamaan vuorovaikutustaitoa ja omaavat kapasiteettia kohdata sekä tunne- että
vuorovaikutustaitoja opettelevia lapsia ja nuoria. Näin ollen työ painottuu siihen tärkeim-
pään eli ennaltaehkäisevään työhön. Myös Suomessa on pilotoitu vastaavaa loistavin tu-
loksin.

Perustaitojen varmistaminen jokaiselle peruskoulun jättävälle nuorelle ei nykyisellään
toteudu. Heikot perustaidot omaavien oppilaiden osuus on kasvanut, ja osaamiserot suku-
puolten ja sosioekonomisten ryhmien välillä ovat ilmeiset, kuten uusin Pisa-tutkimus
osoittaa. On siis vahvat perusteet sanoa, ettei nykyinen tukemme riitä esimerkiksi laske-
vien oppimistulosten kääntämiseksi. Trendi on täysin selvä.

Arvoisa puhemies! Kyselyn perusteella valtaosa kansanedustajia kannattaa muun muas-
sa erityisluokkien lisäämistä. Voisi siis olettaa, että eduskunnasta löytyisi tukea oppimisen
tuen vahvistamiselle. Luokanopettajia ja erityisopettajia tulisi olla riittävä määrä ja heidän
tukenaan moniammatillinen oppilashuolto. Apu tulisi olla saatavilla matalalla kynnyksellä
suoraan koululta. Hallitusohjelmassa on perusopetuksen laatu- ja tasa-arvo-ohjelma, mut-
ta tällaisessa ongelmaksi voi tulla se, että niillä yritetään korjata kaikkia mahdollisia asioi-
ta. Olisi tärkeää fokusoida juuri oppimisen tukeen, ja siellä korostetusti tukea tulisi antaa
erityisluokkien lisäämiseen ja normaalien perusopetusryhmien tukemiseen.

Päivittäisten kasvu- ja toimintoympäristöjen vaikutus lasten ja nuorten mielentervey-
teen on merkittävä. Suojaavia tekijöitä ovat muun muassa sosiaalisten taitojen ja vuorovai-
kutustaitojen omaksuminen, turvallisuus, toimijuuden ja osallisuuden kokemukset, ryh-
mään kuuluminen sekä mielenterveyttä vahvistavien taitojen harjoittelu. Olisi tärkeää, että
lasten ja nuorten hyvinvointia tukevia palveluita, kuten oppilas- ja opiskelijahuoltoa, vah-
vistetaan sekä kouluun tuodaan uudenlaista toimijuutta ja näkökulmaa. Ratkaisuna nuor-
ten syrjäytymiseen ja myöhempään koulupudokkuuteen pitäisi miettiä opinto-ohjaajien,
opettajien ja muiden koulussa olevien aikuisten resursointia siten, että heillä on mahdolli-
suus kohdata oppilaat yksilöinä ja tunnistaa mahdollisessa koulupudokkuudessa olevat
nuoret.

Arvoisa puhemies! Korkeakoulutuksen tutkintotavoitteita ollaan nostamassa tuhansilla
ilman lisärahaa. Hallitus valmistelee myös mittavaa jatkuvan oppimisen uudistusta, mutta
senkin rahoitus on vielä täysin auki. Tuhansien uusien opiskelijoiden koulutus ei hoidu tal-
61



Pöytäkirjan asiakohta PTK 83/2019 vp
koilla. Tarvitaan näkymä siitä, kuinka korkeakoulujen tutkintomääriä voidaan kasvattaa
pitäen koulutuksen laatu kansainvälisesti korkealla tasolla. Tämä ei onnistu ilman uusia re-
sursseja.

Ex-pääministeri Rinne sanoi tässä salissa 19.8. kuluvaa vuotta: ”Meillä on merkittävä
satsaus suomalaiseen koulutusjärjestelmään. Monen vuoden jälkeen merkittävä satsaus.
Miljardien satsaus tällä vaalikaudella koulutukseen.” Voiko tähän lupaukseen luottaa?
Koulutuksen rahoituksen on oltava pitkäjänteistä ja koulutuksen järjestäjille ennakoitavaa.
Varsinkin hallituspuolueet ovat jo pitkään puhuneet koulutuksen kunnianpalautuksesta.
Sen toteutuminen olisikin erittäin kannatettavaa ja todella tärkeää. Täytyy kuitenkin muis-
taa, että tällä hetkellä se on vasta unelma, ei jo toteutunut asia, kuten annetaan ymmärtää.
On sydäntä raastavaa seurata, minkälaisiin [Puhemies koputtaa] täysin toissijaisiin asioi-
hin valtion rahaa syydetään tässä talossa, kun pitäisi pystyä fokusoimaan niihin tärkeim-
piin. Koulutukseen investointi on sijoitus tulevaisuuteen.

16.20 Jari Koskela ps: Arvoisa puhemies! Kun ensi kertaa käsittelimme tässä salissa hal-
lituksen — silloin Rinteen — ohjelmaa, siinä luki, kuten nyt Marininkin hallituksen ohjel-
massa, että ”laaditaan kuntien tilanteesta tuoreimpiin tietoihin pohjautuva arviointi syksyl-
lä 2019”. Nyt syksy on mennyt, ja olemme tässä tilanteessa. Tiedämme ehkä vähän enem-
män kuin silloin kesällä kuntien tilanteesta. Vuosi on ollut ennätyshuono kunnille. Helsin-
ki lienee ainut, joka jää plussan puolelle, ja noin miljardi on se tulossa oleva miinus kunti-
en kohdalla. Kiitoksia edustaja Lindénille hyvästä seikkaperäisestä historiikista työllisyys-
kehityksen osalta, mutta kuten me tiedämme, yksi prosentti lisää työllistettyjä on miljardi
valtion kassaan. Elikkä nyt tässä, kun sanon, että kunnille tuli miljardi miinusta tänä vuon-
na, niin se yhden työllisyysprosentin parantuminen tuo vain sen miljardin. Iso rahahan mil-
jardi on tässä yhteydessä, mutta kun puhutaan kunnista, niin tämä ei välttämättä tule riittä-
mään jatkossa. Tiedämme myöskin sen, että hallitus on tälle vuodelle aikaistanut 237 mil-
joonaa kilpailukykysopimukseen liittyvää kompensaatiota, mutta sekin on vain kompen-
saatio ja se ei siksi paljon kunnissa lämmitä, vaikka on tietysti tärkeä raha tämäkin.

Kunnat velkaantuvat tällä hetkellä, etten sanoisi, hallitsemattomasti. Velka nousee 20
miljardista lähivuosina sinne 30 miljardiin. Me tiedämme, että kunnat investoivat nyt eri-
tyisen voimakkaasti, ehkä liikaakin, osittain kyllä ihan järkisyistä ja osittain tulevaisuuden
pelossa. Hallitusohjelman kirjauksessa sanotaan: ”Kuntien tehtävät rahoitetaan kestävästi
kuntien omilla verotuloilla sekä oikeudenmukaisella ja riittävällä valtion tuella.” Nämä
ovat kyllä kauniita sanoja, mutta epäilettekö, etteikö kunnissa ole jo jokainen kynä ja kumi
laskettu moneenkin kertaan. Sitten taas valtion asettamat uudet tehtävät valtio lupaa rahoit-
taa täysimääräisesti, mutta kuten tiedämme, se todennäköisesti tulee tapahtumaan lisäve-
lalla. Tässä vain ihan tiedoksi edustaja Bergillekin, kun hän lupasi, että kuntien asiat hoi-
detaan moitteettomasti ja sataprosenttisesti.

Olemme juuri läpikäyneet nousukauden, ja todellakin kunnat ovat tässä kunnossa jo nyt,
ja ennusteet nyt lupaavat taloudessakin jo pikkuhiljaa laskusuhdannetta, kuten jo Saksassa
ja länsinaapurissakin on tapahtunut. Kunnat ovat yhteiskuntamme kivijalka, ja moni asia
on liitoksissa kuntien olemassaoloon ja siihen, miten kunnat kykenevät tuottamaan niille
annetut tehtävät. Peruspalvelujen ylläpitäminen on suuri haaste nyt jopa maakuntakeskuk-
sillekin. Meillä on maassamme kohtaanto-ongelma: 60 000 työpaikkaa odottaa tekijäänsä.
Tätä ongelmaa ei ole kyetty ratkaisemaan. On hyvä, että hallitusohjelmassa lisätään uusia
koulutuspaikkoja, mutta nyt viimeisten tietojen mukaan niitä lisätään erityisesti yliopisto-
62



Pöytäkirjan asiakohta PTK 83/2019 vp
kaupunkeihin ja todellisuudessa me tarvitsisimme toisen asteen koulutuspaikkoja pienem-
mille paikkakunnille, että saisimme sieltä työvoimaa lähialueille ja tällä tavalla myöskin
yritykset pysyisivät niissä pienemmissä kunnissa.

Arvoisa puhemies! Meillä on nyt haastava yhtälö edessämme. Meneillään ovat kuntata-
louden dramaattinen heikkeneminen ja samalla väestön ja ikärakenteen muutos. Ongelma
on erityisen vaikea alle 6 000 asukkaan kunnissa, mutta sama ongelma on myös keskisuu-
rissa kaupungeissa. Ei edes mahdollinen hyvä työllisyyskehitys paikkaa verotulokehitystä
tässä yhtälössä. Ikäsidonnaiset menot kasvavat ja työikäisten määrä vähenee lähes kaik-
kialla Suomessa. Kun vielä kuntien päätöksenteossa ja itse päättäjissä on nähtävissä yhteis-
työkyvyn puutetta, silloin lopputulos on tämänkaltainen. Päätöksentekoon tarvitaan uutta
eteenpäin suuntautunutta potkua, uudenlaista johtamista. Vanhat vuosikymmeniä toimi-
neet johtamismallit eivät tässä muuttuvassa maailmassa enää ole toimivia. Nyt kaivataan
uusia avoimen sektorin päättäjiä. Nyt ei ole sijaa omalle tai puolueen edulle. Pitää uskaltaa
ja nähdä nenäänsä kauemmaksi. Kunnan, maakunnan ja Suomen etu ovat nyt etusijoilla.
[Puhemies koputtaa] Nyt tarvitaan vahvaa yli puoluerajojen tehtävää yhteistyötä. Jos hal-
lituksen tavoitteena on se, että muutaman vuoden kuluttua Suomessa on 100 kuntaa 300
kunnan sijasta, väitän kyllä, että se ei ole ratkaisu meidän kuntien ongelmiin. — Kiitoksia.

16.25 Matias Marttinen kok: Arvoisa herra puhemies! Käsittelemme tänään valtioneu-
voston tiedonantoa pääministeri Sanna Marinin ohjelmasta. Minulle ei ollut yllätys, että
pääministeri Rinteen hallitukseen osallistuneet puolueet eivät olleet halukkaita käymään
laajoja hallitusneuvotteluita vaan päättivät jatkaa yhteistyötä suoraan uudessa hallitukses-
sa. Nämä uudet hallitusneuvottelut, joissa olisi ollut mahdollisuus päättää uusista työlli-
syystoimista — jotta yhä useampi suomalainen pääsisi töihin, jotta nuorisotyöttömyyteen
puututtaisiin, jotta tärkeiden palveluiden maksatus olisi vahvemmalla pohjalla — tämän
mahdollisuuden nyt uusi hallitus ja hallituspuolueet jättivät käyttämättä, ja pidän sitä eri-
koisena ja myös hyvin valitettavana.

Herra puhemies! Hallitusohjelmassa on myös paljon hyvää, kuten panostukset koulu-
tukseen, poliisien palkkaamiseen, liikenteeseen — annan niille kaikille täyden tukeni.
Mutta en voi mitenkään ymmärtää, miksi olette rakentaneet hallitusohjelman talouden hie-
kan päälle. Hallitus lisää menoja ensi vuoden budjetissa yli miljardilla eurolla. Yhteensä
menoja lisätään hallituskaudella liki 1,4 miljardilla eurolla. Tämä siitäkin huolimatta, ettei
uusista tuloista ole tietoakaan. Suomalaisten verotusta kiristetään, jotta hallituspuolueiden
vaalilupaukset saadaan maksatettua.

Työn linja on hallitukselta täysin hukassa, ymmärrys siitä, että yhteiskuntamme toimii
vain, mikäli mahdollisimman moni voi tehdä työtä. Vain siten saamme kestävästi tuloja,
joilla tärkeät palvelut voidaan järjestää. Miksi tämä hallitus sitten verottaa raskaimmin si-
tä, mitä tarvitsemme eniten, eli työntekoa? Suomessa tuloverotus on Euroopan tasolla jo
valmiiksi raskaasti verotettua. Ruotsiin verrattuna keskituloinen palkansaaja maksaa lähes
5 prosenttiyksikköä kireämpää tuloveroa. Ensi vuonna tavallisella insinöörillä ja sairaan-
hoitajalla jää vähemmän käteen kuin tänä vuonna, keskituloisella perheellä yli 300 euroa
vähemmän. Miten ihmeessä tällainen politiikka kannustaa ihmisiä ottamaan työtä vastaan
ja ponnistelemaan yhä enemmän?

On myös kyseenalaista, miten hallitus laittaa lihoiksi 3 miljardia euroa valtion tuottavaa
omaisuutta budjetin tilkkeeksi. Se ei ole myöskään vastuullista eikä viisasta talouspolitiik-
kaa.
63



Pöytäkirjan asiakohta PTK 83/2019 vp
Hallituksen heikoin lenkki on kuitenkin sen työllisyyspolitiikka. Hallitus on asettanut
tavoitteekseen 60 000 uutta työllistä seuraavien vuosien aikana. Julkisen talouden tasapai-
no nojaa vahvasti työllisyyden kasvuvaraan. Sen sijaan, että hallitus tekisi nyt ohjelmas-
saan päätökset, joilla yhä useampi pääsee töihin, tämä päätösten valmistelu on siirretty kol-
mikantapöytiin. Julkisuuteen tihkuneet tiedot kertovat, että työ kangertelee siellä pahoin.
Mitä tämä hallitus tekee, jos ja kun valmistelusta ei saada riittäviä keinoja? Jätättekö pää-
tökset tekemättä, jolloin samalla koko talouden linjanne valuu hiekkaan, vai löytyykö teil-
tä rohkeutta tarvittaessa ohittaa myös tämä kolmikantavalmistelu? Tämä jää nähtäväksi.

Eduskunnan tietopalvelun laskelman mukaan hallituksen budjettiesitys vähentää työlli-
syyttä 5 000 hengellä — siis vähentää. Mikä se sellainen hallitus on, joka julistaa lisäävän-
sä työllisyyttä mutta onnistuu budjetillaan vain työllisyyttä vähentämään? On erikoista,
että erityisesti keskusta, jota olen pitänyt vastuullisena puolueena, on ollut valmis hyväk-
symään muitta mutkitta osallistumisen tähän vihervasemmistohallitukseen. Keskustan pu-
heenjohtaja Katri Kulmuni totesi jo viikkoa ennen hallituksen nimittämistä A-studiossa,
että keskustalla ei ole mitään tarvetta muuttaa yhtä ainutta pilkkua hallitusohjelmasta —
yhtä ainutta pilkkua hallitusohjelmasta. Tämä siitä huolimatta, että lukuisat asiantuntijat —
kuten talouspolitiikan arviointineuvosto, Euroopan komissio, eri tutkimuslaitokset ja Kan-
sainvälinen valuuttarahasto IMF — ovat kritisoineet hallituksen talouslinjaa ja työllisyys-
toimien puutetta. Te, hyvät keskustalaiset, olette menossa hallitukseen, jonka ohjelmaan li-
säksi, Lännen Median tutkimuksen mukaan, kaksi kolmesta keskustan kannattajasta on
tyytymätön, [Ari Koposen välihuuto] siis kaksi kolmesta. Jos ette siis usko meitä kansan-
edustajia täällä oppositiossa, niin uskokaa nyt sentään asiantuntijoita, jotka ovat esittäneet
huolensa hallitusohjelmasta, ja teidän äänestäjiänne, jotka ovat tyytymättömiä tähän viher-
vasemmistolaiseen politiikkaan. [Puhemies koputtaa]

Arvoisa herra puhemies! Toivon kaikesta huolimatta hallitukselle päätöskykyä ja roh-
keutta, vaikka en hallituksen ohjelmaa voikaan kannattaa. Pahinta Suomelle olisi hallitus,
joka ei kykene uudistuksiin, joita maamme tarvitsee.

16.31 Mikko Kärnä kesk: Arvoisa herra puhemies! Tämän hallitusohjelman hyvät asiat
on tuotu esille moneen kertaan tässä salissa tänään, ja niitä todellakin riittää. Yhden näkö-
kulman haluaisin vielä nostaa esille, ja se on turvallisuus. On äärettömän tärkeää, että hal-
litus lisää nyt poliisien määrää 300 henkilötyövuodella ja että samalla myös säädetään
enimmäisvasteajat poliisille. Tämä palvelee ennen kaikkea tilannetta tuolla harvaan asu-
tuilla ja syrjäisillä seuduilla, joilla poliisin vasteajat ovat tällä hetkellä todella kohtuutto-
mat — esimerkiksi Savukoskella 71 minuuttia. On erittäin tärkeää, että nyt viranomaisvoi-
maa saadaan turvaamaan myös tämä harvaan asuttujen alueiden turvallisuus.

Turvallisuutta lisää myös hallitusohjelman kirjaus siitä, että kielteisen päätöksen saa-
neille turvapaikanhakijoille asetetaan tekninen valvonta. [Jenna Simula: Joko on asetettu?]
— Tämä tekninen valvonta ollaan tuomassa varmasti ensi kevään aikana tänne eduskun-
nan käsittelyyn, ja kun perussuomalaisissa näytään olevan erittäin kiinnostuneita tästä, niin
toivotaan sitten tukea tälle erinomaiselle hallituksen esitykselle.

Näin Suomen pohjoisimpana kansanedustajana ja intohimoisena erämiehenä olen myös
erittäin tyytyväinen siitä, että metsästyksen ja kalastuksen edellytykset tullaan turvaamaan
ja että hallitusohjelmaan on myös kirjattu, että aselainsäädäntöä ei kiristetä, vaan aselupa-
käytännöt yhdenmukaistetaan koko maassa — mikä on ollut pitkään tärkeä tavoite myös
tuolla hallintovaliokunnan puolella. [Jenna Simulan välihuuto — Puhemies koputtaa]
64



Pöytäkirjan asiakohta PTK 83/2019 vp
Tärkeimpänä asiana pidän kuitenkin sitä, että sosiaali- ja terveydenhuollon uudistus to-
teutetaan kansanvaltaisten maakuntien kautta. Se on ensimmäinen vaihe, ja itse keskusta-
laisena näen, että se on myös kivijalka sille, että jossain vaiheessa meillä on maakunnat,
joille voidaan siirtää valtaa täältä keskushallinnolta, ja että asioista voidaan päättää mah-
dollisimman lähellä niitä ihmisiä, joita ne asiat koskettavat.

Perussuomalaisten edustaja Koskelalle, joka puhui äsken, kiitokset rakentavasta pu-
heenvuorosta ja kuntatalouden huomioimisesta. Se on myös hyvin otettu huomioon tässä
hallitusohjelmassa. Mutta tässä samalla täytyy kyllä ihmetellä sitä, millä tavalla perussuo-
malaiset käyttivät sen ajan omassa ryhmäpuheenvuorossaan tänään. Te päätitte hyökätä tä-
nään politiikallanne jo valtiosääntöä kohtaan, ja toivon, että kun ryhmäpuheenjohtajanne
Ville Tavio salista poistui, hän lähti lukemaan perustuslakia. Muutamia asioita olisi nimit-
täin sieltä kerrattavana.

Teidän esittämänne vaihtoehto on jäänyt kyllä hyvin ohueksi, ja omasta vaihtoehtobud-
jetistanne puuttuu lähes miljardi euroa. Millä tavalla te kuvittelette, että tämä on uskotta-
vaa oppositiopolitiikkaa? [Ari Koposen välihuuto] Samaan aikaan te olette aktiivisesti le-
vittäneet disinformaatiota erilaisista asioista sosiaalisessa mediassa ja myös tänään täällä
salissa. Itse katson, että näin ei voi olla kyllä sivistysvaltiossa, ja toivon, että kaikki vas-
tuulliset poliitikot myös siellä perussuomalaisten sisällä — vetoan teihin, koska teitäkin
on: paljastakaa tämä bluffi. Ja katson koko oppositioon, kokoomukseen ja kristillisdemo-
kraatteihin: puhutaan asioista asioiden oikeilla nimillä, käytetään oikeita lukuja ja pysy-
tään totuudessa aivan jokainen, oltiin sitten hallituksessa tai oppositiossa. — Kiitos. [Jan-
ne Heikkinen: Olipa hyvä puheenvuoro! — Hannu Hoskonen: Erinomainen puheenvuoro!
— Toimi Kankaanniemi: Ei ollut mitään asiaa!]

16.34 Pihla Keto-Huovinen kok: Arvoisa herra puhemies! Pilkkuakaan ei ole tarvetta
muuttaa hallitusohjelmasta, kuultiin viime viikolla ja on kuultu tänään täällä useamman
kerran. Hallitusohjelma on siis sama kaikkine hyvine ja huonoine puolineen. Syksyn aika-
na useammalta taholta, ei vain kokoomuksen, on esitetty huoli hallituksen talouspolitiikas-
ta, joten olisin pitänyt vastuullisena, että tältä osin olisi pilkun paikkaa vaihdettu ja esitetty
muun muassa keinoja työllisyystavoitteen saavuttamiseksi. Tämä on tarpeen, jotta kaikki
hyvät tavoitteet voitaisiin saavuttaa ja rahoittaa muutoinkin kuin verottamalla ja velkaan-
tumalla. Mitä pidemmälle ratkaisuja siirretään, sen kalliimmaksi ne tulevat. On aika kääriä
hihat ja ryhtyä tekoihin sanojen sijaan. Toivottavasti täältä löytyy puolin ja toisin sitä yh-
teistyön henkeä, jota pääministeri Marin täällä tänään peräänkuulutti.

Yhteistyötä ja asioiden eteenpäinviemistä tarvitaan muun muassa mielenterveyspalve-
luiden parantamiseksi. Mielenterveyden häiriöistä kärsii noin 20 prosenttia nuorista eli
joka viides meidän nuoristamme. Tämä tarkoittaa 30 oppilaan luokassa sitä, että siellä on
noin kuusi nuorta, jotka kärsivät eriasteisista mielenterveyden häiriöistä. Osa näistä on lie-
viä, mutta osa aiheuttaa lapselle ja nuorelle suurta kärsimystä ja toimintahaittaa. Kaikista
ikäryhmistä nimenomaan nuoruusikäisten, 12—18-vuotiaiden, keskittyminen erikoissai-
raanhoitoon kasvaa tällä hetkellä kaikista eniten. Nuorten osuus on kahdeksankertaistunut
vuodesta 1994. Suomessa mielenterveyshäiriöiden kokonaiskustannukset ovat noin 11
miljardia vuodessa OECD:n arvioiden mukaan. Kysymys on siis isosta kansanterveydelli-
sestä ongelmasta, mutta tästä huolimatta meidän mielenterveyspalvelut ovat pahasti retu-
perällä. Lyhyistä hoitojonoista ja matalan kynnyksen palveluiden saatavuudesta hyödym-
me me kaikki.
65



Pöytäkirjan asiakohta PTK 83/2019 vp
Meidän poliitikkojen on nyt pidettävä huoli siitä, että apua kun tarvitsee, sitä myös saa.
Jokainen apua tarvitseva ansaitsee mahdollisuuden. Jokaisen mielenterveys on arvokas.
Tämän johdosta todella toivon, että löydämme yhdessä myös varat esimerkiksi terapiata-
kuun toteuttamiselle.

Arvoisa puhemies! Oikeusministeriön osalta talousarvioesityksestä löytyy varsin monta
kannatettavaa kirjausta, ja niistä haluan edelleenkin hallitusta kiittää, kuten jo syksyllä
tein.

Huolissani olen kuitenkin siitä, että hallitusohjelmassa ummistetaan edelleen silmät jär-
jestäytyneen rikollisuuden osalta, kun samalla kuitenkin tunnukselliset rikollisjengit kas-
vavat ja niiden toimintarakenteet ovat muutoksessa. Edustaja Hannakaisa Heikkinenkin
nosti tänään puheessaan esille järjestäytyneen rikollisuuden turvallisuusriskinä, ja Marinin
hallituksella olisikin ollut mahdollisuus kirjata hallitusohjelmaan, miten hallitus on ajatel-
lut vahvistaa järjestäytyneen rikollisuuden torjuntaa.

Arvoisa puhemies! Oikeudenhoitoon tulee lisää rahoitusta, kuten edustaja Adlercreutz
täällä totesi, ja se on positiivinen asia ja tarkoittaa sitä, että hallitus on ymmärtänyt sen, et-
tei rikosvastuun toteutumisen kannalta merkityksellistä ole ainoastaan poliisin resurssit
vaan koko ketjun resursointi. Vakava huolenaiheeni on kuitenkin se, että loppuketjun lisä-
resursointi ei ole ollenkaan riittävää. Syksyn aikana saamiemme selvitysten perusteella on
selvää, että resurssit ovat oikeudenhoidossa niin niukat, että määrärahalisäyksistä huoli-
matta niin syyttäjien kuin tuomareiden määrät vähenevät tulevina vuosina. Todellisuudes-
sa tilanne on tällä hetkellä se, että esimerkiksi syyttäjien pöydillä pinot ja jonot ovat täysin
kestämättömällä tasolla. Syyttäjiä Suomessa on noin 370 ja vuosittain hoidettavia asioita
yli 90 000, ja määrä vain kasvaa. Viimeksi joulukuun alussa julkisuuteen tuli poikkeuksel-
lisen laaja tutkinta, jossa Tor-verkossa on kaupattu muun muassa huumeita ja aseita. Polii-
sin puolelta on jo todettu kokonaisuuden tuottavan poliisille valtavan tutkintojen suman,
mutta se ei koske vain poliisia vaan sama juttusuma siirtyy ketjussa eteenpäin. Määräraha-
tasoon on kiinnitettävä erityistä huomiota, koska muun muassa kehyskauden loppupuolel-
la poliisin määrärahat kasvavat, kun taas oikeusministeriön hallinnonalan resurssit vähene-
vät. Tämä on todella huolestuttavaa.

Kolmas huolenaiheeni on tietojärjestelmäuudistus eli niin sanottu Aipa-hanke, joka on
viivästynyt nyt jo kolmella vuodella ja jonka kustannusarvio on ylittynyt roimasti. Viimek-
si kuulin, että käräjäoikeudet, jotka ovat ottaneet sen koekäyttöön vaillinaisena, ovat pa-
lanneet takaisin vanhaan järjestelmään, koska ongelmat olivat edelleen niin suuria. [Puhe-
mies koputtaa] Tältä osin on hallituksen ja oikeusministerin pidettävä todellakin huoli sii-
tä, ettei Aipan rahoitus ole poissa myöskään henkilöstöresursseista. — Kiitos.

16.40 Joonas Könttä kesk: Arvoisa herra puhemies! Kun Suomi hiljalleen rauhoittuu
jouluun, varaudumme me myös samalla uuteen vuosikymmeneen. Tuo vuosikymmen tuo
paljon uutta mutta sisältää myös paljon haasteita. Sen vuoksi hallituksen toimintakyky ja
mahdollisuus tarttua suuriinkin uudistuksiin on välttämätön. Pilkkua on viilattu tarpeeksi,
ja tämä hallitusohjelma on hyvä paketti. Nyt tarvitaan työtä ja tuloksia. Uusi punamulta on
se pohja, josta tämä maa kumpuaa kohti parempaa uudistusten vuosikymmentä, ja mieles-
täni tämä hallitusohjelma luo hyvät eväät Suomen rakentamiselle kohti 2030-lukua. Alue-
politiikka ja koko Suomi — ne kuvaavat uuden punamullan hallitusohjelmaa. Tämä halli-
tusohjelma on ennen kaikkea koko Suomen ja kaikki suomalaiset huomioiva ohjelma, jos-
sa aluepolitiikka on nostettu keskeiseen osaan ensimmäistä kertaa liki 10 vuoteen.
66



Pöytäkirjan asiakohta PTK 83/2019 vp
Arvoisa puhemies! Tämä maa tarvitsee aluepolitiikkaa, alueiden erilaisuuden ymmärtä-
vää politiikkaa, jossa maakuntien keskuskaupungit menestyvät, jossa pienet kunnat menes-
tyvät ja jossa myös pääkaupunkiseutumme menestyy, kaikki omilla vahvuuksillaan, kaik-
ki omalla tavallaan. Tähän tämä hallitus tulee tarttumaan. Heikommasta pidetään huolta ja
vahvemmalle annetaan eväitä auttaa. Kaikille, siis aivan kaikille, annetaan Suomessa sa-
mat avaimet menestykseen, oli sitten pk-yrittäjä, syrjäseudulla asuva opiskelija tai eläke-
läinen. Kaikki suomalaiset on pidettävä mukana.

Arvoisa puhemies! Oikeistokonservatiiviselle oppositiolle on syytä kerrata, mitä uusi
punamulta luo tästä maasta, sillä tulevaisuutta rakennetaan hyvin monella tapaa. Hallitus-
ohjelma mahdollistaa MAL-sopimusten laajentamisen, jonka myötä Jyväskylän, Kuopion
ja Lahden kaltaiset kaupungit pääsevät mukaan suurten kaupunkien kehittämisohjelmaan.
Aiemmin tämän erityiskohtelun piirissä ovat olleet pääkaupunkiseudun lisäksi vain Ou-
lun, Tampereen ja Turun kaupunkiseudut. Pääradan kehittäminen laajennuksineen luo
edellytykset poikittaisyhteyksien kehittämiseen koko maassa. On selvää, että hyvät yhtey-
det ja saavutettavuus määrittävät myös alueiden kehittymistä. Siksi tarvitsemme panostuk-
sia koko Suomen liikennehankkeiden kehittämiseen.

Hallitusohjelman hyvien kirjauksien lista on pitkä: Koko Suomen asia, työ ja yrittäjyys,
oikeudenmukaisuuden edistäminen, sosiaali- ja terveyspalvelujen kuntoon laittaminen,
maakuntamalli. Kyse on tämän maan palvelemisesta, kyse on tämän maan asukkaiden,
suomalaisten, edun ajamisesta. Liikenneinvestoinnit asumisen, yrittämisen ja työnteon
mahdollistamiseksi koko maassa, haja-asutusalueilla ja kaupungeissa, lähiöissä ja maaseu-
dulla. Hallitusohjelmassa todetaan, ettei hallitus tee työvoimapolitiikassa toimia, joilla on
negatiivinen työllisyysvaikutus, ilman että se tekee samalla tehokkaampia työllisyyttä pa-
rantavia toimia. Tästä periaatteesta on syytä pitää kiinni. Metsienkäytöstä ja maataloudes-
ta ei tingitä. Yrittäjien ja yritysten verotusta ei kiristetä. Koulutuksesta tehdään työelämä-
lähtöisempää.

Arvoisa puhemies! Ammatilliseen koulutukseen ja työpaikoilla tapahtuvan oppimisen
edistämiseen palkataan uusia opettajia. Lapsiperheiden palveluita parannetaan ja perheva-
paita lisätään, pienimpiä eläkkeitä korotetaan. Poliiseja on jo päätetty palkata lisää. Soti-
laita on jo päätetty palkata lisää. Uudet laivat merivoimille on jo päätetty hankkia, ja uudet
hävittäjät Ilmavoimille hankitaan suunnitellusti.

Lisää työtä, turvallisuutta ja tulevaisuutta. Tämän hallituksen hallitusohjelmassa kes-
kustan kädenjälki näkyy erittäin vahvasti. Uskon, että toimeenpanemalla tämän hallitusoh-
jelman linjauksia 2030-luvun haasteet ovat voitettavissa, ja olen erittäin tyytyväinen, että
nimenomaan keskusta ja keskustalaisuus näkyvät tässä uuden punamullan hallitusohjel-
massa.

16.45 Pekka Aittakumpu kesk: Arvoisa puhemies! Saavuin tänään Helsinkiin lentokent-
täjunalla, ja tuossa junassa viereeni istui kolme leikki-ikäistä lasta ja päiväkodin hoitaja.
Nuo lapset kertoivat, että he olivat menossa Seurasaareen katsomaan joulukuusia. Yksi
lapsista, kolmevuotias poika, kertoi minulle myös, että hän oli kotona äidin, isän ja isovel-
jensä kanssa tehnyt huoneensa ikkunaan lumipalloja paperista. Päiväkodin hoitaja kertoi,
miten hyvä on työskennellä päiväkodissa, jossa ryhmäkoko on sopiva. Hänellä oli koke-
musta toisenlaisestakin todellisuudesta.,

Arvoisa puhemies! Kuten pääministeri Marin tänään kertoi, hallituksen tavoite on lisätä
työllisyyttä ja vähentää eriarvoisuutta koko maassa. Tekoja on jo tulossa, ja päätöksiä on
67



Pöytäkirjan asiakohta PTK 83/2019 vp
tehtykin. Saamme vajaan kuukauden kuluttua vuodenvaihteessa kohennuksia monella ta-
valla heikoimmassa asemassa olevien suomalaisten arkeen. Parannamme lapsilisiä niissä
perheissä, jotka ovat erityisesti lapsiperheköyhyyden keskellä. Teemme pienimpiin eläk-
keisiin korotuksia. Myös perusväylänpitoon koko maassa on tulossa lisää rahaa. Varhais-
kasvatuksessa ryhmäkokoja pienennetään niin, että ne ovat sopivampia koko Suomessa.
Myös yrityselämää tuetaan monella tavalla: yrityksille muun muassa järjestetään mahdol-
lisuus tuplapoistoihin. Paljon on tehty, mutta kaikkia toki ei ole vielä tehty, vaan hallituk-
sella on paljon työtä edessä. Niin kuin tänään on kuultu, yksi keskeisimpiä hallituksen toi-
mia on se, että meidän täytyy saada lisää työtä koko maahan.

Mutta keskustassa olemme hyvin tyytyväisiä siihen, että tämän keskusta-vasemmisto-
hallituksen ohjelma vahvistaa monin tavoin sitä, että meillä Suomessa lapsilla, nuorilla,
kaikenikäisillä niin täällä pääkaupunkiseudulla kuin koko maassa olisi entistä paremmat
mahdollisuudet asua ja käydä koulua, opiskella, tehdä työtä. Suomessa jokaisella lapsella
tulee olla tasaveroiset mahdollisuudet asuinpaikasta ja oman perheen varallisuudesta tai
muista seikoista riippumatta. Siksi on erinomaista, että hallitusohjelma monin tavoin pai-
nottaa lapsiperheiden tukemisen tärkeyttä ja kiinnittää huomiota myöskin parisuhteiden
vahvistamiseen. Ohjelma on kaikin tavoin lasten, nuorten ja perheiden kannalta erinomai-
nen. Hallitus ei pelkästään puhu vaan myös toimii tämän hyvän hallitusohjelman pohjalta
ja perustalta. Siksi tuosta hallitusohjelmasta ei tässä vaiheessa eikä nyt hallituksen vaihtu-
essa ollut syytä vaihtaa sitä pilkkuakaan, josta täällä salissa on tänään puhuttu. Nyt puna-
multahallitus tarvitsee yhteistyökykyä, jotta me viemme tämän hyvän ohjelman päätök-
seen.

Arvoisa puhemies! Tulokset puhuvat puolestaan, ja ensimmäisiä hedelmiä tästä hyvästä
hallitusohjelmasta me saamme todella jo heti vuodenvaihteessa, kun muun muassa pienim-
mät lapsilisät ja eläkkeet nousevat. Jotkut oppositiossa ovat jo kuvaannollisesti laittaneet
kirveen puun juurelle, mutta kyllä meidän täytyy olla kärsivällisiä ja vielä hiukan odottaa
noita työn tuloksia tuo muutama viikko, jolloin ne konkreettisesti näkyvät kansalaisten ar-
jessa. Maan rakentaminen on pitkäjänteistä työtä, ja tarvitsemme ratkaisuja, mutta myös
malttia. Aivan erityisesti tarvitsemme yhteistyötä yli puoluerajojen ja myös hallituspuolu-
eiden ja opposition kesken. Yhdessä tämä maailman paras maa on rakennettu ja rakenne-
taan myös jatkossa.

16.50 Hilkka Kemppi kesk: Arvoisa herra puhemies! Hyvät kollegat! Aikaisempaan de-
battiin viitaten tervetuloa myös Hämeeseen katsomaan, millä tavalla ilmastoteot ja elinkei-
noelämän kilpailukyky kävelevät käsi kädessä. Vien teidät ilman muuta mielelläni esimer-
kiksi Lahteen, tulevaan Euroopan ympäristöpääkaupunkiin vuodelle 2021, jossa on panos-
tettu kiertotalouteen, vesiosaamiseen, ylläpidetään viljaklusteria lähiruuan hyväksi ja jon-
ka ympärillä on Suomen rahatalouden keskittymä. Tai vien teidät mielelläni Hämeen toi-
seen päähän, esimerkiksi Forssaan, jossa yrittäjyydellä nimenomaan korvataan muovituot-
teita tällä hetkellä ja sitä kautta nostetaan Suomea maailmankartalle.

Arvon kollega, edustaja Halla-aho, joka ei valitettavasti enää ole salissa, vien erityisesti
teidät mielelläni tänne viitaten aiempaan puheenvuoroonne. Hallituksen rivakka uudel-
leenjärjestäytyminen aiemman hallitusohjelman päälle osoitti, että kyllä, suomalaisella ta-
valla toimia pystytään ratkaisuihin. Se on kuitenkin myönnettävä, että sekavaltahan tämä
soppa lopulta varmasti näytti monissa kodeissa ja työpaikoilla, ja siksi eduskunnan on pys-
tyttävä jatkossa parempaan. Meidän on paremmin kerrottava, mitä me teemme ja kenen
68



Pöytäkirjan asiakohta PTK 83/2019 vp
kanssa. Tämä hallitusohjelma pystyy siihen parempaan, kunhan me sitä yhdessä viemme
eteenpäin.

Arvoisat opposition kollegat! Aikanani partiossa opin, että saat, mitä annat. Todella saat
sen, mitä olet itse valmis antamaan. Niin pitkään kuin oppositio, mukaan lukien kokoo-
muksen puheenjohtaja, edustaja Orpo, manaa Suomea maanrakoon, niin pitkään yrittäjät
eivät uskalla investoida, palkankorotuksen kanssa viivytellään, perheitä ei uskalleta perus-
taa, ja ihmiset eivät uskalla valmistua kouluista työelämään. [Toimi Kankaanniemi: Ai se
olikin Orpon syy? Hyvä tietää!] Nyt arkijärki käteen. Ettäkö tämä maa olisi reilussa puo-
lessa vuodessa päässyt siihen jamaan, että meidän tulisi manata täällä näin huolestuttavia
tulevaisuudenkuvia? [Antti Kurvinen: Nyt puhutaan asiaa!] Löysin itse asiassa Ilta-Sano-
mista vuodelta 1995 edustaja Zyskowiczin kommentin, jossa hän painotti erityisesti psy-
kologian merkitystä talouden kehityksessä. Nostaisin sen tähän päivään, koska se sopii tä-
hän keskusteluun kuin nenä päähän [Välihuuto keskeltä] ja erityisesti tähän hallitusohjel-
maan. Kyllähän talouden kohentamisessa ja luottamuksen kasvattamisessa on kyse myös
psykologiasta ja siitä, millä tavoin me toisiamme ja suomalaisia täällä puhuttelemme.

Täällä salissa ei ole puhuttu juurikaan pitkän ajan kehityksestä, vaikka me olemme sen
vartijoita sanan parhaimmassa merkityksessä. Muistutukseksi, että viime hallituskaudella
kuntatalouden ymmärtämiseen tuli ryhtiliike, josta ei ole luovuttu tässäkään hallitusohjel-
massa. Viime hallituskaudella muun muassa kuntien lakisääteisiä velvoitteita vähennet-
tiin, eriarvoistumista vähennettiin, ja nyt vastuun kantamista siltä osin jatketaan.

Viime kaudella puoluepoliittiseen jarrutteluun kaatuneen sote-uudistuksen maaliin saa-
minen on nyt kriittisesti etusijalla tässä hallitusohjelmassa. Jo liian pitkään vellonut sote-
uudistus on tehnyt kuntien tulevaisuudennäkymistä sumuisia. Sitä ei voi varmastikaan ku-
kaan kiistää tässä salissa. Sote-uudistuksesta on tehty aivan liikaa valtapoliittinen lyömä-
ase, vaikka kyse on ennen kaikkea meidän suomalaisten tasa-arvoisista sote-palveluista.
On viimeinen hetki viedä sote-uudistusta eteenpäin voimallisesti. Ja toivon todella, että ko-
koomuskaan ei sitä jarruttele manaamalla miinusmerkkistä lukua sinne maakuntauudistuk-
sen puolelle, koska kyllähän sotessa on kyse myös siitä, että kokonaisuus on hallussa, tie-
dolla johdetaan ja esimerkiksi ennakoivaa hyvinvoinnin ja terveyden edistämistyötä teh-
dään.

Orpo kysyi tänään, että kertokaa niitä asioita, mistä pienen ja keskisuuren yrityksen yrit-
täjä innostuu. Minä kerron terveisiä Päijät-Hämeestä ja Kanta-Hämeestä: meidän yrittäjät
innostuvat siitä, että me saamme lisää työntekijöitä, saamme tämän maan talouden parem-
paan kuntoon, luomme heille turvaa, turvallisen kasvuperän investoida, ja pääsemme sitä
kautta yhdessä eteenpäin. Toivon siihen tulevaisuususkoista asennetta koko tältä salilta ja
pidän tätä hallitusohjelmaa hyvänä pohjana tälle yhteistyölle.

16.55 Tuomas Kettunen kesk: Arvoisa puhemies! Eduskunta on käynyt kattavan keskus-
telun Antti Rinteen hallituksen ohjelmasta jo kesäkuussa, ja nyt puoli vuotta myöhemmin
pääministeri Sanna Marinin hallitus on ottanut hallitusohjelmakseen tämän saman ohjel-
man — ja miksi ei olisi ottanut: kuluneet puoli vuotta ovat vahvistaneet sitä käsitystä, että
Suomi tarvitsee juuri tällaisen hallitusohjelman.

Osallistava ja osaava Suomi ottaa huomioon koko Suomen ja kaikki suomalaiset. Mi-
nulle keskustalaisena on tärkeää, että nyt kun siihen on mahdollisuus, niin panostuksia
suunnataan voimakkaasti heikoimmassa osassa olevien suuntaan. Hallitusohjelman mu-
kaisesti köyhimpien eläkeläisten asema paranee, samoin parannetaan pienituloisten lapsi-
69



Pöytäkirjan asiakohta PTK 83/2019 vp
perheitten toimeentuloa. Lapsilisän yksinhuoltajakorotuksen tai opintorahan huoltajakoro-
tuksen nostot ovat pieniä yksityiskohtia, joilla on suuri vaikutus näiden etujen saajille.
Tämä keskusta-vasemmistohallitus on köyhän asialla.

Erityisen iloinen olen siitä, että aluepolitiikka näkyy tässä hallitusohjelmassa niin vah-
vana. Aluepolitiikan yhtenä tavoitteena on alueiden välisen ja kuntien sisäisen eriytymisen
vähentäminen. Kaikille alueille on annettava mahdollisuus. Kaiken keskittäminen keskuk-
siin jättää vajaakäytölle monet tämän maan laajat mahdollisuudet, esimerkkinä muun
muassa maa- ja metsätalouden rajattomat mahdollisuudet. Hallitusohjelman kirjaukset
maakuntien roolin vahvistamisesta ja alueellisen elinvoiman tukemisesta sekä satsaukset
perusväylänpitoon ovat mitä parasta aluepolitiikkaa.

Arvoisa puhemies! Viimeisen puolen vuoden aikana hallitusohjelmaa on opposition ta-
holta kritisoitu monin eri tavoin. Minusta ohjelma on hyvä, eteenpäin katsova, ja se on
myös maltillinen ja järkevä. Hallitusohjelma ottaa huomioon tosiasiat ilmastonmuutokses-
ta kaupungistumiseen sortumatta ylilyönteihin. Kotimainen ruuantuotanto ja metsien kes-
tävä käyttö on kannattavaa ja mahdollistavaa myös tulevaisuudessa. Kotimaisen ruoan tu-
levaisuus turvataan. Maatalouden kannattavuuden paraneminen luo pohjaa maamme huol-
tovarmuudelle. Metsien hoitaminen lisää hiilinielua ja luo raaka-ainetta puurakentamiseen
eli hiilivarastojen rakentamiseen. Hiilijalanjäljen tulee olla aina minimi, mikä tarkoittaa si-
tä, että jatkojalostus on tehtävä mahdollisimman lähellä raaka-ainevarantoja, ja tämä myös
on aluepolitiikkaa. Hallitusohjelma on kunnianhimoinen, esimerkeiksi käyvät vaikka kan-
sallisen biokaasuohjelman laatiminen, koko Suomen elinvoiman kehittäminen ja sitten
myös nämä ilmastotavoitteet ja niitten saavuttamiset.

Hallitusohjelman tavoitteena on myös työllisyysasteen nostaminen 75 prosenttiin ja
työllisten määrän vahvistuminen vähintään 60 000 henkilöllä vuoden 2023 loppuun men-
nessä. Tähänkin pääsemme, kun edistämme lainsäädännöllä ja tukitoiminnoilla uusia in-
vestointeja koko Suomeen. Kunnianhimoa löytyy hallitusohjelmasta, mutta samalla se on
ihmisten kannalta mahdollisimman oikeudenmukainen ajatellen koko Suomea.

Arvoisa puhemies! Annan täyden tukeni tälle hallitusohjelmalle. Töitä on tehtävä yh-
dessä sen eteen, että hallitusohjelman kirjaukset konkretisoituvat ja suomalaisten arki on
turvattu.

Toinen varapuhemies Juho Eerola: Arvoisat edustajat, muistutan nyt toisen kerran tun-
nin sisään mitä kohteliaimmin siitä, että täysistunnon aikana tässä salissa valokuvaaminen
ja videokuvan ottaminen on kielletty.

17.00 Ville Kaunisto kok: Arvoisa puhemies! Rinteen hallituksen matka on ollut täynnä
kriisejä, ja niistä viimeinen lopetti sen toiminnan. Kriisi-sanan historia tulee kreikan kie-
lestä, ja se tarkoittaa käännekohtaa — hetkeä, jolloin yksilö tai organisaatio voi kääntää sen
suuntaa joko paremmaksi tai huonommaksi. Onnittelen hallitusta siitä, että te ette muutta-
neet suuntaa enää huonommaksi. Ette muuttaneet mitään. Teillä oli historiallinen mahdol-
lisuus tutkia ne virheet, mitä Rinteen hallitusohjelmassa oli, ja korjata ne. Ainahan niitä
virheitä on. Hölmöyttä ei aina ole virheiden tekeminen, vaan hölmöyttä on virheiden kor-
jaamatta jättäminen. Pilkkuakaan ette muuttaneet. Siksi voisin aivan yhtä hyvin pitää kaik-
ki vanhat puheeni uudelleen ja jatkaa siitä, mutta en sitä tee.

Hallitus on tänään pyytänyt kokoomusta mukaan yhteistyöhön. Minä uskon ja itse asias-
sa tiedän, että me voimme tietyissä asioissa tehdä yhteistyötä. Minä haluan tehdä yhteis-
70



Pöytäkirjan asiakohta PTK 83/2019 vp
työtä. Mutta haluan myös, että hallitus tunnustaa sen hienon työn, mitä kokoomus on vaih-
toehtobudjetissaan tehnyt. Se esittää, miten ihmisille tärkeät asiat voidaan tehdä taloudel-
lisesti kestävästi. Kokoomus on näyttänyt, miten ihmiseen ja ihmisen kykyyn innovoida ja
ratkaista ongelmia voidaan luottaa. Me olemme osoittaneet, että kekseliäisyyden tukahdut-
taminen ja ahdistuksen voimistaminen ei ole pakollista.

Arvoisa puhemies! Me olemme täällä ajamassa koko Suomen etua, mutta minun on pak-
ko nostaa esiin myös oma vaalipiirini, Kaakkois-Suomi. Me olemme suurien etäisyyksien
ja vanhenevan väen alue. Meillä ihmiset muuttavat pois ja jättävät kunnat täysin pulaan.
Meille kaikkein tärkeintä olisi yrittäjyyden tukeminen ja työpaikkojen luominen. Sitä hel-
pottaisi esimerkiksi paikallisen sopimisen vahvistaminen. Sen sijaan te teette päinvastaisia
toimia. Polttoaineveron korotus ja kotitalousvähennyksen leikkaus ovat niitä yrittäjiin ja
yrityksiin negatiivisesti osuvia toimia. Ne myös vaikeuttavat lapsiperheiden ja ikäihmisten
vapautta valita asuinpaikkansa. Kokoomuksen vaihtoehtobudjetin vastuullisesti esitetty tu-
hannen miljoonan euron työn verotuksen kevennys olisi ollut juuri näitä asioita, mitä ihmi-
set tarvitsevat. Kaakkois-Suomen rooli on Suomen tulevaisuudessa äärimmäisen tärkeä,
älkääkä unohtako sitä. — Kiitos.

17.03 Toimi Kankaanniemi ps: Arvoisa herra puhemies! Vuonna 2011 muodostettiin
Kataisen hallitus, ja siihen lähti mukaan kuusi puoluetta. Tuollainen kuuden puolueen hal-
litus oli täysin toimintakyvytön, eli se ei pystynyt tekemään päätöksiä isänmaan parhaaksi.
Tuloksia ei tullut, ellei niiksi katsota työttömien määrän kasvua 100 000:lla, valtionvelan
kasvua 20 miljardilla, veronkiristyksiä ja kuntakriisiä ja niin edelleen. Niinpä tuosta halli-
tuksesta lähtikin ensimmäisenä vasemmistoliitto yhteisöveron alentamisen takia, sitten
lähtivät vihreät ydinvoimapäätösten takia ja lopulta lähti pääministerikin Brysselin lihapa-
tojen äärelle ja tuli uusi Stubbin hallitus. Eli tällainen laajapohjainen hallitus on kehno hal-
litus aina. Siellä on sisässä jo valmiina riidat. Niin tarkkaa hallitusohjelmaa ei voida tehdä,
että kaikki asiat pystyttäisiin sinne kirjaamaan yksiselitteisesti, ja vaikka pystyttäisiinkin,
niin aina tulee yllätyksiä joko kotimaasta tai ulkomailta — ja tänä päivänä hyvin usein to-
dellakin myös ulkomailta.

Arvoisa puhemies! Tämä Marinin hallitus on historiallisen vasemmistolainen, sosialis-
tijohtoinen hallitus. Siinä on viisi puoluetta — ei kuutta niin kuin Kataisen hallituksessa
vaan viisi — ja niillä kaikilla viidellä on monissa asioissa erilainen linja. [Antti Kurvinen:
Eikö köyhän asia ole tärkeä?] Lisäksi näiden puolueiden sisällä on vahvoja jakolinjoja: so-
siaalidemokraateilla [Antti Kurvisen välihuuto — Puhemies koputtaa] oikeistodemarit ja
vasemmistodemarit, keskustalla porvarihakuiset ja punamultalinja, vihreillä ympäristöin-
toiset ja sosiaalipainotteiset, vasemmistoliitolla duunarit ja valkokaulussosialistit — ja
yksi on jopa tunnustautunut puhtaasti kommunistiksi. RKP:llä jakolinja taitaa kulkea muun
muassa Pohjanmaa—Etelä-Suomi-välillä. Tällaiset jakolinjat huomioon ottaen hallituk-
sessa on kymmenkunta erilaista voimaa taistelemassa keskenään. Se ei lupaa hyvää. [Han-
nakaisa Heikkisen välihuuto] On hyvin todennäköistä, että kun eteen tulee vaikeita asioita
ja yllätyksiä, niin tämän hallituksen kestokyky ei ole riittävä. Nyt jo nähtiin tässä joulun
edellä — tai viimeisen parin viikon aikana — miten Posti-sekoilu ja al-Holin asiat kaatoi-
vat — tai Posti ja valtion omistajapolitiikka kaatoivat — hallituksen, [Hannakaisa Heikki-
sen välihuuto] ja sitten toisaalta nyt al-Hol-kysymys repii hallitusta riekaleiksi sisältä.
[Hannakaisa Heikkisen välihuuto] Eli voin sanoa, että riidat ovat valmiina ja että hallitus
ajautuu niiden myötä suuriin vaikeuksiin.
71



Pöytäkirjan asiakohta PTK 83/2019 vp
Mutta, arvoisa puhemies, se suurin riidan aihe tulee olemaan se, että hallitus on raken-
tanut politiikkansa työllisyyden kasvun varaan ilman mitään toimenpiteitä. Kaikki toimen-
piteet, jotka olisivat välttämättä tarpeen jo kiireesti, on heitetty seitsemälle työryhmälle,
joissa ammattijärjestöt ja työnantajat riitelevät. Mitään ei ole vielä saatu puolen vuoden ai-
kana valmiiksi, ja mitä nyt viimeiset tiedot kertovat, mitään ei näytetä saavankaan. Eli tämä
johtaa siihen, että työllisyystavoite ei toteudu ensi syksynä, että talouden alijäämä ei kor-
jaannu ja että tasapainoa ei saada. Siitä tulee seurauksena velkaantumisen kasvu, ja pitää
kiristää veroja. Se aiheuttaa raskaan riidan hallituksessa, ja lisäksi se johtaa siihen, että on
ryhdyttävä leikkaamaan sosiaaliturvaa ja muita julkisia menoja. Tämä on näkymä tällä het-
kellä hallituksen toimintakyvystä. Se on lähtökohtaisesti erittäin huono ja todennäköisesti
päättyy [Puhemies koputtaa] aika nopeasti.

Arvoisa puhemies! Vetoankin, että hallitus tekee uuden talous- ja työllisyyspoliittisen
linjauksen ja ottaa nämä työllisyysasiat omiin käsiinsä eikä anna niitä näiden etujärjestöjen
riideltäväksi. [Hannakaisa Heikkisen välihuuto]

17.09 Hannu Hoskonen kesk: Arvoisa herra puhemies! Edustaja Kankaanniemen kovin
vähän tulevaisuuteen katsovan puheenvuoron jälkeen [Toimi Kankaanniemi: Ei kun ni-
menomaan katsoin!] tunnen itseni kovin vaatimattomaksi mutta yritän parhaani.

Tämä pääministeri Antti Rinteen jälkeen tuleva pääministeri Sanna Marinin hallitus jat-
kaa samalla ohjelmalla, kuten tiedämme. Tiedoksiantokeskustelu, mitä tänään olemme
käyneet, on osoittanut mielestäni muutamia merkittäviä poliittisia linjauksia. Ensimmäi-
nen on se, että politiikka on palannut tähän taloon. Eri puolueiden välillä on erilaisia sosi-
aalisia näkemyksiä, miten tätä maata tulee kehittää. Se on aivan hyvää keskustelua, ja pi-
dän tätä arvoasetelmaa erittäin hyvänä. Nykyinen Sanna Marinin hallitus tähtää tietenkin
sosiaalisesti oikeudenmukaiseen politiikkaan, alueellisten ja ihmisten välisten tasa-ar-
voerojen tasaamiseen, yrittämiseen kannustamiseen, biotalouteen ja ennen kaikkea siihen,
että pieni eläkeläinen saa sen pienen eläkkeen korotuksen, nyt ja jatkossa mennään samalla
tahdilla eteenpäin ja myös niitä pienimpiä päivärahoja ja pienten lasten elämää paranne-
taan huomattavasti esimerkiksi päiväkodeissa ja pienenevinä koululuokkina, jolloin lapsi
saa parhaan mahdollisen opetuksen. Koska jos me haluamme tulevaisuuteen panostaa täs-
sä maassa, niin ainoaksi vaihtoehdoksi jää se, että me todella panostamme lapsiin ja nuo-
riin, ja siihen tämä hallitus on sitoutunut ihan selvästi.

Sote-uudistuksen soisi menevän nyt vihdoin ja viimein maaliin. Viime vaalikaudella
teimme valtavasti töitä sen eteen, että sote-uudistus olisi saatu maaliin ja valmiiksi. Se on
selvä asia, kuten moni asiantuntija silloin sanoi, ettei siitä uudistuksesta kerta kaikkiaan voi
tulla heti valmiiksi täydellistä ja kiitettävän hyvää, ei tietenkään, mutta tämä meno, mikä
meillä nyt jatkuu, että palvelujen laatu heikkenee joillakin koko ajan ja toiset saavat sitten
rahalla ostettua mitä palveluja tahansa, tämä kierre on pysäytettävä, muuta keinoa meillä ei
tässä asiassa ei ole. Jos halutaan, että Utsjoella, Ilomantsissa, Vaasassa, Helsingissä tai
Kirkkonummella kaikilla on vähintään suurin piirtein samanlaiset palvelut, niin siinä on
meillä vielä kyinen pelto kynnettävänä. Koska tämä eriarvoisuus sosiaali- ja terveyspalve-
luissa näkyy joka paikkakunnalla Suomessa tänä päivänä, niin siihen pitää maan hallituk-
sen puuttua tomerasti, paljon tomerammin kuin tähänastiset hallitukset ovat pystyneet.

Maatalouspuolelta, arvoisa puhemies, totean sen, että kun maatalousuudistusta EU:ssa
viedään eteenpäin, niin keskustan linja on se, mikä hallitusohjelmassakin näkyy, että maa-
talouden pitää olla edelleen tässä maassa kannattavaa. Koko elintarviketaloutemme perus-
72



Pöytäkirjan asiakohta PTK 83/2019 vp
tuu sille, että kotimainen raaka-aine tuotetaan puhtaasti ja hyvällä ammattitaidolla. Se on
yli 300 000 työpaikkaa, ja sitä ei sovi väheksyä. Kysymys on myös samalla kansantervey-
destä, kysymys on aluepolitiikasta ja suomalaisesta kulttuurista. Kannattaa kaikkien nii-
den, jotka eivät maataloudesta kovin paljon välitä, muistaa se, että kulttuurimaisema ei
tuolla maaseudulla säily, ellei siellä töitä tehdä. Kaikki kulttuuri syntyy ihmisen työstä, ja
lehmä ja mulli ja muut kotieläimet tarvitaan siellä pellon reunassa syömässä sitä maise-
maa, nauttimassa puhtaita luonnontuotteita, niin että se kulttuurimaisema säilyy. Jos se
pelto jätetään viljelemättä, se on kymmenen vuoden kuluttua valtava lepikko ja ryteikkö,
josta ei esteettistä näköalaa, mitään saa kukaan irti.

Liikenneväyliin hallitus panostaa myös, ja kuten pääministeri Marin sanoi aivan osuvas-
ti, me haluamme rakentaa rataverkkoa tähän maahan. Se vaatii vain tietyn ajan suunnitte-
lun. Se on selvä, että miljardihankkeita ei voi käynnistää sormia napsauttamalla, vaan on
tehtävä huolellinen valmistelutyö. Teihin saamme lisää rahaa, vuosittaiseen perustienpi-
don rahoitukseen tietenkin, ja sitten isoihin tiehankkeisiin tulee selvät suuntaviivat, miten
näitä uusia tiehankkeita tehdään.

Sitten, arvoisa puhemies, lopuksi vielä ilmastopolitiikasta. Hallitus on sitoutunut tieten-
kin siihen, että ilmastoneutraalius saavutetaan 2035, ja kuten pääministeri aivan hyvin to-
tesi, sosiaalisesti ja alueellisesti oikeudenmukaisesti. Kun käymme keskustelua suomalais-
ten metsien kohtalosta, niin tässä yhteydessä minun on pakko todeta se, että kohta julkis-
tettavat tiedot — tai taisivat jo tänä päivänä tulla julkiseksi ne tiedot — mitä päästömääriä
LULUCF-puolelle elikkä maankäytön, maankäytön muutoksen ja metsätalouden puolelle
lasketaan Suomen metsille, ne luvut ovat huolestuttavia sen tautta, että meille ollaan sälyt-
tämässä sellaista taakkaa, joka olisi Suomen kannalta kohtuuton, koska eihän metsien koko
kasvua oteta huomioon LULUCF-laskelmissa ollenkaan. Tämä on erittäin huolestuttavaa.
Sen takia toivon, arvoisat Suomen kansan edustajat, että pidämme tässä järjen päässä. Suo-
men metsiä pitää hakata, niitä pitää hoitaa. Vuoden 68 jälkeen tähän päivään olemme kak-
sinkertaistaneet sekä metsien kasvun että puumäärän, ja nyt jos me haluamme omilla toi-
millamme rajoittaa tämän valtavan varannon hoitoa ja hakkuuta, se johtaa pitkässä juok-
sussa siihen, että menetämme tämän kasvumoottorin. Se on kasvumoottori niin meidän
kansantaloudelle kuin meidän ilmastollekin, positiivinen kasvumoottori.

Ja lopuksi, arvoisa puhemies, vielä se, kun on puhuttu turpeen verotuksen edun poista-
misesta. Jos me haluamme kotimaisen energiapolitiikan tilalle [Puhemies koputtaa] ulko-
mailta tuotavaa kivihiiltä ja ulkomailta tuotavaa raakaöljyä, niin se onnistuu tällä keinolla,
mutta se ei ole ilmastopolitiikkaa sen jälkeen.

17.14 Heidi Viljanen sd: Arvoisa puhemies! Kesällä tätä hallitusohjelmaa käsiteltiin täs-
sä salissa jo kertaalleen, mutta toki hyvästä ohjelmasta kannattaa pitää useampikin puheen-
vuoro. Se, että hallitus vaihtui, ei muuta sitä tosiasiaa, että työ kohti sosiaalisesti kestäväm-
pää Suomea jatkuu. Tämä hallitusohjelma on tulevaisuusohjelma.

Pohjoismainen hyvinvointimalli on tämän hallitusohjelman helmi, jonka turvaaminen
on keskeisin ja tärkein teema tässä ohjelmassa. Pohjoismaisen hyvinvointimallin keskei-
simpiä kulmakiviä ovat ihmisten yhdenvertaisuus ja tasa-arvo, verorahoitteiset hyvinvoin-
ti- ja koulutuspalvelut, suuri sosiaalinen liikkuvuus ja aktiivinen kansalaisyhteiskunta. Se,
että kannamme vastuuta toinen toisistamme ja yhteisestä tulevaisuudesta. Ihmisillä tulee
olla tulevaisuudessakin tieto siitä, että minusta kyllä pidetään huolta silloinkin, kun en itse
siihen kykene. Näin tässä maassa on haluttu toimia jo vuosikymmeniä, ja näin tässä maas-
73



Pöytäkirjan asiakohta PTK 83/2019 vp
sa tulee toimia myös tulevaisuudessa. Tässä hallitusohjelmassa tuo tahto tulee hyvinkin nä-
kyväksi.

Arvoisa puhemies! Tämä hallitusohjelma on viiden puolueen yhteistyön tulos ja tärkeä
ohjekirja. Tätä hallitusohjelmaa on kiitelty hyvin laajasti. Kriittisimmät puheenvuorot ar-
vatenkin olen kuullut tässä salissa. On tuotu esiin kritiikkiä ja pelokkaita puheenvuoroja
siitä, mihin suuntaan Suomi on menossa. Uskon vakaasti, että Suomi on menossa inhimil-
lisempään suuntaan, uudistusten suuntaan ja vahvasti kohti tulevaisuutta. En kuitenkaan
väitä, että tämä tie tulisi olemaan helppo, eikä kukaan meistä tässä salissa pysty ennusta-
maan kaikkea sitä, mitä tulevaisuus tuo tullessaan. Maailmanmeno ja sen vaikutukset kun
eivät ole meidän kenenkään käsissä. On selvää, että hyvinvointimallin turvaaminen edel-
lyttää vahvaa julkista taloutta. Marinin hallitus on sitoutunut vastuulliseen talouspolitiik-
kaan. Keskeistä tässä työssä on sitoutuminen 75 prosentin työllisyystavoitteeseen.

Olen erityisen kiitollinen tässä hallitusohjelmassa oleviin kirjauksiin ja toimenpiteisiin
kaikkein haavoittuvimmassa asemassa olevien ihmisten paremman tulevaisuuden turvaa-
miseksi. Tämä hallitusohjelma on erityisesti lapsi- ja perheystävällinen ohjelma. Hallitus
tulee sitoutumaan päätöksenteossa lapsivaikutusten arviointiin ja edistämään lasten ja
nuorten osallisuutta. Lasten ja nuorten mielenterveyspalveluiden saamisen kynnystä ma-
dalletaan ja ala-ikäisten päihdepalvelut turvataan vihdoinkin. Lapsi- ja perhepalvelujen ke-
hittämistä jatketaan. Tiedossa on, että lastensuojelu on ollut jo pitkään kriisissä ja maas-
samme aliresursoitu tarpeeseen nähden. Nyt hallitus lupaa tarttua myös tähän asiaan. Kaik-
kein haavoittuvimmassa asemassa olevien lasten oikeuksien ja hyvinvoinnin turvaamisek-
si ollaan asteittain määrittelemässä vähimmäishenkilöstömitoitus. Myös lastensuojelun
jälkihuoltoa kehitetään.

Arvoisa puhemies! Hallitukselta on vaadittu tekoja, ja tekoja todella on myös jo tehty. Jo
ensi vuonna yli 600 000 eläkeläisen toimeentulo paranee. Perusturvaa parannetaan. Kou-
lutukseen panostetaan jokaisella koulutusasteella ja jokaiselle lapselle taataan jälleen
1.8.20 alkaen oikeus subjektiiviseen varhaiskasvatukseen. Tämän hallituksen toimesta 70
prosentilla suomalaisista käytettävissä olevat tulot kasvavat. Nämä kaikki ovat tekoja, jot-
ka alkavat konkretisoitua ihmisille jo ensi vuoden aikana.

Syrjäytyminen on meidän yhteiskuntamme haaste. Se on sitä sosiaalisesti, taloudellises-
ti ja sisäisen turvallisuutemme kannalta. Uskon, että syrjäytymiseen voidaan vaikuttaa, kun
vihdoin lopetetaan syrjäyttäminen. Tähän teemaan päihteet liittyvät vahvasti. Tänään
olemme saaneet lukea uutisista huumekuolemien määrän huolestuttavasta kasvusta. Nyt
meillä on hallitus, joka on valmis tekemään töitä myös tämän vaikean asian parissa. Pel-
kästään päihderiippuvuuden aiheuttamat kulut yhteiskunnallemme ovat miljardeja vuosit-
tain. Olisi kummallista, jos tämä ei kiinnostaisi hallitusta.

Pitkään sosiaalialalla ja kaikkein heikoimmassa asemassa olevien parissa työskennellee-
nä voin ylpeydellä todeta, että vihdoinkin meillä on hallitus, joka korostaa myös sosiaa-
lialan merkitystä terveydenhuollon rinnalla. Sosiaalipalvelut koskevat nimenomaan heitä,
jotka tarvitsevat tukea ja apua hyvin erilaisista syistä — lapsia, nuoria, mielenterveyskun-
toutujia, asunnottomia, vammaisia, päihderiippuvaisia, ikäihmisiä ja niin edelleen. Heille
tämä hallitusohjelma antaa uskoa parempaan. Mitä vähemmän ihmisillä on toivottomuut-
ta, sen enemmän heillä on turvallisuutta.

17.20 Juha Mäenpää ps: Arvoisa puhemies! Kuten viime kerrallakin, niin aina täältä
joku lause pistää silmään, ja kyllä minä ihmettelen tätä — kun puhutaan kovasti tasa-arvoi-
74



Pöytäkirjan asiakohta PTK 83/2019 vp
sesta hallitusohjelmasta ja korostetaan, kuinka hieno se on sosiaalisesti, taloudellisesti,
ekologisesti, ja useissa puheissa tuli vielä, että se on tasa-arvoisestikin niin mahtava — että
täällä sivulla 148 lukee, että sukupuolivähemmistöihin kuuluvia ja heidän perheitään tue-
taan yksilöllisin ja oikea-aikaisin palveluin. Miksi tässä niin kuin eriarvoistetaan semmoi-
set ihan tavalliset perheet? Minun mielestäni tämä on niin kuin semmoinen jonkinlainen
häpeällinen tunnustus hallitukselta, että he erottelevat näitä erilaisia perheitä Suomessa.
Tässä oli lyhyt kommentti.

17.21 Antti Kurvinen kesk: Arvoisa herra puhemies! Aluksi joudun pahoittelemaan, että
otin muutaman valokuvan tuolta penkistä, en ollut teidän antamaanne viisasta neuvoa
aiemmin kuullut, mutta väitän, että vaikka se on tietysti väärä teko, minulla on vähän lie-
ventävä asianhaara, sillä otin kuvan uudesta valtiopäivämiehestä Kainuusta, Tuomas Ket-
tusesta, kun hän piti neitsytpuhettaan. Lupaan, että tämä toiminta ei enää toistu.

Arvoisa puhemies! Ydinkysymys minusta tämän Marinin hallituksen hallitusohjelman
keskustelussa — ja se ydinero, mikä on hallitusryhmillä ja oppositiolla — on se, että tä-
män hallitusohjelman päätavoite on tasa-arvon lisääminen monilla eri tavoilla. Tavoittee-
na on kaventaa tuloeroja, vähentää syrjäytymistä, lisätä osallisuutta, tasoittaa terveyseroja,
vähentää kaupungin ja maaseudun kasvukeskusten ja pienten kuntien välisiä eroja, kaiken
kaikkiaan eheyttää ja vähentää Suomen kahtiajakautumista ja mieluiten pysäyttää se koko-
naan.

On tullut tämän päivän aikana selväksi se, että meillä on kunnollinen oikeisto-oppositio.
Kokoomuksen aatehan on aina ollut se, että heikot sortuu elontiellä ja jätkä sen kuin pors-
kuttaa, ja ilmeisesti perussuomalaiset on siirtynyt sitten pienen ihmisen asialta sinne ko-
koomuksen pönkkäpuolueeksi ja aisankannattajaksi. [Hannakaisa Heikkinen: Näin näyt-
tää olevan! — Juha Mäenpään välihuuto]

Arvoisa puhemies! Haluan nostaa esille kaksi suomalaisille aivan välttämätöntä uudis-
tusta ja reformia, mitä tämä punamultahallitus tulee toteuttamaan. Kumpaakaan niistä ei
valitettavasti onnistuttu kokoomuksen kanssa viime vaalikaudella toteuttamaan. [Perus-
suomalaisten ryhmästä: Sipilä johti!] Ensimmäinen on se välttämätön sosiaali- ja tervey-
denhuollon uudistus, sote-uudistus. Maakuntapohjalta se on järkevä, se rakentuu nykyis-
ten sairaanhoitopiirien varaan. Toinen merkittävä uudistus, joka käsitykseni mukaan on
varsin pitkällä hallituksessa, on suomalaisten perhevapaiden uudistaminen, ja totean siinä
sen, että keskusta tulee pitämään kiinni kotihoidon tuesta, että on mahdollista jäädä pariksi
vuodeksi kotiin, isän tai äidin, kunnolla hoitamaan lasta pidemmäksi aikaa, jos siltä tuntuu
perheen tilanteessa. Ja muutenkin tämä syntyvyystilanne, mikä meillä on, edellyttää ehdot-
tomasti sitä, että me pystymme parantamaan isien ja äitien mahdollisuuksia sovittaa perhe-
elämä ja työelämä yhteen. Nämä kummatkin uudistukset olivat sellaisia, että niitä ei pys-
tytty viime kaudella kokoomuksen kanssa toteuttamaan.

Arvoisa puhemies! Joku suomalainen räppäri on joskus todennut, että ”kuka muu mu-
ka”. Ja haluan nyt tähän todeta sen, että kuka muu muka kuin keskusta olisi hallituksessa
puolustanut sellaisia asioita, jotka tässä salissa valitettavasti jäävät varsin usein unholaan.
Kuka muu muka kuin keskusta olisi hallituksessa puolustanut ja puolustaisi maaseutua ja
maataloutta, kuka muu muka katsoisi kansallisten maataloustukien perään? Kuka muu
muka olisi puolustanut sitä, että kaupan hallitsevaa asemaa hillitään, private label -tuottei-
siin puututaan ja toteutetaan todellinen suomalainen reilu kauppa myös ruokaa tuottavien
ihmisten näkökulmasta? [Mikko Lundénin välihuuto]
75



Pöytäkirjan asiakohta PTK 83/2019 vp
Puhemies! Kuka muu muka huolehtisi aluepolitiikasta? En ole löytänyt mitään perus-
suomalaisten aluepoliittista linjaa. Ainut linja on ilmeisesti se, että kuntien verotulojen ta-
saus pitää poistaa, mikä on heidän puheenjohtajansa linjaus.

Tätä hallitusta yhdistää myös sellainen erittäin tärkeä, keskustalle erittäin tärkeä asia
kuin biokaasu. Siitä olemme samaa mieltä koko viiden puolueen porukka hyvinkin voi-
makkaasti, että biokaasu on sellainen tapa, jolla voidaan vähentää liikenteen hiilidioksidi-
päästöjä, ja sillä voidaan myös kehittää suomalaisia maakuntia ja luoda uutta, vihreää yrit-
täjyyttä ja kasvua.

Olemme myös onnistuneet hallitusohjelmassa takaamaan yrittäjille kohtuullisen vero-
tuksen sillä tavalla, että Suomessa kannattaa ottaa riski ja palkata ihmisiä. Mietinpä vain,
että kuka muu muka kuin keskusta olisi huolehtinut yrittäjien kohtuullisesta verokohtelus-
ta. En ole hirveästi löytänyt perussuomalaisten yrittäjyyskantojakaan, ja kokoomus tuppaa
olemaan vain suurten pörssiyhtiöiden asialla. [Jussi Halla-aho: Entä hallituskumppanit?]

Arvoisa puhemies! Ihan pari sanaa vielä oman vaalipiirini näkökulmasta. Haluan kiittää
edesmenneen, entisen Rinteen hallituksen ratkaisuja pääradan kehittämisestä. On erittäin
merkittävää, että saadaan turvalaitteet uusituksi siinä Seinäjoki—Tampere välillä. Se on
tärkeää Etelä-Pohjanmaan kehitykselle. Lisäksi haluan kiittää ratainvestoinneista Vaasa—
Seinäjoki välille. Se on meidän alueellemme erittäin tärkeä asia. Pidän välttämättömänä,
että Marinin hallitus toteuttaa ne kirjatut seutukaupunkihankkeet, siitä pystyvät hyöty-
mään vaikkapa oman kotikuntani Kauhavan kaltaiset kunnat. Ja toivon myös, arvoisa pu-
hemies, että nämä niin sanotut [Puhemies koputtaa] MAL-hankkeet tai -ohjelma viedään
myös pienemmille maakuntakeskuksille, kuten Seinäjoelle ja Vaasalle. [Juha Mäenpää:
Entä vappusatanen?]

17.26 Mikko Lundén ps: Arvoisa herra puhemies! Vaikea tämmöisen kuuluisan räppärin
jälkeen on ruveta puhumaan mitään, mutta sanon muutaman sanan kumminkin.

Minun mielestäni pääministerin vaihdos ei tuonut mitään uutta, valitettavasti. Kansaan
eivät uppoa kliseet ja kaunopuheet, ja hallituksen todelliset toimet ovat jotain aivan muuta.
Te saitte todella hienon mahdollisuuden muuttaa hallitusohjelmaa, mutta ette tehneet sii-
hen mitään muutoksia. Ette ottaneet mukaan vaalien toiseksi ja kolmanneksi suurimpia
puolueita. Tätä pidän äärimmäisen nolona demokratian kannalta.

Arvoisa herra puhemies! Hallitus on onneksi muistanut opiskelijoita ja työttömiä. Ensi
vuodesta esim. korkeakoulut saavat useita miljoonia, mitä minä pidän äärimmäisen hyvä-
nä asiana. Pitää muistaa, että osa menee koulutus-, osaamis- ja tavaramerkkimaailmalle.
Työttömien aktiivinen leikkuri poistetaan, sekin on hyvä asia. Toimenpide on kohdistunut
kaikkein köyhimpiin ihmisiin pahimmalla mahdollisella tavalla.

Myös poliisi saa kaipaamiansa lisävaroja, mutta mielestäni liian vähän. Toivon totisesti,
että hallitus kohdistaa nämä vähäiset lisäresurssit oikein. Kentällä, varsinkin syrjäseuduil-
la, on huutava pula poliiseista. Toivon, että resurssit kohdentuvat sinne.

Arvoisa puhemies! Vaikka jotain hyvää porkkanaa onkin tarjolla, miinuslista on sitäkin
lohduttomampi. Esimerkiksi polttoaineveroja korotetaan — miksi näin? Korotukset ovat
ristiriidassa maaseudun asuttamisen, elinkeinon harjoittamisen ja yritystoiminnan kanssa.
Ne kohdistuvat ihmisiin, joilla on pitkät työ- ja ostosmatkat. Ajetaanko nämä ihmiset pois
kodeistaan? Maaseudun tulevaisuus on turvattava. Suomen on oltava omavarainen mah-
dollisten kriisitilanteiden sattuessa.
76



Pöytäkirjan asiakohta PTK 83/2019 vp
Arvoisa puhemies! Valtiontalouden 2 miljardin lisävelan otto on edesvastuutonta poli-
tiikkaa. Kuntien menot ja tehtävät kasvavat koko ajan, ja palveluverkostoja joudutaan kar-
simaan kovalla kädellä. Näistä huolimatta kehitysyhteistyöhön, turvapaikkahakemusten
käsittelyyn ja kiintiöpakolaismäärän nostamiseen löytyy kyllä rahaa. Mielestäni kantavä-
estön asiat tulevat aina ensimmäisenä.

Arvoisa puhemies! Työllisyystavoite 75 pinnaa ei tule toteutumaan hallituksen toivei-
den mukaisesti, kun talouskasvuennuste pysähtyy ja työllisyystoimenpiteet ovat täysin riit-
tämättömiä. Ihmisten pitää pystyä tulemaan toimeen, selviytymään välttämättömistä ku-
luistaan jokapäiväisessä elämässään. Pitkäaikaistyöttömiä meillä on aivan liikaa.

Ettekö te, arvoisa hallitus, ymmärrä, että näillä esityksillä ollaan menossa vippiluokassa
kohti konkurssia? Panostukset koulutukseen ynnä muuta ovat tietysti tärkeitä, mutta se
kuuluisa tulopuoli ontuu ja vahvasti. Mitä hyötyä on panostaa koulutukseen, kun lapsem-
me ja lapsenlapsemme joutuvat maksamaan kaiken tämän holtittoman velanoton? Menoja
ei yksinkertaisesti voi lyödä lukkoon ennen kuin on niitä tuloja.

Teette todellisen hattu- tai kypärätempun, mutta valitettavasti negatiivisessa muodossa.
Te korotatte veroja, heikennätte valtion tasetta menettämällä valtion omaisuutta. Ja jotta
kuuluisa hattutemppu olisi täydellinen, te vielä velkaannutatte tätä rakasta isänmaatamme
2 miljardilla ensi vuonna, kuten aiemmin mainitsin. Kaikki kolme käytätte heti ensimmäi-
senä vuonna.

Ei voi muuta sanoa kuin että tsemppiä jatkoon. Tsemppiä todellakin tarvitsee seuraava
hallitus. Se on todellinen tulevaisuuden investointi. Meinaan, tulette jättämään sellaisen
perinnön tulevalle hallitukselle, että jopa 2015 aloittaneelle hallitukselle jätetty perintö oli
partiopoikien hommaa verrattuna siihen, mitä nyt tulevaisuudessa on tulossa. Silloinkin oli
vallassa samankaltainen pohja, kun rahojamme tuhlattiin holtittomasti, jätettiin vuonna 15
aloittaneelle hallitukselle umpisurkea perintö.

Sitten minä tahdon kanssa puuttua tähän ”kuka muu muka” -hommaan. Tämä ihmisten
ostovoima ei parane sillä, että — ymmärtääkseni — puututte kaupan omiin tuotteisiin. [Pu-
hemies koputtaa] Te puhutte, että tuette kaikin tavoin vähävaraisia, mutta miksi te sitten
viette vähävaraisilta mahdollisuuden ostaa edullisia tuotteita kaupasta? [Antti Kurvisen vä-
lihuuto — Puhemies koputtaa] —Niin ansaitsee, mutta tästä voidaan puhua lisää kohta. —
Kiitos, puhemies!

17.30 Raimo Piirainen sd: Arvoisa puhemies! Minä vastaan edustaja Kurviselle tähän
kuka muu muka -kysymykseen, että kuka muu muka kuin sosiaalidemokraatit olivat mu-
kana hallitusohjelmaneuvotteluissa keskustan kanssa. [Antti Kurvinen: Hyvä kumppani!]
— Kyllä, kyllä näin.

Täällä on pitkin päivää kehuttu tuota Sanna Marinin ja edeltäjän Antti Rinteen hallitus-
ohjelmaa, ja ei aivan suotta. Kysymyksessähän on, mitenkä saadaan yhteiskunnan luotta-
mus palautettua, ja tässä ovat erittäin tärkeitä nimenomaan nämä kolme asiaa: tavoitteena
on saada sosiaalisesti, taloudellisesti ja ekologisesti kestävä yhteiskunta, ja siinä on hyvin
paljon tämän hallitusohjelman sisällöstä.

Sen myönnän, että hallitusohjelman toteutus vaatii vahvaa yhteistahtoa viedä asioita
eteenpäin. Tämä ei ole mikään helppo harjoitus, ja sen takia tässä täytyy olla tämä yhteis-
työ todella vahvaa. Lainaan vielä erästä merkittävää sosiaalidemokraattia, hän on täällä
lausunut aikoinaan ja todennut jotenkin tähän suuntaan: ”Hyväosaisille löytyy aina puolus-
tajansa, mutta vähäosaisten puolustajia on harvassa, siksi me sosialidemokraatit olkaam-
77



Pöytäkirjan asiakohta PTK 83/2019 vp
me pienituloisten puolella.” Ja tässä on myös mielenkiintoista nyt, että me pääsemme kes-
kustan kanssa yhdessä [Antti Kurvinen: Köyhän asia yhdistää!] tätä viestiä viemään ken-
tälle.

Pienituloisten eläkeläisten ostovoiman lisäys tulee näkymään heti ensi vuoden alusta:
kansaneläkkeitä nostetaan nettona 34 euroa kuukaudessa ja takuueläkkeitä 50 euroa kuu-
kaudessa. Aktiivimallin leikkuri on jo käytännössä poistunut ja poistuu viimeistään sitten
vuoden alusta, ja tukitaso palautuu normaalitasolle. Varhaiskasvatuksen subjektiivinen oi-
keus palautetaan, opintotukeen tulee huoltajakorotus, lapsilisään tulee yksinhuoltajakoro-
tus, elatustuki nousee ja työttömyysturvaan tulee korotus.

Työllisyystilanne tuo haasteita. Se on kunnianhimoinen tavoite saavuttaa tuo 60 000:n ja
ensi syksyyn mennessä jo 30 000:n työpaikan lisäys. Täällä aikaisemmin edustaja Lindén
nosti tämän työikäisen työvoiman häviämisen tai poistumisen. Omasta maakunnastani
voin ottaa aika konkreettisen esimerkin: Meillä oli Kainuussa 90-luvun alkupuolella pik-
kuisen päälle 40 000 yritystä, sitten kävi tämä taantuma, ja siinä poistui noin 10 000 työ-
paikkaa. Työttömyys lisääntyi, ja nyt on edelleenkin sieltä 90-luvun puolivälistä meillä
29 000—30 000 työpaikkaa. Olemme tehneet kaikkemme, se ei ole lisääntynyt mihin-
kään. Ja siitä huolimatta tällä hetkellä koetaan työvoimapulaa. Elikkä tämä osoittaa hyvin
sen, miten työvoima on hävinnyt, siis työvoimaikäinen väestö on hävinnyt. Osa on tietysti
muuttanut, mutta meilläkin oli rakenteellisen työttömyyden aiheuttamaa työttömyyttä. He
ovat poistuneet eläkkeelle, eläköityneet tai poistuneet muuten sitten täältä keskuudestam-
me. Tämä on todella haasteellinen paikka Kainuullekin tällä hetkellä. Työpaikkoja tarvit-
taisiin ja tällä tavalla saataisiin tätä elinvoimaisuutta pidettyä ja pidettyä kuntien talous sil-
lä mallilla, että voimme turvata ja järjestää palvelut maakuntatasoisesti. Niin kuin täällä ai-
kaisemminkin on nostettu: sosiaali- ja terveyspalvelut tullaan järjestämään maakuntatasoi-
sesti.

Oppivelvollisuusajan pidentämisellä tavoitellaan nuorten sitoutumista yhteiskunnan
osana sekä tulevaisuuden rakentajina ja ehkäistään nuorten syrjäytymistä. Tutkimukseen ja
investointeihin kohdistetaan lisärahoitusta. Tutkimus- ja kehittämispanostuksilla hallitus
hakee uusia innovaatioita teknologian ynnä muun kehittämiseksi. Investoinneilla rauta- ja
maanteihin parannetaan elinkeinoelämän toimintamahdollisuuksia sekä pienennetään kor-
jausvelkaa. Liikenne- ja viestintäverkkojen rahoituksesta valtaosa, eli 1,4 miljoonaa eu-
roa, kohdennetaan teihin, ratojen ja vesiväylien perusväylänpitoon. — Kiitoksia.

17.35 Sanni Grahn-Laasonen kok: Arvoisa puhemies! Pitkä on matka palauttaa politii-
kan luottamus — ainakin sen keskustelun pohjalta, mitä sain viikonloppuna käydä glögi-
mukin äärellä Forssan torilla, missä kovasti ihmeteltiin sitä, että mitä täällä eduskunnassa
oikein tapahtuu. Vaikka haluan lähtökohtaisesti ajatella hyvää ja toivoa parasta menestystä
ja onnea uudelle hallitukselle, on kuitenkin sanottava, ettei luottamus politiikkaan ja halli-
tukseen palaudu vain toistelemalla kauniita tavoitteita, niin kuin tänään kuultiin. Ihmette-
len sitä, että jätettiin käyttämättä se mahdollisuus, että hallituksen vaihtuessa myös ohjel-
maa olisi voitu korjata, esimerkiksi sen palautteen pohjalta, mitä niin kansainväliset kuin
kotimaisetkin taloutta arvioivat tahot ovat meille esittäneet.

IMF, Euroopan komissio, Suomen Pankki, kotimainen talouspolitiikan arviointineuvos-
to — kaikki ovat esittäneet kriittisiä huomioita siitä, miten taloutta Suomessa hoidetaan.
Siitä vastuullisesta talouspolitiikasta ja toisaalta 75 prosentin työllisyystavoitteesta, jota
hallitus tänään esitteli ohjelmassaan, ollaan erittäin kaukana. Millä tavalla esimerkiksi
78



Pöytäkirjan asiakohta PTK 83/2019 vp
työllisyyspainotus näkyy hallituksen teoissa, kun se tällä viikolla ajaa tässä salissa läpi ensi
vuoden budjetin, joka eduskunnan tietopalvelun mukaan vie työllisyyttä 5 000 hengellä
pakkaselle? Eli toisin sanoen 5 000 ihmistä menettää työpaikkansa ensi vuonna, mikäli
hallitus budjettinsa hyväksyy, sikäli kuin eduskunnan tietopalvelu meille kertoo. [Raimo
Piirainen: Entäs Tilastokeskus?]

Ajattelin, että voisin käyttää tämän mahdollisuuden siihen, että kertoisin joitain näke-
myksiä, mitä meillä kokoomuksessa on Suomen nostamiseksi uudelleen kukoistuksen ja
kasvun tielle. Viime hallituskaudellahan — tai sitä edeltävällä hallituskaudella itse asias-
sa, Sipilän hallituksen aikana — vaikeiden päätösten myötä Suomeen syntyi 140 000 uutta
työpaikkaa, ja näistä saavutuksista voimme olla hyvinkin tyytyväisiä. [Aki Lindénin väli-
huuto — Hälinää — Puhemies koputtaa]

2020-luku, joka on käsillä, on mahdollisuus uuteen, ja Suomi pystyy monilla mittareilla
vielä parempaan kuin mitä meille nyt eduskunnassa tänään on esitelty. Pärjäämme uusilla-
kin vuosikymmenillä nojaten korkeaan osaamiseen.

Uusi vuosikymmen tuo esiin väestörakenteemme haasteet. Syntyvyys jatkaa alenemis-
taan, syntyvät ikäluokat ovat ennätyspieniä ja lapsia näkyy vähemmän katukuvassa. Yri-
tysten kasvua hidastaa jo pula osaavasta työvoimasta. Kasvavat sote-menot eivät lakkaa
olemasta, vaikka vastuu siirtyisi kunnilta maakunnille. Jotta Suomi voi olla maailman pa-
ras maa tulevaisuudessa ja hyvä meille ihan kaikille, on tehtävä asioita eri tavalla ja parem-
min kuin ennen. Yhä useamman suomalaisen työikäisen on voitava päästä työelämään, ja
kokoomuksen vaihtoehtobudjetissa on keinoja, joilla hallitus voi saavuttaa itse itselleen
asettamansa työllisyystavoitteen. Näitä toimia olemme valmiita tukemaan koska tahansa
täällä eduskunnassa.

Jotta työllisyys voi Suomessa vahvistua, jotta haasteisiimme voidaan vastata, se vaatii
joustavampaa paikallista sopimista. Toivon, että erityisesti keskusta ottaisi tästä onkeensa
ja ajaisi hallituksessa yrittäjän asiaa. Vielä ei siitä ole merkkejä. [Antti Kurvisen välihuuto]

Tarvitaan perhevapaauudistus, joka aidosti parantaa työelämän tasa-arvoa ja naisten
työllisyyttä. Toteutetaan se sillä tavalla, että se uudistus samalla myöskin vahvistaa lapsi-
perheiden arkea ja sujuvoittaa sitä. Muun muassa joustoelementtejä tarvitaan lisää: niistä
haluaisimme kuulla, mitä hallitus on suunnitellut. Valitettavasti kirjaukset hallitusohjel-
massa ja keskustan tiukat kannanotot todennäköisesti tulevat vesittämään tämän tärkeän
uudistuksen, [Antti Kurvinen: Perheiden valinnanvapaus!] mutta yllätyn mielelläni positii-
visesti.

Varhaiskasvatusmaksuja voidaan asteittain alentaa, jotta saadaan mahdollisimman moni
lapsi varhaiskasvatuksen piiriin, ja sillä on myös työntekoa vahvistava vaikutus. Yrityksil-
le ennustettavaa, palkkaamiseen kannustavaa, kilpailukykyistä toimintaympäristöä tulee
kehittää, ja tutkimukseen ja uuden luomiseen on pystyttävä investoimaan enemmän niin
yksityisissä yrityksissä kuin korkeakouluissakin. Muun muassa näillä ja monilla muilla
keinoilla uskon, että hallitus voisi saada [Puhemies koputtaa] paremman alun kuin mitä
Rinteen hallitus sai. Toivon, että siihenkin päivään vielä pääsemme, jolloin Marinin halli-
tus tunnustaa sen tosiasian, [Puhemies koputtaa] että vastuuta kannetaan tekojen kautta. —
Kiitos.

17.41 Jenni Pitko vihr: Arvoisa puhemies! Tämä hallitusohjelma lisää hyvinvointia koko
Suomeen, etelästä pohjoiseen ja idästä lähteen. Sanna Marinin hallitusohjelma on tulevai-
suusohjelma Suomelle. Panostukset koulutukseen ovat parasta aluepolitiikkaa. Nyt panos-
79



Pöytäkirjan asiakohta PTK 83/2019 vp
tetaan varhaiskasvatukseen, perusopetukseen, toiseen asteeseen ja korkeakouluihin. Me
kannamme huolta niin kainuulaisten kuin itähelsinkiläisten lasten mahdollisuudesta toteut-
taa unelmiaan. Tutkimuksen, tieteen ja taiteen rahoitus lisää hyvinvointia koko meidän
maahamme. Tämä hallitusohjelma lisää toivoa ja mahdollisuuksia, se lisää uskoa tulevai-
suuteen. Osaamistason lisääminen hyödyttää niin maaseudulla, pikkukaupungeissa kuin
myös suurkaupungeissa. Panostukset raiteisiin lisäävät mahdollisuuksia perustaa yritys ja
perustaa oma elämä sujuvamman liikenneyhteyden varteen yhä useammassa paikassa eri
puolilla Suomea.

Arvoisa puhemies! Ilmastonmuutos muuttaa ympäristöämme erityisesti meillä pohjoi-
sessa. Talvien lyheneminen tuntuu jo nyt. Metsälajimme voivat paikoin erittäin huonosti.
Talvien katoaminen uhkaa suomalaista elämäntapaa ja herkkää luontoamme. Tämä halli-
tus panostaakin luonnon monimuotoisuuden kadon torjumiseen ja ilmastonmuutoksen hil-
litsemiseen sen vaatimalla vakavuudella.

Tämä hallitusohjelma tulee tuntumaan kaikista heikoimmassa asemassa olevien elämäs-
sä. Perusturvaa nostetaan jo ensi vuonna. Tämän ohjelman myötä luotto tasa-arvoiseen
Suomeen vahvistuu. Hallitus kuroo umpeen niin sukupuolten välistä, alueellista, sosiaalis-
ta kuin taloudellista epätasa-arvoa, kuten myös kielellistä, koulutuksellisista ja työelämän
epätasa-arvoa.

Arvoisa puhemies! Arjen turvallisuus on jokaisen ihmisen hyvinvoinnin lähtökohta.
Yksi suurista arjen turvallisuusuhkista on kotona tapahtuva väkivalta, ja siksi tässä halli-
tusohjelmassa puututaan lähisuhdeväkivaltaan. Tällä hallitusohjelmalla puututaan myös
rasismiin konkreettisilla toimenpiteillä. Turvallisuus kuuluu kaikille ulkonäköön, uskon-
toon, ihonväriin, puhuttuun kieleen tai mihinkään henkilökohtaiseen ominaisuuteen katso-
matta. Luottamuksen perusta on se, että myös verkossa on turvallista. Erityisessä vaarassa
verkossa ovat lapset. Tässä ohjelmassa puututaan netissä tapahtuvaan häirintään ja rikolli-
suuteen ja suojellaan erityisesti lapsia. Tässä hallitusohjelmassa puututaan vihapuheeseen
ja turvataan järjestelmällisen häirinnän ja uhkailun selvittämisen resurssit ja osaaminen.
Luottamus oikeusvaltioon on turvallisuuden ja demokratian perusta. Me lisäämme poliisi-
en määrää, vaalimme oikeusvaltion arvoja ja lisäämme oikeuslaitoksen resursseja.

Arvoisa puhemies! Tämä hallitusohjelma on saanut kansalaisjärjestöiltä myönteistä pa-
lautetta niin tasa-arvosta, ihmisoikeuksien edistämisestä kuin lapsen aseman parantamises-
ta. Tämä hallitusohjelma tuo todellakin toivoa paremmasta.

17.45 Ano Turtiainen ps: Arvoisa puhemies! Tänään täällä salissa esitellään jo toista ker-
taa puolen vuoden aikana samaa hallitusohjelmaa, jonka häviäjiä ovat tavalliset suomalai-
set. Luulin eduskuntaan päästyäni, että maailmanennätykset on osaltani tässä elämässä teh-
ty — ei ollut. Kuulun nyt eduskuntaan, joka on leiponut jo tukun maailmanennätyksiä en-
nen kuin keväällä alkanut ensimmäinen vuosi ehti kulua loppuun.

Kuka olisi ennakkoon arvannut seuraavaa: Vappusatasella pääministeriksi noussut her-
ra joutui eroamaan luottamuspulan vuoksi, mutta eivät ehtineet kansalaiset henkeä vetä-
mään, kun sama herra toimi jo hallitustunnustelijana ja sieltä pomppasi superpallon lailla
naispaikalle varapuhemieheksi. Tai mitä sanotte seuraavasta: ministeri eroaa luottamuspu-
lan vuoksi jääden samalta istumalta sairauslomalle, mutta noin viikkoa myöhemmin hy-
myilee kukkakimppu kädessä ottamassa vastaan uutta ministerisalkkua. Aikamoinen pula
hallituspuolueissa luotettavista henkilöistä, kun luottamuspulan vuoksi eronnut, yön yli
nukuttuaan tai muutaman päivän sairastettuaan, valitaan takaisin luottamuspaikoille. Li-
80



Pöytäkirjan asiakohta PTK 83/2019 vp
säksi vasemmistohallituksen kakkua koristaa salaisilla ihmisten siirtoyrityksillä ryvetty-
nyt ulkoministeri, jonka erottaminen kipuileville hallituspuolueille tuntuu olevan vaikeam-
pi rasti kuin purkan irrottaminen tukasta. Jonkun sortin maailmanennätys on varmasti se-
kin, että Marinin hallitus ehti olla olemassa vain noin vuorokauden, kun sille jätettiin väli-
kysymys. Edellä mainitut tapahtumat paljastavat järkyttävän ahneuden, joka pitää demo-
kratiaa enemmän kuin pilkkanaan.

Arvoisa puhemies! Hallitusohjelman yksi pääaihe on ilmastovouhotus, jolla tavallista
suomalaista tullaan rankaisemaan enemmän kuin koskaan aikaisemmin millään muulla ku-
vitelmalla. Miten hiilineutraalia hallitusta johtava pääministeri voi lentää ilmastokokouk-
seen yksityiskoneella?

Kun edellisen kerran tätä samaista hallitusohjelmaa täällä esiteltiin, kerroin puheessani
hallitusohjelman suurimpia voittajia olevan työssäkäymättömät ulkomaalaiset suurper-
heelliset, joiden vastikkeettomat tulonsiirrot nousevat. Hallituspuolueiden älyttömien vei-
vauksien johdosta nyt edellä mainittuihin hallitusohjelmavoittajiin voitaneen lisätä
popcorn-kauppiaat. Herää kysymys: haluavatko suomalainen työmies ja Suomen kansa
näin kallista viihdettä? — Kiitos.

17.48 Jari Koskela ps:  Arvoisa herra puhemies! Aloitan puheeni erään viimeaikaisen tut-
kimuksen loppupäätelmällä: ”Suomalainen johtajuus — onko sitä edes olemassa? Vas-
taus: Ei ainakaan kansallisessa mielessä. Kyllähän suomalainen johtaminen on sellaista
partiopoikajohtamista eli että tehdään ne asiat, mitä luvataan, ja hyvällä asenteella.”

Pohjoismaissa, Ruotsissa, käytetään aikaa enemmän luottamuksen rakentamiseen.
Ruotsalainen johtajuus sisältää ajattelun isoutta, kansainvälisyyttä. Työyhteisön sisäinen
dialogi on parempi kuin Suomessa. Dialogin avulla syntyy tunne jaetusta työyhteisöllisyy-
destä eli ”medarbetarskapista”.

Arvoisa puhemies! Suomi on EU:ssa valitettavasti aivan kärjessä julkisissa menoissa,
suhteessa siis bruttokansantuotteeseen. Olemme Ranskan jälkeen toisena. Julkisen talou-
den tasapaino on myös yhä edelleen negatiivinen: 0,8 prosenttia miinusta suhteessa
bkt:hen.

Kunnat leikkaavat nyt kuluja epätoivoisesti. Yksityisellä puolella ei ole mahdollista, että
pelkästään leikataan kuluja, siirretään ongelma jonkun muun huoleksi ja piilotetaan ongel-
ma pöydän alle. Silloin käy huonosti. Valtio ja kunnat toimivat valitettavasti useasti näin.
Verotusoikeus on luonut siihen mahdollisuuden. Vastuun puuttuminen on mahdollistanut
huonojen päätösten tekemisen. Aina on löytynyt rahaa, veronmaksajat maksavat.

Suurin ongelmamme rahoituksen riittävyyden näkökulmasta ei ole ikääntyvä väestö, ei
syrjäytyvät nuoret, ei huono työllisyystilanne eikä palkkakehitys. Suurin ongelmamme on
se, että palvelutuotantoa ei johdeta riittävän pätevästi eikä siten myöskään tuloksellisesti.

Valtion ja erityisesti kuntien velkaantumisen kehitys on saatava taittumaan. Verojen ja
maksujen korottamisen tie on kuljettu loppuun. Väestörakenteen osalta Suomessa on jo ti-
lanne, että olemme yksi maailman vanhimmista kansoista. Väestön uusiutumista tilastoi-
taessa muutosta ei ole näköpiirissä. Suomessa syntyy, kuten tiedetään, alle 60 000 lasta
vuosittain, mikä ei riitä väestön uusiutumiseen.

Vanhustenhoito pitää pystyä järjestämään laadukkaasti ja kustannustehokkaasti. Kau-
pungistuminen kiihtyy, ja sen myötä harvat kasvukeskukset kamppailevat palvelutarpeen
kasvun kanssa. Tyhjenevillä alueilla pohditaan, miten kyetään tarjoamaan palveluja alueen
vähenevälle väestölle edes jollakin kestävällä tavalla.
81



Pöytäkirjan asiakohta PTK 83/2019 vp
Arvoisa hallitus — jota ei nyt ole paikalla: lupaatte hallitusohjelmassa maailman par-
haan julkisen hallinnon. Kysymys kuuluukin: Miten julkinen sektori olisi myös jatkossa
yhteiskunnan menestyksen vauhdittaja ja omassa roolissaan tulevan kasvun tekijä? Vai
onko se enää edes mahdollista?

Jokin aika sitten julkaistun tutkimuksen mukaan viidessä yli 100 000 asukkaan kaupun-
gissa sote-puolen eli lähi- ja sairaanhoitajien keskuudessa oli keskimääräinen poissaolo-
päivien määrä 25:n ja 30:n päivän välillä vuodessa. Tulos on kaikilla mittareilla katastrofi.
Nyt en missään nimessä syytä näitä tekeviä käsiä elikkä näitä henkilöitä, jotka ovat siellä
työssä, mutta kun tilanne on näin vakava, niin mielestäni johtamisessa ja organisoimisessa
on silloin näillä paikkakunnilla jotakin pahasti pielessä.

Julkinen sektori on tällä hetkellä maassamme ison johtamishaasteen edessä. Julkisen
sektorin johtajat ja esimiehet luotsaavat suuria uudistuksia, joissa mahdollisesti kymme-
net- tai jopa sadattuhannet työntekijät vaihtavat työnantajaa yhteiskunnallisessa muutok-
sessa ja tämä muutos pitäisi tehdä vielä nopeasti. Johtamisen ja esimiestyön merkitys ko-
rostuu kiihtyvällä tahdilla.

Hallitusohjelmassa nostetaan esiin julkisen sektorin, teknologian ja digitalisaatiokyvyk-
kyyden merkitys: tärkeä kirjaus erityisesti siinä, että julkisen sektorin ja yksityisen sekto-
rin yhteistyön merkitystä nyt korostetaan ja on otettu esille. Hyvänä tavoitteena voidaan
myös pitää sitä, että hallitus asettaa yksityisen ja julkisen sektorin yhteisen korkean tason
neuvottelukunnan neuvoa-antavaksi elimeksi teknologian alueella. Viimeksi kun sotea
tehtiin, niin silloin yksityinen puoli jätettiin vallan ulkopuolelle, ja taisi jäädä myöskin kol-
mas sektori, ja nyt kyllä kannattaa ottaa kaikki mukaan ja miettiä esimerkiksi hybridimal-
leja, että saataisiin tämä mahdollisimman tehokkaaksi.

Arvoisa puhemies! Vaikka hallitus on reagoinut johtajuusongelman suhteen, panostuk-
set ovat aivan riittämättömiä. Tiedämme tässä salissa, että jos kykenemme tähän [Puhe-
mies koputtaa] ongelmaan puuttumaan, niin säästyy miljardeja. 10 prosenttia, sanotaan,
yritysten liikevaihdosta katoaa huonoon johtajuuteen. Elikkä tiedämme, että tämä ongel-
ma on valtavan kokoinen, ja myöskin työllisyysongelmat ratkeaisivat sillä, että saataisiin
[Puhemies koputtaa] resursseja myöskin sille puolelle. — Kiitoksia.

17.54 Joakim Strand r: Arvoisa puhemies, värderade talman! Hallitusohjelma, josta tä-
nään on puhuttu pitkään, sisältää paljon hyvää. Esimerkkeinä voi mainita panostukset yri-
tysvetoiseen tutkimukseen ja kehitykseen, lisäpanostukset perusväylänpitoon, resursseja
kaikille eri koulutusasteille, pienimpien eläkkeiden korottaminen, maksuhäiriömerkintö-
jen kestoaikojen lyhentäminen ja myös sellaisia asioita kuin merimetsojen metsästyksen
poikkeuslupien saannin sujuvoittaminen — monipuolinen hallitusohjelma. On myös syytä
mainita, että hallitusohjelma ei sisällä veronkorotuksia, jotka kohdistuvat yrittäjyyteen,
työhön, omistamiseen, perintöön tai lahjoihin.

Jag vill också passa på att varmt tacka kollegerna för alla de skrivningar som stärker Nor-
den och det nordiska. Det som stärker Norden i världen stärker också Finland.

Hallitusohjelman kirjaukset uudenlaisista panostuksista ja yhteistyöstä julkisten ja yksi-
tyisten toimijoiden välillä uusien innovatiivisten ratkaisujen löytämiseksi vahvistavat kan-
sainvälisesti kilpailukykyisiä ekosysteemejä, jotka sisältävät erikokoisia yrityksiä, korkea-
kouluja, kaupunkeja ja tutkimuslaitoksia. Vaikka Suomi on suhteellisen pieni maa, on
82



Pöytäkirjan asiakohta PTK 83/2019 vp
meillä kaikki edellytykset houkutella tänne merkittäviä korkean jalostusasteen teknolo-
giainvestointeja. Pelkästään Vaasaan energiaklusterin kärkiyritykset investoivat tulevina
vuosina Wärtsilän johdolla pitkälle yli miljardi euroa. Muualtakin päin Suomea löytyy hy-
viä esimerkkejä, ja niitä tarvitaan ehdottomasti lisää.

Tämä hallitusohjelma, arvoisa puhemies, antaa hyvän pohjan sille, että tki-investoinnit,
innovaatiot, tuottavuus, jalostusarvo, vienti ja sitä kautta työllisyysaste lähtevät nousuun.
— Kiitos.

17.56 Hilkka Kemppi kesk: Arvoisa herra puhemies! Perussuomalaiset vastustivat täällä
salissa aikaisemmin kebab-yrittäjiä, ja nyt edustaja Turtiainen vastustaa popcorn -kauppiai-
ta, suuria lapsiperheitä ja työttömiä. [Antti Kurvinen: Varsinainen yrittäjä!] Olen yrittänyt
tänään kuusi tuntia täällä salissa kuunnella, mikä on perussuomalaisten — tai opposition
— keskeisin vaihtoehto tähän keskusteluun ja hallitusohjelmaan nähden, [Antti Kurvinen:
Sitä ei ole, ei ole!] enkä ole pystynyt sitä tunnistamaan. Toki minun maailmankuvani ja
keskustan maailmankuva lähtee siitä, että kaikki kuuluvat mukaan ja tätä maata kehitetään
meille kaikille.

Täällä on myös haukuttu tänään keskeisesti tämän hallitusohjelman talouslinjauksia. Sa-
non tämän vielä kerran tänään: Hallitusohjelman tavoitteena on, että normaalin kansainvä-
lisen talouden tilanteessa julkinen talous on tasapainossa vuonna 2023. Työllisyysasteen
nostaminen on tulopohjan keskeisin yksittäinen elementti, ja myös työllisyystoimia olem-
me tässä salissa tänäänkin esitelleet. Sellaista vaihtoehtoa ei ole, että menoja lisätään il-
man, että julkisen talouden kannalta välttämätön työllisyystavoite toteutuu. Miten tämä pi-
täisi sanoa teille paremmin? Haluan kysyä sitä tänään: miten tämä pitäisi sanoa teille pa-
remmin?

Edustaja Grahn-Laasonen myös peräänkuulutti täällä tänään, että tässä ei ole työllistä-
misvaikutuksia, mutta edustaja Grahn-Laasonen varmasti aikaisempana opetusministerinä
tietää sen, että esimerkiksi koulutusinvestoinneilla on vaikutuksia ihmisten työllistymi-
seen. Tässä hallitusohjelmassahan on luokiteltu yhteensä 350 miljoonaa euroa koulutuk-
sen kehittämiseen ja koulutuspanostuksiin. Se on merkittävä summa sille, että meidän yrit-
täjämme saavat osaavaa työvoimaa ja että julkisella puolella riittää tekijöitä. Koen, että esi-
merkiksi ne ovat merkittäviä työllisyystoimia. Tai entä lapsi- ja perhepalveluiden uudista-
minen? Lapsi- ja perhepalveluiden muutosohjelma saa tässä hallitusohjelmassa jatkoa ja
tunnustusta, ja uskon, että myös edustaja Grahn-Laasonen tunnistaa, että lapsi- ja perhe-
palveluista huolehtimalla ja varhaisesta tuesta huolehtimalla me saamme parhaan mahdol-
lisen lopputuloksen ja pidettyä kaikki mukana.

Tämä uusi punamulta on laajasti köyhän asialla. Näin sen itse näen. Siemenperuna on se
lapsi, joka saa elämänalulleen riittävän ravinnon, opin ja turvan ja pääsee töihin sekä elä-
mään kiinni. Kannan huolta syntyvyydestä, ja sen vuoksi minua harmittaa, että tässä salis-
sa tänään erityisesti perussuomalaiset ja kokoomus ovat käyttäneet hyvinkin masentavalta
kuulostavaa kieltä ja mananneet tätä hallitusohjelmaa. Tämä on kuitenkin keskeinen työ-
kalu Suomen strategiaksi ja Suomen eteenpäin viemiseksi, ja toivon todella, että täällä us-
kotaan tulevaisuuteen ja että on aitoa halua tehdä tästäkin ohjelmasta parempi. Me emme
istu täällä hallituspuolueiden kansanedustajina huviksemme, vaan olemme täällä kuule-
massa viestejä siitä, millä tavoin voimme parantaa tätä [Puhemies koputtaa] hallitusohjel-
maa ja viedä suomalaisten asiaa eteenpäin.
83



Pöytäkirjan asiakohta PTK 83/2019 vp
17.59 Pekka Aittakumpu kesk: Arvoisa puhemies! Tässä keskustelussa on aivan oikein
tuotu useita kertoja esille se, että hallituksen talouspolitiikka ja tärkeät menolisäykset, joita
meillä on hallitusohjelmassa, perustuvat työllisyyden kasvun varaan. Sekin on aivan totta,
että punamultahallituksen talousohjelma on selkeä ja tavoitteellinen. Päämääränä on, että
vuonna 2023 julkinen talous on tasapainossa ja työllisyysaste on 75 prosentissa. [Ilkka Ka-
nerva: Vaikuttaako siltä?]

Keskustan eduskuntaryhmä on vahvasti sitoutunut näihin tavoitteisiin. Tässä yhteydes-
sä kiinnittäisin huomiota tässä hallitusohjelmassa olevaan yhteen lauseeseen. Siellä tode-
taan, että ”Hallitus ei sulje mitään työllisyyttä parantavaa keinoa tarkastelun ulkopuolel-
le.” Tämä tarkoittaa sitä, että me kaikki hallituspuolueet olemme sitoutuneet siihen, että
olemme valmiit etsimään ja toteuttamaan erilaisia ratkaisuja siihen, että takaamme työlli-
syyden nousun ja sen, että työtä syntyy kaikkialle Suomeen. [Eduskunnasta: Kyllä!] Tämä
kertoo siitä, että me olemme tosissamme. Hallitus on valmis tekemään ratkaisuja. Myös se
on ollut tietoinen valinta, että käytämme nyt talouden liikkumavaraa esimerkiksi perustur-
van parantamiseen, koska kaikilla suomalaisilla ei mene hyvin.

Arvoisa puhemies! Kaikkiaan hallitus on jo sopinut ensi vuoden budjetin yhteydessä 25
kohdan listasta työllisyystoimenpiteitä, ja lisää on tulossa. Ensi vuoden kehysriiheen tuo-
daan esityksiä paikallisen sopimisen edistämiseksi. Tätä moni eri puolilla Suomea odottaa.

Arvoisa puhemies! Kaikkiaan ne viestit, jotka itse olen saanut yrittäjiltä, ovat olleet var-
sin myönteisiä ja rohkaisevia. Kyllä meillä Suomessa tämän hallitusohjelman myötä on an-
nettu yrittäjille työrauha ja yrittäjyysrauha sillä tavalla, että hallituksen yrittäjyyspolitiikka
on vakaata ja johdonmukaista. Yrittäjät voivat jatkaa työtään rauhassa ja suunnitella tule-
vaa, mutta ehdottomasti on tärkeää, että me yhdessä, koko eduskunta, keskustelemme sii-
tä, miten voisimme tehdä Suomesta entistäkin yrittäjäystävällisemmän, koska uudet työ-
paikat syntyvät pääsääntöisesti ja valtaosaltaan pieniin ja keskisuuriin yrityksiin.

Arvoisa puhemies! Työllisyyden ja maamme talouden kannalta pidän ehdottoman tär-
keänä — etenkin, kun pohjoisesta käsin asioita katson — sitä, että me turvaamme meidän
metsiemme kestävän käytön ja hyödyntämisen myös tulevaisuudessa. Metsistä meillä on
valtavat luonnonvarat, sellaiset luonnonvarat, jotka uusiutuvat jatkuvasti ja jotka oikein
hoidettuina — niin kuin meillä Suomessa metsiä on kokonaisuutena hoidettu hyvin — ovat
kasvattaneet niin sanottuja hiilinieluja. Metsät luovat työtä ja hyvinvointia.

Arvoisa puhemies! Keskustalle on erityisen tärkeää myös se, että me hallitusohjelmassa
vahvistamme monin tavoin koulutusta peruskoulusta yliopistoon. Peruskoulussa käynnis-
tetään laatu- ja tasa-arvo-ohjelma oppimistulosten parantamiseksi ja oppimiserojen kaven-
tamiseksi. Lisää rahaa on tulossa myös muun muassa korkeakoulutukseen. On hienoa, että
koulutusta vahvistetaan sen eri tasoilla. Oppi ei kaada ojaan vaan pitää tiellä ja johtaa par-
haimmillaan työhön ja tasapainoiseen elämään. [Ilkka Kanervan välihuuto]

18.03 Aki Lindén sd: Arvoisa puhemies! Pyysin toisen puheenvuoron vielä tähän keskus-
teluun, koska aika moni edustajakollega tässä otti esille sote-uudistuksen ja myös päämi-
nisteri otti omassa esittelypuheenvuorossaan sen esille. Se on erittäin keskeinen osa tätä
Marinin hallituksen, kuten oli myös Rinteen hallituksen, reformiohjelmaa. Haluan ihan ly-
hyesti tässä paikaltani asemoida omaa suhtautumistani ja samalla tietysti puolueeni SDP:n
suhtautumista sote-uudistukseen. Mehän kritisoimme — minä muun muassa mukana —
hyvin voimakkaasti edellisen eduskuntakauden aikana esitettyä sote-mallia, koska se sisäl-
84



Pöytäkirjan asiakohta PTK 83/2019 vp
si käytännössä 6 miljardin laajuisen palveluiden siirron markkinoille. Nykyinen hallitus-
ohjelma ei sisällä tällaista osiota siinä.

Ymmärtääkseni kaikille edustajille jaettiin postilaatikoihin viime viikolla lääkäriseura
Duodecimin kustantama emeritusprofessori Martti Kekomäen erinomainen kirja nimeltä
Etiikasta ekonomiaan — ja takaisin. Se oli minulle tuttu kirja jo aikaisemmin, mutta selai-
lin sitä viikonloppuna. Siinä on erittäin terävää ja älykästä kritiikkiä ja myös rakentavia eh-
dotuksia siitä, miten kestävät sote-mallit pitää rakentaa. Ne tarvitsevat laajan väestöpoh-
jan, niissä ei pidä antaa markkinoille valtaa, niiden tulee perustua tarvevakioituihin menoi-
hin ja niiden tulee olla sillä tavalla ylhäältä ohjattuja, että käytetään vain tehokkaita, kus-
tannusvaikuttavia eli terveysarvoa tuottavia palveluja. Jos maailmalta katsomme malleja,
niin esimerkiksi eräissä maissa — jotka tosin poikkeavat aika paljon Suomesta: Israel ja
Singapore — on sellainen malli, jossa Suomea halvemmilla kustannuksilla tuotetaan koh-
talaisen hyvät palvelut. Monessa maassa käytetään merkittävästi enemmän rahaa asukasta
kohti, USA:ssa moninkertaisesti Suomeen verrattuna.

Halusin tämän vain todeta sen takia, että me kannatamme voimakkaasti sote-uudistusta
ja haluamme sen toteuttaa nopeassa aikataulussa. On vaikea mennä arvioimaan kaikkia nii-
tä eteen tulevia asioita, mutta itse tällä hetkellä uskon sellaiseen aikatauluun, että lainsää-
dännön valmistelutyö saadaan tehtyä pääosin vuonna 2020, laki säädettyä vuonna 21. En-
simmäiset uusien päättäjien alueelliset eli maakunnalliset päättäjät voidaan valita vuonna
22, ja vuoden 23 alusta lukien meillä on tuotannossa tämä uusi järjestelmä. Tämä kaikki si-
sältyy Marinin hallituksen ohjelmaan, jota voimakkaasti tuemme.

18.06 Antti Kurvinen kesk: Herra puhemies! Kahteen asiaan haluan vielä tästä omalta
paikaltani kiinnittää huomiota tässä keskustelussa.

Ensimmäisenä haluan kirkastaa sitä väärää näkemystä, mitä jonkun verran on ollut liik-
keellä, että tämä punamultakoalitio ei olisi saanut mitään aikaiseksi ja että tämä kulunut
puoli vuotta tässä olisi jollakin tavalla Rinteen hallituksen osalta mennyt hukkaan. Tämä ei
pidä paikkaansa. [Jukka Kopran välihuuto] Viime aikoina, mitä on saatu nyt aikaan tämän
aloittaneen punamultajatkon aikana, muun muassa saatiin pienimpiin eläkkeisiin korotus-
ta, mikä on minusta yhteiskunnallisen oikeudenmukaisuuden kannalta hyvin tärkeää. Siel-
lä on erityisesti monia naisia, siellä on entisiä pienyrittäjiä ja entisiä viljelijöitä, joilla on
jäänyt pieneksi eläketurva. Heidän eläkkeensä hieman nyt paranee. Infrastruktuuriin on
pystytty satsaamaan, teihin, rautateihin. Myöskin työllisyystoimet — jotka ovat aivan vält-
tämättömiä meidän hyvinvointiyhteiskunnan säilyttämiseksi, jotta työllisyys nousisi 75
prosenttiin — on laitettu liikkeelle tässä kuluneen puolen vuoden aikana.

Puhemies! Toinen asia, minkä haluan nyt tässä tiedonantokeskustelussa ottaa vielä esil-
le: Kun keväällä olin itse neuvottelemassa näihin oikeusministeriön ja sisäministeriön
asioihin liittyen, niin niistä ajattelin jonkun sanan sanoa, sillä nehän tulevat nyt Marinin
hallituksen ohjelmaksi myöskin, mitä Säätytalolla sovittiin tuossa toukokuussa. Sekä sisä-
ministeriö että oikeusministeriöhän saavat tämän meidän hallitusohjelmamme pohjalta li-
sää resursseja, ja myös Marinin hallitus näkee tämän sisäisen turvallisuuden sellaisena ko-
konaisuutena kuin Turvallinen oikeusvaltio Suomi, ja se on minun mielestäni erittäin hyvä
otsikko — sekä ihmisten turvallisuus että sitten se oikeusturva on siinä mukana. Poliisien
määrää lisätään 300 henkilöä ja vaarallisille turvapaikanhakijoille toteutetaan tekninen val-
vonta. Maahanmuuttopolitiikassa jatketaan yhteispohjoismaisella linjalla.
85



Pöytäkirjan asiakohta PTK 83/2019 vp
Oikeudenhoidon osalta haluan nostaa esille merkittävänä asiana sen, että todistelu tul-
laan jatkossa keskittämään pääosin alioikeuksiin, niin että otetaan videolle henkilötodiste-
lu ja sitten hovioikeudessa tai korkeimmassa oikeudessa katsotaan vain niitä videoita. Se
on erittäin merkittävä rakenteellinen uudistus oikeuslaitoksessa, ja uskon, että se tulee
myös parantamaan oikeusturvaa.

Arvoisa puhemies! Vihdoin ja viimein omaisuudensuojaa parannetaan toteuttamalla lu-
nastuslain kokonaisuudistus, joka parantaa maanomistajan turvaa.

Vaarallisten elinkautisvankien vapauttamista tullaan tiukentamaan. Siitä tehdään arvio,
miten se voisi tiukentua.

Puhemies! Pidän erittäin tärkeänä sitä, että kriminaalipolitiikassa ei keskitytä vain ran-
gaistuksiin vaan tullaan parantamaan rikoksen uhrin asemaa ja myös henkirikoksen uhrin
omaisten asemaa. Myös tullaan toteuttamaan — ja se on jo hyvässä vauhdissa — rikoslain
20 luvun kokonaisuudistus, missä raiskaus muuttuu suostumusperustaiseksi, ja tätä kautta
seksuaalinen itsemääräämisoikeus myöskin parantuu.

Myös yhteiskuntamme isoon syöpään, velkaantumiseen, ja siihen liittyen yrittäjän uu-
teen alkuun tulee mahdollisuuksia, ja sovittelua tullaan Marinin hallituksen Turvallinen oi-
keusvaltio Suomi -otsikon alla myös lisäämään kaikella tavalla [Puhemies koputtaa] mei-
dän oikeudenhoidossa.

18.10 Johannes Yrttiaho vas: Arvoisa puhemies! Muutama sana valtion omistajapolitii-
kasta, elikkä oikeastaan siitä juurisyystä, minkä vuoksi tänään täällä keskustelemme täs-
mälleen samasta paperista kuin viime kesäkuussa.

Tässä hallitusohjelmassahan ei valtion omistajapolitiikasta sanota kovin paljon mitään,
mutta hallitus tulee tekemään tämän omistajaohjauksen periaatepäätöksensä samoin kuin
edellinen hallitus. Voimassa oleva periaatepäätöshän on vuodelta 2016. Siinä valtionyhti-
öiden yhteiskuntavastuuseen — sen toteutumiseen — kiinnitetään varsin painavaa huo-
miota. Itse asiassa väistynyt pääministeri Rinne oli huolissaan juuri valtionyhtiöiden yh-
teiskuntavastuusta ja ajoi määrätietoisesti vahvaa yhteiskuntavastuuta siinä mielessä, että
ei sallinut Postin työntekijöiden työehtojen heikentämistä, niin kuin oli tapahtumassa. Sii-
tä tässä yhteydessä [Juha Mäenpään välihuuto] haluan lausua hänelle kiitoksen.

Valitettavasti tapahtumat johtivat sitten kuitenkin pääministerivaihdokseen, mutta se,
mikä prosessi tässä oli taustalla, on mielenkiintoista, ja se on mielestäni omistajapolitiikan
asia. Nimittäin 29. marraskuuta Postin hallituksen puheenjohtaja Markku Pohjola esiintyi
julkisuudessa käytännössä istuvaa hallitusta vastaan, siis maan hallitusta vastaan, ja tätä
kantaa vielä tuki omistajaohjausyksikön päällikkö Viertola, muistaakseni samana päivänä.
On varsin poikkeuksellista, että valtionyhtiön hallitus ja virkamiehet lähtevät kaatamaan
istuvaa hallitusta. Totta kai tuolla taustalla olivat Elinkeinoelämän keskusliitto ja Suomen
Yrittäjät, ja viime vaiheessahan Rinteen kohtalo sinetöitiin, niin kuin tiedämme ja lehdet
ovat kertoneet, täällä eduskunnassa muutamilla tekstiviesteillä.

Toivonkin, että Marinin hallituksella nyt on rohkeutta tarttua omistajaohjaukseen ja kor-
jata sitä. Totta kai tulevat kysymykseen Postin hallituksen aseman kriittinen tarkastelu ja
omistajaohjausyksikön kriittinen tarkastelu, mutta tässä valtioneuvoston periaatepäätök-
sessä, jonka hallitus tekee, olisi syytä myös ohjelmallisesti tiukentaa valtionyhtiöiden yh-
teiskuntavastuuta, nimenomaan sosiaalista vastuuta, elikkä valtionyhtiöissä ei tulisi jatkos-
sa sallia minkäänlaisia työehtojen polkemisia, työehtoheikennyksiä. Vastuuministereille ja
hallitukselle pitäisi keskittää enemmän omistajaohjausvaltaa, ja tietysti mielellään myös
86



Pöytäkirjan asiakohta PTK 83/2019 vp
eduskunnalle. Näin tämä yksittäisten yhtiöiden hallitusten sooloilu ja virkamiesten valta
asetettaisiin [Puhemies koputtaa] niille kuuluviin raameihin. — Kiitoksia, puhemies.

18.13 Mikko Kinnunen kesk: Arvoisa herra puhemies! Pääministeri Marin korosti tä-
nään, että hallituksen tehtävä on vahvistaa luottamusta tekojen kautta. Nyt on tulevaisuus-
tekojen aika, on aika kehittää koko maan hyvinvointia. Sain olla mukana hiljattain koulu-
jen vihkiäisjuhlassa Reisjärvellä, missä rakennetaan myös uutta päiväkotia. Pian kaikki
koulutustilat varhaiskasvatuksesta lukioon on rakennettu uusiksi, vaikka kuntatalous on
tiukoilla. Pienessä kylässä uskotaan vahvasti tulevaisuuteen. Siellä rakennetaan tulevai-
suutta lapsille ja odotetaan toki hartaasti sote-uudistuksen toteuttamista, jotta kasvaville
menoille saadaan vahvat hartiat. Siellä uskotaan myös maatalouteen ja puhtaaseen suoma-
laiseen ruokaan ja sen tuottamiseen, joka on osa maamme huoltovarmuutta ja turvallisuut-
ta. Meidän tulee tehdä suomalaisesta ruuasta vientituote. Tähän uskotaan vahvasti tuolla
maaseudulla.

Hallitusohjelma ei aseta maaseutua ja kaupunkiseutua vastakkain, vaan panostaa koko
Suomen kukoistamiseen. Myös eteenpäin katsovassa hallitusohjelmassamme on paljon
lapsiystävällisiä asioita: Yksinhuoltajien ja monilapsisten perheiden lapsilisiä korotetaan,
opiskelijaperheiden toimeentulo paranee. Viime kaudella aloitettua lapsi- ja perhepoliittis-
ta muutosohjelmaa jatketaan. Näitä askelia on jo otettu. Varhaiskasvatuksen subjektiivi-
nen oikeus on palautunut, ryhmäkokoja pienennetään. Edelleen voi toki myös osallistua
osa-aikaiseen varhaiskasvatukseen. Iloitsen siitä, että perhevapaauudistus saadaan pian
maaliin. Keskustalle oli hyvin tärkeää, että tässä uudistuksessa kotihoidon tuki säilyy. On
hienoa, että perheet voivat edelleen itse päättää, miten hoitavat lapset. Isien mahdollisuu-
det osallistua lasten hoitamiseen lisääntyvät, äitien mahdollisuudet pysyvät ennallaan,
joustavuus vanhempien kesken lisääntyy. Tämä kaikki helpottaa työn ja perheen yhteenso-
vittamista.

Iloitsen myös siitä, että hallitusohjelmassa katsotaan koulutusjärjestelmää kokonaisuu-
tena. Kiitos Sipilän hallitukselle ja sen hyvälle työllisyystyölle, että nyt koulutusleikkaus-
ten aika on ohi. Sivistykseen satsataan. Koulutuksen perusta laitetaan kuntoon. Peruskou-
lutuksessa käynnistetään laatu- ja tasa-arvo-ohjelma oppimistulosten parantamiseksi ja op-
pimiserojen kaventamiseksi. Mielenterveyspalveluja ja oppilashuoltoa kehitetään.

Hallitusohjelma haluaa pitää kaikki mukana. Oppivelvollisuusikää korotetaan, kehite-
tään koulutuspoliittista selontekoa, joka tähyää pitkälle tulevaisuuteen yli vaalikausien.
Valmistelussa on myös jatkuvan oppimisen uudistus, joka laillaan palvelee myös kunnian-
himoista työllisyystavoitettamme. Meidän tulee luoda uutta työtä ja kouluttaa osaavaa työ-
voimaa avoinna oleviin työpaikkoihin. Näin voimme toteuttaa ne hallitusohjelman monet
hyvät asiat. Tarvitaan muunto- ja täsmäkoulutusta, paikallista sopimista ja yrittäjyyden tu-
kemista. Hallitusohjelmassa onkin kirjaus ensimmäisen työntekijän palkkaamisen helpot-
tamisesta. Kaikessa tässä tähytään rohkeasti tulevaisuuteen.

18.18 Ilkka Kanerva kok: Arvoisa puhemies! Olen tässä hetken aikaa mietiskellyt, mi-
ten suomalaisuus on muuttunut 80 vuoden aikana. 80 vuotta takaperin aamuhämärissä
Mainilassa alkoi tykin jyske. Loput siitä tarinasta tiedämme ja tunnemme. Me jouduimme
maksumiehiksi Saksan ja Neuvostoliiton ulkoministerien sopimuksen mukaisesti. He toi-
mivat toki hanslankareina Stalinin ja Hitlerin sopimukselle. Tämä sopimus toimeenpantiin
87



Pöytäkirjan asiakohta PTK 83/2019 vp
täysimääräisesti yhtä poikkeusta lukuun ottamatta. Se poikkeus oli tietysti Suomi. Me tun-
nemme tämän tarinan.

Joskus on pakko miettiä, miten tämä kaikki näkyy meidän suomalaisessa päätöksente-
ossamme, meidän suomalaisten asenteissa tänä päivänä. Jotenkin kuvittelen, aika monet
pääministerit nähneenä, että olennainen ero Suomen hallituksen johtamisessa on siinä, toi-
miiko pääministeri se kylki edellä, jossa ajattelee nimenomaisesti omiaan, kerta toisensa
jälkeen asettuu vain yhden osapuolen tueksi, vai kulkeeko pääministeri tietä, jossa maan
etu asetetaan ensisijaiseksi. Olen nähnyt monenlaisia pääministereitä tässä suhteessa, ja
osaltani sanon, että se ei ole mistään puoluepoliittisesta asemoitumisesta kiinni. Tiedäm-
me erinomaisia valtiomiehiä eri poliittisissa puolueissa, mutta tiedämme myöskin, että jos
näin ei toimita, jäljet ovat Suomen kannalta aika lailla hankalat.

Tämä on ollut viime päivinä mielessä, kun on katsonut hallituksen toimia, joissa kieltä-
mättä joutuu palaamaan ajatukseen siitä, mikä on suomalaisten luottamus maan poliitti-
seen päätöksentekojärjestelmään. Ei se, että eduskunta täällä kehuu itse omiaan, sanama-
giikalla, kuvitellen, että hallitusohjelma saadaan sillä tavalla lentoon ja että ihmisten luot-
tamus sitä kautta on palautettavissa poliittisen demokratian kulmakiveen. Tämä on väärä
käsitys, sillä vain teot ratkaisevat, ja viimeaikaiset luottamusarvioinnit kansalaisten kes-
kuudessa eivät, niin kuin tiedämme, anna hyvää arvosanaa kaikesta tästä. Tuolloin aikai-
semmin tarvittiin luottamusta, tarvittiin yhteistyötä, suomalaisuuden syvempää ymmärtä-
mistä ja sitä, miten voitaisiin yhdessä ratkaista kaikkein raskaimmat asiat tämän maan koh-
taloissa.

Sen lisäksi, että luottamuksen osalta on tänä päivänä vajetta, on vajetta myöskin sen suh-
teen, miten poliittista johtajuutta toteutetaan. En voi olla hämmästelemättä tältä paikalta,
että jotkut meidän johtavista politiikoista ajattelevat, että Suomea johdettaisiin menemällä
sosiaaliseen mediaan ja järjestämällä siellä asetelmia klikkausten muodossa. Jos Suomen
valtiollinen ajattelu perustuu tämänkaltaiseen asenteeseen, on huolelle aihetta. Meillä tar-
vittiin 80 vuotta takaperin luottamusta, sitä tarvitaan ehdottomasti tänä päivänä, mutta tar-
vittiin myöskin päättäväisyyttä, näkemyksellisyyttä, sitoutuneisuutta siihen, mitä asioita
pitää tässä maassa saada kunnolla, asianmukaisesti hoidettua.

Kolmas asia, jota tarvitaan, on yhteistyö. Suomi on aina aika ajoin luisunut omahyväi-
syyden, itsekkyyden tielle eheyden ja Suomen idean sijasta. Me tarvitsemme yhteistyötä
taatusti talouden hoitamisessa, joka raja ei voi kulkea vain hallituksen ja opposition välis-
sä, ei vain hallituksen ja työmarkkinajärjestöjen välisenä kuiluna, vaan tarvitaan laajaa
kansallista yhteistyötä sen toteamiseksi, että Suomi oikeasti pärjää myöskin kansainväli-
sessä kilpailussa.

Nämä ovat asioita, jotka merkitsevät sitä, että meillä täytyy löytyä ennen muuta tänä päi-
vänä talouden ja työllisyyden mutta toki myös ulkoisen turvallisuutemme osalta ratkaisu-
ja, joissa Suomi löytää yhteisen punaisen langan, yhteisen näkymän siitä, kuinka tullaan
toimimaan. Yhteistyötä työmarkkinoilla, yhteistyötä työllisyyden, yhteistyötä ulkoisen
turvallisuuden ja sisäisen eheyden rintamalla — nämä ovat asioita, joita ei voi panna syr-
jään tilanteessa, jossa arvioidaan, mikä syvemmin liittyy tämän hallitusohjelman käytän-
nön toteuttamiseen ja toimeenpanemiseen.

18.23 Juha Mäenpää ps: Arvoisa puhemies! Haluan heti ensimmäisenä kiittää Kanervaa
tuollaisesta isällisestä puheesta. Samanlaista tekstiä kuuntelin anopilta eilisaamuna hyvin
pitkään.
88



Pöytäkirjan asiakohta PTK 83/2019 vp
Totta kai hallitusohjelmassa on monia hyviä linjauksia [Ilkka Kanerva: Juuri näin!] ja
niissä on paljon kannatettavia asioita, ja minä nyt tuon näitä tähän, muutamalla viivalla
olen näitä rääpäissyt: on pikkasen huonoja asioita ja pikkasen hyviä asioita.

Tuossa yksi aamu, kun ajelin junalla töihin, siellä joku ammattiyhdistysaktiivi oli tulos-
sa Helsinkiin kokoukseen, ja hän puhui näistä lakoista ja siitä, että nyt pitää saada korotet-
tua palkkoja. Minä sitten sanoin hänelle — yritin tietenkin hakea omalle näkemykselleni
tukea — että kerro minulle yksi asia, mikä aiheuttaa tämän, että nyt pitää saada lisää palk-
koja korotettua, koska palkkoja ei minun mielestäni saisi korottaa, sen takia, että meidän
kansainvälinen kilpailukykymme säilyisi.

Meiltä on valunut metalliteollisuutta ja muuta ulkomaille ihan palkkatason johdosta, ja
edelleen jos tehdään päättömiä ilmasto... tämmöisiä sääntöjä ja rajoituksia ja asetetaan liian
korkeat tavoitteet, niin siinä käy niin, että tätä teollisuutta valuu yhä enemmän pois. Täällä
on syytetty perussuomalaisia tästä asiasta, siitä, että perussuomalaiset puhuvat tästä asias-
ta. Suomessa voi kehittää ympäristöteknologiaa myös niin, että me emme itse kurista it-
seämme hengiltä.

Mutta kuitenkin pyysin tätä ammattiyhdistysaktiivia nimeämään semmoisen asian, mikä
aiheuttaa sen, että palkkoja pitää saada lisää, ja hän sitten sanoi, että se oli polttoaineen ja
energian verotus. Elikkä tämä hallitus nyt, mitä te edustatte siellä, te korotatte polttoaineen
verotusta, ja edelleen työtä tekevät suomalaiset haluavat yhtä paljon rahaa käteen, joten sii-
nä käy niin, että semmoinen oravanpyörä syntyy, se jatkaa pyörimistä, se on pyörinyt tääl-
lä jo vuosikaudet: kiristetään verotusta, mutta kun työntekijät haluavat saada saman verran
käteen kuin aikaisemminkin, niin silloin he odottavat palkankorotuksia. Tämä on niin kuin
ihan päätön juttu, että tämä asia menee tällä tavalla. Se on ihan järjetöntä, se polttoaineve-
ron korotus.

Sitten oppivelvollisuuden pidentämiseen: minä erityisopettajana toimiessani näin hyviä
puolia siinä, että se nousisi, mutta se, että se korotetaan 18 vuoteen, on nyt osoittautunut
minun mielestäni järjettömäksi, koska se olisi pitänyt korottaa sillä tavalla, että oppivelvol-
lisuus pidennetään kattamaan toisen asteen koulutus niin, että jokainen suomalainen on
suorittanut toisen asteen koulutuksen. Mutta sen ilmeisesti perustuslaki estää, elikkä ne op-
pilaat, joilleka minä näen siitä olevan eniten hyötyä, voivat 18 vuotta täytettyään hypätä
pois siitä kelkasta. Ja te olette justiin siihen 18 vuoteen sitä korottamassa, elikkä se ei tule
toimimaan, ja tällä perusteella asiaa, jonka minä näen hyvänä, en kuitenkaan voi lähteä tu-
kemaan, koska se ei ulotu sinne toisen asteen loppuun.

Valtionomaisuuden myynnistä minä olen huolissani. Sitä ei saisi tehdä kovin hanakasti.
Sote-uudistukseen: siinä on semmoinen näytön paikka, jossa minun mielestäni teidän

pitäisi ehdottomasti ottaa rohkeita askelia, ja minä näkisin niin, että esimerkiksi Suomen
valtion verovaroin lääkäriopinnoissa olevalle ihmiselle pitäisi rohkeasti vain määrätä, sa-
malla tavalla kuin armeijan lentäjille, jonkinlainen työvelvoite, opintojen mittainen työvel-
voite työskennellä suomalaisen julkisen terveydenhuollon parissa. [Puhemies koputtaa] —
Minä menen pyytämään uuden puheenvuoron.

18.29 Raimo Piirainen sd: Arvoisa puhemies! Edustaja Kanerva piti todella hyvän pu-
heenvuoron — kiitos siitä — ja haluan siitä jatkaa. Silloin 80 vuotta sitten oli kovat paikat,
tiukat paikat, ja se yhdisti kansaa hyvin merkittävästi. [Ilkka Kanerva: Kyllä!] Sitten sotien
jälkeen lähdettiin... Tosin se sota-aika oli jo semmoinen, että se kehitti meidän teknologiaa
ennen kaikkea aseteollisuuden puolella ja sitten myöhemmässä vaiheessa meidän teolli-
89



Pöytäkirjan asiakohta PTK 83/2019 vp
suutta. Tällä oli suuri merkitys sitten myös sille, millä tavalla kansakunta pärjäsi siitä
eteenpäin. Valtionyhtiöitä perustettiin, ja niillä luotiin lisäarvoa ja työllisyyttä yhteiskun-
nalle ja rakennettiin tätä yhteiskuntaa ja maksettiin sotavelat ja kaikki. Elikkä erittäin mer-
kittävää työtä.

Mutta nyt tilanne on sitten muuttunut, ja valtionyhtiöitä on ajettu alas. On vaadittu, että
yksityisille täytyy antaa enemmän tilaa nyt sitten. Tietysti on joissakin tilanteessa myyty-
kin valtionyhtiöitä siinä uskossa, että siitä parempi tuotto on kertamyynnillä kuin niin, että
annettaisiin sen yhtiön pyöriä. Nyt on tultu siihen tilanteeseen, jossa työn murros on mer-
kittävä: häviää teollisuustyöpaikkoja, lisääntyy palvelualan työpaikkoja, tuottavuus niillä
alenee. Tässä on meillä merkittävä ongelma. Tämän edessä meidän on todellakin mietittä-
vä tarkkaan, mitä tehdään. [Ilkka Kanerva: Kyllä!]

Tällä hetkellä myös näyttää siltä, että ei pystytä maksamaan — katteet ovat pienempiä
— semmoisia palkkoja kuin aikaisemmin on maksettu. Tosin sitten on myös niin sanottu
laillinen veronkiertokin tietyllä tavalla edistynyt. Kävellään ohi sieltä, missä on matalinta,
rahojen kanssa ja viedään niitä sitten semmoisille alueille, missä verotusta ei juurikaan ole.
Kaiken kaikkiaan henkilökohtainen tulovero on vähentynyt. Sen vaikutus valtiontalouteen
tai ainakin kuntien talouteen on merkittävää. Myös nämä vähennysoikeudet kaikille yrityk-
sille ovat lisääntyneet.

Hyvin herkästi tulee semmoinen kuva, että tällä hetkellä yritystoiminta ei kannata, jos ei
veronmaksajien rahoja käytetä yritystoiminnan kehittämiseen — ja aikoinaan on kehitetty,
jokainen on pistänyt oman lanttinsa. Tässä on niin kuin tämmöinen lyhyt ajattelu yrittäjil-
lä, että ei investoida vaan pyritään vain suurempia osinkoja ottamaan ulos. Tämä on lyhyt-
näköistä toimintaa, jos ajatellaan koko Suomen edun kannalta. Investointeja on tietenkin
valtionkin mahdollista tietyllä tavalla tukea, ja niitä pitäisi tehdä ja semmoisille aloille,
joissa on markkinoilla kysyntää ja myös ostajia. Niin kuin täällä edustaja Koskela aikai-
semmin totesi — muistelen ainakin niin, että oliko se yritystutkimus tai joku barometri,
missä tarkasteltiin yritysjohtajuutta — yritysjohtajuus on tällä hetkellä kateissa. Siinä on
puutteita, ei uskalleta tehdä niitä ratkaisuja.

Toisaalta, onko sitten kysymys myös tästä: Kun ajatellaan näitä aikaisempia teknikkoja,
rakennusmestareita, niin he olivat hieman vähemmän lukeneita mutta heillä oli rohkeutta,
jos heillä oli joku visio tai tavoite, että millä tavalla tätä yhteiskuntaa voidaan kehittää. He
tekivät niitä eivätkä laskeneet, kannattaako se. Meidän tulisi tietyllä tavalla palata niille hy-
ville urille, missä aikaisemminkin ovat ihmiset saaneet työtä ja myös yrittäjät ovat pärjän-
neet.

Isoja haasteita on hallituksella. Toivon, että näitä myös yhdessä opposition kanssa mie-
titään ja pystytään viemään eteenpäin. [Ilkka Kanerva: Oikein hyvä!] Kiitoksia Kanervalle
hyvästä puheenvuorosta. [Ilkka Kanerva: Kiitos puhujalle!] — Kiitos.

18.34 Jari Koskela ps: Arvoisa herra puhemies! Tässä on nyt paljon kiitettävää, kyllä pi-
tää aina myöskin nöyrin mielin kiittää. Tuli edustaja Kanervalta painavaa kokemuksen sa-
naa aloittelevalle, ja on hyvä nyt jatkaa edustaja Piiraisen jälkeen tuosta yritysaiheesta ja
-asiasta, siirtyä tähän päivään.

Kuten me kaikki tiedämme, niin tällä hetkellä ainakin näennäisesti vielä eletään jonkin-
laista talouskasvun aikaa ja yrityksillä menee ehkä keskimääräistä paremmin, ainakin pa-
remmin kuin mitä vielä muutama vuosi sitten. Nyt kyllä tarvitaan sitä edustaja Kanervan-
kin peräänkuuluttamaa optimismia, yhteistyötä, jos me haluamme tämän maan saada vielä
90



Pöytäkirjan asiakohta PTK 83/2019 vp
uuteen kasvuun. Tiedämme, että teknologioiden kehittymisen siivittämänä rakennemuu-
tos vaatii samaan aikaan uudistamista tukevia rohkeita päätöksiä ja vastuuta pitää kaikista
huolta, se on aivan totta.

Tämä neljän prosentin panostus tutkimukseen ja kehittämiseen on mielestäni hallituk-
seltakin oikeansuuntainen linjaus, siihen suuntaan pitää mennä. Siellä on se meidän mah-
dollisuutemme, ja Suomella on moneen asiaan paljon annettavaa mutta vain, jos meillä on
rohkeutta ottaa haasteet vastaan. Ensimmäinen tavoite pitää olla, että nykyiset työpaikat
pysyvät Suomessa, eikä sekään välttämättä riitä, elikkä tarvitaan vielä lisää siihen. Vaikka
se 75 prosentin tavoitekin on vaikeasti saavutettavissa, niin tavoitteen pitäisi ehkä olla vie-
lä pikkasen korkeammalla. Sillä tavallahan niitä ongelmia pystyttäisiin sitten ratkaise-
maan.

Sen verran nyt otan tuossa esille, kun muutama päivä sitten olin Suomen Yrittäjien tilai-
suudessa, että he kyllä siellä jakoivat tämän nykyisen huolen, toivat esille myöskin sen, että
hallituksen kirjauksissa on paljon hyviä ulostuloja mutta esimerkiksi tämä ensimmäinen
puoli vuotta ei ole vielä realisoitunut. Hekin ovat tietysti odottavin mielin kevättä kohti,
niin että sieltä tulisi näkyvyyttä ja todellakin sitä 30 000 työpaikan mahdollisuutta lähes-
tyisimme elokuuhun mennessä, kuten edellinen pääministeri meille lupasi.

Suomi elää yrittäjyydestä. Tuossa edellisessä puheenvuorossa puhuin, kuinka julkinen
sektori on päässyt paisumaan liian suureksi. Meillä on 286 000 yritystä ja 93,2 prosenttia
on 1—9 työntekijän yrityksiä elikkä näitä mikroyrityksiä. Me tarvitsemme myöskin vien-
tiä — Suomi elää viennistä — ja mitenkä nyt sitten mikroyrityksestä saadaan vientiyritys?
Uskon, että se on tässä salissa meidän tehtävänä luoda ne edellytykset yrittäjyydelle ja sitä
kautta myöskin viennille.

Huolestuttavaa on, että juuri pienissä yrityksissä työpaikat ovat vähentyneet 2000-luvul-
la, eli pienissä yrityksissä eli 2—4 työntekijän yrityksissä tällä vuosituhannella työpaikat
ovat vähentyneet 40 000 kappaletta. Samanaikaisesti ehkä ihmettelemme, miksi 13 pro-
senttia yrityksistä on yhden hengen yrityksiä — Ruotsissa se on 8 ja Tanskassa 6 — ja
pienyrittäjien keski-ikä on samalla noussut huolestuttavasti tällä vuosituhannella, keski-ikä
on siellä 50 ikävuoden tuntumassa.

Nyt suuntaan katseeni nuoriin. Nuoret eivät uskalla tässä maassa lähteä yrittäjän vaike-
alle polulle, ja tähän asiaan meidän pitäisi kiinnittää erityisesti huomiota. Tarvitaan jous-
toa, paikallista sopimista ja verotusuudistuksia, varsinkin kun tiedämme, että palkanmuo-
dostuksen joustavuudessa olemme maailmassa aivan hännillä eli sijalla 139. Se on kyllä
häpeällinen luku, joten siinä on jotakin tehtävä. No, tähän on varmasti vaihtoehtoja. On
varmasti mietitty tässäkin salissa moneen kertaan Saksan tai vaikkapa Tanskan malleja.
Niistä voitaisiin ottaa joitakin meille Suomeenkin.

Mutta me perussuomalaiset haluamme edesauttaa yritysten syntyä. Muun muassa nos-
taisimme arvonlisäveron alarajan 20 000:een ja huojennuskaton nostaisimme 40 000:een.
Verotuksessa voisimme pikkuhiljaa lähestyä myös Viron mallia, mikä edesauttaisi inves-
toimaan ja tätä kautta myös luomaan uusia työpaikkoja.

Arvoisa puhemies! Hallituksen tehtävänä on antaa eväät siihen, että maastamme löytyi-
si vielä niitä nuoria ahkeria ihmisiä, jotka olisivat valmiita laittamaan itsensä likoon ja pe-
rustaisivat uusia yrityksiä. Lauantaina Akavan puheenjohtaja Fjäder hyvin kiteytti uutisis-
sa liittyen tulevaan työmarkkinakierrokseen sen, että hallituksella on valta ja kolmikanta
tuottaa vain tuloksia. Nyt tarvitaan myöskin työmarkkinauudistusta kilpailukyvyn ja työl-
lisyyden [Puhemies koputtaa] parantamisen vuoksi. Tähän maahan tarvitaan erityisesti sitä
91



Pöytäkirjan asiakohta PTK 83/2019 vp
yrittäjienkin peräänkuuluttamaa kokonaisvaltaista yrittäjyysohjelmaa, semmoisen vinkin
sain sieltä Suomen Yrittäjiltä. — Kiitoksia.

18.39 Heidi Viljanen sd: Arvoisa puhemies! Tässä onkin hyvä jatkaa toisen kankaanpää-
läisen edustajan jälkeen puheenvuoroja — olemme täällä hyvin edustettuina. Mutta asiani
olisi ollut lähinnä edustaja Kanervalle, joka harmillisesti lähti äsken salista pois. Olisin ha-
lunnut häntä henkilökohtaisesti kiittää hyvästä puheenvuorosta.

Viime kuussa aloitin kokonaisturvallisuutta käsittelevän maanpuolustuskurssin. Siellä
käytiin hyvin kattavasti läpi meidän kokonaisturvallisuuttamme ja asioita, jotka meitä tänä
päivänä koskevat, ja ne asiat eivät ole ollenkaan pieniä. Meillä on ilmastonmuutos, maail-
man tapahtumat, Krimit, Syyriat, kaikki muut ja paljon asioita, jotka koskevat meitä. Ne
ovat niin isoja asioita, että ajattelisin niin, että yksikään hallitus ei tässä tilanteessa, oli ko-
koonpano mikä tahansa, olisi yhtään helpommassa asemassa.

Ajattelen kuitenkin itse niin, että tämä hallitus satsaa ihmisten hyvinvointiin. En näe
semmoista yritystä taikka yhteisöä, perhettä — mitään, missä ihmiset ovat keskinäisessä
vuorovaikutuksessa — mikä toimisi, jos ihmisten hyvinvointiin ei panosteta. Niinpä ajat-
telen, että myös Suomen valtion kohdalla asia on näin. Elikkä satsaukset ihmisten hyvin-
vointiin ovat tämän hallitusohjelman kulmakiviä. Siitä on hyvä pitää kiinni.

Edustaja Kanerva puhui eheydestä, yhteistyöstä. Siihen myös edustaja Piirainen viittasi,
ja on aina hienoa konkaripoliitikkoja kuunnella, kun he muistelevat menneitä. Ehkä sitä
yhteistyötä on silloin ollut laajemmin. Ainakin monet poliitikot ovat sanoneet sitä jopa kai-
paavansa. Kulttuuri täällä on ainakin uuden edustajan silmin näyttänyt välillä melko kum-
malliselta. Jotta me saavuttaisimme luotettavuuden politiikassa ja ylipäänsä ihmisten luo-
ton siihen, että heidän asioitaan ajetaan, niin semmoinen jatkuva keskinäinen irvailu ei kyl-
lä sitä lisää.

En myöskään näe, että politiikkaa tehdään sosiaalisessa mediassa, minne se tänä päivä-
nä näyttäisi siirtyneen. Siellä kynnys kaikennäköiseen disinformaation levittämiseen on
valtavan matala, ja siitä myös tässä salissa on saatu tänäänkin kuulla. Yhteistyötä ja eheyt-
tä toivon, kuten edustaja Kanerva. Haluan myös muistuttaa, että tähän viittasi myös mei-
dän pääministerimme tänään puheenvuorossaan — koko eduskunnan väliseen yhteistyö-
hön. Se on ainoa edellytys sille, että Suomi menee oikeasti eteenpäin.

18.42 Tuomas Kettunen kesk: Arvoisa puheenjohtaja! Myös minut, [Puhemies koput-
taa] pitkän linjan valtiomies... [Puhemies: Puhemies, ei puheenjohtaja!] — Anteeksi, ar-
voisa puhemies! Näin se lähtee, pidin nimittäin, arvoisa puhemies, ensimmäisen puheeni
hetki sitten tuolla puhujanpöntössä ja innostuin tosiaan pitkän linjan valtiomiehen, edusta-
ja Kanervan puheenvuorosta, joka innosti tähän ex tempore -puheenvuoroon tästä omalta
paikaltani.

Nimittäin tämä luottamus ja yhteistyö, niitten asioitten ajaminen — lopetin oman pu-
heenvuoroni hetki sitten tuolla siihen, että tehdään töitä yhdessä sen eteen, että hallitusoh-
jelman kirjaukset konkretisoituvat ja suomalaisten arki on turvattu. Tätähän me toivomme,
että tässäkin salissa tehtäisiin rakentavaa yhteistyötä yli puoluerajojen ja oppositio olisi
matkassa näitä meidän tulevaisuuden asioita ajamassa.

Edustaja Kanerva toi esille nämä menneet ajat, ja jos ajatellaan sitä aikaa, kun tätä maa-
ta on rakennettu ja tehty, niin se on tehty yhdessä. Mutta haluan vielä muistuttaa siitä, että
toin tuossa aikaisemmassa puheenvuorossani esille sen, että kotimaisen ruoan, ruoantuo-
92



Pöytäkirjan asiakohta PTK 83/2019 vp
tannon tulevaisuus turvataan. Nimittäin se luo pohjaa sille, että meidän maassamme huol-
tovarmuus säilyy jatkossakin, ja se luo sitä vakautta ja turvallisuutta tähän maahan.

Haluan vielä edustaja Koskelalle tuoda esille sen, kun sanoitte, että nuoret eivät uskalla
lähteä yrittämään, että hallitushan kannustaa yrittäjyyteen. Yhteiskunnan tulee pitää huol-
ta yrittäjyyden kannusteista ja yritysten kannusteista työllistää, että uusia työpaikkoja syn-
tyy etenkin pieniin ja keskisuuriin yrityksiin.

Myös edustaja Mäenpäälle: Puhuitte polttoaineverojen korottamisesta, mutta täytyy
muistaa, edustaja Mäenpää, että ansiotuloverotukseen tehdään ansiotason nousua vastaa-
via indeksitarkistuksia, millä estetään verotuksen kiristyminen palkkojen yleisesti noustes-
sa. Että tällä suunnallakin sitten kompensaatiota tapahtuu. [Raimo Piirainen: Palkansaajan
vähennykset!]

18.45 Mikko Kinnunen kesk: Arvoisa herra puhemies! Täällä on hienosti kuvattu tätä
yhdessä tekemistä ja eheyttä, joka tuli erityisellä tavalla sotien aikana esille. Omien isovan-
hempieni koti jäi rajan taakse, aloitettiin aivan alusta. Uuden pellon reunalla isoäitini lau-
sui: ”Riittää, että aurinko paistaa oikeasta paikasta.” Oltiin yritteliäitä, yritettiin yhdessä.

Edustaja Koskela nosti esille tämän yrittäjyyden, ja edustaja Kettunen tuossa jo sanoi-
kin, että hallitusohjelmassa on hyviä mainintoja tästä yrittäjyyden edistämisestä, muun
muassa tämä ensimmäisen työntekijän palkkaamisen helpottaminen. Minun käsitykseni
mukaan nuorten suhtautuminen yrittäjyyteen on muuttunut positiivisemmaksi viime aikoi-
na, ja tuossa budjetissa onkin ehdotus, että annetaan lisävaroja yrittäjyyskasvatuksen ke-
hittämiseen Nuori Yrittäjyys -ohjelmaan ja 4H-yrittäjyysohjelmaan. Eli hyviä panostuksia
on tulossa myöskin hallitusohjelman puitteissa.

Edustaja Mäenpäältä kysyisin, kun teillä on seuraava puheenvuoro eikä asia minulle
ihan avautunut: minkä vuoksi ette ole tämän oppivelvollisuuden laajentamisen kannalla
vaikka olettekin?

18.47 Juha Mäenpää ps:  Onko nyt puheenvuoro jo? [Puhemies: On!] — Minä tulen sin-
ne pönttöön. [Puhuja siirtyy puhujakorokkeelle]

Elikkä kun edustaja Kinnunen esitti kysymyksen, niin vastaan nyt siihen, miksi oppivel-
vollisuuden pidentämistä.... Minä näen sen itse asiassa hyvänä asiana, ja kun olen toiminut
erityisopettajana, niin minä näen sen sillä lailla kokonaisuutena ja uskoisin, että niitä kai-
kista hankalimpia opiskelijoita se oppivelvollisuuden pidentäminen toisen asteen päätty-
miseen saakka hyödyttäisi, heidän olisi pakko käydä se amis loppuun. Mutta nyt kun se on
18 vuoteen asti, niin silloin tavallansa perustuslaki takaa tälle opiskelijalle, että hän voi
lyödä läskiksi siinä vaiheessa. Sen takia minä en lähde kannattamaan sitä tässä muodossa,
mikä hallituksen esitys on.

Arvoisa puhemies! Jos nyt saan jatkaa tuosta sote-uudistuksesta, niin kun te nyt aiotte
tehdä sitä, niin älkää yrittäkö tehdä siitä liian suurta. Minä olen ollut ja joskus palvellut
YK-joukoissa, ja siellä kun tehtiin joitain uudistuksia, niin ei nähty, mihin kaikkeen se uu-
distus vaikuttaa, ja jälkikäteen sitten vasta todettiin, että ei hitto, tätä ei olisi saanut tehdä
ollenkaan. Siinä mielessä näkisin, että sitä nykyistä sote-järjestelmää pitäisi korjata. Ja
nämä ovat nyt sitten minun henkilökohtaisia näkemyksiä vain: Sote-uudistusta voisi lähteä
sillä lailla viemään, että Suomessa opiskeleville lääkäreille tulee velvollisuus työskennellä
opintojen mittainen aika julkisella puolella. Sitten toinen kohta on sellainen, että pitää jol-
lakin lainsäädännöllä tai jollakin rajoittaa sitä, että lääkäri työskentelee vain joko yksityi-
93



Pöytäkirjan asiakohta PTK 83/2019 vp
sellä puolella tai julkisella puolella — ei sillä tavalla, että hän tekee lyhennettyä päivää jul-
kisella puolella ja sitten illalla huuhtoo yksityisellä vastaanotolla.

Kaikista tärkein asia tässä, mikä on meidän yhteiskunnalle erittäin kallis, on se, että va-
kuutuslääkärit saavat tehdä ratkaisuja. Minun mielestäni niitä tehdään vakuutusyhtiön ta-
loudellisen edun nimissä, ja ne vakuutuslääkärit pitäisi siirtää toimimaan Suomen oikeus-
laitoksen alle tai esimerkiksi siten, että jos vakuutuslääkärin asiasta joku tekee valituksen,
niin se valitus tehtäisiin semmoiselle vakuutuslääkärille, joka toimii jonkun muun kuin va-
kuutusyhtiön palkkalistoilla, elikkä Suomen oikeuslaitoksen alla olevalle vakuutuslääkä-
rille — voiko sitä siksi enää sitten sanoa. Nämä ovat semmoisia asioita, mitä siinä minun
mielestäni kannattaa lähteä harkitsemaan.

Sitten kun työllisyyden kasvusta on paljon puhuttu, niin minun mielestäni teidän pitää
varautua siihen, että tämä työllisyys ei kasvakaan. Nämä kansainväliset ennusteet eivät ole
kovin mairittelevia, eli joku varasuunnitelma teidän pitää siihen rakentaa, jos työllisyys ei
lähdekään nousuun.

Yksi asia, mitä minä toivoisin, että te siinä hallitusohjelmassa ottaisitte huomioon, on se,
kun te nyt innoissanne puhutte koko ajan siitä maahanmuutosta, että hallituksen pitäisi sel-
vittää maahanmuuton aiheuttamat kustannukset Suomen yhteiskunnan taloudelle. Minä en
voi käsittää sitä: Kun verottaja tietää, kuinka paljon edustaja Koskela joutuu maksamaan
veroja ja paljonko hän tienaa, niin kyllä meidän yhteiskuntamme pitäisi pystyä selvittä-
mään se, mitkä ovat maahanmuuttajien aiheuttamat kustannukset Suomen valtiontaloudel-
le. Tämä on ihan käsittämätön homma, että tätä ei ole tehty vielä, ja epäilen, josko tekään
sitä teette, mutta se olisi erittäin tärkeää Suomen yhteiskunnan talouden kannalta.

18.52 Ari Torniainen kesk: Arvoisa herra puhemies! Mielestäni hallitusohjelma on pa-
nostus kansalaisten hyvinvointiin ja nimenomaan panostus koko Suomeen: koko Suomeen
nimenomaan infrahankkeita ja muuta työllisyyttä. Käytännössä pääministeri Marinin hal-
litus jatkaa keväällä sovitun ja päätetyn hallitusohjelman toteuttamista, sitä täysin noudat-
taen, mitä pääministeri Rinteen hallitusohjelmassa oli kirjoitettu.

Hallituksen talousohjelman lähtökohta on mielestäni täysin selvä. Julkinen talous on ta-
sapainossa vuonna 2023, ja työllisyysaste on silloin 75 prosenttia.

Keskusta on näihin tavoitteisiin täysin sitoutunut valtiovarainministeri Kulmunin joh-
dolla, ja koko eduskuntaryhmä on myöskin sitoutunut näihin tavoitteisiin. Tavoitteet ovat
vähintäänkin haasteelliset, mutta myös saavutettavissa, kun me vain täällä myöskin teem-
me oikeita päätöksiä ja teemme nimenomaan yhdessä niitä päätöksiä.

Hallitusohjelmassa on monia kirjauksia ja tavoitteita asetettu. Tosiasia on, että ne ovat
tavoitteita ja kirjauksia, mutta vasta työ niiden eteen ja päätökset niiden toteuttamisesta rat-
kaisevat asioita. Itse toivon, että niitä päätöksiä saadaan myöskin ripeästi aikaiseksi. Ensi
keväänä on erityisen tärkeä ajankohta, että saadaan nimenomaan työllisyyteen liittyviä
asioita toteutukseen.

Meidän täytyy myöskin muistaa se, mitä viime eduskuntakaudella pääministeri Sipilän
johdolla tehtiin, [Timo Heinonen: Ai, te menette tähän vielä! — Hannu Hoskonen: Totta
kai!] mitä hyviä päätöksiä tehtiin silloin: saatiin Suomen taloutta kuntoon, työllisyys para-
ni. Ei siis murenneta viime kaudella saavutettuja kustannuskilpailukykyä nostavia tekijöi-
tä ja sitä, millä vaivalla niitä päätöksiä saatiin aikaiseksi. Ne olivat vaikeitakin joskus, mut-
ta me saimme myöskin hyviä asioita eteenpäin. Jatketaan sitä hyvää työtä myöskin tästä
eteenpäin: tuetaan osatyökykyisten työllistymistä, parannetaan yrittäjyyden edellytyksiä,
94



Pöytäkirjan asiakohta PTK 83/2019 vp
panostetaan koulutukseen, tuotekehitykseen ja puretaan investointien esteitä — nyt jo tu-
levassa budjetissa on monia asioita.

Omasta mielestäni hallitusohjelmassa on tärkeänä asiana perusväylänpidon rahoituksen
nosto sillä 300 miljoonalla eurolla vuodessa, mikä on yhteisesti, parlamentaarisesti, myös-
kin hyväksytty. Myöskin yksityisteiden määrärahakorotukset on hyvä asia. Mutta kaik-
kein isoin asia, jotta me saamme Suomen asioita kuntoon myöskin hyvinvoinnissa, on sote-
uudistus — se sote-uudistus, mikä valitettavasti viime kaudella jäi ehkä kokoomuksen ta-
holta toteuttamatta. Keskusta olisi halunnut sen toteuttaa jo viime kaudella. Nyt on tär-
keää, että tällä kaudella sote-uudistus saadaan maaliin.

18.56 Jari Koskela ps: Arvoisa herra puhemies! Edustaja Kinnunen tuossa ehkä hivenen
epäili näitä sanomiani sanoja. Pieni kertaus ja sitten vähän lisää.

Tutkimusten mukaan pienissä yrityksissä työpaikat ovat vähentyneet 2000-luvulla.
Elikkä 2—4 työntekijän yrityksissä tällä vuosituhannella työpaikkoja on vähentynyt
40 000 — valtava luku. Sitten kun samanaikaisesti on monessa yhteydessä ihmetelty, mik-
si 13 prosenttia yrityksistä on yhden hengen yrityksiä, kun Ruotsissa tämä luku on 8 pro-
senttia ja Tanskassa 6, ja pienyrittäjien keski-ikä on samalla noussut huolestuttavasti meil-
lä Suomessa vaikka nyt verrattuna sinne Ruotsiin ja Tanskaan, niin tämä kyllä niin kuin an-
taa viitteitä siihen, että nuoret eivät ole uskaltaneet lähteä yrittämään. Tilastoissa, jos nyt
vielä mennään sinne, Suomen yleinen kilpailukyky on aivan hyvä: globaalisti me olemme
sijalla 11 ja työntekijöiden oikeuksissa olemme sijalla 6. Nämä luvut ovat hyviä, mutta
minä uskon, että nimenomaan tällä mainitsemallani palkanmuodostuksen joustavuudella
— missä olemme aivan hännillä, sijalla 139 — on valtava merkitys myöskin siinä, kun
nuori ihminen miettii sitä yrityksen perustamista, että onko resursseja, tukeeko yhteiskun-
ta ja onko se vaikeaa, ja siksi puhuin Saksan ja Tanskan malleista. Pienenä kertauksena
voisin sanoa, miksi esimerkiksi Tanskassa on helppo työllistää. Siellä on kyllä, kieltämät-
tä, tämä irtisanominenkin helpompaa kuin meillä, mutta, toisin kuin meillä, irtisanotuille
maksetaan hyvä korvaus. Eli ketään ei jätetä niin sanotusti tyhjän päälle. Tanskassa aktii-
vinen työllistäminen on ollut arkea jo kolmattakymmentä vuotta. Maa joutui uudistamaan
työmarkkinoitaan joustavammiksi 1990-luvulla, kun työvoiman kysyntä ja tarjonta kulki-
vat eri suuntiin — siis aivan samalla tavalla kuin meillä on tänä päivänä. Työpaikkoja oli
tarjolla, aivan kuten meilläkin, mutta niihin ei löytynyt tekijöitä. Työttömillä Tanskassa on
siis melko hyvä työttömyysturva: työllistymisen avuksi on järjestetty koulutusta, 2 400 eu-
roa on joissakin tilastoissa tämä työttömyyskorvaus, josta jää verojen jälkeen käteen 1 800
euroa, elikkä suhteellisen hyvä tilanne. Siellä ei todellakaan työtön jää siinä tilanteessa tyh-
jän päälle. Ja osa työvoimatoimiston virkailijoista keskittyy nimenomaan yhteydenpitoon
yritysten kanssa, jotta työvoimatoimistoilla on ajantasainen ymmärrys siitä, mille aloille
tai mihin tehtäviin työntekijöitä tullaan tarvitsemaan.

Ja nyt, kun puhuin tästä kohtaanto-ongelmasta Tanskassa, vielä palaan tähän aikaisem-
min päivällä pitämääni puheenvuoroon. Tiedämme, että meillä Suomessa on sama tilanne,
ja nyt hallitus on oikeaoppisesti lisäämässä koulutuspaikkoja. [Ari Torniainen: Hallitus te-
kee niin!] — Juuri niin, aivan oikein, siinä ei ole mitään väärää. — Mutta ne viimeiset tie-
dot kertovat sitä, että yliopistokaupungit olisivat niin kuin etusijalla tässä, ja silloin se tar-
koittaa sitä, että maaseutu autioituu entisestään. Elikkä maaseudulla tai maakuntakeskuk-
sissa ei löydykään koulutettua henkilökuntaa tarvittavasti. Että jos tällainen nyt on suunta-
95



Pöytäkirjan asiakohta PTK 83/2019 vp
us, niin toivoisin, että siihen tulisi korjaus ennen kuin virhe tapahtuu. Elikkä näin olen
kuullut puhuttavan.

Ja kuten edustaja Kinnuselle mainitsin, että kun sanottiin, että meillä perussuomalaisilla
ei ole mitään ohjelmaa eikä ajatuksia mihinkään muuhunkaan, niin kyllä meillä on ihan
omassa ohjelmassamme, että muun muassa nostaisimme arvonlisäveron alarajan
20 000:een ja huojennuskaton 40 000:een. Myöskin lähestyisimme tätä Viron mallia, mikä
tarkoittaa juuri näitä investointeja, niin kuin te hyvin tiedätte, että sitten vasta, kun otetaan
raha ulos yrityksestä, maksetaan veroja, ja sen takia kannustetaan yritykset investoimaan ja
samalla luomaan uusia työpaikkoja.

Että kyllä varmasti hallituksella on toimia, mutta tässä olisi vielä vähän lisää vinkkejä
mahdollisesti. Toivottavasti otatte onkeenne siitä. — Kiitoksia.

19.00 Mikko Kinnunen kesk: Arvoisa herra puhemies! Vastauksena edustaja Koskelal-
le: Ei ollut tarkoitus epäillä, ja minusta on hienoa, että kaikki puolueet antavat ehdotuksia
tämän työllisyyden nostamiseksi. Näen itse nimenomaan tämän yrityskasvatuksen ja sen
kehittämisen yhtenä lääkkeenä siihen, että meillä olisi tulevaisuudessa nuoria, jotka rohke-
nevat tarttua yrittäjyyteen ja lähteä vaikka sukupolvenvaihdokseen, jatkamaan toisen aloit-
tamaa yritystä.

Tuosta korkeakouluasiasta hallitusohjelmassa on kirjaus, että jokaisessa maakunnassa
on korkeakouluja, ja on ainakin keskustalle hyvin tärkeää, että niitä kaikkia tasapuolisesti
kehitetään.

Sitten edustaja Mäenpäälle tästä oppivelvollisuuden laajentamisesta. Sen tarkoitushan
on juuri se, että mahdollisimman moni tai kaikki nuoret toteuttaisivat ja saisivat tämän toi-
sen asteen tutkinnon. Tässä nivelvaiheessa myöskin ammattikoulun ja lukion rinnalle luo-
daan sitten toisia, uusia polkuja ja varmistetaan, että on yksilöllisiä mahdollisuuksia edetä
vaikkapa kansanopistojen pitkien linjojen tai kymppiluokan tai valmentavien koulutusten
kautta. Toki tarvitaan myöskin täsmätoimia, niitä työssäoppimisen opettajia, ohjaajia ja eh-
jiä koulupäiviä, -viikkoja. Ne ovat työn alla, samoiten opiskelijahuollon ja mielenterveys-
palveluiden kehittäminen.

19.02 Hannu Hoskonen kesk: Arvoisa puhemies! Edellisessä puheenvuorossani jäi kom-
mentoimatta pari asiaa, jotka haluan sanoa vielä omalta osaltani tämän keskustelun viimei-
senä puheenvuorona.

Ensinnäkin se, että tämän keskustelun aikana on käynyt selväksi, kuten sanoin edellises-
sä puheenvuorossa, että sosiaalinen ulottuvuus on tullut keskusteluun mukaan paljon vah-
vemmin kuin aikaisempina hallituskausina. Siitä itse iloitsen paljon. Sivistysyhteiskunnan
ensimmäinen ja tärkein mittari on se, miten me huolehdimme heikoista, yhteiskunnan vä-
häosaisista ihmisistä, niistä joilla tulot ovat pienet tai joilla on muita vaikeuksia, joihin he
itse eivät pysty apua löytämään. On meidän velvollisuutemme, niin kuin kristittyinä yleen-
säkin, että autamme lähimmäistä aina silloin, kun hätä on.

Toinen asia on sitten se, miten me kohtelemme tätä maata, eri alueita. Se, että keskitym-
me valtaviin metropoleihin, tulee johtamaan pitkällä tähtäyksellä valtion talousarviossa
erittäin suuriin vaikeuksiin, koska se nostaa kustannuksia ja johtaa seuraavana sitten pal-
kat hintakilpailuun, se johtaa inflaatioon, se johtaa siihen, että suomalaiset tuotteet eivät
käy enää kaupaksi. Elikkä tämä keskittämispolitiikka, mikä tällä hetkellä on niin kuin an-
96



Pöytäkirjan asiakohta PTK 83/2019 vp
nettu tähän maahan itsestäänselvyytenä, jolle ei muka vaihtoehtoa olisi, on kaikin puolin
hankalaa.

Kun katsoo sitten Suomen vientitilastoja — jos haluaa viihtyä tilastojen ääressä, katso-
kaapa mistä Suomen vientiin se todellinen vientipotentiaali tulee. Se tulee maakunnista lä-
hes kaikki: metsäteollisuus, metalliteollisuus, kemianteollisuus, energiateollisuus, lähes
kaikki tulee maakunnista. Esimerkiksi tuolla pohjoisessa Suomessa kaivokset, metalliteh-
taat, Tornion terästehdas, Rautaruukin sulatot, muut rannikon metallinjalostustehtaat, ne
tuovat valtavan lisäarvon Suomen viennille. Ilman niitä työpaikkoja tämäkään kaupunki ei
kehittyisi sillä vauhdilla, millä se on kehittynyt. Sen takia meidän on pidettävä, kuten hal-
litusohjelmassa sanotaan, alueellisesta tasa-arvosta huoli, niin että alueita kehitetään. On
aivan sama, asuuko Utsjoella vai Ilomantsissa vai Vaasassa, niin hänellä, kuka valinnan on
tehnyt kotiseudulla pysymiseksi, on siellä hyvä elää, eikä valtiovalta ole jättänyt sitä seu-
tukuntaa hunningolle.

Siihen olennaisena osana liittyy sote-uudistus, jos me haluamme, että tässä maassa on
terveyspalvelut niin kuin perustuslaki sanoo, että kaikilla on oikeus yhtäläisiin sosiaali- ja
terveyspalveluihin tässä maassa. Se on perusasia, siitä ei saa tinkiä, ja sitä päämäärää kohti
meidän pitää koko ajan tehdä töitä. Jos haluamme sen linjan, jossa vain rahalla saa hyviä
palveluita, niin se ei täytä mielestäni suomalaisen yhteiskunnan perusajatusta siitä, että
kaikki ihmiset ovat tasa-arvoisia lain ja muiden yhteiskunnan tarjoamien palvelujen edes-
sä. Totta kai, jos joku haluaa hyvistä palveluista maksaa enemmän, se hänelle suotakoon,
mutta sen peruspaketin pitää olla yhteiskunnan tarjoamana, hyvälaatuisena, ulottuvissa
kaikille joka päivä.

Viimeisenä asiana tämä ilmastokeskustelu. Katsoin äsken tuon Madridin ilmastoko-
kouksen lopputuloksia. Toki ne olivat laihoja, mutta on tärkeää huomata se, arvoisa puhe-
mies, että meidän pitää pitää huoli tässä maassa siitä, että emme itse omilla poliittisilla pää-
töksillämme jarruta suomalaisen metsäteollisuuden, kemianteollisuuden, energiateollisuu-
den, sahateollisuuden toimintaa. Me olemme 100 vuotta tutkineet Suomen metsiä ja saa-
neet viimeisen 50 vuoden aikana valtavan kasvun aikaan. Metsät ovat hyvässä kunnossa.
Katsokaapa Saksan metsätilannetta. Siellä, kun metsiä ei ole hoidettu, on katastrofi kehit-
tymässä ihan muista syistä, sen tautta, kun metsät ovat vanhoja eikä niitä ole hoidettu.

Jos me haluamme tämän talousarvion, mitä nyt parhaillaan käsittelemme tässä talossa
viimeistä viikkoa ennen joulua, jos me haluamme tuon keltaisen kirjan toteutuvan, meidän
on laitettava ehdottomasti päämääräksemme se, että Suomen metsiä käytetään yhä enem-
män. Se keino, mistä ei ole tässä salissa kovinkaan paljon puhuttu, on saada nuoret metsät
kasvamaan vielä nopeammin. Siihen on kehitelty ihan selkeä lannoitusmenetelmä, tämä
niin sanottu ilmastoon, harvennukseen liittyvä tuhkalannoitus, jolla saadaan helposti 10
miljoonaa mottia puuta lisää Suomen metsistä joka vuosi. Se tarjoaa loistavat mahdollisuu-
det uusiin hakkuisiin ja uusiin taloudellisiin investointeihin tähän maahan ja ennen kaik-
kea koko Suomen alueelle.

Tätä toivon, arvoisa puhemies, että tässä ilmastokeskustelussa vihdoinkin lähdetään jär-
keville linjoille. Jos lakkautamme turpeen ja samalla joudumme tekemään sen karmean
liikkeen, että poltamme 10 miljoonaa mottia puuta ja samaan aikaan meille maahan aje-
taan valtavat määrät kivihiiltä ja tuodaan erilaisista lähteistä tuolta ympäri maailmaa raa-
kaöljyä, mistä jalostetaan sitten erilaista energiaa eri vaiheissaan, mitä se jalostaminen sit-
ten antaakaan? Tämän takia toivon, että se suomalainen näkökulma säilyy ehjänä ja kaikki
97



Pöytäkirjan asiakohta PTK 83/2019 vp
edustajat hyväksyvät sen, että tässä maassa pitää vielä tehdä töitä seuraavat vuosisadatkin
ja kehittää talouselämää niin, että kaikilla suomalaisilla on töitä ja hyvinvointia.

19.07 Timo Heinonen kok: Arvoisa herra puhemies! Hyvät edustajakollegat! Ja kiitos,
että olette keskustelua pitäneet hengissä, niin ehdin vielä tähän loppuun myös oman pu-
heenvuoroni pitämään. Tässä oli mielenkiintoista kuulla, että keskustasta löytyi yksi kan-
sanedustaja, joka vielä muisteli Juha Sipilää täällä salissa — ja ihan myönteisessä sävyssä.
[Hannu Hoskonen: Kaikki muistamme!] Sillä välillä on tuntunut siltä, että keskustalaiset
eivät oikein tiedä, pitääkö heidän olla ylpeitä Juha Sipilän hallituksesta ja Juha Sipilän pe-
rinnöstä vai pitääkö sitä hävetä, kun tätä keskustelua on täällä kuunnellut.

Rinteen epäluottamukseen kaatuneen hallituksen hallitusohjelma on edelleen vastuu-
ton, ja perintö on huono, ja pesä on velkainen. Velanotto kääntyy tämän hallitusohjelman ja
huomenna käsittelyssä olevan ensi vuoden talousarvion myötä kiihtyvään kasvuun, työttö-
myys kääntyy myös kasvuun itse asiassa hallituksen ihan itse tekemin omin toimin. Se on
poikkeuksellista. Valtiovarainministeriön virkamiehet olivat huolissaan jo viime keväänä
tai kesänä, kun tämä hallitusohjelma ensimmäisen kerran oli käsittelyssä, ja laittoivat sil-
loin omaan valtiovarainministeriön katsantoon muun muassa huutomerkin ja totesivat
työllisyystoimista, että niitä odotellessa. Ymmärrän, että nyt keskusta vaati tiukasti, että
nämä pilkutkin pitää pitää paikallaan, mutta kyllähän tämä, edustaja Torniainen, olisi tar-
vinnut suunnanmuutosta. Ei tällä tavalla voida edetä. Teillä on kohta tälle Rinteen pesälle
ulkopuolinen pesänhoitaja, jos te ette niitä työllisyystoimia aikaiseksi saa.

Luottamus on iso kysymys, kun hallitusta rakennetaan, ja en kyllä ymmärtänyt sitä, että
oliko nyt niin, että torstaina keskusta ei luottanut pääministeri Rinteeseen, ja parin yön
päästä he taas jo luottivat. Tuntuu, että erään kokeneen, entisen keskustalaisenkin käänteet
ovat tähän verrattuna jo varsin hitaita ja maltillisia. Myös se, että ministeri Paatero ei ehti-
nyt edes virallisesti erota, kun te keskustalaiset olitte tukemassa häntä jo jatkoon.

Tavoitteet taloudesta ovat tärkeitä ja tämä työllisyystavoite ja tasapainoinen talous
vuonna 2023. Ja kyllä pitää kysyä nyt, arvon keskustakollegat: Riittikö teille oikeasti se,
että nämä hyvät tavoitteet on vain kirjattu hallitusohjelmaan? Ettekö te aidosti edellytä nii-
hin minkäänlaisia toimenpiteitä, että nämä tavoitteet joskus saavutettaisiin?

No, sitten kaksi konkreettista nostoa. Hoitajamitoitus: Vielä keväällä ministeri Kiuru to-
tesi, että tämä on muutaman tunnin työ, yksi lause lakiin riittää. No, nyt jo epäluottamuk-
seen kaatunut pääministeri Rinne totesi, että 0,7 ei tule tällä vaalikaudella. Tähän ei ole ra-
haa, totesi pääministeri Rinne. No, nyt ei Rinne ole enää tiellä estämässä tätä hoitajamitoi-
tuksen kuntoon laittamista. Sitä kannattaa perussuomalaiset, sitä kannattaa kokoomus. Ko-
koomus itse asiassa esittää omassa vaihtoehtobudjetissaan 150 miljoonaa, ja se on aito tie
kohti 0,7:n hoitajamitoitusta niin kotihoidossa kuin ympärivuorokautisissakin asumispal-
veluissa. No, mitä tekee ministeri Kiuru? Hän esittää 5 miljoonaa euroa vanhustenhoitoon
ensi vuonna. Se on noin puolet siitä, mitä Marinin hallituksen erityisavustajien palkkoihin
tarvitaan lisää määrärahoja verrattuna Sipilän edelliseen hallitukseen.

No, sitten aivan oma juttunsa on tämä epäluottamukseen jo kaatuneen pääministeri Rin-
teen vappusatanen, jonka hän lupasi. Kelan päämatemaatikko Tapio Isolankila aikanaan
totesi, että siihen varattu raha ei tule riittämään, ja Rinnehän lupasi 100 euroa kaikille, jot-
ka saavat eläkettä alle 1 400 euroa. No, nyt se on muuttunut muutamaksi kympiksi. Kokoo-
mus kannattaa takuueläkkeen korotusta, kuten viime kaudellakin. Me kannatamme myös
kansaneläkkeen korotusta, ne ovat meidän vaihtoehtobudjetissamme, mutta emme ymmär-
98



Pöytäkirjan asiakohta PTK 83/2019 vp
rä sitä, että Marininkaan hallitus ei halua antaa euron euroa tästä luvatusta satasesta niille,
joiden eläke on 1 300—1 400. Heitä on tässä maassa, arvoisat sosiaalidemokraatit, liki
90 000, ja he jäävät kokonaan ilman tuota vappusatasta tai itse asiassa senttiäkään siitä.

Arvoisa puhemies! Palaan vielä hetken kuluttua aiheeseen.

19.12 Tuomas Kettunen kesk: Arvoisa puhemies! Tässä oppositioedustajat ovat kanta-
neet huolta, että jos työllisyys ei kasvakaan ja miten työllisyystoimet edistyvät tulevan vaa-
likauden aikana. Mutta täytyy lohduttaa teitä sillä asialla, kun tuossa jo aikaisemmassa pu-
heenvuorossa toin esille näitä tulevaisuuden investointeja, mitä tähän maahan ollaan tulos-
sa tekemään tulevina vuosina, vuosikymmeninä, että ne jo tekevät semmoisia toimia, että
meillä alkaa olemaan entistä enemmän huutava pula työvoimasta, kun se on jo tällä hetkel-
lä tuolla maakunnissa.

Itse tulen Kuhmosta, ja vielä kesäkuussa tein yhdessä vaiheessa kahtena viikonloppuna
kahta työtä yhtä aikaa. Olin Kuhmon kaupungissa maaseutusihteerinä ja viikonloppuisin
ajoin ajoneuvoyhdistelmää. Ajettiin Kuhmosta sahatavaraa Kotkan satamaan ja sieltä sit-
ten sellukuorman kanssa Lieksaan. Tämä kertoo siitä, että meillä jo tällä hetkellä työvoi-
man saanti on esteenä yritysten kehittymiselle ja yritysten kasvamiselle sekä tuolla maa-
kunnissa että täällä pääkaupunkiseudulla.

Oppositioedustajat kantoivat vielä huolta myös yrittäjyydestä ja sen kehittymisestä. Hy-
vät oppositioedustajat, ensi vuoden budjetissa hallitus parantaa yritysten toimintaedelly-
tyksiä monin eri toimenpitein.

Arvoisa puhemies! Tässä muutama:
Toteutetaan kaksinkertainen poisto-oikeus kone- ja laiteinvestoinneille. Tuplapoistot

koskevat kaikkia toimialoja, myös palvelualaa.
Hallitus toteuttaa myös listaamattomien kasvuyritysten henkilöstön palkitsemista kos-

kevan uudistuksen, parantaa Finnveran takausjärjestelmää, vahvistaa Business Finlandin
resursseja, kokeilee ensimmäisen työntekijän palkkaamista helpottavaa rekrytointitukea,
helpottaa palkkatuen käyttöä yrityksissä ja selvittää mahdollisuutta rajata investointien lu-
pamenettelyissä viranomaisten enimmäisaikaa yhteen vuoteen.

Hallitus selvittää lisäksi yritysten tutkimus- ja kehitystoiminnan kannusteeksi pikaisella
aikataululla uudenlaista tutkimusyhteistyökannustinta, jonka tavoitteena on kannustaa ai-
neettomiin investointeihin. Kyseessä olisi ylimääräinen verovähennys yritysten sekä kor-
keakoulujen ja tutkimuslaitosten tutkimus- ja innovaatiohankkeiden rahoitusmenoista.

Tämä kertoo siitä, että meillä on hyvä hallitusohjelma, hyviä tavoitteita, ja toivonkin,
että yhdessä näitä asioita yli puoluerajojen, oppositio mukaan lukien, viedään eteenpäin.

19.15 Juha Mäenpää ps: Arvoisa puhemies! Hyvät edustajat! Täällä äsken keskustan
eduskuntaryhmän puheenjohtaja esitti jonkinlaista räppiä, [Tuomas Kettunen: Kuka muu
muka?] ja hän sanoi: ”Kuka muu muka?” Ja kyllä minun pitää sanoa, että keskusta. Minä
olen tavannut useita maatalousyrittäjiä, ja siellä on todella hätä: kannattavuus on heikko,
kannattamattomaan liiketoimintaan ei kannata investoida. Ja, arvoisat keskustan edustajat,
te olette heidän etujaan valvoneet kymmeniä vuosia, ja he ovat leimautuneet teihin, ja nyt
kun te olette lähteneet kalastamaan ääniä täältä kaupungista, niin se maalaisliiton ajatus on
hiukan muuttunut. Maalaisliittohan varoitti jo 60-luvulla sosialismista, ja mielestäni te
olette nyt sosialismihallituksen takuumiehenä siellä, että tuota, ei tämä niin kuin hyvältä
tunnu.
99



Pöytäkirjan asiakohta PTK 83/2019 vp
Suomalainen maanviljelijä haluaa edelleen jatkaa sitä sukutilaansa, ja minusta tuntuu,
että tämä yhteiskunta, myös te keskustan edustajat käytätte hyväksi tätä sukurasitetta tai
sukuvelvoitetta. Nyt te kuvittelette, että jollakin private label -tuotteiden poistolla kaupois-
ta saadaan jotain etua maanviljelijälle. Ei sillä saada. Siihen varmaan ratkaisut ovat vaikei-
ta, mutta tämä Venäjän rajan vientikielto on kyllä aiheuttanut sinne semmoisia ongelmia,
että näillä keinoilla Suomesta loppuvat — tai sanotaan, että puolittuu — maidontuottajat
ihan muutaman vuoden kuluessa. Se maitotilojen määrä laskee huomattavasti, ja tämä vai-
kuttaa meidän oman maamme huoltovarmuuteen erittäin paljon.

Ja kyllä minä hämmästelen, että te olette lähteneet tämmöiseen hallitukseen, joka rupe-
aa soita ennallistamaan, tukkimaan niitä ojia. Siitähän tulee ihan kauhean näköinen, siitä
suosta, joka on ojitettu kymmeniä vuosia sitten, ja nyt te lähdette tukkimaan niitä. Kyllä
tämä on aivan käsittämätöntä, että te olette kääntyneet yhtäkkiä turvetta vastaan. [Ari Tor-
niainen: Paljonko on pilattu niillä ojituksilla vesistöjä?] — Niin, tutustukaa tutkimuksiin.
[Ari Torniaisen välihuuto] — No, yhtä lailla, kun te lähdette mylläämään niitä ojia, sitä
möhnää tulee vain lisää sinne, sen nyt ymmärtää jokainen.

Suomalaiset työmiehet, suomalaiset duunarit, suomalaiset yrittäjät, suomalaiset maan-
viljelijät ja Suomen kansa odottavat sitä, että meillä menisi yhteiskuntana paremmin. Mi-
näkin odotan sitä ja yritän näillä vaatimattomilla sanoillani teitä houkuttaa toimimaan sen
puolesta. Kyllä pidän sitä kummallisena, että vihreät lihansyönnin vastustajat ja maatalo-
ustuottajien etua ennen ajaneet ovat samassa hallituksessa ja rakentavat yhteistä hallitus-
ohjelmaa.

Tuosta tuplapoistosta haluan sanoa sen verran vielä, että se on muuten hyvä asia ja se on
kannatettava ajatus, mutta teidän pitää laittaa se koskemaan myös käytettyjä koneita. Se on
teidän hallitusohjelmassanne ja se koskee vain uusien koneiden investointia. Se ei yhtään
lämmitä sitä ongelmien kanssa painivaa maanviljelijää. Siinä on pieni korjaamisen paikka.

Toivon, että pidätte huolta teiden kunnossapidosta [Ari Torniainen: Kyllä!] ja tienhoi-
dosta. Siitä on tullut viime päivinä ihan hirveää palautetta, että kuorma-auton kulutus huo-
nosti hoidetuilla teillä on noussut 50 prosenttia, ja siihen meidän kaikkien pitää yhdessä pa-
nostaa, että ne tiet saadaan pidettyä talvella hyvässä kunnossa. — Kiitoksia.

19.21 Ari Torniainen kesk: .Arvoisa herra puhemies! Edustaja Mäenpää toivoi, että kes-
kusta pitää huolta koko Suomesta ja koko Suomen väyläverkosta. Keskusta nimenomaan
pitää huolta siitä koko Suomesta ja koko Suomen väyläverkostosta. Me olemme täysin si-
toutuneet siihen asiaan, ja sen myöskin huomaa tuolta hallitusohjelmasta. Siellä on paljon
sellaisia asioita, joita keskusta on nimenomaan halunnut sinne hallitusohjelmaan ja keskus-
ta on myöskin saanut sinne hallitusohjelmaan. Itse toivon, että niitä voidaan viedä eteen-
päin.

Se asia, mikä oikeastaan erottaa, edustaja Heinonen, keskustaa ja kokoomusta, on se,
että keskusta ei halua keskittää kaikkia toimintoja tänne pääkaupunkiseudulle tai joihinkin
suuriin keskuksiin. Otetaan vaikkapa nämä suuret väylähankkeet, mitä on: Edustaja Orpo
on omassa puheenvuorossaan tuonut kokoomuksen linjaa siitä, että valtion omaisuudesta
laitettaisiin esimerkiksi 2 miljardia euroa suuriin raidehankkeisiin jo nyt. [Timo Heinonen:
Kyllä!] Keskusta taas haluaa sitä, että me viemme määrätietoisesti 12-vuotisella ohjelmal-
la, mitä nyt tehdään, ja parlamentaarisesti linjaamme suuria hankkeita siellä, parannamme
niitä väyliä, perusväyliä, joita nyt jo on olemassa, ja sitten näitä suuria, isoja raidehankkei-
ta viemme yhteisesti eteenpäin, määrätietoisesti, esimerkiksi sillä parlamentaarisella jär-
100



Pöytäkirjan asiakohta PTK 83/2019 vp
jestelmällä, millä me olemme yhteisesti sopineet. Me haluamme, että laitetaan joka vuosi
perusväylänpitoon määrätietoisesti se 300 miljoonaa euroa vuodessa enemmän rahaa kuin
aikaisemmin, mitä ollaan yhteisesti sovittu. [Timo Heinonen: Kyllä, juuri näin!] Me olem-
me valmiita, jos löytyy rahaa lisää, laittamaan vielä enemmänkin sinne. Me haluamme, että
perusväylänpito on kunnossa [Timo Heinonen: Eihän se erota meitä, me ollaan samaa
mieltä!] — tiet kuntoon. Toivottavasti kokoomuskin tulee tälle linjalle. Ei sijoiteta pelkäs-
tään suuriin, isoihin hankkeisiin, joihin meillä ei budjettirahoituksella ole kerta kaikkiaan
varaa.

Sitten, arvoisa puhemies, haluan myöskin kiinnittää huomiota siihen, että täällä on pu-
huttu myöskin työllisyydestä ja työvoimasta. Keskustan linja on todellakin se, että työlli-
syys tulee saada paremmaksi, taloutta pitää saada paremmaksi, ja keskusta on sitoutunut
nimenomaan tähän hallitusohjelmaan, sen edesauttamiseen, ja keskusta on myöskin esittä-
nyt monia asioita, joilla voidaan työllisyyttä parantaa, me olemme valmiita niitä asioita
viemään eteenpäin.

Yksi asia, jonka haluan sanoa tähän, on se, että on työvoiman ja avoimien työpaikkojen
kohtaanto-ongelma. Itse toivon, että hallitus kiinnittää myöskin tähän isoon asiaan huo-
miota. Se on tärkeä etenkin tuolla haja-asutusalueella ja pääkaupunkiseudun ulkopuolella
ja miksei täällä pääkaupunkiseudullakin, että meillä on oikeanlaista työvoimaa niihin työ-
paikkoihin, jotka ovat avoimina. Se on iso asia, ja sillä saadaan paljon työllisyyttä paran-
nettua, jos tämä ongelma saadaan korjattua.

19.24 Timo Heinonen kok: Arvoisa herra puhemies! Edustaja Torniainen, te nyt yrititte
luoda sellaista täysin kuvitteellista kuvaa kokoomuksen ja keskustan välisestä erosta. Te
puhuitte, että kokoomus ajaa keskittämistä ja te olisitte jollain tavalla toisenlaisia. Arvoisa
edustaja Torniainen, viime kaudella Suomen eduskunnassa esiteltiin historian ensimmäi-
nen keskittämisasetus, ja arvaatteko, minkä puolueen ministeri keskittämisasetuksen esit-
teli? Sen esitteli keskustalainen ministeri, ja siinä palveluita keskitettiin ensimmäistä ker-
taa keskittämisasetuksella. Eli annetaan tekojen, arvoisa edustaja Torniainen, ratkaista.

Te myös annoitte kuvan, että kokoomus olisi jollain tavalla liikennehankkeissa teitä
huonompi. Eihän se pidä paikkaansa. Kokoomus on ollut mukana hyväksymässä parla-
mentaarisesti sitä, että meille tulee perustienpitoon tämä 300 miljoonan lisäys, jolla me
vahvistamme nimenomaan korjausvelkatarvetta — jatkamme sitä työtä, mitä teimme vii-
me kaudella. Sen lisäksi kokoomus esittää omassa vaihtoehdossaan yli 500 miljoonan Suo-
mi kuntoon -paketin, jolla pystytään ympäri Suomen laittamaan liikkeelle 0,5 miljardilla
erilaisia pienempiä liikennehankkeita — pyöräteitä, alikulkuja, riista-aitoja, risteyksiä,
pienempiä sorateitä — yli 500 miljoonalla enempi kuin te, arvoisa edustaja Torniainen, täs-
sä vasemmistohallituksessa pystytte tekemään. Ja tämän päälle kokoomus on vielä valmis
myymään valtion omaisuutta niin, että me pystymme laittamaan liikkeelle pääradan ja Tu-
run tunnin junan rakentamisen, [Ari Torniaisen välihuuto] ja lisäksi meillä on vaihtoehto-
budjetissa raha itäradan suunnitteluun. Nämä tehdään meillä aitoina tulevaisuusinvestoin-
teina, eli me olemme valmiita valtion omaisuutta myymään, jos se laitetaan tällaisiin hank-
keisiin, jotka aidosti parantavat koko Suomen kasvua ja vetovoimaa aina Helsingistä poh-
joiseen asti niin kuin päärata tekee. Helsingistä Turkuun on Turun tunnin juna, ja tulevai-
suudessa toivottavasti Helsingistä on Lahden kautta itäänkin menevä raideyhteys.
101



Pöytäkirjan asiakohta PTK 83/2019 vp
Arvoisa puhemies! On hyvä, että kerrotaan se, mitä oma puolue tekee, eikä puututa ai-
nakaan väärällä todistuksella siihen, mitä toiset puolueet tekevät. Kokoomus panostaa lii-
kenteeseen huomattavasti enempi kuin keskusta tässä vasemmistohallituksen vankina.

19.27 Tuomas Kettunen kesk: Arvoisa puhemies! Tämä hallitus puhuu enemmän alue-
politiikkaa kuin viime vaalikaudella puhuttiin yhteensä. Aluepolitiikkaa. Ja keskusta läh-
tee siitä liikenteeseen, että harjoitamme desentralisaatiopolitiikkaa, hajautettua yhteiskun-
tapolitiikkaa. [Timo Heinosen välihuuto] Otetaan kaikkien alueitten vahvuudet huomioon
ja kehitetään koko Suomea.

Tässä edustaja Mäenpää kantoi huolta maataloudesta, suomalaisen maatalouden tulevai-
suudesta. Toinkin jo tuossa aikaisemmassa puheenvuorossani esille sen, että maatalouden
kannattavuuden parantaminen, suomalaisen maatalouden kannattavuuden parantaminen,
luo pohjaa meidän maamme huoltovarmuudelle. Ja kun meillä on maataloutta jokaisessa
maakunnassa, niin se luo pohjaa huoltovarmuudelle.

Edustaja Mäenpää ehti lähteä jo salista pois, mutta haluan muistuttaa, että kun edustaja
Mäenpää ilmoitti, että keskusta ei tee tässä hallituksessa mitään suomalaisen viljelijän hy-
väksi, niin täytyy muistaa, että hallitusohjelmassa kotimaisen ruuan tulevaisuus turvataan,
maatalouden investointirahastoa pääomitetaan. Vuonna 2020 uhannut ympäristö- ja luon-
nonhaittakorvauksen tukitasojen heikkeneminen onnistuttiin paikkaamaan 130 miljoonal-
la. Niin kuin toin tuossa esille, Makeraa pääomitetaan tämän hallituksen aikana, mahdol-
listetaan uusien tilojen hakeutuminen luomutuotannon piiriin vuonna 2020. Siihen on bud-
jetoitu 28 miljoonaa euroa. Luodaan uusi biokaasun ravinnekiertokorvaus maatilojen bio-
kaasutuotannon vauhdittamiseksi. Tähän ollaan budjetoimassa 20 miljoonaa euroa. Panos-
tetaan elintarvikkeiden vientiin — elintarvikkeiden vientiin — 10 miljoonalla eurolla. Täs-
sä ihan muutamilla asioilla osoitettuna se, että kyllä keskusta kantaa huolta suomalaisen
maatalouden tulevaisuudesta.

19.29 Raimo Piirainen sd: Arvoisa puhemies! Tässä kun on nyt nostettu esille näitä maa-
talouden parannusehdotuksia ja lisäyksiä budjettiin, niin voin vahvasti vakuuttaa, että näin
on, koska olin maatalouspöydässä yhtenä neuvottelijana ja me saimme todella hyvää yh-
teistyötä siinä olevien henkilöitten kanssa, ja tästä on saatu paljon kiitosta — niin kuin täs-
sä jo edustaja Kettunenkin kehui — että mitä kaikkea siellä on. Tosin maatalouden puolel-
la on haasteita, ja sen takia me teimme niitä panostuksia sille puolelle, että pystyisimme pi-
tämään tämän meidän maatalouden pystyssä ja sitä kautta omavaraisuuden.

Mutta päivällä edustaja Orpo sanoi täällä näin, että kokoomus laittaa 2 miljardia nopei-
siin junahankkeisiin. Miten 2 miljardia? Ei se riitä. Ei se nopeuta millään tavalla sitä suun-
nittelua, kun suunnittelua ei ole tehty. Tästä se ongelma... [Timo Heinosen välihuuto] —
Kyllä. On ministeriön puolelta saatu selvitys ja väyläpuolelta, että ei ole valmiita suunni-
telmia. — Ja sen takia tämä on tämmöinen tämä asia, että ei ole itää eikä... Ainoastaan mikä
suunnitelma on olemassa, on päärata pohjoiseen. Siihen on olemassa suunnitelmia. [Timo
Heinonen: Kyllä Espoon radasta!] — No, Espookaan ei ole valmis, ja sitten kun se liittyy
kokonaisuutena tähän Turun nopeaan tunnin junaan, niin siinä on vielä suunnitelmia ja
erittäin suuria asioita kesken. — Ja mitä on todettu ja ennen kaikkea kuultu maakuntien
miehiä ja esimerkiksi Kuopion kauppakamaria, niin he ovat sitä mieltä, että ennen muuta
kannattaa parantaa tämänhetkistä väylää, korjausvelkaa, korjata niin rautatiellä kuin maan-
teillä, ja sillä me pystymme saamaan nopeutettua näitä yhteyksiä. Poistetaan tasoylikäytä-
102



Pöytäkirjan asiakohta PTK 83/2019 vp
viä, ja tällä tavalla pystymme nopeutta nostamaan rautateillä. Elikkä näillä investoinneilla,
mitä nyt hallitusohjelmassa on, saadaan parannettua ja nopeutettua liikenneyhteyksiä. Täy-
tyy muistaa, että nämä väylät ovat elinkeinoelämän verisuonisto ja kun niitä vahvistetaan
ja kehitetään, niin myös elinkeinoelämä voi paremmin.

19.31 Ari Torniainen kesk: Arvoisa herra puhemies! On erittäin hyvä, että edustaja Hei-
nonen nosti esille kokoomuksen linjan siinä, miten se näihin suuriin väylähankkeisiin ja ni-
menomaan näihin kolmeen suureen ratahankkeeseen suhtautuu ja miten se haluaa viedä
niitä eteenpäin.

Keskusta taas on täysin sitoutunut siihen, että mennään hallitusohjelman mukaan. Ete-
neminen näissä suurissa ratahankkeissa edellyttää sopimukseen pääsemistä toteutuksesta
ja rahoituksesta valtion, kuntien ja muiden mahdollisten hyödynsaajien kanssa — sitä, että
kaikki yhdessä ovat tässä toiminnassa mukana. Ei riitä pelkästään se, että valtio lähtee to-
teuttamaan näitä suurilla rahoilla. Meillä ei budjettirahoituksen kautta ole kyllä lähivuosi-
na näköpiirissä, että tätä voitaisiin toteuttaa.

Turun tunnin juna on hyvä asia. Päärata plus on hyvä asia. Itäinen rata, niin sanottu itä-
rata, on myöskin hyvä asia. Mutta itse katson, että ne ovat niin isoja hankkeita, että ne tulee
huolella suunnitella. Esimerkiksi itäratavaihtoehdosta kun puhutaan, niin vielä ei Uuden-
maan maakuntakaavassa ole sitä linjausta. Ei ole Kymenlaakson maakuntakaavassa vielä
mahdollisia linjauksia. Sitä maakuntakaavaa siellä suunnitellaan, ja sielläkin on vielä päät-
tämättä, [Tuomas Kettusen välihuuto] onko se Kouvolan kautta vai onko se Kotkan kautta.
Itse toivon, että myöskin Kymenlaaksossa saadaan ne päätökset aikaiseksi, että se sinne
maakuntakaavaan saadaan. Ne ovat pitkäaikaisia ratkaisuja. Itse toivon, että niitä aikanaan
nähdään, mutta ne ovat kauaskantoisia tulevaisuuden hankkeita.

Omasta mielestäni on tärkeämpää nyt, että me parannamme näitä nykyisiä väyläyhteyk-
siä, mitä meillä on, niin maanteillä kuin rautateillä myöskin. Esimerkiksi itse tulin tänään
aika myöhään tänne istuntoon, kun ei tuolla itään suuntautuvalla radalla junat kulkeneet ol-
lenkaan, kun oli ohjauslaitteissa vikoja. Bussilla tuotiin osa matkaa ja sitten osa junalla.
Itse toivon, että näihin satsataan, niin kuin hallitus nyt satsaa nimenomaan näihin nykyisiin
rataverkkoihin ja tieverkostoon. Se on hyvä asia, että tätä kautta viedään asioita eteenpäin.
Sitä kautta saadaan myöskin nopeutettua näitä kulkuyhteyksiä koko Suomessa.

Keskusta on sitoutunut siihen, että meillä on väylähankkeita. Perusväylänpitoa paranne-
taan koko Suomessa — nimenomaan koko Suomessa. Ja kun huomenna aloitetaan keskus-
telu ensi vuoden budjetista, niin siellä on nimenomaan paljon väylähankkeita, joilla saa-
daan parannettua tuolla koko Suomessa teollisuuden tarpeita, ihmisten turvallista liikku-
mista ja myöskin elinkeinoelämän edellytyksiä.

19.34 Timo Heinonen kok: Arvoisa herra puhemies! Kun on kiitoksen aika, niin silloin
kiitosta pitää antaa, ja kyllä itse haluan antaa puolustuspolitiikan sektorilta kiitosta tästä
hallitusohjelmasta ja myös erinomaisesti tehtävää hoitaneelle puolustusministeri Antti
Kaikkoselle. On hyvä, että tässä jatketaan tätä meidän ulkopolitiikkamme pitkää yhteistä
linjaa, mutta myöskään puolustuspolitiikassa ei tapahdu lainkaan muutosta. Itse asiassa
jopa kansainvälinen yhteistyö tämän Marinin hallitusohjelman myötä syvenee entisestään:
saimme juuri tuoreet tiedot, miten Suomi—Ruotsi-yhteistyötä syvennetään ja tehdään
isäntämaasopimusta, joka helpottaa myös toimintaa erilaisissa kriisitilanteissa vaikkapa
aina sotatilanteeseen asti mutta ennen muuta todennäköisemmissä uhissa, vaikkapa terrori-
103



Pöytäkirjan asiakohta PTK 83/2019 vp
iskun tai jonkin luonnonkatastrofin tai ison onnettomuuden yhteydessä, ja myös sitten
Nato-yhteistyössä näköjään otetaan myös vasemmistohallituksen aikana askelia eteenpäin
eli jatketaan tätä tuttua hyvää kehityslinjaa, jonka olemme aikanaan jo 90-luvun alkupuo-
lella valinneet.

Kiitosta annan myös siitä, että Puolustusvoimien suorituskykyhankkeista pidetään huol-
ta. Ministeri Kaikkonen on jo saattanut eteenpäin Laivue 2020 -hankkeen. Nyt on etene-
mässä tämä jo pitkään valmisteltu HX-hanke, jolla korvataan siis täysimääräisesti meidän
Hornetiemme suorituskyky, ja myös Maavoimien isoja kalustotarpeita ollaan päivittämäs-
sä. Näistä pitää kiitosta antaa Marinin hallitukselle ja hallitusohjelmalle.

Tuo asevientikirjaus on hivenen kysymyksiä herättänyt, ja toivotaan, että siihen löyde-
tään selkeys lähiaikoina. Olisi äärimmäisen tärkeää esimerkiksi Patrialle ja tämäntyyppi-
sille toimijoille, että heillä olisi selkeä tieto siitä, minkälaiset pelisäännöt tällä sektorilla
Suomen osalta ovat olemassa.

Avoimuus ja läpinäkyvyys näkyvät tässä hallitusohjelmassa hyvällä tavalla, ja toivon,
että aloittanut uusi Marinin hallitus noudattaa tätä hallitusohjelmaa avoimuuden ja läpinä-
kyvyyden osalta paremmin kuin epäluottamukseen kaatunut Rinteen hallitus teki.

Keskustelu päättyi ja asian käsittely keskeytettiin.
104


