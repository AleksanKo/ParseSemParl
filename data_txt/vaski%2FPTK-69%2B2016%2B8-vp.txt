















































DEM6E12.tmpSave.xml


Pöytäkirjan asiakohta PTK 69/2016 vp
Pöytäkirjan asiakohta 

PTK 69/2016 vp

Täysistunto

Keskiviikko 15.6.2016 klo 13.59—21.01

8. Hallituksen esitys eduskunnalle laiksi kaupallisista tavarankuljetuksista tiellä annetun 
lain 6a §:n muuttamisesta

Hallituksen esitys HE 143/2015 vp
Valiokunnan mietintö LiVM 17/2016 vp

Ensimmäinen käsittely

Toinen varapuhemies Paula Risikko: Ensimmäiseen käsittelyyn esitellään päiväjärjes-
tyksen 8. asia. Käsittelyn pohjana on liikenne- ja viestintävaliokunnan mietintö LiVM 17/
2016 vp. Nyt päätetään lakiehdotuksen sisällöstä.

Keskustelu

19.05 Ari Jalonen ps (esittelypuheenvuoro): Arvoisa puhemies! Ensimmäiseksi tarvitsee
tämän asian pohjalle sanoa se, että tämä oli oikeastaan, voisiko käyttää termiä, epämiellyt-
tävä asia käsitellä. Me, jotka olemme olleet jo viime kaudella tekemässä tätä Suomen lain-
säädäntöä, tiedämme tämän kipeän syntyhistorian, ja tämän käsittely ei ollut kauhean miel-
lyttävää. Mutta joka tapauksessa vastuu pitää kantaa ja Suomen etua ajaa aina sen parhaan
mukaan, mitä kulloinkin on. Asian herkkyyden takia tästä käytiin varsin laaja ja perusteel-
linen kuuleminen ja oikeastaan kaikki kivet ja kannot käännettiin ympäri.

Pohdin, että en lähtisi lukemaan tätä lävitse, mutta tässä on niin paljon semmoista yksi-
tyiskohtaa, että tämä on syytä tuoda suuremmallekin yleisölle nyt julki, jos ei tätä ole vielä
lukenut.

Valiokunnan perustelut
Yleistä:
Tavaraliikenteen kabotaasilla tarkoitetaan valtion sisäistä kuljetusta toisessa EU-maas-

sa rekisteröidyllä ajoneuvolla. Kabotaasi on ollut jo pitkään mahdollista EU:n ja Eta-
alueen liikenteenharjoittajille — eli pitkään ollut jo vallitseva tilanne. Valiokunta kiinnit-
tää selkeyden vuoksi huomiota siihen, että käsittelyssä oleva esitys ja kabotaasia koskeva
sääntely eivät muutoinkaan koske Suomen ja kolmansien maiden, kuten Venäjän, välistä
rajat ylittävää liikennettä. Suomen ja Venäjän välisistä kuljetuksista säädellään edelleen
maiden välisissä kansainvälisissä sopimuksissa. Eli moni ihminen, joka näkee venäläisen
rekan, luulee, että se on kabotaasia, ja tämä ei ole lainkaan paikkansa pitävää. Eli tarvitsee
ensimmäiseksi tietää, mitä se kabotaasi on.

Kabotaasista on säädetty Euroopan parlamentin ja neuvoston asetuksessa, joka on päi-
vätty vuodelle 2009, maanteiden kansainvälisen tavaraliikenteen markkinoille pääsyä kos-
kevista yhteisistä säädöksistä. Eli tämä on EU:n tavaraliikennelupa-asetus, nimenomaan
paino sanalla "asetus" — asetus ja direktiivi poikkeavat toisistaan varsin perusteellisesti.
 Tarkistettu
4.0



Pöytäkirjan asiakohta PTK 69/2016 vp
Kyseisen asetuksen taustalla on keskeisesti yksi EU:n perusperiaatteista eli ihmisten, tava-
roiden ja palveluiden vapaa liikkuvuus EU:n sisämarkkinoilla.

Hallituksen esityksessä ehdotetaan kaupallisista tavarankuljetuksista tiellä annettua la-
kia — ja tämä on päivätty 2006 — muutettavaksi siten, että kabotaasikuljetuksia koskevat
kansalliset 6 a §:n säädökset kumotaan ja pykälässä viitataan pelkästään EU:n tavaralii-
kennelupa-asetuksen säädöksiin. Eli ainoastaan yksi pykälä kumotaan, ja nyt jo voimassa
oleva EU:n tavaraliikennelupa-asetus on se, mikä ohjaa. Jatkossa Suomessa sovellettaisiin
siten vain suoraan kansallisesti sovellettavan EU-asetuksen säädöksiä, kuten lähes kaikis-
sa muissakin EU-maissa. Asiantuntijakuulemiset ovat olleet asian perusteellisen käsitte-
lyn aikana ristiriitaisia, ja esityksen vaikutuksista ja merkittävyydestä on myös tuotu esille
varsin erilaisia näkemyksiä. Saatavilla olevat tilastot on käsittelyn aikana riitautettu, mikä
ei ole ollut omiaan helpottamaan tai nopeuttamaan asian käsittelyä ja päätöksentekoa.

Tasapuoliset toimintaedellytykset:
Kabotaasilla on arvioitu olevan positiivisia vaikutuksia muun muassa tyhjänä ajamisen

välttämisen, kuljetuskustannusten optimoinnin ja päästöjen vähentämisen kannalta —
tämä on siis EU-asetuksen lähtökohta. Lisäksi nämä kuljetukset tuovat suomalaisille kul-
jetusyrityksille liiketoimintamahdollisuuksia muissa jäsenmaissa, mistä selkeänä osoituk-
sena on, että virallisten tilastojen mukaan suomalaisten kuljetusyritysten ulkomailla har-
joittaman kabotaasin määrä on moninkertainen verrattuna ulkomaalaisten kuljetusyritys-
ten Suomessa harjoittamaan kabotaasiin. Tilastojen perusteella Suomi ja suomalaiset kul-
jetusyritykset siis hyötyvät kabotaasista. Kabotaasin määrästä Suomessa on vaikea saada
luotettavaa tietoa, ja asiantuntijakuulemisessakin tästä on esitetty selkeästi toisistaan poik-
keavia näkemyksiä. Erityisen vaikeaa on saada tietoa laittoman kabotaasin todellisesta
määrästä. Eli me myönnämme, että laitonta kabotaasia on, ja pitää myös tiedostaa, että lai-
ton kabotaasi on laitonta kabotaasia nyt ja tämän muutoksen jälkeenkin, ja laittomaan ka-
botaasiin tulee puuttua voimakkaalla kädellä. Asiantuntijakuulemisessa on tuotu laajasti
esille erilaisia vakavia huolia muun muassa toimijoiden tasapuolisen kilpailun edellytyk-
siin ja harmaan talouden lisääntymiseen liittyen, mikäli kabotaasikuljetusten määrä Suo-
messa kasvaisi jatkossa.

Valiokunta pitää asiantuntijakuulemisessa esille tuotuja huolia perusteltuina. Kaupalli-
sista tavarankuljetuksista tiellä annetun lain 5 a §:ssä on säädetty tilaajalle selvitysvelvol-
lisuus kuljetuksen laillisuudesta. Ennen kaikkea mahdollisten lieveilmiöiden torjuminen
vaatii valvonnan tehokkuutta sääntelyn noudattamisen varmistamiseksi. — Hyppäsinkö-
hän minä jonkun rivin yli? — No, joka tapauksessa tilaajan on siis selvitettävä, onko kyyti
laillinen. Valvonnan tehottomuus ei saa johtaa epäterveeseen kilpailuun tai harmaan talou-
den lisääntymiseen. Valiokunnan saaman selvityksen mukaan liikenteenharjoittajan tulee
voida esittää kabotaasikuljetuksissa selvät todisteet saapuvasta kansainvälisestä kuljetuk-
sesta sekä kustakin sitä seuraavasta kabotaasimatkasta. Käytännössä kaikissa kansainväli-
sissä kuljetuksissa on oltava rahtikirja. Tässä on ollut epäselvyyttä matkan varrella siitä,
onko rahtikirja oltava vai ei — kabotaasikuljetuksissa rahtikirja on oltava.

Valiokunta edellyttää, että liikenne- ja viestintäministeriö ja sisäasiainministeriö var-
mistavat yhteistyössä, että kabotaasikuljetuksia koskevan EU:n tavaraliikennelupa-asetuk-
sen kabotaasikuljetuksia koskevien säännösten noudattaminen varmistetaan mahdollisim-
man tehokkaasti ja kiinnitetään erityistä huomiota tien päällä tehtävään kabotaasikuljetus-
ten rahtikirjoja koskevaan viranomaisvalvontaan. Valiokunta korostaa, että poliisi-, tulli-
ja rajavartiomiehillä on oikeus myös pysäyttää ajoneuvot tarvittavien asiakirjojen tarkista-
2



Pöytäkirjan asiakohta PTK 69/2016 vp
miseksi. Valiokunta pitää myös välttämättömänä, että mahdollisimman pikaisesti arvioi-
daan sähköisen rahtikirjan tai muiden sähköisten menettelytapojen ja tekniikoiden käyt-
töönoton mahdollisuudet sääntelyn noudattamisen varmistamiseksi. Lisäksi tulee arvioida
muutoinkin kattavasti, miten kuljetusyritysten tasapuoliset kilpailun edellytykset voidaan
turvata ja ehkäistä mahdolliset lieveilmiöt markkinoilla.

Markkinoiden tasapuoliset kilpailun edellytykset vaativat välttämättä myös työsuhtei-
siin liittyvien velvoitteiden tasapuolista noudattamista kuljetusyrityksissä. Valiokunnan
saaman selvityksen mukaan myös kabotaasikuljetuksissa tulee noudattaa Suomen lainsää-
dännön ja työehtosopimusten vaatimuksia soveltuvin osin, mutta näin ei käytännössä aina
tapahdu. Valiokunta viittaa työ- ja tasa-arvovaliokunnan mietintöön, päivätty tälle vuodel-
le, jossa tuotiin esille tarve seurata tarkasti uuden EU-sääntelyyn perustuvan työntekijöi-
den lähettämisestä annetun lain vaikutuksia maantiekuljetuksiin. Mietinnön mukaan erityi-
sesti kyseisen lain työskentelyä koskevat ja laissa säädettyjen ilmoitus- ynnä muiden vel-
vollisuuksien edellytyksinä olevat vähimmäisaikarajat sopivat huonosti maantiekuljetuk-
siin, ja seurannan pohjalta tulisi tarvittaessa ryhtyä toimenpiteisiin mainituilla lailla voi-
maan saatettavan direktiivin täytäntöönpanon tehostamiseksi. Liikenne- ja viestintävalio-
kunta kiinnittää huomiota myös siihen, että saadun selvityksen mukaan EU-tasolla
komissio on alustavasti tuonut esille maantieliikenteen sääntelyä koskevien uusien ehdo-
tusten yhteydessä, että lähetettyjen työntekijöiden sääntely maantiekuljetuksessa sisälly-
tettäisiin tulevaisuudessa nimenomaan maantiekuljetuksia koskevaan sääntelyyn. Valio-
kunta toivoo, että tätä kautta säännösten tasapuolisen noudattamisen ongelmiin saadaan
jatkossa selkeitä parannuksia. Kyseisen sääntelyn valmisteluun tulee osallistua aktiivises-
ti, mutta näihin kysymyksiin on joka tapauksessa etsittävä jo lyhyemmällä aikavälillä ko-
konaan uusia ja toimivia ratkaisuja sekä kansallisesti että EU-tasolla.

Valiokunta kiinnittää huomiota siihen, että EU:n tavaraliikennelupa-asetukseen liittyy
keskeisesti kabotaasikuljetusten tilapäisyyttä koskeva vaatimus. Asetuksen mukaan kabo-
taasiliikenteellä tarkoitetaan kansallista liikennettä, jota harjoitetaan tilapäisesti toisen lu-
kuun vastaanottavassa jäsenvaltiossa kyseisen asetuksen mukaisesti. Valiokunta pitää sel-
vänä, että asetuksessa säädetty tilapäisyyden vaatimus ei voi tarkoittaa muuta kuin että ky-
seessä oleva toiminta ei voi olla jatkuvaa. Valiokunta pitääkin tärkeänä, että asetuksen sää-
döksiä sovelletaan tasapuolisesti tästä asetuksen keskeisestä lähtökohdasta käsin. Valio-
kunta toivoo, että tilapäisyys voitaisiin jatkossa määritellä tarkemmin EU-tasolla.

Johtopäätökset: 
Valiokunnan liikenne- ja viestintäministeriöstä saaman perusteellisen selvityksen poh-

jalta valiokunta arvioi, että esityksen mukainen lainsäädännöllinen ratkaisu on käytännös-
sä ainoa ja väistämätön vaihtoehto tämänhetkisessä tilanteessa. Tästä syystä valiokunta
esittää lakiehdotuksen hyväksymistä muuttamattomana.

Valiokunta edellyttää, että liikenne- ja viestintäministeriö arvioi kattavasti lakimuutok-
sen käytännön vaikutuksia ja mahdollisia muutostarpeita. Lisäksi valiokunta korostaa, että
valtioneuvoston tulee huolehtia valvontaviranomaisten toiminnan edellytyksistä EU:n ta-
varaliikennelupa-asetuksen noudattamisen varmistamiseksi. Erityisen tärkeää on, että rah-
tikirjaa koskevien säännösten noudattamista valvotaan tehokkaasti. EU-tason sääntelyn ai-
heuttamien mahdollisten lieve-ilmiöiden ehkäisemiseksi on osallistuttava aktiivisesti
myös asiaa koskevaan EU-tason jatkovalmisteluun ja tuotava valmistelussa voimakkaasti
esille Suomen olosuhteisiin liittyvät erityispiirteet.
3



Pöytäkirjan asiakohta PTK 69/2016 vp
Tässä on sitten myös kahden puolueen esittämä vastalause, mutta kuten kuulitte, asia on
kohtalaisen monimutkainen ja kuulemisessa tuodut tiedot ja tilastot, lukemat, olivat omi-
aan vielä sekoittamaan sitä, joten tämä on ollut hankala käsitellä. Mutta kuten tuossa joh-
topäätöksessä todetaan, niin tämä on tässä tilanteessa ainoa ja väistämätön vaihtoehto.

19.20 Suna Kymäläinen sd: Arvoisa rouva puheenjohtaja! Ensimmäistä kertaa viiteen
vuoteen kuulin koko valiokunnan mietintöluonnoksen luettavan täällä eduskunnassa —
mutta painavaa asiaa sinällään.

Arvoisa puhemies! Kilpailu kuuluu liiketoimintaan, eivätkä suomalaiset kuljetusyrittä-
jät tai heidän työntekijänsä rehtiä kilpailua pelkää. EU:n kabotaasilainsäädännön ongelma-
na vain on määrittelemätön väliaikaisuus, joka tähän asti on tarkennettu kansallisessa lain-
säädännössä. Kabotaasin ajatus sinällään on kannatettava: vähentää maahan tulleiden ul-
komaisten rekkojen tyhjänä ajoa. EU:n määräysten mukaan toisen EU-maan sisäisissä
ajoissa tulee noudattaa kyseisen maan työehtosopimuksia ja maksaa kuljettajille vähintään
samaa palkkaa. Tämä ei ole ongelma myöskään suomalaisille kuljettajille, jotka ajavat ka-
botaaseja muissa EU-maissa. 

Huonosti määritelty EU-lainsäädäntö kuitenkin muuttaa kilpailutilannetta Suomessa,
mikäli lainsäädännössä ei ole selkeitä valvottavia rajoja ja määräyksiä, joita viranomai-
semme voisivat valvoa. Tässä tilanteessa valvonnan määrällä ei ole mitään vaikutusta. Ny-
kyresursseillamme on jo vaikea valvoa kattavasti raskaan liikenteen ajoneuvojen teknistä
kuntoa ja ajoaikoja. Millä resursseilla voimme valvoa käytännössä vapaata ulkomaisten
rekkojen liikennettä ajo-oikeuden ja työehtojen kannalta?

Valiokuntakuulemisessa, asiantuntijakuulemisessa, muun muassa aluehallintovirasto,
joka vastaa tästä valvonnasta, toi meille tällaisen selkeän listan siitä, miten valvonta toimii
perinteisestä näkökulmasta. Vastaus: Käytännössä ei valvota, koska työnantaja on ulko-
maalainen ja toimii täällä vain hetkellisesti. Ulkomaalaisvalvonta — valvontaa ei tehdä,
koska tietoa toimijoista ei ole. Tilaajavastuulaki — käytännössä sama haaste, ei tiedetä,
missä toimijoita on, ja niin poispäin. Tämä on tätä jo nyt tällä hetkellä.

Valiokunnan mietinnön mukainen esitys tulee antamaan matalamman kustannustason
EU-maista tuleville rekoille epäreilun kilpailuedun kotimaisiin yrittäjiin nähden. Kuljetus-
kustannukset laskevat vain, jos työehtosopimusten mukaista palkkaa ei makseta. Hallitus
on ollut hyvin huolissaan työpaikoista ja yrittäjistä. Tällä esityksellä molemmat tulevat
kärsimään. Kotimaiset pk-yrittäjät, jotka työllistävät suomalaisia, tulevat häviämään kil-
pailussa monikansallisia jättejä ja toimintaansa Baltiaan tai Itä-Eurooppaan siirtäneitä vas-
taan. Kilpailluilla kuljetusmarkkinoilla kannattavuus on jo nyt haastavaa, vaikka ala työl-
listää 100 000 ja tuo verotuloja Suomeen 2,7 miljardin euron edestä. Siksi minun on pakko
ihmetellä Suomen hallituksen kurssimuutosta asiassa, jossa aikaisemmat hallitukset ovat
puolustaneet maamme kansallisia etuja. Koko kansallisen kabotaasilainsäädännön pois
pyyhkiminen on ratkaisu, jota en ymmärrä.

Olemme tämän kevään aikana keskustelleet tässä salissa monesti tästä asiasta, ja on yli
puoluerajojen todettu, että EU:n tieliikennepaketti mahdollisine muutoksineen on tulossa.
Samoin Tanska haastaa samoista syistä EU:ta edelleen. Mahdollisuuksia olisi ollut, jos oli-
si löytynyt tahtoa. Tässä asiassa suomalainen kuljetusala voi katsoa hallituspuolueista eri-
tyisesti vielä viime kaudella rehvakkaasti rekkamarsseihin osallistuneiden perussuomalais-
ten suuntaan. Liikenneministeri Berneriltä kysyisin, jos hän olisi paikalla, missä ovat esi-
tykset Suomen vastatoimista. Hallitus päätti jo vuosi sitten toimintalinjastaan, ja siitä asti
4



Pöytäkirjan asiakohta PTK 69/2016 vp
ollaan puhuttu mahdollisista vinjeteistä, talvirengaspakosta, sähköisistä rahtikirjoista ja
niin edelleen, joilla pyrittäisiin suojaamaan kotimaisia kuljetusyrityksiä. Odotatteko siihen
asti, että on liian myöhäistä, vai jäävätkö nämä vastatoimet vain puheiksi?

Edellinen, erittäin fiksu liikenneministeri Paula Risikko olisi vienyt asian EU-tuomiois-
tuimeen eikä olisi lähtenyt hölläämään lakia, kuten Berner ja Soini nyt sulassa sovussa te-
kevät. Eihän tilapäinen voi olla viikosta toiseen toistuvaa ja lain kiertämiseen perustuvaa
toimintaa. Jo valvonnan kannalta ovat laissa määritellyt rajat tarpeen. Siksi Suomen kan-
salliset säännökset kabotaasiliikenteen tilapäisyyden määrittelyn ja kabotaasikuljetuksen
määritelmän osalta ovat perusteltuja eivätkä EU-asetuksen vastaisia. Suomessa, pitkien vä-
limatkojen maassa, on näihin asioihin suhtauduttava herkästi. Suomi on riippuvainen ku-
mipyöräkuljetuksista. Emmehän halua suomalaisen rekkakaluston ja työvoiman ulosliput-
tamista. Mielestäni hallituksen tulisi olla vahva EU:n painostuksen alla, varsinkin kun sen
toimet ovat täysin hallituspuolueiden vaalienaluspuheiden vastaisia. Voiko hallitus uhrata
suomalaiset kuljettajat ja työpaikat jättämällä huomiotta suomalaisten kuljetusyrittäjien
huolen?

Olemme jättäneet valiokunnassa hylkäysesityksen ja tulemme sen tämänkin käsittelyn
aikana täällä eduskunnassa tekemään.

19.26 Jari Myllykoski vas: Arvoisa rouva puhemies! Arvostettu entinen liikenneministe-
ri! On pakko todeta tässä yhteydessä se linja, mitä edellisten hallitusten aikana aloitettiin,
jo silloin, kun ministeri Kyllönen oli liikenneministerinä: Suomi piti pintansa. Siinä samas-
sa rintamassa oli liikennevaliokunnan nykyinen puheenjohtaja perussuomalaisesta puolu-
eesta. Me olimme yhtä mieltä siitä, kuinka meidän pitää toimia. (Ari Jalonen: Kyllä!)
Nämä faktat olivat jo silloin pöydässä, ja tästä tilapäisyydestä ei ollut ongelmaa. Oltiin
kansallisesti suomalaisen yrittäjän ja suomalaisen kuljetusliikennetyössä olevan työnteki-
jän puolella. (Ari Jalonen: Edelleen!)

Tällä hetkellä hallitus noudattaa tätä toivotaan toivotaan -politiikkaa, niin kuin eilisessä
välikysymyksessäkin voimme todeta. Hallitus suunnittelee, hallituksella on toimenpiteitä,
mutta nykyhetkeen hallitus ei tartu. Hallitus karkaa aivan kuten aika monessakin asiassa,
mutta eilinen juuri todisti sen, että nyt hetkeen tarttuminen olisi ollut se ainoa oikea vaih-
toehto.

Minä voisin allekirjoittaa tämän valiokunnan mietinnön, jos meillä samaan aikaan hal-
litus olisi valmistellut ne toimenpiteet, joilla vastataan kansallisesti tähän kabotaasiliiken-
teen vapauttamiseen, nyt tällä lainsäädännöllä: ne toimet, jotka olisivat olleet siellä talvi-
rengaspakkojen ynnä muun kanssa. Miksi kiiruhtaa juuri nyt, kun hallituksessa varmasti
tiedetään, että EU tulee uudistamaan tätä lainsäädäntöä? Me voimme nähdä Euroopan eri
maista, kuinka tiukasti siellä katsotaan työaikadirektiivien puitteissa sitä, minkälaiset ovat
lepoajat, kuinka siellä valvotaan kabotaasiliikennettä jo nyt tiukemmin. Siellä on lähdetty
vastaamaan tähän tulevaan muutokseen, mutta mitä tekee Suomen hallitus? Suomen halli-
tus ottaa rohkean etunojan tietämättä, mihinkä on nojaamassa. Tulee vapaa pudotus: kun
30 metrin mäestä ollaan opittu hyppäämään, niin sitten mennäänkin isoon mäkeen ja hy-
pätään säkki päässä tuntemattomaan. Tämä on sitä hallituksen politiikkaa tässä hetkessä ja
nyt.

On todella harmillista, että me joudumme käymään tämmöistä keskustelua tässä tilan-
teessa, missä meillä on edellisen hallituskauden aikana tehdyt linjaukset, joissa perussuo-
5



Pöytäkirjan asiakohta PTK 69/2016 vp
malaiset olivat täysin rinnoin mukana. Miksi nyt tulevat ne EU-pakotteet, kun me olisim-
me voineet tehdä toisin?

Arvoisa puhemies! Oikein kirjoitin tähän puheen, mutta pitkä esittely ja edustaja Kymä-
läisen hyvin rakennettu puheenvuoro, joka oli erittäin perusteltu, antoivat minulle vapau-
den puhua tästä ihan omasta päästäni. (Suna Kymäläinen: Sydämestä!) Uskon, että tämä on
suomalaisten kuljetusalan yrittäjien ja suomalaisten ajoneuvokuljettajien sydämen ääni.
Me puhumme heidän kanssaan samaa kieltä. Jo lähetettyjen työntekijöiden kohdalla halli-
tus lähti lipsumaan siitä, mitä EU:ssa todella halutaan tehdä. Haluttiin turvata suomalais-
ten työntekijöiden ja yrittäjien asema lähetettyjen työntekijöiden osalta. Se oli yksimieli-
nen, kirjallinen lausunto, jonka esittivät liikennöitsijät ja kuljetustyöntekijät. On mahdo-
tonta käsittää, miksi nyt olemme tekemässä oikein tämän asian kanssa, kun tilapäisyyteen,
kun ei ole selkeätä tulkintaa, kaatuu tämä asia.

Arvoisa rouva puhemies! Ugh, olen puhunut.

19.30 Ulla Parviainen kesk: Arvoisa puhemies! Lähetekeskustelussa minä toivoin, että
tämä lakiesitys viipyisi valiokunnassa riittävän pitkään, jotta me saisimme uutta tietoa siitä
EU:n liikennepaketista. Puolustimme ja puolustamme edelleen sinnikkäästi suomalaisia
kuljetusyrityksiä ja kuljetustyöpaikkoja. Valiokunta on mietinnön mukaan saanut hyvin
laajan ja perusteellisen selvityksen ja toteaa, että tämä ratkaisu on ainoa ja väistämätön
vaihtoehto tämänhetkisessä tilanteessa. Minä luotan tähän valiokunnan näkemykseen.

EU:ssa pienten maiden viesti on ollut, että kabotaasia tulisi keventää, jotta nimenomaan
pienten maiden kuljetukset saataisiin kilpailukykyisiksi myös ulkomailla. Suomalaiset kul-
jetusyritykset näyttävät olevan enemmän Euroopan isojen maiden, Saksan ja Ranskan, lin-
jalla ajamassa tiukempia kabotaasisääntöjä. Suurimmat huoleni liittyvät siihen, kyetäänkö
kabotaasiliikennettä valvomaan tehokkaasti ja onko yrityksillä jatkossa tasapuoliset toi-
mintaedellytykset. Valvonnan tehottomuus ei saa johtaa harmaan talouden lisääntymiseen
ja kuljetusyritysten epäterveeseen keskinäiseen kilpailuun. Ehdotus siitä, että valvonta laa-
jenisi, jolloin Tullilla ja poliisilla olisi mahdollisuus pysäyttää autoja tien päälle, ja siirtyi-
simme sakosta hallinnollisiin seuraamuksiin, on mielestäni hyvä. Lisäksi meidän pitää
huolehtia siitä, että maasta ei voi poistua ennen kuin hallinnollinen seuraamus on hoidettu.
Tästä ehkä kuulemme jatkossa.

Minä kannan erittäin paljon huolta liikenneturvallisuudesta. Minua kauhistuttaa tieto sii-
tä, että Pohjois-Suomen talvisissa oloissa liikkuu raskaassa lastissa olevia ulkomaisia rek-
koja, joilla ei ole nastarenkaita ja jotka eivät ole tottuneet talvikeleihin. Talvirengaspakko
saataneen aikaan myös hyvin nopeasti. Minä toivon myös sitä, että hyvin pian pääsemme
siihen ratkaisuun, että ulkomaiset rekat maksavat Suomen teiden käytöstä. 

19.33 Markku Pakkanen kesk: Arvoisa rouva puhemies! Heti alkuun on todettava, että
vastalauseen allekirjoittajat ovat ymmärtäneet hyvin, mikä kabotaasissa on se tärkeä asia:
alun perin varsin järkevä esitys, ympäristöä säästävä, kuljetusyksiköiden tyhjänä ajoa pois-
tava kabotaasikuljetus. Tästähän kabotaasissa on kyse. Kiitos siitä vastalauseen allekirjoit-
tajille.

Haluan kuitenkin korjata vastalauseessa yhden selkeän virheellisyyden. Siinä kerrottiin
näistä harmaan talouden määrärahoista. Hallitus on vuoden 2016 alusta harmaan talouden
torjuntaan osoittanut erityismäärärahan eikä poistanut, niin kuin tässä vastalauseessa an-
6



Pöytäkirjan asiakohta PTK 69/2016 vp
nettiin ymmärtää, elikkä kyllä harmaata taloutta Suomessa edelleen torjutaan ja siihen on
varattu määrärahoja.

Täällä on kovasti, ehkä hieman jälkiviisaastikin, todettu, että nyt ollaan Suomessa muut-
tamassa kabotaasin määritelmää. Se pitää paikkansa siltä osin kyllä, mutta se määritelmä,
joka edellisellä hallituskaudella tuohon kabotaasikuljetukseen laitettiin, on se kiistanalai-
nen kysymys, ja se nyt poistetaan, ja perustellusti vaadittaisiin uusia määritelmiä siihen.
Nämä määritelmät olisi kuitenkin ollut tehtävä jo viime kaudella, jotta tältä kiusalliselta ti-
lanteelta oltaisiin vältytty. Mutta viime hallituksessa siihen ei tartuttu, ei muun muassa lai-
tettu talvirengasvaatimusta, jolla olisi pystytty säätelemään asiaa, ei vinjet-maksua. Nämä
ovat vaikeita päätöksiä, ja ymmärrän, että ei se silloinkaan ollut helppoa niitä laittaa vaan
mentiin tähän määritelmään, kuljetuksien purkumääritelmään, mikä nyt tässä on kiusallis-
ta.

Tässä vastalauseessa ja mediassa annetaan ymmärtää, että Suomi olisi avaamassa kai-
ken kilpailun. Näinhän ei kuitenkaan ole, vaan kabotaasikuljetussäädäntö niin Suomessa
kuin myös koko EU:n alueella on nyt samanlaista ja tasavertaista kaikissa maissa pois lu-
kien sitten enää Tanska, mikä vielä on näillä omilla säädöksillään mukana. Pitää muistaa
se, mikä jää jäljelle, elikkä kansainvälisiä tiekuljetuksia koskevan asetuksen nojalla kabo-
taasi on rajattu kolmeen kuljetukseen seitsemän päivän sisällä ja sen jälkeen, kun ajoneuvo
on kansainvälisessä kuljetuksessa saapunut Suomeen.

Suomen nyt voimassa oleva lainsäädäntö poistaa sen määritelmän niiden ajojen tilapäi-
syydestä, mutta meille jää edelleen se kabotaasisääntö voimaan, elikkä nyt toimitaan tasa-
vertaisesti EU:n alueella kaikkien EU-maiden kesken. Suomalaiset yrittäjät ajavat kabo-
taasia Euroopan maissa, ja eurooppalaiset yrittäjät saavat samoilla periaatteilla ajaa kabo-
taasia Suomessa. Tämä on reilua kilpailupolitiikkaa, ja näin toimitaan. Reilua on myös
maksaa kuljettajille asianmukainen palkka siinä maassa, kun se niille kuuluu. Tästähän täs-
sä kabotaasissakin on kysymys. Nyt ollaan luopumassa kabotaasikuljetusten määritelmäs-
tä ja tilapäisyyden vaatimuksesta, mikä viime hallituskaudella Suomeen on säädetty.

Täällä on kiinnitetty huomio tähän valvonnan tehokkuuteen ja vaativuuteen. Se on totta,
että on haasteellista se valvonta ja siihen poliisin, erityisesti liikkuvan poliisin, jatkuminen
olisi ollut tärkeää. Mutta viime hallituskaudella siitä luovuttiin. Nyt se hankaluus on tässä
realisoitumassa.

Tärkeää on huomioida, että suomalainen kuljetusala on nostanut ne huolenaiheet, jotka
tuossa valiokunnan mietinnössäkin on tuotu esille, elikkä huoltovarmuuden, liikenne- ja
työturvallisuusasiat, sen, että ulkomaalaiset kuljettajat eivät usein tunne suomalaisia lii-
kennesääntöjä ehkä riittävästi, kommunikoinnin, purkupaikoilla olevat ongelmat et cetera
et cetera. Mutta nämä asiat on hyvin tuossa valiokunnan mietinnössä huomioitu.

19.38 Mirja Vehkaperä kesk: Arvoisa rouva puhemies! Euroopan unionissa on ihmis-
ten, tavaroiden, palveluiden vapaa liikkuvuus EU:n sisämarkkinoilla. Tätä periaatetta aja-
tellen olemme tämänkin hallituksen esityksen lainsäädännön edessä.

Suomi on pitkien etäisyyksien maa. Olemme saari muihin maihin verrattuna, mutta ku-
mipyöräliikenne on eittämättä yksi tärkeimmistä tavaroiden liikkumismuodoista Suomes-
sa. Kabotaasiliikenne on ollut mahdollista pitkään EU:n ja Eta-alueen sisällä. Tähän asti
olemme itse asiassa pystyneet ehkä omalla tavallamme sitä Suomen etua ajamaan elikkä
ottamaan rusinat pullasta. Kotimaassa on ajettu 86 tonnikilometriä kabotaasikuljetuksia,
kun vastaavasti kotimaiset yrittäjämme ovat ajaneet 250 tonnikilometriä kabotaasikulje-
7



Pöytäkirjan asiakohta PTK 69/2016 vp
tuksia ulkomailla. Siis moninkertaisesti meidän yrittäjämme ovat liikkuneet toisten mai-
den teillä, ja tätä me haluamme edelleenkin entistä tiitterämmin edistää, että meidän yrit-
täjämme mahdollisesti kuljettavat myöskin ulkomailla tavaroita.

Valiokuntakuulemisessa asiantuntijat ovat olleet erimielisiä, kuten täällä on todistettu.
Siksi asia on ollut hiukan hankala käsitellä. Tästä erimielisyydestä: ehkä tässäkin salissa
olemme tästä kiistelleet.

Tämän kabotaasikuljetuksen lainsäädännön edessä positiivinen vaikutus sen lisäksi, että
kotimaiset yrittäjämme pääsevät vapaasti liikkumaan EU- ja Eta-alueella, on myöskin se,
että tyhjänä ajamista haluamme välttää ja kitkeä ja kuljetuskustannusten optimoiminen oli-
si päämäärämme. Päästöjä halutaan vähentää myös tästä liikenteestä.

Kun kabotaasiliikennettä ajetaan, niin sitä ei tehdä jatkossakaan ihan villinä. Siinä on
omat rajoitteensa, ja kun ajetaan kabotaasiliikennettä Suomessa, niin totta totisesti kulje-
tuksissa pitää noudattaa Suomen lainsäädäntöä ja myös työehtosopimusten vaatimia sovel-
lutuksia, eli mikään villi länsi tämäkään ala ei tule olemaan.

Olemme tietysti useasta asiasta huolissamme tämän lainsäädännön edessä. Vaadimme
sitä, että saapuvalla kansainvälisellä kuljetuksella on asianmukaiset paperit eli rahtikirjat
olemassa. Vaadimme myös sitä, että tätä lainsäädäntöä tieliikenteessä noudatetaan. Tähän
valvontaan, joka myöskin on tullut tässä hyvin esille, pitää kiinnittää entistä enemmän huo-
miota. Myöskin harmaan talouden kitkemiseen hallitus on omat miljoonansa antanut, ja
siihen haluamme laittaa rahaa.

Tieliikennelain uudistaminen on parhaillaan menossa — kysyttiin, eikö mitään ole edis-
tetty tällä vaalikaudella. Myöskin talvirengaspakkoa halutaan viedä eteenpäin. Samoin
vinjettimaksujen mahdollistamista ulkomaalaiselle liikenteelle on edistettävä tämänkin
vaalikauden aikana. Sitä ei ole vieläkään saatu voimaan, ja vastustajat lienevät jossakin
muualla kuin tämän salin sisällä. Tavarakuljettamisten helpottamiseksi pitää lainsäädän-
töä edelleenkin mahdollistaa eteenpäin.

On siis tärkeää, että tulevaisuudessa valvontaa raskaalle liikenteelle ja tälle kabotaasilii-
kenteelle tulee tien päälle entistä enemmän. Ja kun puhuttiin sitten myöskin siitä tilapäi-
syydestä, joka tähän tavaraliikennelupa-asetuksen noudattamiseen tulee, niin meidän Eu-
roopan parlamentin jäsenet toivottavasti sitä kansallista etuansa ajavat myöskin siellä unio-
nin pöydissä sen määrittelemiseksi, mikä on tilapäistä tavaraliikennekuljetusta. Siihen toi-
vottiin, niin kuin valiokunta halusikin, täsmennystä.

19.44 Katja Taimela sd: Arvoisa rouva puhemies! Luin itse tässä salissa tämän käsitte-
lyssä olevan asian lähetekeskustelun pöytäkirjaa päivältä 9. helmikuuta. Lisäksi muistelin
AKT:n, SKALin ja ALT:n järjestämää tilaisuutta samaiselta helmikuulta. Näissä molem-
missa tilaisuuksissa annettiin hallituspuolueiden jäsenten kasvoilla ymmärtää, että halli-
tuksen esitys voi vielä monella tavalla muuttua, loiventua ja erilaisia työkaluja ja instru-
mentteja on käytössä. Uskallan sanoa, että todellisuudessa niitä ei ollut. Me olemme Suo-
messa jo vuosia taistelleet kotimaisen liikennetoimialan edellytysten puolesta ja EU:n ka-
botaasisäädöksiä vastaan. Hallituksen linja kansallisesta lainsäädännöstä kokonaan luopu-
misesta on mielestäni kestämätön, ja se on myös mielestäni huonoa edunvalvontaa.

Tämä esitys tulee vaikeuttamaan — huom., ei "tullee" vaan "tulee" vaikeuttamaan —
suomalaisten kuljetusyrittäjien kilpailukykyä ja lisää ihan varmasti myös harmaata talout-
ta. Lisäksi se, että hallitus halusi viedä lain läpi tilanteessa, jossa komission valmistelema
tieliikennepaketti on kesken, tuntuu vähintäänkin kummalliselta. Hallituksen mielestä yksi
8



Pöytäkirjan asiakohta PTK 69/2016 vp
syy kiireeseen on kanteen nosto Suomelle. Eikö olisi voitu vedota komission suuntaan ja
todeta, että miksi muuttaa kabotaasisäädöksiä tilanteessa, jossa tuo komission tieliikenne-
paketti on antamassa samaan asiaan suuntaviivoja ja uudistuksia?

Tämä käsissämme oleva kabotaasipäätös haastaa entistä tiukemmin meidän oman lii-
kennevalvontamme, joka on jo ehkä entisestäänkin heikentynyt liikkuvan poliisin lakkaut-
tamisen jälkeen. Toivottavasti olemme edes siitä kaikki samaa mieltä, että erityisesti ras-
kaan liikenteen valvontaan on välttämätöntä panostaa jatkossa huomattavan paljon enem-
män.

Ja mitä tulee näihin poliisien resursseihin, niin viime vaalikaudella oltiin valmiita —
ihan välikysymykseen asti — lisäämään poliisien määrää, jolloin heitä oli reilu 7 000. Nyt
hallitus on valmis leikkaamaan poliisien kokonaismäärää 6 500:aan. Ja toisaalta, mitä tu-
lee harmaaseen talouteen, niin viime vaalikaudella tämän asian parissa teki (Puhemies ko-
puttaa) 300 lisäkäsiparia töitä. Koen itse, että (Puhemies koputtaa) nämä talvirengaspakot,
vinjet-maksut ja todelliset sanktiot laittoman kabotaasin kuljettamisesta ovat selvittämisen
arvoisia ja tutkimisen (Puhemies koputtaa) arvoisia, mutta on tosi surullista, että kabotaa-
silainsäädännöstä haluttiin nämä kansalliset säädökset viedä pois.

19.46 Johanna Ojala-Niemelä sd: Arvoisa rouva puhemies! Matti Eskon sanoin: viikko-
ja tiellä saa rekkamies asvalttia niellä. Suomalainen kuljetusyrittäjä pitää talouden pyörät
pyörimässä. Vaativa ja raskas kuljetusala kärsii jo tällä hetkellä valtavista kannattavuus-
paineista. Hallitus aikoo tämän lisäksi vapauttaa ulkomaista rekkaliikennettä Suomessa.
Esityksellä ehdotetaan purettavaksi kansallinen lainsäädäntö kabotaasikuljetuksissa. Ka-
botaasilla tarkoitetaan maan sisäisiä, tilapäisiä kuljetuksia vieraan maan rekisterissä ole-
valla ajoneuvolla.

Yrittäjät ovat seuranneet huolestuneina hallituksen toimia, koska nyt ollaan vapautta-
massa ulkomaisten rekkojen tulo Suomen teille. Tämä mullistaisi kilpailutilanteen ja avai-
si laajat ovet harmaalle taloudelle sekä tulee haastamaan kuljetusalan työpaikkoja entises-
tään. Kuljetusyrittäjät ovat tehneet paljon investointeja. Alalla on ollut koko ajan kannat-
tavuuspulmia, ja rekkamiehet painavat todella pitkää päivää jo nytten.

Kansallisen lainsäädännön määritelmien poistuminen lisäisi kabotaasiliikennettä Suo-
messa. Uhkana on, että epäterve kilpailu ja harmaa talous lisääntyvät alalla merkittävästi.
Tieliikenteen tavarakuljetusten liikevaihto on Suomessa noin 6 miljardia euroa ja työllis-
tää pelkästään tavaraliikenteen kuljettajia noin 70 000. Nyt puhutaan toimialasta, joka
maksaa noin 6 miljardin liikevaihdosta arviolta 2,7 miljardia eli lähes puolet veroina val-
tiolle.

Esityksen ongelmat tunnustettiin yleisesti eduskunnan lähetekeskustelussa. Puolestapu-
hujia esitykselle ei salista löytynyt. Ihmetystä herätti myös esityksen ajankohta. EU:lta on
tulossa ensi vuonna pitkään valmisteltu maantielakipaketti, jonka odotetaan selventävän
unionin lainsäädäntöä myös kabotaasiasioissa. Esimerkiksi Tanska ei ole samassa tilan-
teessa luopumassa omista kansallisista linjauksistaan. Ei voikaan kuin ihmetellä hallituk-
sen valmiutta muuttaa nykyistä Suomen linjaa, varsinkin nyt, kun EU:n maantielakipaketti
on odotettavissa ensi vuoden alkupuolella ja tuon paketin yhteydessä myös tämä kyseinen
asia olisi tullut käsitellyksi.

Jos tämä esitys viedään nyt läpi, on selvää, että siitä seuraa vaikeuksia. Viranomaisilla
— työsuojeluviranomaisilla, Tullilla ja poliisilla — ei ole tällä hetkellä työkaluja eikä re-
sursseja hoitaa valvontatehtäviä. Kuten edustaja Taimela edellä otti esiin, myös poliisien
9



Pöytäkirjan asiakohta PTK 69/2016 vp
resursseja ollaan vähentämässä ja heidän määränsä vähenee tulevaisuudessa. Ja miten käy,
kun nämä valvontatehtävät kasvavat? Tätä taustaa vasten ihmettelen kovasti, miksi halli-
tus on lähtenyt juuri tässä asiassa tekemään Suomesta EU:n mallioppilasmaata.

Hallituksen tehtävä on edistää suomalaista työtä. Tällä hallituksen ratkaisulla ajetaan
päinvastoin suomalaista työtä alas. Rekkamiehiltä viedään elanto.

19.50 Ari Jalonen ps: Arvoisa puhemies! Tästä asiasta on tosiaan ristiriitaisia tietoja, ja
tästä asiasta on erittäin paljon väärää tietoa liikenteessä. Nyt esimerkiksi äskeisessä pu-
heessa esille tulleet väitteet siitä, että — jos nyt muistan oikein — nyt tämä meidän mark-
kina aukeaa ulkomaisille täysin, eivät tosiaankaan pidä paikkaansa. Toinen asia, mikä ei
pidä paikkaansa, on se, että Tanska olisi samassa tilanteessa kuin me. Asiantuntijakuule-
minen oli tosiaan varsin perusteellinen, ja siinä kuultiin paljon asioita, mitä ei kaikkia pys-
tytty edes kirjoittamaan tuohon mietintöön. Tästä kokonaiskuvasta tuli tosiaan se johtopää-
tös, että tämä on ainoa vaihtoehto tällä hetkellä tähän tilanteeseen.

Siis tämä asetus, joka on ollut jo vuosia voimassa, on tämän kabotaasiliikenteen perusta,
ja se tosiaan määrittelee, että siellä tarvitsee olla se saapuva kansainvälinen kuljetus ulko-
mailta Suomeen, ja siitä pitää olla se rahtikirja esittää. Sen jälkeen saa ajaa kolme kuljetus-
ta kulloisenkin EU-maan sisällä, tässä tapauksessa Suomessa, ja ne kolme kuljetusta saa
ajaa seitsemän päivän aikana. Eli kolme kuljetusta seitsemän päivän aikana — se on ihan
prikulleen se sama määritelmä, mikä on tälläkin hetkellä voimassa.

Edustaja Kymäläinen esitti tuossa nuo perustelut siitä, että on erittäin hankalaa, lähes
mahdotonta, seurata sen työntekijän, sen kuskin, palkkaa. Ne perustelut olivat nimen-
omaan siis nykytilaan. Se on siis jo nykyään semmoinen, että ei pystytä valvomaan. Eli
vaikka tällä lailla viime kaudella tarkoitettiin hyvää ja se tehtiin hyvässä tahdossa — tosin
silloin jo tiedettiin, että kyseessä on EU-asetus, ja mentiin vähän niin kuin kepillä koetta-
maan jäätä, että pystyykö tämän tekemään, koska asetuksen päälle ei saa tehdä kansallisia
lakeja, se oli semmoinen tietoinen riski — niin nyt sitten tosiaan matkan varrella on osoit-
tautunut, että tätä hyvää tarkoittavaa lakia ei ole pystytty valvomaan, joten nyt on siis ni-
menomaan niin, että nyt pitää tähän valvontaan saada lisää keinoja. Tuossa väitettiin, että
ei ole niitä keinoja. Kaikki valiokunnassa tietävät, että niitä keinoja on, ja niitä on pohdittu,
mietitty, väännetty ja käännetty, ja ne tulevat esille sitten aikanaan, kun niitä on.

Se, mitä on tähän kirjattu ylös, on tämä digitaalinen rahtikirja — siitäkin kuultiin varsin
perusteellisesti — ja toinen on tämä poliisin ja muiden viranomaisten resurssit ja yleensä-
kin toimintavaltuudet nostaa niitä esille.

Joka tapauksessa minä ymmärrän myös oppositiota, joka on tehnyt tämän vastalauseen
tässä, koska ne tiedot, mitä asiantuntijakuulemisessa ollaan saatu, ovat tosiaan ristiriitaisia
ja niistä on tehtävissä vaikka minkämoisia johtopäätöksiä, mutta näitten ristiriitaisten tie-
tojen kirjoittajilla ja antajilla ei ollut kuitenkaan sitä kokonaiskuvaa, joka valiokunnassa
on. Tämän kokonaiskuvan seurauksena, kun ottaa ne kaikki asiat pohdintaan ja katsoo nii-
tä, tässä ei ole tosiaan muuta vaihtoehtoa kuin tämä tilanne, mikä nyt on.

Edelleen, korostan tässä nyt yhtä asiaa, mikä tuossa mietinnössä on. Eli tilaajalle on sää-
detty selvitysvelvollisuus kuljetuksen laillisuudesta — tilaajalle on siis säädetty selvitys-
velvollisuus. Jos tilaaja tilaa kuljetuksen ulkomaiselta rekalta, on hänen siis käytännössä
selvitettävä, onko tämä oikeutettu maan sisäiseen kabotaasiliikenteeseen. Eli kuljetusyri-
tyksen — tai käytännössä tämän rekan, mikä täällä on — on käytännössä esitettävä rahti-
kirja siitä saapuvasta kansainvälisestä kuljetuksesta ja siitä, onko tällä vielä mahdollisuus
10



Pöytäkirjan asiakohta PTK 69/2016 vp
ajaa ne kolme säädettyä kuljetusta kyseisten seitsemän päivän aikana, ja kaikista pitää olla
rahtikirjat mukana. Tiedän, että tätä voi olla hankala valvoa, mutta tämä on sen tilaajan
vastuulla. Ja jos tilaaja ei ole varma siitä, onko ulkomaalainen yritys oikeutettu kabotaasi-
kuljetukseen, niin hänelle voi siitä koitua sitten tietysti sanktioita. Sillä pystytään ottamaan
kontrolliin tämä kuvio, jos halutaan — muistetaan, että tilaaja on selvitysvelvollinen.

Mutta tosiaan siis tämän kokonaiskuvan perusteella, mikä näistä monimutkaisista, risti-
riitaisista ja osin jopa riitautetuista tiedoista on muodostettu, tämä on nyt sitten Suomen
etujen perusteella se ainoa oikea vaihtoehto.

19.58 Suna Kymäläinen sd: Arvoisa rouva puhemies! Tätä keskustelua, jota tässä salissa
käydään, seurataan varmaan aika monen kuljetusalalta elantonsa suoraan tai välillisesti tie-
naavan ihmisen ja heidän perheittensä joukossa, ja sikäli on kiintoisaa kuulla näitä mieli-
piteitä.

Kun lähetekeskustelussa keskusteltiin tästä samaisesta asiasta, niin tuolloin edustaja
Pakkanen totesi: "Voisiko olla mahdollisuus siirtää tätä päätöksentekoa ja kuunnella se ko-
mission linjaus ja edetä sitten sen mukaan? Ainakin itse olisin sitä mieltä, että puolustaisin
suomalaista kuljetusyrittäjää ja kuljetustyöntekijää niin kauan kuin se on mahdollista lail-
lisin keinoin. Ja edelleen painotan, että siinä jälleen kerran on sen valvonnan vaikeus. Mil-
lä me takaamme, että nämä kuljettajat ovat sitten suomalaisen palkkatason mukaan? Kaik-
ki varmaan rehellisesti voimme myöntää, ettei varmasti ole, silloin kun näin toimitaan. Sii-
tähän siinä kysymys on, ja tämä on hyvin iso kysymys" — ja niin edelleen. Sikäli mielen-
kiintoista, että kun tätä asiaa on käsitelty, niin nämä kysymykset ovat sitten painuneet,
edustaja Pakkasen osalta ainakin, tämän päätöksen alle.

Tuosta kansallisesta säädöksestä vielä toteaisin sen verran, että nythän meillä kansalli-
nen säädös myöskin pitää sisällään sen, mikä lasketaan yhdeksi kabotaasikuljetukseksi:
yksi purku on yksi kabotaasikuljetus. EU-lainsäädännössä ei ole ollenkaan tätä määritel-
mää, mikä kabotaasikuljetukseksi lasketaan: voi purkaa samasta rekasta vaikka kymme-
nen eri kertaa, tai vaikka enemmän, eikä pystytä valvomaan, pakataanko tuota rekkaa uu-
delleen uusilla tavaroilla ja puretaanko niitä edelleen.

Poliisista täällä todettiinkin. Liikkuvan poliisin lakkauttaminen oli virhe. Hallitus voi
toki ottaa siitä kopin ja perustaa sellaisen uudelleen. Hallituksella on tähän valta, mutta va-
litettavasti hallitus vähentää poliisien määrää ja resursseja edelleenkin.

Kysyisin myös edustaja Pakkaselta, kun hän tässä totesi, että oli virheellistä sanoa, että
tämä harmaan talouden torjuntaan tarkoitettu erityismääräraha poistui, onko aluehallinto-
virasto meille antanut virheellistä tietoa tässä valiokuntakuulemisessa. He toteavat: "Vuo-
den 2016 alusta harmaan talouden torjuntaan tarkoitettu erityismääräraha poistui, joten ul-
komaalaisvalvonnan resursseja ainakin Itä-Suomessa on jouduttu sopeuttamaan määrära-
hojen suuruuteen. Yhteenvetona voidaan siis todeta, että kabotaasia tekevien yritysten val-
vontaa ei käytännössä tehdä Itä-Suomessa ollenkaan."

Hallinnollinen seuraamusmaksu otettiin täällä esiin, ja hallinnollinen seuraamusmaksu
ei saa syrjiä ketään EU- tai Eta-alueen tahoa. Suomessa hallinnollinen seuraamusmaksu on
käytössä vain rajoitetusti pysäköintivirheen ja ylikuormamaksun osalta. Kun te puhutte
hallinnollisesta seuraamusmaksusta, niin että rajalla tätä voitaisiin katsoa, niin se tarvitsee
sitten kansallisen lakiesityksen, että tämä koskettaa myöskin suomalaisia samalla lailla.
Tällä hetkellä se ei ole mahdollinen. Odotetaan innolla sitä lakiesitystä ja kannatetaan tääl-
lä sitten tätä esitystä. (Ari Jalonen: Tuskin!)
11



Pöytäkirjan asiakohta PTK 69/2016 vp
Vehkaperä totesi, että Suomi on ikään kuin saanut tässä poimia rusinoita pullasta. Meil-
lä ei ole Suomessa kuitenkaan sanktioita, joita monissa muissa EU:n alueella olevissa val-
tioissa on, jos näitä säädöksiä rikotaan. Tässä hallituksen esityksessä on ollut se puute, et-
tei tällaista kansallista vertailua ole ollut ollenkaan.

Tilaajavastuulaista totean edelleenkin sen, niin kuin edelläkin, että valitettavasti avi to-
teaa, että sitä ei pystytä valvomaan käytännössä lainkaan tällä hetkellä, koska ei tiedetä,
missä niitä toimijoita on. Mutta toki kaikki toimet, niin että pystytään valvontaa paranta-
maan, ovat erityisesti tämän hallituksen esityksen, jos se toteutuu, jäljiltä äärimmäisen tär-
keitä. Toki toivoisin, että tämä lainsäädännön muutos Suomessa tehtäisiin vasta sen jäl-
keen, kun Suomi on valmis valvonnan tai muiden puitteidensa osalta vastaanottamaan tä-
män lievennyksen.

20.03 Markku Pakkanen kesk (vastauspuheenvuoro): Arvoisa puhemies! Edustaja Ky-
mäläinen nosti esiin harmaan talouden torjunnan ja sen määrärahat. Tässä on kuitenkin kä-
sittelyssä hallituksen esitys, ja hallitus on viime marraskuussa osoittanut harmaan talou-
den torjuntaan 6,4 miljoonaa euroa, niin että kyllä minun mielestäni (Suna Kymäläisen vä-
lihuuto) harmaata taloutta edelleen Suomessa torjutaan.

Sitten täällä on nostettu keskustelussa myös tämä työvoiman ja palkanmaksun seuranta.
Kuitenkin esityksessä on purkusäännöksistä kysymys, ja nämä purkusäännöt eivät ole mil-
lään lailla auttaneet palkanmaksun seurantaa eivätkä tule auttamaan, eikä se asia tässä esi-
tyksessä myöskään tule helpottumaan, koska muun muassa tämä palkanmaksu on ollut
yksi haasteellinen asia tässä valvonnassa. Mutta eihän tässä ole nyt siitä kysymys, vaan
nythän puretaan purkusääntöjä: lastin purkaminen, miten lasti määritellään. Ja kyllä lastin
määrittelyssä on selkeä virhe. Jokainen kuljetusalalla oleva ihminen ymmärtää, että jos
kuormasta osa puretaan, niin ei se kuorma siihen pääty vaan kyllä se jatkuu. Se kuorma on
silloin vasta tyhjä, kun lavalla (Puhemies koputtaa) ei ole mitään tavaraa.

Ensimmäinen varapuhemies Mauri Pekkarinen: Ja puhujalistaan.

20.05 Hanna Kosonen kesk: Arvoisa herra puhemies! Kuljetusalalla esitetty huoli tästä
lainsäädännön muutoksesta on ymmärrettävä, ja meidän tärkein tehtävämme onkin huo-
lehtia siitä, että Suomessa syntyy tasavertainen kilpailu koko kuljetusalalle. Opposition pu-
heet, joissa hallitusta syytetään toiminnasta suomalaista työtä ja yrittäjyyttä vastaan, var-
masti tämän salin ulkopuolella oppositiossakin tunnistetaan paikkansapitämättömiksi.
Keskustelu on osaltaan paisunut aivan suhteettomaksi. Muistetaan näitä lukuja, joita tässä
keskustelussa nyt ei ole vielä niin mainittukaan: Tulli arvioi, että kabotaasin osuus kaikista
kuljetuksista on arviolta 1 prosentin luokkaa, mistä neljännes on laitonta kabotaasia. Sitten
Eurostat taas arvioi, että osuus on kaikista Suomen kuljetuksista 0,4 prosenttia. Muistetaan
vielä, että uudistus koskee ainoastaan toisten EU-maiden kuskeja ja hekin voivat viikon si-
sään hoitaa vain kolme kuljetusta, minkä jälkeen heidän on poistuttava maasta, mutta EU:n
ulkopuoliset kuljettajat edelleenkään eivät näitä kuljetuksia voi hoitaa.

Esityksessä on myös erinomaisia piirteitä. Esimerkiksi kuljetusten järkevämpi suunnit-
telu helpottuu, mikä tarkoittaa kustannustehokkuutta ja alentaa hintoja, ja myös energiaa
säästyy. Tämä lainsäädäntö toimii myös päinvastoin ja suomalaiselle kuljetusalalle hyvin
toimiikin, niin kuin tänäänkin on jo aikaisemmin kuultu: suomalaiset kuskit kuljettavat tä-
12



Pöytäkirjan asiakohta PTK 69/2016 vp
män ansiosta toisissa EU-maissa paljon enemmän kuin muiden maiden kuskit Suomessa.
Onko tässä oppositiolla myös vastustettavaa?

Kuten liikenne- ja viestintävaliokunnan mietinnössäkin lukee, niin perusteellisen selvi-
tyksen pohjalta valiokunta arvioi, että esityksen mukainen lainsäädännöllinen ratkaisu on
käytännössä ainoa ja väistämätön vaihtoehto tämänhetkisessä tilanteessa. Sen takia var-
masti tässäkin salissa nyt puhutaan hieman eri näkökulmasta kuin silloin muutama kuukau-
si sitten, ennen tätä perusteellista selvitystä. Kuten me kaikki tässä salissa hyvin tiedämme,
asian hoitoa viime kaudella viivyteltiin ja komissio uhkasikin viime keväänä asian viemi-
sellä tuomioistuimeen. Eli oppositiopuolueet olisivat vieneet tämän EU-tuomioistuimeen,
jonka odotettavissa oleva päätös olisi pakottanut tämän saman lainsäädännön voimaan sit-
ten kuitenkin.

20.07 Mirja Vehkaperä kesk: Arvoisa herra puhemies! Vaikka salissa olevien opposi-
tion kansanedustajien toimet viime vaalikaudella olivat sellaiset, että lakkautettiin liikku-
va poliisi, niin silti valvontaa on pystytty tien päällä suorittamaan kasvavassa määrin. Lii-
kenne- ja viestintäministeriöstä saadun selvityksen mukaan poliisin tekemät valvontasuo-
ritteet ovat vuonna 2015 kasvaneet ja sitä mukaa myöskin epäiltyjen kiinniottojen määrä
vuonna 2015 on kasvanut jopa 10 prosentilla. Silti on siis pystytty valvontaan satsaamaan,
mutta toki huolenaihe tämä valvonta on.

Sen lisäksi sanktiot: Liikenne- ja viestintäministeriö on tehnyt ehdotuksen, että voisim-
me siirtyä sakoista hallinnollisiin seuraamuksiin, siis siihen, että Tullilla ja poliisilla on
mahdollisuus pysäyttää auto tien päällä ja myöskin huolehtia siitä, että maasta ei voi pois-
tua ennen kuin nämä hallinnolliset seuraukset on maksettu. Ja tähän kai meidän lainsäädän-
töä pitäisi myöskin viedä, että nämä hallinnolliset seuraamukset maksetaan kyseisessä
maassa ennen kuin pystytään poistumaan täältä lasti mukana.

20.09 Markku Pakkanen kesk: Arvoisa puhemies! Edustaja Vehkaperä hyvin kuvasikin
tätä poliisien valvonnan nykypäivän tilannetta, mihin ollaan kohtuullisen tyytyväisiä. Se
on totta, että valvonta on ongelmallista tässä kabotaasiasiassa, jos mietitään esimerkiksi
tuota palkanmaksun tilannetta.

Mutta on kuitenkin hyvä, että täällä puheenvuoroissa annetaan oikeita tietoja, kun viita-
taan muun muassa poliisien määrään. Tällä hetkellä Suomessa lienee noin 7 300 poliisia, ja
ei ainakaan minun tietooni ole tullut, että hallitus olisi jyrkästi niiden määrää vähentämäs-
sä, vaan tehdään kovasti töitä sen eteen, että poliisien määrärahoja pystytään kohentamaan
ja pitämään poliisien määrä riittävän turvallisella tasolla. Täällä esitettiin aivan toisia luku-
ja hallituksen esitykseksi poliisien määrästä.

Toinen asia, minkä haluan tarkentaa, on, että kun puhutaan vieraan maan kuljetuksista,
niin silloin ei puhuta tästä kabotaasiasiassa olevasta asiasta, vaan kabotaasi liittyy EU- ja
Eta-maiden sisällä oleviin kuljetuksiin. Vieraan maan kuljetuksiin kuuluvat muun muassa
venäläiset rekat, mitä Suomen valtateillä kuitenkin on selvästi suurin osa, kun ulkomaalai-
sista rekoista on kyse. Pitää olla tarkka näissä säädöksissä, ja nyt ollaan puhumassa EU- ja
Eta-maiden alueella liikkuvista ulkolaisista rekoista. Siihen tämä kabotaasisäädäntö liittyy.

20.10 Katja Taimela sd: Arvoisa herra puhemies! Mielestäni tässä salissa meidän kaik-
kien, ketkä keskustelevat tästä aiheesta, täytyy tietää se, että nyt luovutaan kabotaasin koh-
dalla kansallisesta lainsäädännöstä. Kun kuunteli näitä hallituspuolueiden puheenvuoroja
13



Pöytäkirjan asiakohta PTK 69/2016 vp
tässä, niin te osaatte jotenkin kauniisti ajatella, että tämä ei mahdollistaisi laajempaa rek-
karallia Suomen teillä. Minä voin kertoa teille, että tämä ei ole mikään opposition näke-
mys, vaan lukuisten kuljetusalan ihmisten näkemys on se, että he eivät usko tuohon kau-
niiseen ajatukseen. Heiltä on tullut jopa hyvin suoraa viestiä siitä, että tästä asiasta pitää ha-
kea EU-tuomioistuimelta erillinen päätös.

Sitten valiokunnan puheenjohtaja totesi — muistaakseni toisessa, omassa puheenvuo-
rossaan — että Tanska on erilaisessa tilanteessa kuin me suomalaiset. Minä itse ymmärrän
sen niin, että he ovat erilaisessa tilanteessa, koska he ovat päättäneet katsoa tämän asian
kanssa kortit loppuun, mutta minä toivon, että te, puheenjohtaja Jalonen, kerrotte, mitä te
tarkoititte tuolla erilaisella tilanteella liittyen Tanskan tilanteeseen.

Sitten täällä on tullut esiin tänään tässä keskustelussa myös se, että nyt jo olemassa ole-
vaa lakia ei pystytä valvomaan kabotaasin suhteen. Minä en myöskään ole kohtuullisen
tyytyväinen tähän valvontaan, niin kuin mielestäni jotenkin äsken edustaja Pakkanen oli.
Jotenkin tulee semmoinen outo olotila, että onko se sitten, kun tälläkään hetkellä lakia ei
pystytä valvomaan, ei ole riittävästi resursseja, vielä jonkunnäköinen syy mahdollistaa laa-
jempi laiton kabotaasiliikenne meidän maahan. Vaikka minä en halua ymmärtää kenen-
kään puheenvuoroa väärin, niin tässä on tullut myös tämmöinen olotila.

Sitten toisaalta mitä tulee poliisien resursseihin, niin kyllä minä olen ymmärtänyt, että
tämä hallitus on tekemässä päätöksillään — en tiedä, onko tämäkin vatuloitu ja muutettu
(Puhemies koputtaa) — sellaisia päätöksiä, että jatkossa meillä on 6 500 poliisia.

20.13 Markku Pakkanen kesk (vastauspuheenvuoro): Arvoisa puhemies! Minun tietoo-
ni ei ole tullut, että hallitus on poliisien määrän vähentämässä 6 500:aan.

Täällä puhutaan laittomasta kabotaasista. Emmehän me ole hallituksen esityksessä mi-
tään laittomasta liikenteestä puhuneet. Kaikki laiton liikenne tietenkin pitää kieltää, jos on
jotain laitonta. Täällä muun muassa sanottiin, että jos jotain laittomuutta syntyy, niin Suo-
messa ei rangaista. Totta kai Suomessa tieliikenteessä rangaistaan laittomasta ylinopeudes-
ta, ja jos on kuormausvirheitä, jos on ajoaikaan velvoitteet, niin ainahan niistä rangaistaan
Suomessa. (Suna Kymäläisen välihuuto) Täällä on erikoinen tilanne, että täällä yritetään
vääristellä tällaista tilannetta, että Suomessa ei laittomuuksista rangaista — totta kai ran-
gaistaan.

Ja millään lailla tämä purkusäännös, mistä nyt on kysymys, ei anna mahdollisuutta laa-
jempaan rekkaralliin. On erikoinen näkemys tuo.

20.13 Suna Kymäläinen sd (vastauspuheenvuoro): Arvoisa puhemies! Suomessa ei ole
rangaistusta siihen, jos jää laittomasta kabotaasista kiinni. Meillä ei ole sellaista, vaikka
tässä edustaja Pakkanen yrittää sitä kuinka kauniiksi sanoa. Ylinopeudet, pysäköintivir-
heet, ylipainomaksut ovat täysin eri asia — silloin kun puhutaan sanktioista — kuin se, jos
jää kiinni laittomasta kabotaasista.

Ensimmäinen varapuhemies Mauri Pekkarinen:  Valiokunnan puheenjohtaja, vastaus-
puheenvuoro.

20.14 Ari Jalonen ps (vastauspuheenvuoro): Tässä vaiheessa haluaisin edustaja Kymäläi-
seltä selvityksen, miten tämä suhtautuminen laittomaan kabotaasiliikenteeseen muuttuu
tällä esityksellä.
14



Pöytäkirjan asiakohta PTK 69/2016 vp
Ensimmäinen varapuhemies Mauri Pekkarinen:  Jaha, nyt on kuitenkin edustaja Myl-
lykoskella puheenvuoro. Vastauspuheenvuoroja ei ole pyydetty.

20.14 Jari Myllykoski vas: Arvoisa herra puhemies! Edustaja Jalosen ja edustaja Pakka-
sen puheenvuorojen jälkeen tekisi mieli tästä paikalta olevasta 2 minuutin puheenvuoros-
tani käyttää 1 minuutti hiljaiseen hetkeen, mutta en sitä tee, kun haluan puhua. On minun
mielestäni lohdutonta, että halutaan tuoda sitä esille, mitä sitten voidaan tehdä, että asiat
saadaan hallintaan. Minä olisin kyllä ollut todella tyytyväinen, että tämä periaatteessa mah-
dollistaa ja turvaa suomalaiselle liikennöitsijälle mahdollisuudet niin, etteivät EU:n muut
maat reagoi, jos Suomi on erilainen nuori. Mutta toisaalta nämä hallinnolliset maksut —
miksi mentiin tämä kärki edellä, että ensin tehdään näin ja sitten tulee toivotaan toivotaan
-lista? Kun EU on uudistamassa säännöksiään, niin miksi ihmeessä tarvitsee lähteä nyt höt-
kyilemään tämän asian osalta?

Kun edustaja Jalonen valiokunnan puheenjohtajana peräsi Kymäläiseltä vastausta jo-
honkin, niin minäkin haluaisin nyt kysyä — kun kysyvä ei tieltä eksy ja asia on minulle sen
verran vieras — valiokunnan puheenjohtajalta: kun sanoitte, että tilaajalla on se vastuu,
niin mitkä ovat ne seuraamukset, jos tilaaja ei olekaan selvittänyt, onko tällä kuljetusyri-
tyksellä oikeus kabotaasiliikenteeseen, mitkä ovat ne sanktiot? Tämä on ihan tämmöinen
oikea kysymys nyt, jonka vastauksen haluan tavallaan itseäni sivistääkseni kuulla valio-
kunnan puheenjohtajalta.

20.16 Markku Pakkanen kesk (vastauspuheenvuoro): Arvoisa herra puhemies! Viime
hallituskaudella Suomi teki tähän kabotaasisäädäntöön tämmöisiä purkurajoitteita, kun sil-
loin olisi pitänyt puuttua talvirengasasiaan, rahtikirja-asiaan, vinjettimaksuihin. Ei viime
kauden hallitus pystynyt siihen, ja nämä tulevat nytten ensi syksyn aikana käsittelyyn va-
liokunnassa ja tehdään. Toivottavasti saadaan päätös aikaiseksi myös näistä. Minusta tuo
on vähän niin kuin jälkiviisastelua: te olitte viime kaudella tekemässä tätä sinällänsä kan-
sallispäätäntöä, mikä sillä hetkellä turvasi suomalaisia kuljetuksia, mutta eihän se ollut sel-
lainen pitkäaikainen ratkaisu, kun te tiesitte jo, että tämä ei kelpaa EU:lle tulevaisuudessa
vaan se päätös joudutaan aikaa myöten pyörtämään. Nyt ollaan sen pyörtämisen hetkellä. 

20.17 Jari  Myllykoski  vas  (vastauspuheenvuoro):  Arvoisa puhemies! Ihan lyhyesti:
Edellisten hallitusten tekemiset ovat edellisiä tekemisiä. Minä olen tunnustanut naapurille,
että tuli joskus kivitettyä kasvihuoneesta ikkuna rikki, mutta se ei auta nyt siinä tilanteessa,
kun halutaan suitsia tätä mahdollista, ehkäpä jopa räjähtävää asiaa, niin kuin alan toimijat
ovat sanoneet. Ymmärrän sen, että kuljetusyritykset omissa lausunnoissaan haluavat tur-
vata oman elinkeinonsa. Se on aivan luonnollista, ja näin totta kai tekevät myös työnteki-
jät, mutta tässä yhteydessä on minun mielestäni turhauttavaa kuunnella sitä, että miksei sil-
loin ja silloin tehty. Minä toivon, että minä en kovin usein tule sortumaan käyttämään tuota
samaa fraasia, että mitä silloin tehtiin, kun Kekkonen oli presidentti.

Ensimmäinen varapuhemies Mauri Pekkarinen: Arvoisat edustajat, täällä on 4—5
edustajaa, jotka pyytävät vastauspuheenvuoroja samaan aikaan, kun juuri samoilla henki-
löillä on täällä varsinainen pyydetty puheenvuoro. Tästä syystä edetään nyt niin, että
myönnän listan mukaisia varsinaisia puheenvuoroja. — Seuraavana edustaja Jalonen, va-
liokunnan puheenjohtaja.
15



Pöytäkirjan asiakohta PTK 69/2016 vp
20.18 Ari Jalonen ps: Arvoisa puhemies! Edustaja Myllykoskelle vastaus: Elikkä täällä
mietinnössä lukee, että "kaupallisista tavarankuljetuksista tiellä annetun lain 5 a §:ssä on
säädetty tilaajalle selvitysvelvollisuus kuljetuksen laillisuudesta". Tämä tuli asiantuntija-
kuulemisissa esille, mutta varsinaisista sanktioista ei keskusteltu, siitä, mitä sille tilaajalle
tulee, jos rikkoo tätä säädöstä — se ei ole tämän suhteen olennainen asia. Mutta tuolta löy-
dätte vastauksen. (Jari Myllykoski: Sanktiota minä kysyinkin!)

Tämä on tosiaan ollut vaikea asia. Tämä on ollut vaikea asia joka ikiselle meidän valio-
kunnan jäsenelle, koska meillä on aito huoli siitä, mitä tässä tapahtuu. Tämä voi muuttaa
asioita, mutta päinvastoin kuin nämä huhupuheet ja väärät tulkinnat antavat ymmärtää,
tämä tilanne ei kyllä tosiaankaan räjähdä käsiin. Siis mitkään rajat eivät tule aukeamaan, ja
edelleen se sama asetuksen säädös, mikä on nytkin voimassa, elikkä kolme kuljetusta seit-
semän päivän aikana sen kansainvälisen kuljetuksen perään, on mahdollinen nytkin, ja se
tulee olemaan tulevaisuudessakin. Ja edelleen korostan, että tämä ei koske niitä venäläisiä
autoja, mitä tosiaan suuri osa on.

Olen myös samaa mieltä, että lain pitää olla täsmällistä, ja jättäisin sen tulkinnan mah-
dollisimman pieneen. Tämä on ikävää, että tästä nyt täsmällisestä Suomen lainsäädännöstä
joudutaan EU:n (Puhemies koputtaa) pakottamana luopumaan.

20.21 Johanna Ojala-Niemelä sd: Arvoisa herra puhemies! Pidän kyllä edustaja Jalosen
ja Kososen väitteitä siitä, että opposition taholta olisi noissa asiantuntijakuulemisissa ikään
kuin harjoitettu valikoivaa kuulemista, asiattomina ja että ikään kuin olisi poimittu vasta-
lauseeseen paikkaansa pitämättömiä tietoja. Tämmöisiä väitteitä en ole ennen tässä salissa
kuullut. Täytyy sanoa, että ikään kuin te sitten hallituksessa istuisitte nimenomaan tällai-
sen viisasten kiven päällä ja olisitte ainoat kykenevät muodostamaan objektiivisen ja ai-
noan oikean käsityksen tästä asiasta. Voi sanoa, että näin mustavalkoisia nämä kysymyk-
set eivät ole. Alan toimijoitten mukaan tämä tulee tarkoittamaan tuhansien, jopa kymme-
nientuhansien, työpaikkojen menetystä ja satojen miljoonien verotulojen menetystä. Sa-
notteko myös, että nämä alan toimijat ovat väärässä ja valheellisia tässä asiassa? 

Nyt puhutaan ulkomaalaisen rekkaliikenteen vapauttamisesta. Tulee kaksi muutosta,
joilla heikennetään suomalaisten yritysten ja työntekijöitten asemaa: kabotaasi ja lähetet-
tyjen työntekijöitten direktiiviä koskevat heikennykset. Tällä hallituksen ratkaisulla aje-
taan suomalaista työtä alas. Ja kuten tuossa edustaja vieressä, Myllykoski, totesi, niin tämä
on kyllä musta päivä rekkayrittäjille ja voisi olla myös hiljaisen hetken paikka.

20.22 Suna Kymäläinen sd: Arvoisa herra puhemies! Myös minä yhtyisin tuohon kom-
mentoimaan edustaja Kososelle, kun te toitte täällä esille näitä tilastoja ja puhuitte tästä pe-
rusteellisesta selvityksestä ja siitä, kuinka sitten näitä tilastolukuja on saatu. Ihan tässä al-
kuun luettiin tämä koko meidän valiokunnan mietintöluonnos täällä ääneenkin, ja täällä
valiokunnan mietintöluonnoksessakin jo todetaan näin: "Kabotaasin määrästä Suomessa
on vaikea saada luotettavaa tietoa, ja asiantuntijakuulemisissakin tästä on esitetty selkeästi
toisistaan poikkeavia näkemyksiä. Erityisen vaikeaa on saada tietoa laittoman kabotaasin
todellisesta määrästä." Tämä kommentiksi edustaja Kososelle — ei ole niin yksiselitteinen
tämä tilasto.

Edustaja Jalonen lähetti kyllä varsin vahvan viestin omasta mielestänikin sekä Suomen
kuljetusalan yrittäjille että työntekijäjärjestöille: sekä SKAL että AKT ovat siis näiden hu-
hupuheitten ja väärien tulkintojen puhujia tai viestinviejiä, koska nämä viestit, joita tässä
16



Pöytäkirjan asiakohta PTK 69/2016 vp
on ollut, ovat olleet vahvasti nimenomaan sekä työnantajien että työntekijöiden yhteinen
huoli. Totesitte, että tämä oli ainut keino, että lähdemme tässä olemaan rähmällään EU:hun
päin ja lähdemme Suomessa valvonnaltaan tai muilta puitteiltaan keskeneräisessä tilan-
teessa laajentamaan tätä kabotaasin määritelmää ja purkamaan kansalliset kriteerit.

Tuolla lähetekeskustelussa ministeri Berner totesi: "Tämä on ollut EU-MINVAssa teh-
ty linjaus, ja valmistelu on aina ulkoministeriön. Sektoriministerin tehtäväksi jää panna
täytäntöön se EU-MINVAssa kesäkuussa tehty päätös. Omissa käsissäni ei ole se päätös
pakittaa tästä, mutta eduskunnalla on oma vastuunsa ja oma mahdollisuutensa. Hallituksel-
la on omia mahdollisuuksia, mutta niin on aina eduskunnallakin". Edelleen ministeri Ber-
ner toteaa: "Ja tämä on toki ulkoministeriön linjausta, mitkä ovat ne riskit, mikä on se ske-
naario, mikä on se EU-politiikan kokonaiskuva, jossa Suomen halutaan olevan, missä ha-
lutaan olla tiukkana, missä halutaan olla vähemmän tiukka. Jokainen sektoriministeri pyr-
kii puolustamaan omaansa viimeiseen saakka, mutta se viimekätinen linjaus Suomen kan-
nasta tehdään ulkoministeriön ja suuren valiokunnan viimeisenä sanana". Aika selkeäsa-
naista ministeri Berneriltä: hän tuossa toteaa, että meillä eduskunnassa on täysi
mahdollisuus olla tekemättä. Ja kun tästä esityksestä, jota olette kovasti täällä puolusta-
neet, nyt sitten täällä salissa tullaan äänestämään, niin vielä silloin, siinä vaiheessa kun ää-
nestetään, teillä jokaisella on mahdollisuus miettiä, mitä olette tekemässä vai jätättekö sen
tekemättä.

20.26 Markku Pakkanen kesk: Arvoisa herra puhemies! Mielestäni tämä kabotaasimää-
ritelmä kuitenkin selkeyttää sillä lailla tätä tilannetta, että suomalaiset kuljetusyrittäjät niin
Suomessa kuin Euroopassakin ajaessaan ja päinvastoin eurooppalaiset Suomessa toimivat
samoilla pelisäännöillä. Vielä haluan lukea tämän, mistä tässä on nimenomaan kyse, että
kansainvälisiä tiekuljetuksia koskevan asetuksen nojalla kabotaasi, toisen valtion sisäinen
ajo, on rajattu kolmeen kuljetukseen seitsemän päivän sisällä sen jälkeen, kun ajoneuvo on
kansainvälisessä kuljetuksessa saapunut Suomeen. Minusta tämä on selkeä sääntö, ja tällä
systeemillä kun suomalaiset yrittäjät menevät Saksaan ajamaan ja saksalaiset tulevat aja-
maan Suomeen, niin silloin mennään reiluilla pelisäännöillä ja kilpailu toimii avoimesti,
niin kuin EU:n työvoiman vapaaseen liikkumiseen kuuluu — vai haluaako oppositio tähän
kyseiseen periaatekysymykseen isoa muutosta, ettei saisikaan vapaasti liikkua? Tässä nyt
mennään samoilla pelisäännöillä, ja tämä on tätä EU:ta. On se sitten hyvä tai ei, mutta nyt
ollaan siellä ja mennään niillä pelisäännöillä. En usko, että tässä mikään räjähdysmäinen
harmaan talouden kuljetus taikka laiton kabotaasi lähtee liikkeelle tämän säännöksen voi-
maantulon jälkeen.

20.27 Jari Myllykoski vas: Arvoisa herra puhemies! Edustaja Pakkaselle täytyy sanoa,
että oppositio ei varmasti halua sellaista sääntelyä, että täällä maksellaan minkälaisia palk-
koja hyvänsä. On toki pakko palauttaa mieleen asia lähetettyjen työntekijöiden osalta, jon-
ka hallitus juuri torppasi nimenomaan kuljetusalalta. (Markku Pakkasen välihuuto) — Kul-
jetusalalta te torppasitte juuri sen, että tässä pystyttäisiin valvomaan lähetettyjen työnteki-
jöitten palkka-asioita samalla tavoin kuin esimerkiksi muilla sektoreilla (Markku Pakka-
sen välihuuto) olevia työntekijöitä. — Kun edustaja Pakkanen otti oikein pontevasti kan-
taa tässä parissa puheenvuorossa justiin tähän palkkausasiaan, niin halusin nyt vain sanoa,
että oppositio ei sitä halua vaan halusi olla edistämässä maantiekuljetusten osalta nimen-
17



Pöytäkirjan asiakohta PTK 69/2016 vp
omaan sitä, että täällä ajetaan reiluilla pelisäännöillä, mutta se ei kelvannut hallitukselle.
Nyt tämä tulee niin kuin jatkona vielä.

Edustaja Jalonen, kiitos vastauksesta. Tuon asian minä kuulin teidän esittelyssänne, (Ari
Jalonen: Hyvä!) ja myös jo aiemmin se on täällä toistettu. Nyt oli vain kysymys siitä, min-
kälaisia sanktioita sitten tulee, jos tämmöistä säätelyä ei ole noudatettu, mikä sillä tilaajalla
on. On helppo ymmärtää, mitä tilaajavastuulaki tarkoittaisi, jos hallitus olisi tuonut tähän
rinnalle myös sen, että näissä tapauksissa, missä tilaaja ei ole noudattanut sitä, että on tar-
kistanut, että on oikeus kabotaasiin, olisi ollut samanlainen seuraamus kuin tilaajavastuu-
lain rikkomisesta. Silloin oltaisiin oltu taas vähän lähempänä sitä, että me voisimme olla
yhtä mieltä. Mutta voitte olla hallituksessa hyvillä mielin siitä, että kun nämä hallinnolliset
seuraamukset tulevat, niin oppositio painaa vihreää.

20.29 Ari Jalonen ps: Arvoisa puhemies! Hienoa kuulla, että oppositiostakin löytyy tu-
kea järkeville esityksille.

Edustaja Ojala-Niemelä, te ette näköjään ole kuunnellut tätä keskustelua hirvittävän
tarkkaan. Te sanoitte lähetetyistä työntekijöistä ja näistä kabotaasiasioista semmoisia
asioita, mitkä on tässä kuultu jo useaan otteeseen ja mitkä ovat valiokunnan mietinnöstä
selkeästi luettavissa. Kehotan tarkkaavuuteen.

Ja anteeksi, edustaja Taimelalle ei tullut aikaisemmin vastattua tuosta Tanskan tilantees-
ta. Valiokuntakuulemisessa ollaan kuultu, että Tanskan oikeudellinen tilanne, sen haas-
teen etenemisaste, on erilainen kuin Suomella, ja nämä ovat kaikki tietysti siis tulleet asian-
tuntijakuulemisessa esille. Eli kuten sanoin, kaikkia ei ole voitu kirjoittaa tuohon mietin-
töön, ja se on kokonaiskuva.

Ja kokonaiskuvasta, edustaja Kymäläinen: Te olette varmasti huomannut tämän kohdan
tuosta mietinnöstä, jossa — luen sen uudelleen — lukee: "Johtopäätökset. Valiokunnan lii-
kenne- ja viestintäministeriöstä saaman perusteellisen selvityksen pohjalta valiokunta ar-
vioi, että esityksen mukainen lainsäädännöllinen ratkaisu on käytännössä ainoa ja väistä-
mätön vaihtoehto tämänhetkisessä tilanteessa." — Kiitos.

20.31 Mirja Vehkaperä kesk: Arvoisa puhemies! On mielenkiintoista kuulla, että oppo-
sition edustajat ovat menossa vaikka Euroopan unionin tuomioistuimeen puolustamaan
Suomen etuja tässä tilanteessa, josta me olemme saaneet korvapuustia jo monta vuotta sit-
ten. Suomen lainsäädäntö on sääntöjen vastaista, ja meillä ei ole mahdollisuutta enää pot-
kia tätä vastaan, (Jari Myllykosken välihuuto) vaan voimme tehdä kansallisia päätöksiä,
joilla tätä kabotaasiliikennettä valvotaan paremmin, sanktioidaan paremmin ja tehdään
muitakin parannuksia kotimaisen tavaraliikenteen edistämiseksi.

Mutta se, että me ajaisimme suomalaista työtä alas, ei pidä kyllä paikkaansa. Ettekö te
näe mahdollisuutta siinä, että suomalaiset kuljetusyrittäjät pääsevät myöskin EU- ja Eta-
maiden alueelle entistä paremmin ajamaan kabotaasiliikennettä? Kun jo tällä hetkellä ko-
timaisten kuljetusyrittäjien tonnikilometrit ovat kolminkertaiset siihen nähden, mitä meil-
le tulee, niin kyllähän tässä on mahdollisuus suomalaiselle kuljetusyrittäjälle ansaita lei-
pänsä entistä paremmin.

20.33 Jari Myllykoski vas (vastauspuheenvuoro): Arvoisa puhemies! Pidän sen lyhyenä.
— En oikein usko, että suomalainen liikenneyrittäjä suomalaisilla työehdoilla toimivan
työntekijän kanssa kovin suuresti voi Puolan markkinoita vallata.
18



Pöytäkirjan asiakohta PTK 69/2016 vp
20.33 Katja Taimela sd (vastauspuheenvuoro): Arvoisa herra puhemies! Edustajakolle-
ga Vehkaperälle sen verran, että tämä viittaus tästä EU-tuomioistuimesta tuli varmasti mi-
nun käyttämästäni puheenvuorosta. Puheenvuorossani esitin sen niin, että alan toimijoilta
on jopa tullut suora viesti, että tästä asiasta pitää hakea EU-tuomioistuimelta päätös. Ja nyt
sitten te käytitte puheenvuorossa ilmaisua, että voiko olla totta, että oppositio on tätä miel-
tä. Me olimme jo hallituksessa tätä mieltä.

20.34 Hanna Kosonen kesk: Arvoisa herra puhemies! Valitettavasti edustaja Ojala-Nie-
melä ehti lähteä täältä salista, mutta hän todella voisi vaikka lukea minun puheeni sitten
sieltä pöytäkirjasta, että mitä minä sanoinkaan — en lainkaan niitä asioita, mitä hän tuossa
väitti.

Edustaja Kymäläiselle: Todella minä käytin Tullin ja Eurostatin lukuja, ja teillä oli sit-
ten eri lukuja, joita käytitte. Mutta sanoisin vielä tässä, että yksi tällainen varmasti tarkis-
tettu luku on se, että vuonna 2015 Tulli teki yhteensä 86 000 liikenneturvallisuuteen koh-
dennettua tarkastusta, joissa tarkistettiin myös liikenneluvat, ja tässä lukumäärässä oli yh-
teensä 24 laittoman kabotaasin epäilyä — eli tässä ehkä jotakin mittasuhdetta sitten myös.

Ja vielä edustaja Kymäläinen tosiaan vetosi tähän äänestykseen. Siinä toki jokainen voi
sitten toimia haluamallaan tavalla tai mahdollisuuksilla, mitä on. Meillä todella on mah-
dollisuus viedä tämä sinne EU-tuomioistuimeen, mitä oppositio tässä toivoo.

Eli todella — jos vielä muistutan tästä — Euroopan komissio pitää näitä kansallisia EU-
asetusta tiukentavia määräyksiä Euroopan unionin säännösten vastaisina ja sen vuoksi on
haastamassa Suomen EU-tuomioistuimeen, jos emme poista näitä omia määritelmiä. Tämä
on meidät ajanut todella tähän tilanteeseen, että aiomme toimia tämän vapaan kilpailun
määritelmien mukaan, kuten EU:ssa on ajateltu toimittavan.

Ensimmäinen varapuhemies Mauri Pekkarinen: Vastauspuheenvuorolta näyttäisi
edustaja Kymäläisen kohdalla.

20.36 Suna Kymäläinen sd (vastauspuheenvuoro): Kiitos, arvoisa herra puhemies! To-
dellakin, tässä kuulin, että edustaja Myllykoski totesi, että tämä on väärinkäsitysten maa-
ilmanennätysilta tai väärin ymmärtämisen maailmanennätysilta. Näin varmaan siltä osin
onkin, jos äsken ymmärsin tuon puheenvuoron oikein, että edustaja Kosonen totesi, että
täällä salissa voimme vapaasti äänestää joko tämän hallituksen esityksen puolesta tai sitten
vaihtoehtona Euroopan tuomioistuimeen viemisestä. Näin oppositio ei ole kyllä suinkaan
esittänyt. (Ari Jalonen: Käytännössä!) Olemme kyllä todenneet sen, että meillä ei ole hätää
tuon asian osalta, että olisimme vaikka valmiita menemään tuomioistuimeen, koska vaik-
ka me olisimme siellä tuomioistuimessa, meillä ei olisi välitöntä korvausvelvollisuutta sen
jäljiltäkään.

Yleiskeskustelu päättyi.

Eduskunta hyväksyi hallituksen esitykseen HE 143/2015 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.
19


