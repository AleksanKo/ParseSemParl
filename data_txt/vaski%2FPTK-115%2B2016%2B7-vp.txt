















































DEMA3E0.tmpSave.xml


Pöytäkirjan asiakohta PTK 115/2016 vp
Pöytäkirjan asiakohta 

PTK 115/2016 vp

Täysistunto

Keskiviikko 16.11.2016 klo 13.59—17.26

7. Hallituksen esitys eduskunnalle kalastuksesta Tenojoen vesistössä Norjan kanssa tehdyn 
sopimuksen hyväksymisestä sekä laeiksi sopimuksen lainsäädännön alaan kuuluvien mää-
räysten voimaansaattamisesta ja soveltamisesta sekä kalastuslain muuttamisesta

Hallituksen esitys HE 239/2016 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 7. asia. Puhemiesneuvosto ehdottaa, että asia lähetetään maa- ja metsä-
talousvaliokuntaan, jolle perustuslakivaliokunnan on annettava lausunto.

Keskustelu

16.27 Markus Mustajärvi vas: Arvoisa puhemies! Tenojoen kalastusta koskevassa val-
tiosopimuksessa ja siihen liittyvässä kalastussäännössä on kyse perusoikeuksista ja perus-
tuslaissa määritellyn väestönosan oikeudesta omaan elinkeinoonsa ja ainutlaatuiseen kult-
tuuriinsa. Ei tässä Tenojoki-sopimuksessa lohta pelasteta, mutta sen sijaan voidaan tuhota
olennainen osa saamelaiskulttuuria. On aivan eri asia kalastaa huvikseen kuin elääkseen ja
perinteistä elämänmuotoa varjellen. Perustuslain säännös suojaa saamelaisten kulttuuri-
muotoa, johon kuuluvat perinteiset elinkeinot, kuten poronhoito, kalastus ja metsästys. Lo-
henkalastus Tenojoella jos mikä kuuluu saamelaiseen kulttuuriin. Pyyntikulttuuriin kuulu-
vat sekä perinteiset pyyntimuodot, pato- ja verkkokalastus sekä kulkutus, mutta myös va-
pakalastus ja kalastusmatkailutoiminta. Kun tämän tietää ja tunnustaa, voi kysyä, miksi
saamelaiset itse olisivat tuhoamassa kulttuurinsa perustan eli kestävän kalakannan turvaa-
misen. 

Sain juuri ennen istuntoa puhelun Utsjoelta, ja soittaja luonnehti hyvin, mistä on kyse.
Hän sanoi, että emme me rikkauksien perässä juokse vaan haluamme, että saisimme jatkaa
köyhää elämäämme entiseen malliin. Ei siinä kuuta taivaalta vaadita vaan oikeutta.

Norja on vienyt Suomea neuvotteluissa kuin pässiä narussa, ja Suomen virkakoneisto
tahdottomien poliitikkojen myötävaikutuksella maksattaa omat virheensä sillä väestön-
osalla, joka vähiten pystyy puolustautumaan. Paikallisten ihmisten oikeuksien poljenta
näyttää saaneen systemaattisen luonteen: Kalastuslain käsittelyn yhteydessä Inarijärven
kalastuksen jako-osuuksia muutettiin paikallisten tappioksi. Heti Metsähallitus-lain hy-
väksymisen jälkeen annettiin yt-neuvotteluilmoitus, joka koskee kaikkia Metsähallituksen
metsureita, ja myös paikallisten ihmisten metsästysoikeuksien suhteen on mustia pilviä
nousemassa.

Arvoisa puhemies! Ei tämä hallituksen esitys ja valtiosopimus ole ollenkaan yksinker-
tainen asia, en sitä väitä. Asiaa voi arvioida kalakantojen kestävän käytön osalta biologise-
na asiana. Sitä voi arvioida perustuslaillisena kysymyksenä, juridisesta näkökulmasta. Sitä
 Tarkistettu
4.0



Pöytäkirjan asiakohta PTK 115/2016 vp
voi pohtia hallinnollisena ja kansainvälisenä poliittisena kysymyksenä. Ja ennen kaikkea
sitä voi ja tulee miettiä myös demokratian toteutumisen kannalta: voiko poliittinen eliitti
talloa alleen pienen vähemmistön oikeudet? Paikallisten ihmisten tahdonilmaus on harvi-
naisen selvä. Kalastusoikeuden haltijat vastustavat sopimusta, niin vastustavat myös Uts-
joen kunta, saamelaiskäräjät, Lapin liitto ja yrittäjien edustajat. 

Perustuslakivaliokunta on paljon vartijana. Se joutuu arvioimaan, paljonko painavat iki-
muistoiset oikeudet, joita ollaan nyt rajoittamassa. Se joutuu myös arvioimaan, minkälais-
ta suojaa nauttivat ne kiinteistönomistajat, joille kaupan yhteydessä on siirtynyt ei-aineel-
lisia oikeuksia. Jos perustuslain suojaama oikeus lyö toista perustuslaillista oikeutta kor-
ville, on ratkaisun löytäminen hyvin hankalaa. Sitä suurempi syy olisi ollut ottaa asiassa ai-
kalisä. Osakaskunnat ovat kirjeissään kansanedustajille luonnehtineet, että sopimuksessa
on kyse omaisuuden uusjaosta. Paikalliset ihmiset vetosivat myös tasavallan presidenttiin,
että sopimusta ei allekirjoitettaisi. Sosiaalisten, kulttuuristen, ympäristö- ja oikeusvaiku-
tusten perusteellinen arviointi olisi ollut tarpeen ennen kuin asia ratkaistaan eduskunnassa. 

Arvoisa puhemies! Toivon, että tämä hallituksen esitys kaatuu perustuslakivaliokunnas-
sa, ja vaikka ei kaatuisikaan, niin en voi hyväksyä tehtyä sopimusta ja kalastussääntöä. Us-
kon ja toivon — enkä näe yhtään syytä, mikseivät olisi — että kaikki Lapin kansanedusta-
jat olisivat samaa mieltä. 

16.32 Johanna Ojala-Niemelä sd: Arvoisa herra puhemies! Tenojoessa esiintyy noin 30
perinnöllisesti toisistaan poikkeavaa lohikantaa. Osa lohikannoista voi potentiaaliinsa näh-
den huonosti. Lohikantojen ongelma on sekakantakalastus niin meressä kuin joessakin. On
tärkeää, että lohikannoista huolehditaan ja riittävällä kutukalamäärällä turvataan myös tu-
levaisuuden lohisaaliit ja paikallisen kalastuskulttuurin säilyminen. Suojelun on täytettävä
kaikki oikeudelliset loukkaamattomuusperiaatteet, ja se on toteutettava tutkittuun tietoon
perustuen ja paikallisten kanssa yhteisesti hyväksytyin periaattein.

Esitetyssä sopimuksessa sanotaan, että sääntö koskee ainoastaan rajajokiosuutta, mikä
tarkoittaa, että Tenojoen suulta katsottuna noin 60 kilometrin osuus, jota pitkin kaikki lo-
het nousevat, jäisi yksin norjalaisten hallintaan. Vastuun Tenojoen lohikantojen suojelusta
tulee olla oikeudenmukaista ja tasapainossa sopijamaiden välillä. Tavoitteena tulee olla ai-
kaisemman sopimuksen tavoin yhdenmukainen sääntely koko jokiosuudelle. Sopimuksen
tulee kattaa lohen koko nousualue sivujoet mukaan lukien.

Tenojoen sopimus- ja kalastussääntöehdotusta ei voida hyväksyä esitetyssä muodossa,
sillä ehdotuksessa on perustavaa laatua olevia oikeudellisia epäkohtia, jotka voivat johtaa
perusteettomaan omaisuuden uusjakoon Tenojokilaaksossa. Tenojoen kalastusoikeudet
ovat osa tilojen varallisuusoikeuksia. On mahdollista, että ehdotetut rajoitukset eivät ole
sopusoinnussa perustuslaissa turvatun omaisuudensuojan kanssa.

On tärkeää, että paikallisten näkemykset huomioidaan laajemmin sopimus- ja sääntöeh-
dotuksessa ja että maa- ja metsätalousministeriö teettää sopimuksesta taloudellisen, sosiaa-
lisen, kulttuurisen sekä ympäristö- ja oikeusvaikutusten arvioinnin. On välttämätöntä, että
Suomi ja Norja aloittavat uudet neuvottelut sopimus- ja kalastussäännöstä. Norja ei ole ir-
tisanonut sopimusta, eli ei ole mitään perustetta pitää kiirettä sopimuksen päättämiseksi
nyt. Kalastusta voidaan rajoittaa nykyisen sopimuksen 7 artiklan mukaan esimerkiksi ke-
räämällä faktatietoa kannoista kaikuluotaimien avulla neuvottelujen pohjaksi. Kalastuk-
sen aloitusajankohtaa voidaan säännellä ja saaliskiintiöt ottaa tarvittaessa käyttöön, jos
näin harkitaan hyväksi.
2



Pöytäkirjan asiakohta PTK 115/2016 vp
Näillä perusteilla en kannata Suomen ja Norjan kalastussopimuksen hyväksymistä hal-
lituksen esittämässä muodossa, ja toivon tälle vahvaa kannatusta myös eduskunnasta.

16.35 Mikko Kärnä kesk:  Arvoisa herra puhemies! Metsästys, kalastus ja eränkäynti
ovat lappilaisten ooppera ja baletti, ja näihin asioihin liittyy paljon intohimoja. Eräs poh-
joisessa vaikuttanut pappi totesi 80-vuotispäivähaastattelussaan, että mikäli taivaassa on
lohta, poroa tai hilloja, niin hän ei sinne halua. Se kuvaa hyvin lappilaista mielenmaisemaa.

Nyt käsittelyssä oleva Tenojoen kalastussopimus on ollut pitkä prosessi, joka käynnis-
tettiin jo vuonna 2012. On aivan asiallista tunnustaa, kuten tässä useat lappilaiset kollegat
ovat jo edellä todenneet, että nyt näyttää siltä, että oikein kukaan ei ole tähän sopimukseen
tyytyväinen. Tällä sopimuksella pelätään olevan negatiivisia vaikutuksia niin saamelais-
kulttuuriin, matkailuun kuin jopa koko Utsjoen kuntatalouteen. On kestämätön tilanne, että
matkailuyrittäjä, joka on tehnyt miljoonaluokan investoinnit, joutuisi nyt kärsimään kalas-
tuksen rajoittamisesta. Aivan yhtä kestämätöntä on se, että saamelainen perinteinen pyyn-
tikulttuuri kuolisi siellä alueella. Näistä asioista täytyy ehdottomasti huolehtia.

Toinen lappilainen keskustan edustaja, Markus Lohi, oli tässä myös paikalla, ja keskus-
telimme asiasta. Lohi jakaa nämä huolenaiheet. On äärettömän tärkeää, että nyt sopimus-
esityksen perustuslaillisuus selvitetään hyvin tarkasti perustuslakivaliokunnassa. Useat
asiantuntijat ovat esittäneet, että tässä voi olla laajoja perustuslaillisia ongelmia niin saa-
melaisten oikeuksien kuin myös tiloille kuuluvan omistusoikeuden kannalta.

Haluan tässä vaiheessa palauttaa myös mieliin Ylä-Lapin luonnonvarasuunnitelman,
joka toki koskettaa ensi sijassa muita vesialueita kuin Tenojoen vesialueita, toki sivu-uo-
mat ovat siinä mukana. Tässä luonnonvarasuunnitelmassa todetaan, että on pyrittävä tur-
vaamaan perinteiset paikalliset kalastusmuodot ja paikallisen väestön etu on aina asetetta-
va etusijalle. Tätä samaa toivon kyllä myös Tenojoen kalastussopimuksessa.

On palautettava mieliin myös edellisen eduskunnan hyväksymä erittäin epäonnistunut
kalastuslaki. On sääli, että tämä laki meni läpi ja sillä vietiin paikkakuntalaisilta heille pe-
rinteisesti kuuluneita oikeuksia. Nyt on jopa mahdollista, että Metsähallitus olisi näillä Te-
nojoen sivuvesistöalueilla avaamassa vapaaseen lupamyyntiin turistikalastajille näitä ve-
sistöjä, jonne aikaisemmin ei ole ollut pääsyä kuin paikallisilla. Tämä on todella huono
asia.

Salia katsellessa täytyy kyllä hämmästellä, missä ovat nyt vihreät, jotka leimallisesti lei-
maantuvat saamelaiskulttuurin puolustajiksi. Missä he ovat nyt tällä hetkellä, minkä takia
he eivät ole täällä käymässä keskustelua siitä, minkälaisia vaikutuksia tällä Tenojoen ka-
lastussopimuksella on?

Sain myös aivan hetki sitten sähköpostia tuolta Norjasta. Siellä on sopimukselle myös
ollut paikallisilla edustajilla paljon vastustusta, ja oli arviona se, että välttämättä tässä ai-
kataulussa Norjassa ei pysytä. Nyt on tärkeää, että Suomi tekee ne yhdessä sovitut ratkai-
sut ja käy tarkasti läpi tämän sopimusesityksen, ja perustuslakivaliokunta on nyt avainase-
massa.

Ensimmäinen varapuhemies Mauri Pekkarinen: Edustaja Mäkelä. — Anteeksi, edus-
taja Eestilä, myönnänpä teille vastauspuheenvuoron.

16.39 Markku Eestilä kok (vastauspuheenvuoro): Arvoisa puhemies! Haluan tähän hie-
man väliin sanoa, että kollegojen näkemykset ovat aivan perusteltuja. Nimittäin tämä on
3



Pöytäkirjan asiakohta PTK 115/2016 vp
niin vaikea valtiosopimus, että on lähes mahdotonta ja melkein mahdotonta tehdä sitä il-
man, että jonkun ryhmittymän tai väestönosan perustuslaillisia oikeuksia ei rikottaisi. Sen
takia tämä on ollut niin hankalaa muodostaa.

Kun tätä katsoo nytten vähän laajemmin, niin kysymyshän on siitä, että me rajoitamme
kalastuspainetta 30 prosenttia, ja perimmäinen syy, miksi tämmöisiin valtiosopimuksiin on
jouduttu, on se, että viime vuosina ja itse asiassa tällä vuosituhannella lohikantojen kehitys
ei ole ollut oletettavaa ja tutkijatkaan eivät ole täysin varmoja, mistä tämä johtuu. Mutta
oma mielipiteeni, joka sattumalta on sama kuin tutkijoiden mielipide, on, että se peruson-
gelma on, että me olemme jo vuosikymmeniä ylikalastaneet niitä usean merivuoden lohia,
jotka ovat kaikkein halutuimpia, ja nyt kun sitä ja niin sanottua sekakantakalastusta ruve-
taan rajoittamaan, mikä turvaa näitten eri kantojen olemassaolon, niin eihän se kenelle-
kään tietenkään meinaa kelvata.

16.40 Mikko Kärnä kesk (vastauspuheenvuoro): Arvoisa herra puhemies! Edustaja Ees-
tilä nosti hyvän kysymyksen esille, mutta on selvää, että meillä on ongelma siitä, että tällä
hetkellä sitä tarkkaa tietoa Tenojoen lohikantojen tilasta ja sivuvesien tilasta ei ole. Olisi
äärettömän tärkeää, että tähän jokeen saataisiin nyt asennettua ne laskurit, jotta tietäisim-
me, kuinka paljon kalaa sinne jokeen nousee. Nyt meillä on käytettävissämme ainoastaan
tutkijoiden esittämiä arvioita. Olen erittäin ilahtunut siitä, että ympäristöministeri Tiilikai-
nen on ottanut tämän asian esille norjalaisten kollegoidensa kanssa ja se on ilmeisesti ete-
nemässä. Olisi erittäin perusteltua, että ennen kuin tällaisia laajakantoisia päätöksiä teh-
dään, kuten tämä Tenojoen kalastussopimus, meillä olisi käytettävissämme faktaan nojaa-
va tieto eikä pelkkää arviota.

Ensimmäinen varapuhemies Mauri Pekkarinen: Vielä vastauspuheenvuorot edustajil-
le Kalmari ja Eestilä, ja sitten siirrytään puhujalistaan.

16.41 Anne Kalmari kesk (vastauspuheenvuoro):  Arvoisa herra puhemies! Itsellänikin
on jo kokemusta kalastusasioista sekä Kalatalouden Keskusliiton varapuheenjohtajana että
valiokunnassa, missä teimme vastaavan tyyppistä vähän vaikeaa, paikallisille erittäin vai-
keaa, säännöstöä, jota nyt jäljestäpäin oikeastaan lähes kiitellään siksi, että olemme saa-
neet esimerkiksi Tornionjokeen kalakantaa palautettua ja ylipäätään koko Perämeren lohi-
kanta on hyvässä kasvussa. (Johanna Ojala-Niemelän välihuuto — Markus Mustajärven
välihuuto) — Se oli tavallaan tällainen maa- ja metsätalousvaliokunnan strateginen linjan-
muutos, joka on tapahtunut oikeastaan osin viime kaudella, osin sitä edellisellä kaudella.
Mutta on ihan totta, että viime kaudella monia hankkeita meni maaliin, jopa niin, että mi-
nisteriön ja ministerin esitys oli erilainen (Puhemies koputtaa) kuin valiokunnan lopulli-
nen esitys, ja teimme sen kuitenkin (Puhemies koputtaa) hirveän hyvässä yhteisymmärryk-
sessä.

Mutta tärkeää on ottaa paikallisten näkökulmat huomioon, ja lupaan sen, että valiokun-
nassa kuunnellaan erittäin herkällä korvalla...

Ensimmäinen varapuhemies Mauri Pekkarinen:  Edustaja Kalmari, nyt on kulunut niin
paljon yli minuutin, että myönnän puheenvuoron edustaja Eestilälle.

...paikallisia asukkaita.
4



Pöytäkirjan asiakohta PTK 115/2016 vp
16.42 Markku Eestilä kok (vastauspuheenvuoro): Arvoisa puhemies! On asioita, joista
voidaan olla jotakin mieltä, mutta kyllä minä pitäisin sitä aika lailla selvänä, että näitten
suurten lohien lukumäärä on laskenut. Siitä on olemassa tutkimuksia, jotka toteavat, että se
on pitkä trendi, ja minun mielestäni sitä on aika vaikea kiistää. Itse olen Tenojoella käynyt
kalassa 30 vuotta, ja moni kanssani kalastanut on myös sitä mieltä, että kyllä siellä nämä
suuret kalat ovat vähentyneet. Tietysti jos joku haluaa tutkijoiden näkemystä kiistää, niin
kaikkihan toki on mahdollista. (Johanna Ojala-Niemelä: Suomalaisten kustannuksella!)

Sitten toinen juttu, mikä on erittäin tärkeätä huomata: Toki tämä voidaan jonkun henki-
lön ansioksi panna, mutta koko tämän ajan, minkä tämä sopimusneuvottelu on ollut esillä,
perimmäinen vaatimus on ollut se, että näitä kaloja täytyy ruveta laskemaan, paljonko niitä
nousee, että meillä on faktaa, jolloin me voimme tehdä tulevia päätöksiä. Summassahan
näitä ei tietenkään voida tehdä.

Ensimmäinen varapuhemies Mauri Pekkarinen: Puhujalistaan.

16.44 Jani Mäkelä ps: Arvoisa puhemies! Hallituksen esityksessä ehdotetaan hyväksyt-
täväksi Norjan kanssa tehty sopimus ja sen olennaisena osana oleva kalastussääntö. Kuten
esittelytekstistä käy ilmi, on Suomen ja Norjan välillä pitkät perinteet lohikalastuksen yh-
teisellä säätelyllä, ja tämä on tietysti selvää, että suomalaisten näkökulmasta Norjan kans-
sa asioista täytyy pystyä sopimaan, koska Tenojoen vesistöalueesta enemmistö sijaitsee
Norjan puolella. Ja kun ensimmäinen kalastussääntö on annettu jo 1800-luvun puolella,
niin perinteikästä yhteistyötä on syytä kannattaa.

Asiasta on kuitenkin tullut palautetta kansalaisilta, jotka ovat huolestuneita, epäilevät
sopimuksen ristiriitaisuuksia ja noudatettua hallintotapaa, jopa perustuslainmukaisuutta.
Niinpä tästä syystä perustuslakivaliokunnan varajäsenenä otinkin tässä puheenvuoron,
vaikkei tämä kuulukaan syvän substanssiosaamiseni alueeseen, noin lohikalastuksen mer-
keissä. Arvelinkin, että monilla pohjoisen edustajilla on tähän hyviä näkemyksiä, ja niitä
on tässä salissa paljon kuultu. Toivon, että valiokunta ottaa käsittelyssään huomioon nämä
näkökohdat sekä kansalaisilta että asiaa paremmin tuntevilta kansanedustajilta ja kuunte-
lee niitä herkällä korvalla.

16.45 Eva Biaudet r:  Arvoisa puhemies! Täällä muun muassa edustaja Mustajärvi piti
erinomaisen puheen, ja minun näkökulmani on nimenomaan tähän saamelaisten oikeuk-
siin ja niihin prosesseihin, millä tavalla lainsäädäntöä tehdään tai sopimuksia tehdään. Suo-
mihan on sitoutunut YK:n alkuperäiskansajulistukseen, joka sinänsä ei ole juridinen instru-
mentti mutta joka kuitenkin on tarkoitettu antamaan sisältöä sille, millä tavalla toteutam-
me niitä juridisia oikeuksia, joihin olemme sitoutuneet. Siellä hyvin keskeinen periaate on,
että alkuperäiskansaväestö on mukana tällaisessa. Puhutaan tällaisesta free, prior and in-
formed consent eli he ovat mukana päättämässä ja neuvottelemassa aikaisessa vaiheessa, ja
mielestäni muuten tässä hallituksen esityksessä — joka on kuitenkin hallituspuolueiden
esitys, vaikka olen iloinen, että täällä on myöskin muunlaisia näkökulmia — on selvitelty
hyvin paljon näitä alkuperäiskansaoikeuksia, mutta silti mielestäni se ei ole sitten tarkoit-
tanut sitä, että niitä on toteutettu. Muun muassa tämä kuuleminen on tapahtunut hyvinkin
myöhäisessä vaiheessa, ja saamelaiskäräjät on nostanut tämän erityisesti ongelmana esille,
että täällä tällä tavalla ei ole arvioitu riittävästi, miten nämä saamelaisten alkuperäiskan-
saoikeudet tässä toteutuvat. Joten toivon, että myöskin perustuslakivaliokunta katsoo tätä
5



Pöytäkirjan asiakohta PTK 115/2016 vp
hyvin tarkkaan. Tämä ei varmasti ole mikään helppo, mutta mielestäni on hyvin tärkeätä,
että ainakin näissä prosesseissa pyritään mahdollisimman hyvin toteuttamaan sitä, mihin
Suomi on ilmaissut suostumuksensa ja sitoutunut. Kysymyksessä on kuitenkin hyvin iso
kysymys siitä, säilyvätkö saamelaisten, meidän Euroopan ainoan alkuperäiskansan, mah-
dollisuudet niihin elinkeinoihin, jotka heillä perinteisesti on ollut, vai kuolevatko ne koko-
naan. Kysymys on myöskin siitä, millä tavalla (Puhemies koputtaa) tämä tieto voi siirtyä
tuleville sukupolville. — Kiitoksia.

16.47 Mikko Kärnä kesk (vastauspuheenvuoro): Arvoisa herra puhemies! Haluaisin ky-
syä edustaja Biaudetilta: kun nämä sopimusneuvottelut käynnistettiin vuonna 2012, minkä
takia te ette hallituksessa ollessanne varmistaneet sitä, että saamelaiset tulevat riittävän
ajoissa kuulluksi? Nyt tämä edellisen hallituksen käynnistämä prosessi tuli hyvin yllättäen
tämän hallituksen käsiin, ja se oli vietävä loppuun. Te varmasti juristina tiedätte, millä ta-
valla näihin valtiosopimuksiin suhtaudutaan, ja silloin kun kaksi valtiota tällaisen neuvot-
telee, niin se hyvässä yhteisymmärryksessä ja järjestyksessä viedään molempiin parla-
mentteihin. Mutta nyt kysyn kyllä teiltä: Minkä takia te ette varmistaneet sitä, että saame-
laisia ja saamelaiskäräjiä kuullaan riittävällä tavalla tämän sopimuksen valmistelussa ja
että noudatetaan saamelaiskäräjälakia, jonka mukaisesti valtiolla on neuvotteluvelvoite täl-
laisista kauaskantoisista asioista? Miksi?

16.48 Eva Biaudet r (vastauspuheenvuoro): Niin kuin edustaja Kärnä varsin hyvin tietää,
en pysty vastaamaan sillä tavalla seikkaperäisesti, mutta voin vakuuttaa, että olemme kan-
taneet saamelaisten osallistumisesta huolta hyvin hyvin monia monia vuosia. Kuitenkin
tietenkin tämä FPIC-periaate on tullut vähän myöhemmin, ja siinä mielessä tämä tietoi-
suus siitä, mitä se tarkoittaa, on ehkä vahvistunut. Mutta että olen samaa mieltä: olisi var-
masti jatkuvasti pitänyt olla vieläkin kovempi ja vieläkin enemmän puhua näistä asioista.
Meillä on tietyillä aloilla ministeriöissä onnistuttu paljon paremmin, muun muassa opetus-
puolella ja kielipuolella on onnistuttu huomattavasti paremmin. On tehty myöskin erityis-
lainsäädäntöä, jossa on nimenomaan otettu huomioon saamelaisten oikeudet, mutta valitet-
tavasti viime kaudella sitten tämä ILO 169 jäi, sille kävi kuten kävi, mikä tietenkin oli aika
iso katastrofi ja mitä suren vielä nytkin. Mutta enemmän olisi pitänyt tehdä, olen siitä sa-
maa mieltä, mutta olemme varmaan olleet (Puhemies koputtaa) tämän takana hyvin kauan.

Ensimmäinen varapuhemies Mauri Pekkarinen:  Puhujalistaan.

16.49 Harry Wallin sd:  Korkeasti arvostamani herra puhemies! Käsissämme on esitys
Norjan ja Suomen väliseksi kalastussopimukseksi Tenojoen vesistössä. Sopimus on herät-
tänyt paljon ristiriitoja ja pahaa mieltä pohjoisen ihmisten, paikallisten ja erityisesti saame-
laisten, mutta myös kiinteistön Utsjoelta ostaneiden ulkopaikkakuntalaisten keskuudessa.
Sopimus koetaan epäoikeudenmukaiseksi ja epäonnistuneeksi. Kun säädellään asiaa, jolla
on vuosisataiset perinteet ja vahvat tunteisiin menevät juuret, olisi kaikki tarmo laitettava
siihen, että sopimuksesta tulisi tasapuolinen. Myös suhteen Suomen lakeihin, muun muas-
sa perustuslakiin, pitäisi olla selkeä. Nyt näin ei ole. Tenolla kiinteistöjä omistavat ulko-
paikkakuntalaiset kokevat kalastussopimuksen epäoikeudenmukaiseksi, sillä vaikka heillä
on kiinteistöön kuuluva kalastusoikeus, he eivät saa tätä oikeutta harjoittaa. Heidän tulee
ostaa turistilupa, jos mielivät lähteä lohta narraamaan. Suomen järjestelmä on kuitenkin
6



Pöytäkirjan asiakohta PTK 115/2016 vp
sellainen, että kalastusoikeus on sidoksissa kiinteistöön. Kyse on omaisuudensuojasta,
omaisuuteen liittyvästä oikeudesta.

On hyvä huomata erot Suomen ja Norjan järjestelmien välillä. Kalastusoikeus Norjan
puoleisella Tenojoella ei perustu vesialueen omistamiseen. Tenojoen Norjan puoleisen ve-
sialueen omistaa Norjan valtio. Suomessa Tenojoen vesialueesta lähes 70 prosenttia on yk-
sityisessä omistuksessa ja kalastusoikeus perustuu lähtökohtaisesti vesialueen omistami-
seen. Kalastusoikeudet ja erityisperusteiset etuudet liittyvät aina kiinteistöön, alun perin ta-
loon, joka on jakaantunut tai lohkottu nykyisiksi kiinteistöiksi. Kalastusoikeudet ja erityis-
perusteiset oikeudet Suomessa eivät koskaan liity henkilöihin tai etnisiin ryhmiin tai ke-
neenkään asuinpaikkakunnan mukaan. Tätä periaatetta tulisi noudattaa myös Tenon sopi-
muksen kohdalla. Viime kädessä Tenon sopimuksessa on kyse lohensuojelusta. Tämä on
tärkeää pitää mielessä, sillä lähtökohdan tulee toki olla, että lohta kalastetaan vain sen ver-
ran, että lisääntyminen on turvattu ja kanta vahvistuu. Muussa tapauksessa lohta ei tulevai-
suudessa Tenolla riitä kenellekään.

Arvoisa puhemies! Katson, että hallituksen esitys on muun muassa ulkopaikkakuntalais-
ten kiinteistönomistajien kohdalla epäoikeudenmukainen ja vaatii uudelleenvalmistelua.

16.52 Markku Eestilä kok: Arvoisa puhemies! Tämä rajajokisopimus on aika vaikea pe-
rustuslain näkökulmasta. Niin kuin jo aiemmin tuolla totesin, niin sellaista sopimusta, joka
täyttäisi kaikkien sidosryhmien ja asiaan liittyvien väestöryhmien perustuslailliset oikeu-
det, ei käytännössä pysty rakentamaan. Tilanne on mahdoton, sitä ei pysty rakentamaan, ja
jokainenhan meistä voi tietysti asettua jonkun puolelle — kuka asettuu saamelaisten puo-
lelle, kuka asettuu paikallisten puolelle ja kuka asettuu sitten kalastusoikeuden omistajien
puolelle — mutta ne, jotka ovat tähän asiaan perehtyneet tarkemmin, ymmärtävät sen, että
joka tapauksessa, jos lohta meinataan suojella, niin kalastuspainetta pitää pienentää kaikis-
sa niissä muodoissa, millä lohta siellä kalastetaan, sekä Norjan puolella, joessa, vuonossa,
merellä että Suomen puolella koskien kaikkia sivujokia.

Vain sillä on merkitystä, kuinka paljon niitä kutevia naaraita on, ja tällä hetkellä tutki-
joiden mukaan lähes jokaisessa sivujoessa tämä vaje on ilmeinen. Ja erityisen suuri vaje on
juuri näistä parhaista kutukaloista, jotka kylläkin sattumalta ovat niitä kaikkein halutuim-
pia kaloja. Niitä haluavat niin norjalaiset kuin suomalaiset. Ja kun se lohi aikaisin nousee
— hieman sama juttu kuin Itämerellä — niin suuremmat kalat tulevat ekana, ja kun me se-
kakalastamme, niin emme voi erottaa, mitä kaloja sieltä tulee, ja kun niitä on 30 eri kantaa,
niin jotkut näistä kannoista geneettisesti ovat sukupuuton partaalla. Nämä ovat ne keskei-
set syyt, minkä takia Norja ja Suomi ovat yhdessä lähteneet rajoittamaan sitä kalastusta
30 prosenttia.

Perustuslain näkökulmasta tulee tämä ongelma: Ainakin itse ajattelen niin, että saame-
laiskulttuurilla on oma sijansa ja sitä pitää arvostaa ja kunnioittaa. Vaikka Suomen laki ei
tunne sellaista lainsäädäntöä, että paikallisuus menisi omistuksen ohi, niin siitä huolimatta
itse henkilökohtaisesti katson, että tarvitaan ymmärrystä myös paikallisia kohtaan, joilla ei
ole riittävää maata tai omistusta kalastukseen, ja silti annetaan mahdollisuus kohtuullisella
euromäärällä kalastaa, koska muut harrastusmahdollisuudet siellä ovat erittäin pienet.

Täytyy myös todeta, että kiinteistönomistajien näkökulmasta on vaikea perustuslain
omaisuudensuojan näkökulmasta ymmärtää sitäkään tilannetta, että sellaiset ihmiset, jotka
asuvat paikkakunnalla tai ovat sinne muuttaneet vasta, saavat suuremmat kalastusoikeudet
ja halvemmalla kuin omistajat. Sitä on vaikea perustuslain näkökulmasta lähteä millään ar-
7



Pöytäkirjan asiakohta PTK 115/2016 vp
gumentilla puolustamaan. Sen takia katson, että jos me meinaamme saada sellaisen sopi-
muksen Norjan kanssa voimaan, jossa sitä kalastuspainetta sitten merkittävästi pienenne-
tään, niin on tehtävä kompromisseja eri intressiryhmien intressien kesken.

Minusta tämä sopimus ei tietenkään ole viimeisen päälle hyvä, se on myönnettävä, mut-
ta kun parempaakaan ei usean vuoden neuvottelujen aikana ole saatu, niin minun mieles-
täni meidänkin pitää arvostaa niitä neuvottelijoita. Voi tietysti kysyä, ovatko nämä kaikki
omistajat sitten olleet yhdenvertaisesti neuvottelemassa, ilmeisesti eivät ole olleet. Oma
toivomukseni ja näkemykseni on, että kun arvioidaan tulevaa kalastusta ja tulevaa kalas-
tuspainetta ja kalakantojen kehittymistä, niin kyllä siellä omistajien pitää olla mukana ar-
vioimassa ihan samalla tavalla kuin paikallisen väestön ja saamelaisten, että millä tavalla
kalastus sitten tulevaisuudessa tullaan järjestämään.

Yksi keskeinen syy tällaiselle sopimukselle, minkä takia Suomen kannattaa pyrkiä so-
pimukseen ennemmin kuin sopimuksettomaan tilaan, on tietysti se, että lohet tulevat Nor-
jan puolelta. Jos me emme Norjan kanssa pääse sopimukseen yhteisesti siitä, miten rajoi-
tetaan kalastusta, niin silloin mennään sellaiseen tilaan, että me emme tiedä, mitä sen jäl-
keen tapahtuu. Ja jos mennään kalastuslain mukaan, niin silloinhan esimerkiksi kulkutus
loppuu kokonaan, jos mennään sopimuksettomaan tilaan. Sen takia en välttämättä lähde
sitten puolustamaan tätä niin, että tämä on läpeensä hyvä, mutta totean vain, niin kuin olen
jo aikaisemminkin julkisuudessa sanonut, että ilmeisesti suuri vaikutus tulee olemaan pe-
rustuslakivaliokunnan lausunnolla, että mikä on perustuslain näkökulmasta mahdollista ja
mikä ei.

Toistan myös sen oman käsitykseni, että aivan keskeiseen rooliin nousee perustuslain
20 §, jossa todetaan, että ympäristövastuu kuuluu kaikille. Vastuu myös kalakannoista
kuuluu meille kaikille. Ja jos tämä perusoikeus eli kalakannat ja niiden kestävä kehitys ei
toteudu, niin silloin muut perustuslailliset oikeudet menettävät merkityksensä. 

Mutta jos hieman pitemmälle katsotaan, mitä me olemme Itämerellä tehneet, niin olem-
me saaneet myös eduskunnan päätöksellä selvää kannan parannusta aikaan, ja se näkyy jo
Tornionjoella ja Tornionjoen matkailussa.

Kun lohen kalastusta mietitään tulevaisuudessa, niin itse koen, että kiintiöt, valvonta ja
lohien merkintä tulevat olemaan niitä keskeisiä seikkoja, millä tavalla me kontrolloimme
ja säätelemme sitten lohikantojen kestävyyttä. Ja jos me ajattelemme Tenojokea, joka on
yksi parhaita lohijokia, niin keskeinen asia on saada tämä kuteva kalakanta sen verran suu-
reksi, että lohia sitten riittää pyydettäväksi niin merellä, vuonossa kuin joella ja myös sivu-
joilla.

16.58 Johanna Ojala-Niemelä sd:  Arvoisa puhemies! Täytyy sanoa, että tämä on ollut
merkillisin prosessi, mitä on omalle kohdalle sattunut. Suomessa sanotaan, että norjalaiset
hopittavat, ja Norjassa sanotaan, että suomalaiset hopittavat tässä asian käsittelyssä. Tämä
on niin pienellä porukalla päätetty, että tässä ei ole demokratiasta tietoakaan. Saimme kuul-
la, että neuvottelijat on välillä pantu porstuaan istumaan ja odottamaan ja pienellä porukal-
la on sitten tehty näitä ratkaisuja.

Lapin seitsemän kansanedustajaa, joista neljä keskustalaisia, ottivat tästä elokuussa yh-
teisen kannan, että tätä sopimusta ei tule hyväksyä vaan tulisi aloittaa uudet neuvottelut, ja
toivon, että tämä vielä pätee tässä kohtaa. Kyllä ihmettelen sitä, että ministeri Tiilikainen ja
virkamiehet menivät hyväksymään tämmöisen sopimuksen. Tätä ei koeta oikeudenmukai-
8



Pöytäkirjan asiakohta PTK 115/2016 vp
seksi ja tätä ei koeta tasapuoliseksi Norjan ja Suomen valtioiden välillä, vaan kyllä suoma-
laiset ovat nyt nojollaan aika paljon Norjan suuntaan.

Tässä on ongelmia: On omaisuuden uusjakoa koskevat ongelmat, ja sen vuoksi toivon,
että tämä tulee perustuslakivaliokunnan käsiteltäväksi. Ja kyllä olisi laajemmin tullut ottaa
myös paikallisten näkemykset huomioon. Kuten edellä sanoin, tässä ei tapahdu mitään,
vaikka tätä ei tässä hötäkässä hyväksytä, koska tässä on siirtymäaika ja Norja ei ole irtisa-
nonut nykyistä sopimusta. Nykyinen sopimus on ollut parempi kuin tämä uusi on.

Mutta sitten tietenkin paljon pitää tehdä töitä myös tämän lohienlaskennan eteen, minkä
edustaja Eestiläkin otti esille, se on hyvä asia. Samoin sitten voidaan säännellä kalastuksen
ajankohtaa ja, jos on tarve, harkita myös saaliskiintiöiden käyttöönottoa, esimerkiksi vuo-
rokautista saaliskiintiötä.

Mutta toivon kyllä tässä kohtaa, että tätä ei hyväksytä.

17.00 Mikko Kärnä kesk: Arvoisa herra puhemies! Kiitän edustaja Wallinia ja Eestilää
hyvistä puheenvuoroista, joissa tuotiin esille se ydinongelma siitä, kenelle kalastusoikeu-
det kuuluvat. Meillä on Lapissa paljon tilojen perustamisasiakirjoihin kirjattuja oikeuksia,
joita ei ole vielä minkäänlaisissa toimituksissa vahvistettu. Tämän vuoksi olisi äärettömän
tärkeää, että nyt samassa yhteydessä, kun Tornionjoen regalekysymystä selvitellään, selvi-
teltäisiin myös mahdollisuus siitä, tulisiko isojakotoimitus saattaa loppuun kaikissa niissä
pohjoisen kunnissa, joissa se on vielä loppuun saattamatta. Ymmärrän kyllä, että tämä on
valtavan suuri ja iso työ, mutta tämän kautta voitaisiin saada jonkunlaista selkeyttä siihen
asiaan, kenelle kalastusoikeudet lopulta kuuluvat.

Edustaja Ojala-Niemelä hämmästeli tätä vauhtia tämän kanssa, mutta uskoisin, että
edustaja kyllä tietää, millä tavalla nämä valtiosopimukset eteenpäin rullaavat. Tässä vai-
heessa nyt, kun yhteistä tahtotilaa... Suomi tiedusteli Norjan kautta, että haluatteko te to-
della tätä viedä eteenpäin, ja Norjasta tuli viesti, että kyllä haluamme. Suomella ei ole mah-
dollisuutta yksinään tätä asiaa jarruttaa, ja mikäli sopimus hylätään, niin kyllä sen täytyy
olla näiden kahden valtion kesken hyvässä yhteistyössä ja sovussa sovittu ratkaisu.

Mitä taas tulee salissa mainittuun Tornionjoen merikalastukseen ja sen rajoittamiseen,
jonka myötä lohi saatiin nousemaan takaisin jokiin, se oli äärettömän tärkeä ja hyvä päätös
eduskunnalta. On nyt tärkeää kyllä käydä keskustelua myös Norjan kanssa siitä, millä ta-
valla sitä norjalaisten merikalastusta voitaisiin rajoittaa, sillä jos Norjan merikalastusta sii-
nä vuonon suulla rajoitettaisiin, niin on aivan selvää, että kaikki nämä perinteiset pyynti-
muodot sekä urheilukalastus Tenojoella voisivat jatkua perinteiseen malliin.

17.02 Markku Eestilä kok: Arvoisa puhemies! Täällä on käytetty hyviä puheenvuoroja.
Lopuksi haluaisin todeta, että tämä on kaikille kansanedustajille erittäin vaikeaa. Joka jak-
saa tutustua näihin monipuolisesti, oivaltaa sen, että yhtä totuutta ei ole olemassa. Oma toi-
vomukseni kuitenkin olisi, että kun paikallinen väestö, saamelaiset ja varsinkin kesäisin
sitten kalaturistit siellä yhdessä näitä asioita pohtivat ja käyttävät palveluja, niin tämä kes-
kustelu olisi kuitenkin jonkun verran rakentavaa ja se henki hyvä, sillä minä luulen, että
tämmöisellä loputtomalla vastakkainasettelulla mikään ryhmä ei tule voittamaan. Kuiten-
kin kun eduskunta käsittelee tällaisia valtiosopimuksia, niin riippumatta siitä, millä tavalla
tähän sopimukseen on päästy, totta kai meidän täytyy ottaa lainsäädäntö ja perustuslaki
huomioon, ja kuten totesin, tässä tapauksessa nimenomaan perustuslakivaliokunta ja sen
lausunto tulee olemaan ratkaisevassa osassa.
9



Pöytäkirjan asiakohta PTK 115/2016 vp
Keskustelu päättyi.

Asia lähetettiin maa- ja metsätalousvaliokuntaan, jolle perustuslakivaliokunnan on annet-
tava lausunto.
10


