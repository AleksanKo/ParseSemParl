















































DEMD5E0.tmp.xml


Pöytäkirjan asiakohta PTK 28/2019 vp
Pöytäkirjan asiakohta 

PTK 28/2019 vp

Täysistunto

Perjantai 6.9.2019 klo 13.00—13.31

6. Lakialoite laiksi ehdokkaan vaalirahoituksesta annetun lain muuttamisesta 
Lakialoite LA 3/2019 vp Veronika Honkasalo vas ym.

Lähetekeskustelu

Ensimmäinen varapuhemies Tuula Haatainen: Lähetekeskustelua varten esitellään päi-
väjärjestyksen 6. asia. Puhemiesneuvosto ehdottaa, että asia lähetetään perustuslakivalio-
kuntaan.

Avataan keskustelu. — Edustaja Honkasalo, esittelypuheenvuoro, olkaa hyvä.

Keskustelu

13.02 Veronika Honkasalo vas (esittelypuheenvuoro): Arvoisa puhemies! Ehdotan yh-
dessä muiden tämän lakialoitteen allekirjoittaneiden edustajien kanssa, että lakiin ehdok-
kaan vaalirahoituksesta lisätään vaalikohtainen kampanjakatto. Kampanjakatto koskisi
kaikkia vaalikampanjan kuluja. Ehdottamani kampanjakatto olisi kunnallisvaaleissa 7 500
euroa, eduskuntavaaleissa 30 000 euroa ja europarlamenttivaaleissa 50 000 euroa. Lisäksi
aloitteessa esitetään vaalirahoitusta koskevan ennakkoilmoituksen muuttamista vapaaeh-
toisesta pakolliseksi.

Kun kampanjoin eduskuntavaaleissa Helsingin keskustassa, ranskalainen turistiryhmä
pysähtyi kohdalleni. He kyselivät uteliaina vaaleista, kampanjoinnista ja minusta. Sen jäl-
keen he utelivat: ”Oletko todella ihan tavallinen ihminen?” Kerroin taustastani, minkä jäl-
keen he totesivat yllättyneinä, ettei Ranskassa vastaava voisi koskaan olla mahdollista. Ih-
mettely huvitti, mutta siihen tiivistyi jotain olennaista demokratian polarisoitumisesta.
Maailmalla on nykyään enemmän sääntö kuin poikkeus, että vaaleissa ehdolle asettuvat —
ja varsinkin valitut — ovat eliittikoulujen koulimia, hyvin resursoituja ja ajavat hyväosais-
ten intressiryhmien etuja. Toistaiseksi täällä Suomen eduskunnassa kansaa ovat edusta-
massa tasaveroisesti duunarit, hoitajat, opettajat, opiskelijat ja poliisit siinä missä tutkijat,
juristit, lääkärit ja yritysjohtajatkin. Meillä hyvin moninaisista taustoista ponnistavat ihmi-
set ovat voineet olla ehdolla ja nousta kansanedustajaksi. Tästä meidän on syytä olla ylpei-
tä. Demokratiaa ja demokraattista edustavuutta on puolustettava jatkossakin. Eduskunnan
tulee edustaa kansaa kokonaisuudessaan.

Suomessakin tutkimukset kuitenkin osoittavat, että parlamentaarinen järjestelmä on eri-
arvoistunut ja demokraattiset osallistumismahdollisuudet ovat polarisoituneet sosioekono-
misen taustan mukaan. Ehdokkaaksi asettuvat ovat kansaa paremmassa asemassa, mitä tu-
lee työelämäasemaan ja tulotasoon. [Hälinää — Puhemies koputtaa]

Ensimmäinen varapuhemies Tuula Haatainen: Anteeksi. — Käydään nämä epäviralli-
set keskustelut käytävällä, jotta kuulemme tämän esittelyn.
 Tarkistettu
4.1



Pöytäkirjan asiakohta PTK 28/2019 vp
Vaaleissa valitut ovat koulutetumpia ja paremmin resursoituja kuin väestö keskimäärin.
Käytetty kampanjarahoitus indikoi vahvasti läpimenomahdollisuuksia. Koulutetuimmilla
ja hyväosaisilla on paremmat lähtökohdat käydä kampanjaa ja parhaimmat mahdollisuu-
det tulla valituksi. [Arto Satonen: Ei pidä paikkaansa!] Parlamentaarisen järjestelmän eri-
arvoistumisen pitäisi olla kaikkien huoli puoluetaustasta ja yhteiskunnallisesta asemasta
riippumatta. Hauras luottamus poliittista järjestelmää kohtaan kertoo turvattomuudesta ja
turhautuneisuudesta. Ei ole myöskään kenenkään etu, että poliitikot ovat etääntyneitä siitä
arjesta, jota suurin osa suomalaisista elää. Demokratiassa kaikilla pitää taustasta ja resurs-
seista riippumatta olla mahdollisuus osallistua vaaleihin.

Kevään 2019 eduskuntavaaleissa valitut kansanedustajat ja varakansanedustajat ovat il-
moittaneet kampanjoidensa hinnaksi keskimäärin noin 35 000 euroa. Hajonta on suurta, ja
joukossa on useita jopa 100 000 euron kampanjoita. Itse asiassa siinä, missä vuonna 2015
kolme eduskuntaan valittua käytti kampanjaan yli 100 000 euroa, tämän kevään läpimeni-
jöistä jo seitsemän käytti yli 100 000 euroa. Vuonna 2015 yli 50 000 euron kampanjoita oli
53, tänä vuonna 60. Vaalikampanjoiden paisuminen on omiaan vaikuttamaan myös politii-
kan sisältöön. Esimerkiksi yritystukea saavat todennäköisemmin ehdokkaat, jotka ajavat
politiikassaan ennen kaikkea yritysten näkökulmaa ja intressejä, [Timo Heinonen: Esimer-
kiksi Vapaiden valtakunta!] kun taas muunlaisilla teemoilla kampanjoivien on vaikeam-
paa kilpailla näkyvyydestä. Kampanjabudjettien paisuminen uhkaa johtaa demokraattisen
päätösvallan luovuttamiseen rikkaimmille lahjoittajille.

Vaalirahoitus kytkeytyy myös laajemmin siihen, mitkä tahot käyttävät yhteiskunnallista
valtaa. Tutkijat — Anu Kantola kollegoineen — ovat tutkineet, miten eri etujärjestöt saa-
vat äänensä kuuluviin poliittisten päätösten valmistelussa. Elinkeinoelämän järjestöillä on
erittäin vahva asema lakien valmistelussa, ja ne myös kokevat pääsevänsä vaikuttamaan
[Mika Niikko: Entäs ammattijärjestöt?] päätöksentekoon. Heikommalle jäävät esimerkik-
si potilasjärjestöt, yleiset kansalaisjärjestöt sekä urheilu- ja kulttuurijärjestöt.

Arvoisa puhemies! Oikeusministeriön vaalijohtaja Arto Jääskeläinen otti vastikään blo-
gikirjoituksessaan kantaa vaalikampanjoiden kustannuksiin. Jääskeläinen muistuttaa, että
yhdenvertaiset mahdollisuudet asettua ehdolle ja tulla valituksi vaaleissa ovat toimivan de-
mokratian tärkeä ominaisuus. Suomalaisessa vaalijärjestelmässä, jossa äänestäjät äänestä-
vät suoraan ehdokasta, ehdokkaiden henkilökohtaisella vaalirahoituksella ja varallisuudel-
la on suuri merkitys valituksi tulemisessa. Vaalijohtaja Jääskeläinen kysyykin, johtaako
kehitys siihen, että valituiksi voivat tulla vain varakkaat ja helposti ulkopuolista tukea saa-
vat ehdokkaat. [Arto Satonen: Ei!] Jääskeläinen korostaa, että vaalirahoituksen korostu-
neella merkityksellä voi olla negatiivisia vaikutuksia kansalaisten kiinnostukseen vaaleja
ja koko poliittista päätöksentekoprosessia kohtaan. Jääskeläisen mielestä kampanjakaton
toteuttamista tulisikin vakavasti selvittää.

Arvoisa puhemies! Valtiontalouden tarkastusvirasto valvoo vaalirahailmoituksia vaa-
leittain. Eduskunnan tarkastusvaliokunta totesi jo vuoden 2015 eduskuntavaaleja koskien,
että nykyinen laki ehdokkaan vaalirahoituksesta ei ole onnistunut lakiin kirjatussa tavoit-
teessa rajoittaa vaalikampanjoiden kasvua — nykyinen vaalirahoituslakihan säädettiin
vaalirahoitukseen liittyvien kohujen jälkimainingissa. Valiokunta piti selvittämisen arvoi-
sena ehdotusta toimivasta kampanjakatosta. Tarkastusvaliokunta esitti samat huomiot
myös vuoden 2017 kuntavaaleja koskien. Mutta itse asiassa kampanjakattoa esitti jo vaa-
lirahoituslakia valmistellut vaali- ja puoluerahoituskomitea. Suuressa osassa EU-maista oli
jo käytössä yläraja vaalityöhön käytettävien varojen määrälle. Ehdotus kampanjakatosta ei
2



Pöytäkirjan asiakohta PTK 28/2019 vp
kuitenkaan päätynyt lakiin asti. Tuolloin hallituksen esityksessä katsottiin, että mahdolli-
sen kampanjakaton asettaminen olisi luontevasti hoidettavissa puolueiden välisillä sopi-
muksilla esimerkiksi vaalipiirikohtaisesti. Kuten tiedetään, näin ei ole tapahtunut.

Arvoisa puhemies! Nykylaki mahdollistaa huomattavankin ulkopuolisen rahoituksen
jäämisen näkymättömiin äänestäjän tehdessä äänestyspäätöstään. Ennakkoilmoitus vaali-
kampanjasta on nykyisin vapaaehtoinen. Kansalaisten luottamuksen edistämiseksi avoi-
muutta kampanjarahoituksesta ja ehdokkaan tukijoista tulisi lisätä. Siksi ehdotan uuden
vaalikampanjan kokonaiskuluja koskevan pykälän lisäksi muutosta vaalirahoituslain en-
nakkoilmoitusta koskevaan pykälään. Ehdotuksen mukaan ennakkoilmoitus, joka sisältää
suunnitelman vaalirahoituksesta ja vaalikampanjan kuluista, muuttuisi vapaaehtoisesta pa-
kolliseksi.

Arvoisa puhemies! Meillä poliitikoilla on vastuu demokratian puolustamisesta ja kehit-
tämisestä. Demokratian eriarvoisuuden pysäyttäminen vaatii jatkuvaa työtä, eikä sitä rat-
kaista yhdellä vippaskonstilla. Yksi keino kuitenkin on puuttua paisuviin kampanjabudjet-
teihin ja edistää avoimuutta.

13.12 Timo Heinonen kok: Arvoisa rouva puhemies! Hyvät edustajakollegat ja hyvät
muut paikallaolijat! Edustaja Honkasaloa kun kuunteli, tuli tunne, että hän kyllä näkee ri-
kan toisten silmässä mutta ei malkaa omassaan. Hän kyllä näki vahvasti sen, millä tavalla
esimerkiksi yrittäjät ovat joitain ehdokkaita olleet tukemassa tai vaikuttaneet tiettyihin
lainsäädäntökokonaisuuksiin, mutta hän kokonaan unohti sen, että nykyisen hallituksen
hallitusohjelmaa olivat kirjoittamassa itse asiassa lobbarit ennätysmäärin. Ja kun tässä äs-
ken kysyttiin, millä tavalla se nyt näkyy, niin se näkyy sillä tavalla, että näistä lobbareista
vielä aika monet ovat tällä hetkellä ministereiden erilaisissa erityisavustajatehtävissä. [Toi-
mi Kankaanniemi: Ja niitä riittää!] Tämä on aivan poikkeuksellista, ja tietysti puhe oli hy-
vin yksisilmäinen siinä mielessä.

Tästä asiasta on keskusteltu eduskuntasalissa lukuisia kertoja. Itsekin omien 12 vuoden
aikana olen käyttänyt tästä useamman puheenvuoron, ja edelleen olen samaa mieltä siitä,
että en kannata tällaista kategorista kampanjakattoa. Itse ehkä tänä päivänä saan julkisuut-
ta enempi kuin silloin nuorena tullessani tänne lähes täysin tuntemattomana, kansanedus-
tajaksi noustessani, mutta siitä huolimatta en näe sitä järkevänä, että me lähtisimme rajaa-
maan tätä kampanjakattoja asettamalla.

Ennakkoilmoituksen muuttaminen vapaaehtoisesta pakolliseksi — se on ehkä asia, jota
voidaan harkita. Mutta ehkä isoin ongelma niissäkin on se, että monet näistä ennakkoilmoi-
tuksista olivat reilusti alakanttiin tehtyjä ja varsinaiset kampanjailmoitukset sen jälkeen
huomattavasti suurempia. Silloin tietysti aukeaa myös kysymys siitä, antaako se oikean,
rehellisen kuvan äänestäjille vai oliko sekin yksi petetty vaalilupaus: hämättiin, että kyllä
me tulemme tänne pienellä kampanjalla, ja kampanjat olivat isompia. Siksi itse suhtaudun
siihenkin varauksellisesti. [Välihuuto perussuomalaisten ryhmästä] — Itse asiassa perus-
suomalaisten ennakkoilmoitukset ja kampanjat olivat kyllä aika hyvin tasapainossa. Siitä
heille kyllä, valtaosalle, kiitosta.

Mutta sitten kun katsotaan tätä kokonaisuutta, mistä edustaja Honkasalokin puhui, niin
pitäisi tietysti muistaa se, että aika paljon tässä edustaja Honkasalon edustamassa salin va-
semmassa laidassa saadaan ilmaisia vaaliautoja — ammattiyhdistysliikkeiden autot olivat
monilla käytössä — saadaan ilmaista työvoimaa, ammattiyhdistysten soppatykit ovat käy-
tössä. On lukuisa määrä tällaista erilaista toimintaa ja kampanjantekoa, mikä ei näy näissä
3



Pöytäkirjan asiakohta PTK 28/2019 vp
ilmoituksissa, vaikka itse asiassa pitäisi näkyä. Sinne pitäisi laittaa rahallinen arvo tai edes
tieto siitä. Näin muuten omassa ilmoituksessani lukee: kun olin saanut vaaliauton, niin siel-
lä lukee, että olen saanut sen, ja lukee se, mistä se on tullut. Näin sen pitäisi näkyä.

Mutta sitten tulemme tähän suurimpaan asiaan. Ylekin uutisoi ja teki ohjelman ”Vaali-
rahaa ja salarahaa”, ja tulemme siihen, että salin vasen laita sai massiivisen kampanjan ni-
meltään Vapaiden valtakunta. SAK:n liitot tukivat tätä kampanjaa 1,4 miljoonalla eurolla:
[Oikealta: Oho!] AKT, JHL, PAM, Sähköliitto ja Teollisuusliitto. [Ben Zyskowicz: Missä
se katto silloin oli?] 1,5 miljoonalla he tekivät merkittävän vaalikampanjan, jonka kohde ja
tavoite oli nimenomaan se, mitä he hakivat vaaleissa. Sen jälkeen he tulivat kirjoittamaan
heidän puolestaan vielä hallitusohjelman ja istuivat vielä avustajien penkeille.

Arvoisa puhemies! Itse en kannata sellaista järjestelmää, että me asetamme kampanja-
katon yksittäisille ehdokkaille ja luomme tällaisen vasemmistolaisen salarahakampanjajär-
jestelmän, että meille syntyy uusia järjestelmiä, missä luodaan erilaisia kampanjoita. Siel-
lä on kampanjat, joissa kerätään miljoona sinne, toinen tänne. Itse asiassa aika harvoilla täl-
laisia verovapaita miljoonia on edes saatavissa. Nämä salarahat eivät muuten näy missään
yksittäisten ehdokkaiden kampanjoissa, esimerkiksi tämän Vapaiden valtakunnan kautta.

Arvoisa puhemies! Sen sijaan itse toivoisin, että tiukemmin puututtaisiin siihen, että vii-
me vaaleissakin vaali-ilmoituksista löytyi selkeitä vaalirahalainsäädännön rikkomuksia.
Jos vaalirahan maksimisummaksi on asetettu 6 000, niin en ymmärrä, että meidän järjes-
telmässämme voi kuitenkin vastaanottaa 39 000 euroa vaalirahaa saamatta siitä minkään-
laista rangaistusta, joutumatta siitä mihinkään vastuuseen, tai että rikotaan räikeällä tavalla
säätiölakia: säätiö antaa 10 000 euroa, vaikka laissa lukee selkeästi, että 6 000 euroa on
maksimi, ja tyytyväisenä raha otetaan vastaan.

Arvoisa puhemies! Tämä ei ole aivan niin yksiselitteinen asia kuin edustaja Honkasalo
antoi ymmärtää.

Ensimmäinen varapuhemies Tuula Haatainen: Asiasta halutaan nähtävästi käydä de-
batti. Pyydän niitä edustajia, jotka haluavat käyttää puheenvuoron, nousemaan seisomaan
ja painamaan V-painiketta.

13.18 Veronika Honkasalo vas (vastauspuheenvuoro): Arvoisa puhemies! Niin kuin pu-
heenvuorossani toin esille, tätä kampanjakattoa ovat todella esittäneet lukuisat eri tahot. Il-
meisesti sitten edustaja Heinosen mielestä muun muassa oikeusministeriön vaalijohtaja
Arto Jääskeläinen kuuluu näihin vasemmistolaisiin — mitäs se oli, salarahajoukkueeseen
— [Ben Zyskowicz: Saiko hänkin Vapaiden valtakunnalta rahaa?] ja niin kuin nostin esil-
le, tarkastusvaliokuntakin on moneen otteeseen nostanut tämän esille. Tämä ei ole mikään
vasemmistolaisen liikkeen idea, vaan tätä on kannatettu ihan yli puoluerajojen ja tästä on
myös kansainvälistä keskustelua käynnissä. Eli sinänsä toivoisin, että kun kritisoidaan
asiaa, niin kritisoitaisiin sitten ihan sitä todellista asiaa. Esimerkiksi oma taustani on tutki-
jana ja olen koko urani tehnyt pätkätutkijana, ja hauras on yhteys ay-liikkeeseen: en ole
sieltä mittavia tukisummia saanut. Jotenkin on ehkä hämärtynyt todellisuus, missä monet
vasemmistolaisetkin elävät tänä päivänä.

13.19 Timo Heinonen kok (vastauspuheenvuoro): Arvoisa rouva puhemies! En tieten-
kään tarkoittanut enkä edes niin sanonut kuin Honkasalo halusi itse ymmärtää, mutta halu-
sin kuvata sitä problematiikkaa, mikä siinä on, jos me asetamme tällaisen tiukan katon. Jä-
4



Pöytäkirjan asiakohta PTK 28/2019 vp
tin äsken kertomatta kokonaan kaiken muun julkisuuden, mitä pelkästään politiikan ulko-
puolelta saattaa tulla: Tanssii tähtien kanssa, erilaiset viihdeohjelmat, [Kimmo Kiljunen:
Minkäs puolueen edustajia siellä yleensä on?] erilaiset mainoskampanjat, missä voidaan
näkyä, tai sitten ihan esimerkkinä se, että itse olen saanut vaikkapa tiettyjä mainostaulu-
paikkoja vaikkapa navetanseinästä. Välttämättä kaikki eivät sellaisia saa, ja he ostavat sen
paikan silloin Clear Channelilta tai joltain muulta mainospaikalta. Minun mielestäni ei
pidä tehdä sellaista järjestelmää, että vain ne, joilla on SAK:n taikka ammattijärjestöjen
taikka vaikkapa maanomistajien taikka jonkun muun tuki takana, pystyvät kampanjoita te-
kemään, vaan annetaan reilut pelisäännöt ja valvotaan niitä, ettei tällaisia [Puhemies ko-
puttaa] säätiölain ja muiden rikkomuksia enää tapahdu.

13.20 Jukka Gustafsson sd (vastauspuheenvuoro): Arvoisa puhemies! Edustaja Honka-
salon käyttämä puheenvuoro ja esitys on mitä kannatettavin. Olen itse silloin, kun vaali-
laista puhuttiin ja äänestettiin, ollut suuruusluokaltaan tuon noin 30 000 euron katon kan-
nalla koskien eduskuntavaaleja.

Minua harmittaa älyllisesti, jossain määrin moraalisestikin, tämä keskustelu, joka nyt
näin käynnistyy: On masentavaa, että tämä voitaisiin niin kuin ohjelmoida. Salin oikealta
laidalta tuodaan aina tällainen sekapaketti tähän keskusteluun, kun se tavallaan iso kysy-
mys liittyy kampanjakattoon. Sitten kaiken huipentumana edustaja Heinonen aloittaa pu-
heensa, että hallitusohjelmaa olivat kirjoittamassa lobbarit. Minä olin osaaminen, sivistys
ja innovaatiot -työryhmän toinen pääneuvottelija. Me teimme kimpassa sen hallitusohjel-
matekstin, mikä siellä oli, [Oikealta: Ohhoh! — Timo Heinonen: Keitä siinä kimpassa oli?]
niin että älkää nyt, älkää nyt jatkako tuollaista ihan palturia tämmöisestä, että jotkut lobba-
rit mukamas [Puhemies koputtaa] kirjoittaisivat hallitusohjelmia. [Puhemies: Aika!] Mi-
ten te kehtaatte? [Puhemies: Edustaja Gustafsson, aika!]

13.22 Leena Meri ps (vastauspuheenvuoro): Arvoisa puhemies! Mukava kuulla, että so-
siaalidemokraatit tätä nähtävästi kannattavat, ja itse henkilökohtaisesti kannatan ja olen
aina kannattanut kampanjakattoa ja pakollista ennakkoilmoitusta, jonka olen aina myös
tehnyt. Ihan viittaan siihen, että esimerkiksi ministeri Rinne ja teidän eduskuntaryhmänne
puheenjohtaja Lindtman käyttävät ilmoituksensa mukaan 0 euroa näihin vaaleihin ja esi-
merkiksi Antti Rinteellä on 62 000 euroa tämä kampanja, niin että he varmaan eivät vält-
tämättä ole niin ilahtuneita, mutta valitettavasti he eivät ole täällä nyt kertomassa ajatuksi-
aan tämän suhteen. Esimerkiksi itse pääsääntöisesti toimin omilla rahoillani ja tavallisena
ihmisenä. Ymmärrän, että Timo Heinonen kokoomuksesta tätä vastustaa: kun hänen vaa-
lirahailmoitustansa katsoo, niin hän panostaa muutaman tuhat euroa omia rahoja ja yhteen-
sä sitten 89 000 ovat olleet nämä kulut, niin että sieltä tulee ulkopuolelta kaikki tuki. Että
ymmärrän, että te haluatte vastustaa tätä: saatte riittävästi, [Ben Zyskowicz: Hän on hyvin
suosittu ehdokas!] todella riittävästi rahaa. [Puhemies koputtaa] Hyvin lobattu.

13.23 Saara Hyrkkö vihr (vastauspuheenvuoro): Arvoisa puhemies! Minusta on aika tar-
peetonta käyttää tätä lähetekeskustelua sormen heristämiseen suuntaan tai toiseen sen si-
jaan, että me voisimme keskustella täällä ydinasiasta, demokratian vahvistamisesta ja suo-
malaisten osallistumismahdollisuuksien lisäämisestä, mistä nähdäkseni tässä lakialoittees-
sa on kysymys. On demokratian elinehto, että monenlaisista taustoista tulevat ihmiset voi-
vat asettua ehdolle ja myös tulla valituksi. Ja yhtä lailla demokratian ja yhteiskunnallisen
5



Pöytäkirjan asiakohta PTK 28/2019 vp
luottamuksen kannalta on keskeistä, että meillä on laaja avoimuus ja sitä kautta jokaisella
kansalaisella on mahdollisuus itse arvioida niitä sidonnaisuuksia, mitä valituilla henkilöil-
lä jo ehdolla ollessaan kenties on. Näiden tietojen tulisi olla käytettävissä kansalaisilla ja
tiedotusvälineillä jo ennen vaaleja, ja sen takia ennakkoilmoituksen tekemisestä tulisi eh-
dottomasti tehdä pakollista ja myöskin lahjoittajien nimien julkaisemisen euromääräistä
rajaa tulisi laskea.

13.24 Jouni Ovaska kesk (vastauspuheenvuoro): Arvoisa puhemies! Tässä ansiokkaasti
edustajat Hyrkkö ja Meri veivät asian taas siihen, mihin se kuuluukin. Edustaja Heinonen
yritti hämätä hienosti ay-liikkeellä ja heidän rahoituksellaan. Siitä voidaan käydä eri kes-
kustelu, mutta tämän keskustelun aihe on nimenomaan se, mitä edustaja Hyrkkö sanoi:
millä pystytään lisäämään demokratiaa ja myös sellaisten ihmisten parempia mahdolli-
suuksia osallistua vaaleihin, jotka tällä hetkellä eivät siihen kykene. Ja on edustaja Heino-
selle sanottava myös, että meillähän toukokuussa oli käsittelyssä täällä Valtiontalouden
tarkastusviraston kertomus puoluerahoituksen valvonnasta, ja siinä nousi esiin esimerkik-
si se, että valtionavustusta saatetaan käyttää ja ohjata sellaisiin osakeyhtiöihin, jotka sitten
järjestävät näitä seminaareja ja muita, jotka ovat lähellä puolueita, ja me tiedämme kyllä,
minkä puolueiden lähellä esimerkiksi tällaista käytäntöä on. Eli myös se voidaan nostaa,
mutta toivoisin, että keskitytään tähän asiaan, ja olen hyvin pahoillani, että edustaja Hei-
nonen ei ole päässyt Tanssii tähtien kanssa -ohjelmaan. [Naurua]

13.25 Anders Adlercreutz r (vastauspuheenvuoro): Ärade talman! On tietenkin niin, että
ei pidä olla niin, että pelkästään vaalirahoituksen turvin kukaan pääsee eduskuntaan, ja on
tietenkin niin, että jos vaaditaan tietty tausta siihen, että päästään etenemään poliittisella
uralla, niin sekään ei ole hyvä. On kaikkien etu, että tässäkin suhteessa on mahdollisuuk-
sien tasa-arvo.

Mielestäni on selvää, että vaalirahoituslakia pitäisi tarkistaa, pitäisi varmaan selventää
niitä sääntöjä, miten rahoituksesta ilmoitetaan taikka miten ennakkoilmoitus ilmoitetaan,
mitä siltä vaaditaan, miten sen pitää olla koherentti myöskin varsinaisen ilmoituksen kans-
sa. Mutta sinänsä siinä, jos lähdetään määrittelemään tiukkoja, absoluuttisia summia, ol-
laan ehkä helposti hankalassa tilanteessa.

Mitä tulee kunnallisvaalirajaan, jonka ilmoititte, niin kukaan omassa kunnassani ei olisi
varmaan päässyt lähellekään sitä rajaa kunnallisvaaleissa. Uudellamaalla tosin sen sum-
man, jonka ilmoititte, varmaan moni ylitti. Eli jos meillä on sama raja vaikka Keski-Poh-
janmaalla [Puhemies koputtaa] ja moninkertaisesti isommalla [Puhemies: Aika!] Uudella-
maalla, niin sekin on ongelma. [Puhemies koputtaa: Aika!] Meidän pitäisi keskustella si-
nänsä vaalirahoituksesta, mutta ehkä se lähestymiskulma [Puhemies koputtaa] on joku toi-
nen kuin tällaiset tiukat rajat.

13.26 Jussi Halla-aho ps (vastauspuheenvuoro): Arvoisa puhemies! Tiukkojen euromää-
rien kirjaaminen lakiin on hiukan kyseenalaista, koska rahan reaaliarvohan muuttuu. [Kim-
mo Kiljunen: Sitähän voidaan indeksiin laittaa!] Jos esimerkiksi polttoaineiden verotus
nousee, kampanjointikustannukset nousevat. Onko tarkoitus, että lakitekstiä muutetaan
aika ajoin kulukehityksen mukaisesti?

Tässä ei huomioida myöskään vaalipiirien hyvin erilaisia olosuhteita. Sama kulukatto
joka puolella maata asettaa ehdokkaat epätasa-arvoiseen asemaan. Minä ja aloitteentekijä,
6



Pöytäkirjan asiakohta PTK 28/2019 vp
edustaja Honkasalo, olemme helsinkiläisiä. Helsingin vaalipiirin maapinta-ala on noin 215
neliökilometriä. Me pystymme kampanjoimaan vaalipiirissämme polkupyörällä tai julki-
silla liikennevälineillä ja valtuutettuina vieläpä veronmaksajan piikkiin. Toisaalta Uuden-
maan pinta-ala on noin 9 000 neliökilometriä.

Katsoin vuoden 2017 kunnallisvaalien ja tämän vuoden eduskuntavaalien vaalirahoitu-
silmoituksia ja huomasin, että nämä esitetyt kulukatot ovat varsin hyvin linjassa aloitteen-
tekijän omien kampanjakulujen kanssa.

13.27 Kimmo Kiljunen sd (vastauspuheenvuoro): Arvoisa puhemies! Lobbari Gustafs-
sonin puhetta oli kiinnostavaa kuunnella. Edustaja Heinosen puheenvuoro kuitenkin toi
mieleen vanhan venäläisen kaskun varkaasta, joka poistuu rikospaikalta kovasti, voimak-
kaasti huutaen: ”Ottakaa varas kiinni!” Jäi tällainen vaikutelma tästä puheenvuorosta, joka
siirsi keskustelun — kun käydään keskustelua vaalirahoituskatosta — lobbareihin, siirsi
keskustelun ay-liikkeen tukeen ja niin edelleen.

Ei sen kummemmin tämä itse aloite kuin edustaja Heinonenkaan kuitenkaan kiinnittä-
nyt huomiota siihen kaikkein tärkeimpään tekijään, joka Suomessa vaikuttaa valitsemi-
seen ja keskeisimpään vallankäyttöön, eli tiedotusvälineiden valtaan, median valtaan. Sen
takia tämä Tanssii tähtien kanssa -kisojen mukaan ottaminen tähän keskusteluun oli avai-
nasioita, koska tiedotusvälineet suomalaisessa edustuksellisessa demokratiassa pitkälti
määrittävät sen, ketkä tullaan tänne eduskuntaan valitsemaan. Se on iso asia, kuinka sitä
säädellään ja kuinka siihen vaikutetaan.

13.29 Markku Eestilä kok (vastauspuheenvuoro): Arvoisa rouva puhemies! Edellisen
puhujan kanssa olen samaa mieltä siinä mielessä, että kyllä tämä median valta on aika iso:
jos joku ehdokas on jatkuvasti joko televisiossa tai jonkun paikallislehden tai valtakunnal-
lisen lehden etusivulla, niin hän saa valtavasti etumatkaa sellaiseen ehdokkaaseen, joka
lähtee tyhjästä, joka voi olla osaamiseltaan huomattavasti parempi kuin tämä ehdokas, joka
syystä tai toisesta saa jonkunmoista mediatilaa päivästä toiseen. Otan esimerkiksi Juha
Miedon. En ole aivan varma hänen äänimäärästään, kun hän oli ensimmäistä kertaa ehdol-
la, taisi olla 18 000 tai 16 000, mutta jos Juha Mieto olisi ollut tuntematon lihanleikkaaja
vaikka Atrialla, niin en usko, että äänimäärä olisi ollut sama. Ja jos me panemme tällaisia
kattoja, niin se johtaa siihen, että joku muu alkaa määrittelemään, ketkä Suomen eduskun-
nassa istuvat. Se voi olla joku media, se voi olla joku ammattiyhdistysliike tai joku muu,
joka jatkuvasti pitää ihmistä esillä syystä tai toisesta, ja se tekee etukäteen valinnan, ketkä
ovat ne valitut. Minun mielestäni vaalimainonnan tehtävä [Puhemies koputtaa] on tuoda
ehdokas esille, ja ihmiset [Puhemies koputtaa] valitsevat.

13.30 Pia Lohikoski vas (vastauspuheenvuoro): Rouva puhemies! Kannatan lämpimästi
edustaja Honkasalon lakialoitetta sitovan kampanjakaton lisäämisestä vaalirahoituslakiin.
Kampanjabudjettien paisuminen uhkaa aidosti johtaa demokraattisen päätösvallan luovut-
tamiseen rikkaimmille lahjoittajille. Suomessa on monenlaisia taustoja, joista ihmiset ovat
voineet tulla kansanedustajaksi, ja tästä meidän kaikkien on syytä olla ylpeitä. Täällä on
meitäkin, jotka emme ole lähtöisin varakkaista perheistä, vaan päinvastoin. Täällä on mei-
täkin, jotka emme ole olleet korkeapalkkaisissa töissä, joista voisi mittavasti säästää. Em-
mekä me kaikki myöskään omaa miljonääritukijoita. Itse keräsin vaalikassaani rahaa myy-
mällä tukiryhmäni itse talkoilla kutomia villasukkia, järjestämällä kirppiksiä ja saamalla
7



Pöytäkirjan asiakohta PTK 28/2019 vp
mikrolahjoituksia tukiryhmäläisiltä, muun muassa, ja erittäin tärkeässä roolissa on pitkä
talkootyö ja vuosien työ ruohonjuuritasolla. Kuten Honkasalo sanoi, tutkimukset osoitta-
vat, että parlamentaarinen järjestelmä eriarvoistuu, jos emme aseta kampanjakattoja.

Ensimmäinen varapuhemies Tuula Haatainen: No niin, suuren valiokunnan kokousai-
kataulun vuoksi joudumme keskeyttämään keskustelun, mutta sitä voidaan jatkaa ensi vii-
kolla.

Keskustelu ja asian käsittely keskeytettiin.
8


	6
	13.02
	13.12
	13.18
	13.19
	13.20
	13.22
	13.23
	13.24
	13.25
	13.26
	13.27
	13.29
	13.30


