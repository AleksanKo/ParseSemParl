















































DEMBD0D.tmp.xml


Pöytäkirjan asiakohta PTK 76/2017 vp
Pöytäkirjan asiakohta 

PTK 76/2017 vp

Täysistunto

Maanantai 26.6.2017 klo 14.21—16.08

3. Hallituksen esitys eduskunnalle joukkolainanhaltijoiden edustajaa koskevaksi laiksi ja 
eräiksi siihen liittyviksi laeiksi

Hallituksen esitys HE 48/2017 vp
Valiokunnan mietintö TaVM 12/2017 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 3. asia. Käsittelyn pohjana on talousvaliokunnan mietintö TaVM 12/
2017 vp. Nyt päätetään lakiehdotusten sisällöstä. — Valiokunnan puheenjohtaja, edustaja
Turunen.

Keskustelu

14.22 Kaj Turunen uv (esittelypuheenvuoro): Arvoisa puhemies! Tässä hallituksen esi-
tyksessä ehdotetaan säädettäväksi uusi laki joukkolainanhaltijoiden edustajasta. Esitykses-
sä ehdotetaan lisäksi muutettavaksi kahdeksaa lakia, joihin tehtäisiin lähinnä uudesta lais-
ta johtuvia täsmennyksiä ja teknisiä muutoksia. Hallituksen esityksen tavoitteena on tehos-
taa joukkolainamarkkinoiden toimintaa, parantaa yritysrahoituksen edellytyksiä, moni-
puolistaa rahoitusmarkkinoita ja lisätä sijoittajansuojaa säätämällä edustajan toiminnalle
kevyt, selkeä ja pääosin tahdonvaltainen lainsäädäntökehikko. Lakien on tarkoitus tulla
voimaan syksyllä 2017.

Talousvaliokunta mietinnössään toteaa, että ehdotettu sääntely on pääosin tahdonval-
taista, joskin siihen sisältyy myös pakottavia säännöksiä. Sääntelyn läpileikkaavana peri-
aatteena on tasapaino sijoittajansuojan ja joukkolainamarkkinoiden kehittämistä tukevan
sääntelyn keveyden välillä. Ehdotettu lainsäädäntö sisältää edustussuhdetta ja siihen liitty-
viä sivullissuhteita säätelevien normien lisäksi määräykset edustajaksi rekisteröitymisestä
ja edustajan valvonnasta ja seuraamuksista rikkomustilanteissa. Valiokunnan saaman sel-
vityksen mukaan joukkolainanhaltijoista ei ole eikä myöskään ole valmisteilla EU-tasoista
sääntelyä, minkä vuoksi valiokunta katsoo kansallisen sääntelyn olevan tarpeen ja tarkoi-
tuksenmukaista. Ehdotetun lainsäädännön tarve liittyy ennen kaikkea oikeudellisen epä-
varmuuden poistamiseen edustussuhteen ja siihen liittyvien sivullissuhteiden osalta. Mark-
kinaosapuolten — sijoittajien ja liikkeeseenlaskijoiden — tulee voida luottaa siihen, että
edustajan käytön ja edustussuhteen oikeudellinen viitekehys on selkeä ja ennakoitavissa.

Valiokunta toteaa myös, että nykyisellään nimenomaisen joukkolainanhaltijoiden edus-
tajaa koskevan sääntelyn puuttuessa edustajan muodollisjuridinen asema suhteessa edusta-
miinsa joukkolainanhaltijoihin on mahdollista hahmottaa usealla eri tavalla, mikä on omi-
aan luomaan epävarmuutta. Edustajan asema voidaan katsoa varallisuusoikeudellisista oi-
keustoimista annetun lain 2 luvun mukaisen valtuutuskonstruktion mukaiseksi, jolloin val-
 Tarkistettu
4.1



Pöytäkirjan asiakohta PTK 76/2017 vp
tuutettu toimii edustamansa tahon nimissä, mutta jää yleensä itse päätettävän oikeustoi-
men ulkopuolelle. Valtuutukseen liittyy useita sen käyttöä puoltavia piirteitä muun muas-
sa siksi, että joukkolainanhaltijoiden hyväksi perustettua vakuusoikeutta ei voida katsoa
kuuluvaksi valtuutettuna toimivan vakuusagentin konkurssivarallisuuteen. Edustusmuo-
don ongelmallisuus liittyy suomalaisen lainopin vallitsevaan kantaan valtuutuksen peruu-
tettavuudesta: jos edustajan toimintavaltuudet ovat lähtökohtaisesti yksipuolisesti peruu-
tettavissa yksittäisen joukkolainanhaltijan toimesta, johtaisi se edustusjärjestelyn periaat-
teiden ja tavoitteiden vastaiseen lopputulokseen.

Valiokunta toteaa lisäksi, että valtuutuksen sijasta edustajan asema voi perustua myös
sopimusperusteiseen välihenkilöasemaan, eikä tämä ole pääsääntöisesti yksipuolisesti yh-
den joukkolainanhaltijan toimesta peruutettavissa. Välihenkilö toimii omissa nimissään
mutta sopimuskumppaneidensa yhteiseen lukuun. Koska välihenkilöjärjestelyssä päämies
sopimuksella luovuttaa muodollisen oikeusasemansa, vakuusagentin konkurssitilantee-
seen liittyy epävarmuustekijöitä: vakuusoikeus saatetaan katsoa kuuluvaksi myös konkurs-
sipesään. Huomattavaa tosin on, että vakuusoikeus joka tapauksessa turvaa joukkolainan-
haltijoiden saatavia. Joukkolainanhaltijat olisivat konkurssitapauksessa vakuusagentin
velkojia.

Koska oikeusvarmuuden parantamisella ja joukkolainamarkkinoiden kehittämisellä py-
ritään lisäämään kotimaisten joukkolainamarkkinoidemme houkuttelevuutta myös institu-
tionaalisten ulkomaisten sijoittajien piirissä ja siten ulkomaisten sijoitusten ja pääoman
määrää rahoitusmarkkinoillamme, on valiokunnan mukaan tärkeää, että oikeustila on sel-
keä myös kansainvälisestä näkökulmasta katsoen. Epävarmuutta voi valiokunnan mukaan
aiheutua myös esimerkiksi siitä, että muun muassa anglosaksisissa oikeusjärjestelmissä
joukkolainanhaltijoiden edustuksessa käytetään hyväksi trust-instituutiota, joka on eräin
varsin merkityksellisin osin eri tavoin toimiva järjestely kuin edellä kuvatut Suomessa käy-
tössä olevat. Trustin asettaja siirtää tahdonilmaisullaan omaisuuden trusteen nimiin, jol-
loin trusteesta tulee omaisuuden muodollisjuridinen omistaja. Tässä järjestelyssä edunsaa-
ja on kuitenkin omaisuuden asiallinen omistaja. Trust-järjestelylle ominaista on määrätty
kesto, joka ei ole riippuvainen järjestelyn osapuolten pysyvyydestä, toisin kuin on peruu-
tettavissa olevan valtuutuksen kohdalla.

Arvoisa puhemies! Talousvaliokunta yhtyy lisäksi kuulemiensa asiantuntijoiden näke-
mykseen, jonka mukaan joukkolainamarkkinat voivat potentiaalisesti tarjota erinomaisen
rahoituskanavan pankkien tarjoaman rahoituksen rinnalla ja ehdotettu sääntely voi osal-
taan tukea tätä kehitystä. Talousvaliokunta ehdottaa hallituksen esitykseen sisältyvien la-
kiehdotusten hyväksymistä seuraavin huomautuksin ja pääosin teknisin muutosehdotuk-
sin. Lisäksi valiokunta ehdottaa kahden lakiehdotuksen hylkäämistä sekä yhden uuden la-
kiehdotuksen hyväksymistä.

Arvoisa puhemies! Valiokunnan muutosehdotukset kohdistuvat 1. ja 3. lakiehdotuk-
seen ja ovat seuraavat:

2 luvun otsikko on Joukkolainanhaltijoiden edustajan nimeäminen ja riippumattomuus,
edustajan toiminta ja edustussopimuksen sitovuus. Sääntelyn selkeyden vuoksi tämän 2 lu-
vun 4 § "Edustajan nimeäminen ja riippumattomuus" tulee jakaa kolmeen momenttiin. 1
momentissa säädettäisiin mahdollisuudesta nimetä joukkolainanhaltijoille edustaja. 2 mo-
mentissa säädettäisiin, että silloin kun tällainen edustaja päätetään nimetä, tämän tulee olla
riippumaton, ellei toisin sovita. Valiokunta esittää, että 3 momentin tulee kuulua seuraa-
vasti: "Edustajaksi nimitettävällä on oltava käytössään järjestelyt eturistiriitojen tunnista-
2



Pöytäkirjan asiakohta PTK 76/2017 vp
miseksi ja ehkäisemiseksi. Edustajaksi nimitettävän on ennen tehtävänsä vastaanottamista
ilmoitettava kaikki seikat, jotka ovat omiaan vaarantamaan tämän riippumattomuutta edus-
tajana liikkeeseenlaskijasta tai liikkeeseenlaskun järjestäjästä taikka aiheuttamaan tässä
suhteessa perusteltuja epäilyjä. Tässä momentissa säädetystä ei voida sopia toisin." Eli tä-
män 3 momentin osalta lainsäädäntö on niin sanottua pakottavaa lainsäädäntöä.

Saman luvun 8 §:ssä puhutaan edustajan tiedonantovelvollisuudesta. Talousvaliokunta
ehdottaa uuden lain arvo-osuusjärjestelmästä ja selvitystoiminnasta vuoksi hallituksen esi-
tyksen 1. lakiehdotuksen 8 §:ään lisättäväksi uutta 3 momenttia, joka saa seuraavan sana-
muodon: "Lainaehdoissa on määrättävä, miten ne pidetään yleisesti saatavilla, jolleivät ne
ole saatavilla edustajalta."

Lain 4 luvun otsikko on Vakuudet ja varojen kohtelu. Sen 12 §:n, joukkolainojen va-
kuuksia koskevan lainkohdan, 1 momentin toisen virkkeen mukaan "edustajan ja vakuus-
agentin toiminta vakuudenhaltijana sitoo kolmansia edellyttäen, että vakuus on pätevästi
perustettu ja julkivarmistettu esineoikeudellisesti tehokkaalla tavalla". Ehdotetun säänte-
lyn tarkoittama erityinen sivullissitovuus, jota esimerkiksi 12 §:n 1 momentin toisen virk-
keen säännöksellä tavoitellaan, jää kuitenkin epäselväksi. Talousvaliokunta katsoo, että la-
kiehdotuksen 12 §:n 1 momentin toinen virke tulee poistaa lakiehdotuksesta.

Samaten 5 luvun, jonka otsikko on Vakuusagentin käyttö vakuudellisissa kollektiivisis-
sa rahoitusjärjestelyissä, 14 §:stä, vakuusagentin vakuudenhaltijan oikeuksien sitovuudes-
ta ja peruuttamattomuudesta, talousvaliokunta ehdottaa, että lakiehdotuksen 14 §:n 1 mo-
mentti muutetaan kuulumaan seuraavasti: "Vakuudellisissa kollektiivisissa rahoitusjärjes-
telyissä vakuusagentilla on oikeus käyttää velkojien yhteiseen lukuun kaikkia vakuuden-
haltijalle kuuluvia oikeuksia, jollei toisin ole sovittu. Vakuudellisen kollektiivisen rahoi-
tusjärjestelyn ja vakuusagentin toimien sitovuuteen sovelletaan vastaavasti, mitä tämän
lain 5 ja 6 §:ssä säädetään."

6 luvun, jonka otsikko on Oikeus toimia joukkolainan haltijoiden edustajana, 15 §:ssä
puhutaan rekisteröitymisvelvollisuudesta ja rekisteri-ilmoituksesta. Talousvaliokunta eh-
dottaa 15 §:ään lisättäväksi uutta 2 momenttia, joka kuuluu seuraavasti: "Elinkeinonhar-
joittaja saa toimia edustajana joukkorahoituslain tarkoittamassa lainamuotoisessa joukko-
rahoituksessa vain, jos se on rekisteröity tämän luvun mukaisesti edustajaksi Finanssival-
vonnan ylläpitämään joukkolainanhaltijoiden edustajien julkiseen rekisteriin." Tällöin hal-
lituksen esityksessä ehdotetun 15 §:n 2 ja 3 momentit siirtyvät 3 ja 4 momentiksi.

Samoiten 16 §:ssä, jossa puhutaan poikkeuksista rekisteröitymisvelvollisuudesta, ta-
lousvaliokunta ehdottaa pykälän 3 momentin poistamista. Talousvaliokunta pitää Finans-
sivalvonnan suorittaman valvonnan kannalta kuitenkin tärkeänä, että nekin tahot, jotka tä-
män pykälän nojalla ovat vapautetut 15 §:n mukaisesta rekisteröitymisvelvollisuudesta, il-
moittavat Finanssivalvonnalle tässä laissa tarkoitettuna edustajana toimimisestaan. Tämän
vuoksi talousvaliokunta ehdottaa, että 16 §:ään tulee lisätä säännös, joka kuuluu seuraavas-
ti: "Edellä 1 momentissa tarkoitetun edustajan, jolla on Finanssivalvonnan myöntämä toi-
milupa tai joka on rekisteröity Finanssivalvonnan ylläpitämään rekisteriin, on ilmoitettava
Finanssivalvonnalle, kun se aloittaa tai lopettaa tämän lain tarkoittamana joukkolainanhal-
tijoiden edustajana toimimisen." Tästä säännöksestä tulee pykälän 3 momentti.

7 luvun otsikko on Valvonta ja seuraamukset, ja 20 § koskee nimenomaan valvontaa.
Esityksessä jää samoin epäselväksi, mistä asioista tarkalleen Finanssivalvonta voisi antaa
tarkempia määräyksiä. Määräyksenantovaltuus ei vaikuta riittävän täsmällisesti rajatulta
perustuslain edellyttämällä tavalla, minkä johdosta talousvaliokunta esittää 4 momentin
3



Pöytäkirjan asiakohta PTK 76/2017 vp
poistamista. Ehdotettu rangaistussääntely koskee toimimista edustajana vastoin 15 §:ssä
säädettävää rekisteröitymisvelvollisuutta. Talousvaliokunta pitää sääntelyn johdonmukai-
suuden vuoksi tarpeellisena, että viittaus 16 §:n 1 momenttiin myös poistetaan.

Lisäksi talousvaliokunta esittää, että eduskunta hylkää hallituksen esitykseen sisältyvät
5. ja 7. lakiehdotukset. Talousvaliokunta ehdottaa 5. lakiehdotuksen hylkäämistä, koska ra-
hoitusmarkkinadirektiivin, MiFID II:n, kansallisen täytäntöönpanon valmistelu on tällä
hetkellä vielä kesken, mutta on tiedossa, että sen myötä lainsäädäntöön tehtävät muutokset
tulevat muuttamaan myös nyt käsillä olevaan hallituksen esitykseen sisältyviä 5. lakiehdo-
tuksen avoinna olevia säännöksiä. Talousvaliokunta toteaa olevan tarkoituksenmukaisem-
paa käsitellä näitä muutoksia yhtenä kokonaisuutena rahoitusmarkkinadirektiivin täytän-
töönpanon käsittelyn yhteydessä.

Samoin talousvaliokunta toteaa, että hallituksen esitykseen sisältyvän 7. lakiehdotuksen
mukaiset muutokset kohdistuvat lakiin, joka on kumottu 21.6.2017 voimaan tulleella lain-
säädännöllä. Tämän johdosta talousvaliokunta esittää, että 7. lakiehdotuksen mukainen
muutos hylätään ja ehdotuksen sisällöllinen muutos toteutetaan uudella 10. lakiehdotuksel-
la. Talousvaliokunta esittää, että arvo-osuusjärjestelmästä ja selvitystoiminnasta annettua
lakia muutetaan siten, että 4 luvun 3 §:ään lisätään uusi 4 momentti seuraavasti: "Tiedot
edellä 2 momentissa tarkoitetuista liikkeeseenlaskijan lukuun pidettävistä luetteloista on
pyynnöstä annettava joukkolainanhaltijoiden edustajalle."

Arvoisa puhemies! Talousvaliokunnan mietintö on yksimielinen.

14.36 Hannu Hoskonen kesk: Arvoisa puhemies! Aivan kuten valiokunnan puheenjohta-
ja Kaj Turunen esitteli tämän mietinnön, yksimielinen mietintö on erittäin arvokas asia.

Tässä joukkolainanhaltijoiden edustajan asiassa on hyvä, että saadaan selkeät pelisään-
nöt ja sitten pelisääntöjen lisäksi myös vastuut, koska nykyään on käytössä monenlaisia ra-
hoitusinstrumentteja, erilaisia keinoja saada markkinoilta rahaa tai sijoittaa sinne markki-
noille rahaa. Näin ollen kun tämmöinen uusi järjestelmä on luotu, sille tulee luoda myös
selkeät säännöt ja lainmukaiset vastuut. Se on totta kai tälle joukkolainanhaltijan edusta-
jalle oikeusturvakysymys, että hänellä on selvät säännöt, miten tulee toimia, ja toisaalta sit-
ten nekin, jotka ovat lähteneet tähän joukkolainanhaltijan markkinaan mukaan, tietävät,
mikä heidän edusmiehensä tai -naisensa vastuu asiassa on, jos joku menee mönkään.

On syytä muistaa kuitenkin, kun katsoo noita eurooppalaisia rahamarkkinoita tänä päi-
vänä, että suuret ongelmathan johtuvat tänä päivänä pelkästään siitä, että on kaiken maail-
man rahoitusinstrumentteja, jotka eivät ole tänä päivänä suoraan sanoen kenenkään hallin-
nassa. Se on vähän semmoinen viidakko. Siellä vallitsevat eräänlaiset viidakon lait: olevi-
naan siellä toimitaan hyvin ja kattavasti ja tuottavasti ja kaikkia hyviä periaatteita noudat-
taen, mutta siitä huolimatta rahamarkkinat ovat niin karmeassa tilanteessa tällä hetkellä
kuin olla voi. Pankkeja kaatuu. Viimeksi meni Italiassa kaksi pankkia nurin. En tiedä, mitä
sen jälkeen tapahtuu, tuleeko tämmöinen dominoilmiö vai eikö tule. Sitä ei varmaan ku-
kaan tiedä, eivät edes nämä rahoitusasiantuntijat.

Mutta tärkeää on saada edes kansallinen lainsäädäntö hyvälle tasolle, ja toivoa sopii, että
Euroopan unionissakin alettaisiin vihdoin ja viimein tajuta, että tähän asiaan pitää saada
jonkunnäköiset järjelliset rajat. Semmoisessa villissä maailmassa eläminen ei mielestäni
ole kannatettavaa, koska senhän kuitenkin viime kädessä maksavat veronmaksajat.

Yleiskeskustelu päättyi.
4



Pöytäkirjan asiakohta PTK 76/2017 vp
Eduskunta hyväksyi hallituksen esitykseen HE 48/2017 vp sisältyvien 1.—4., 6. ja 8.—9.
lakiehdotuksen sisällön mietinnön mukaisena. Eduskunta hyväksyi valiokunnan mietin-
nössä ehdotetun uuden, 10. lakiehdotuksen sisällön mietinnön mukaisena. Eduskunta yh-
tyi valiokunnan ehdotukseen hallituksen esitykseen HE 48/2017 vp sisältyvien 5. ja 7. la-
kiehdotuksen hylkäämisestä. Lakiehdotusten ensimmäinen käsittely päättyi.
5


