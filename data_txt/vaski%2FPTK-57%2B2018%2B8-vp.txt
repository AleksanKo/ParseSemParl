















































DEM9D57.tmp.xml


Pöytäkirjan asiakohta PTK 57/2018 vp
Pöytäkirjan asiakohta 

PTK 57/2018 vp

Täysistunto

Tiistai 29.5.2018 klo 14.01—15.58

8. Hallituksen esitys eduskunnalle laeiksi Koulutusrahastosta annetun lain kumoamisesta 
sekä aikuiskoulutustuesta annetun lain ja työttömyysetuuksien rahoituksesta annetun lain 
muuttamisesta

Hallituksen esitys HE 53/2018 vp
Valiokunnan mietintö TyVM 6/2018 vp

Ensimmäinen käsittely

Puhemies Paula Risikko: Ensimmäiseen käsittelyyn esitellään päiväjärjestyksen 8. asia.
Käsittelyn pohjana on työelämä- ja tasa-arvovaliokunnan mietintö TyVM 6/2018 vp. Nyt
päätetään lakiehdotusten sisällöstä.

Keskustelu

15.51 Tarja Filatov sd (esittelypuheenvuoro): Arvoisa puhemies! Tämä saattaa tuntua
aika tekniseltä, mutta tämän lain taustalla on se hyvä tarkoitus, että me tehostamme toimin-
toja ja virtaviivaistamme erilaisia rakenteita, elikkä tässä on taustalla Koulutusrahaston ja
Työttömyysvakuusrahaston yhdistäminen yhdeksi, Työllisyysrahastoksi. Aikanaan työ-
markkinajärjestöt tekivät yksimielisen esityksen siitä, että tällainen muutos lainsäädän-
töön tehtäisiin, ja nyt se on tässä meillä lakina käsiteltävänä.

Tämä ei tuo muutoksia näiden rahastojen tehtäviin suoranaisesti eikä esimerkiksi etuuk-
siin vaan on enemmänkin tällainen rakenteellinen yhdistäminen. Tavoitteena on tietenkin
se, että voitaisiin saada aikaan vahvempi ja tehokkaampi rahasto, joka huolehtisi sitten an-
siosidonnaisen työttömyysturvan rahoituksesta ja aikuiskoulutusetuuksien toimeenpanos-
ta. Ajatuksena on myös se, että tämän rahaston toiminta voisi olla korkealaatuisempaa sekä
henkilöasiakkaille että sitten työnantajille mutta myös työttömyyskassoille ja yhteisöasiak-
kaille.

Tällä tavoitellaan parempaa kykyä vastata niihin muutoksiin, joita meillä toimintaym-
päristössä tapahtuu, ja itse asiassa itse toivon, että tämän seurauksena olisi myös se, että
meillä aikuiskoulutuksen tukijärjestelmiä mietittäisiin kokonaisvaltaisemmin. Me olem-
me ajautumassa aika pirstaleiseen tilanteeseen: Meillä osa opiskelee työttömyysturvalla,
osa opiskelee omaehtoisesti, tulevaisuudessa vähän vapaammin omaehtoisesti, ja sitten
meillä on työvoimapoliittista koulutusta, ja sitten meillä on aikuistuella tapahtuvaa koulu-
tusta, ja sitten meillä on normaalilla opintotuella tapahtuvaa koulutusta. Sitten meillä on
niitä ihmisiä, jotka haluaisivat kouluttautua, mutta eivät meinaa päästä oikein minkään jär-
jestelmän piiriin. Sen vuoksi toivon, että tätä kokonaisuutta katsottaisiin uudelleen — ja
tämä on henkilökohtainen kommenttini tähän kokonaisuuteen.

Mutta se, miksi halusin esitellä tätä kokonaisuutta valiokunnan puheenjohtajana, liittyy
siihen, että me teimme yhden pienen muutoksen tähän, joka liittyy itse asiassa siihen, että
 Tarkistettu
4.1



Pöytäkirjan asiakohta PTK 57/2018 vp
Työttömyysvakuutusrahaston suhdannepuskuria on korotettu vuosiksi 2017—19 enintään
7,0 prosenttiyksikköön. Kun tilanne on parantunut, niin tätä osuutta on muutettu, ja tuon
muutoksen me olemme valiokunnassa tehneet. Siinä vaiheessa, kun tätä lakia on valmis-
teltu, on kuviteltu, että tuo luku on tämän 7 prosenttiyksikköä, mutta tällä hetkellä se on 5.

15.54 Maria Tolppanen sd: Arvoisa puhemies! Tämä lakiesitys on nimenomaisesti siinä
mielessä hyvä, että se puuttuu sellaisiin asioihin, joihin pitäisikin puuttua, mutta tässä on
yksi asia, mikä on minun mielestäni hyvin kuvaavaa tämänhetkiselle hallitukselle. Se on
tuommoinen vivahteisiin tullut muutos sekä uusissa kohdissa että vanhoissa kohdissa, ja se
on yksi ainoa sana. Se on ”voidaan”. 

Esimerkiksi 6 §:ssä sanotaan alkutekstissä: ”Ammatillisesta koulutuksesta annetun lain
mukaiseen ja ammatillisesta aikuiskoulutuksesta annetun lain mukaiseen koulutukseen
osallistuvalla henkilöllä on voimassa olevan lain mukaan oikeus saada aikuiskoulutustu-
kea.” Tähän pykälään halutaan nyt muutos, joka kuuluisi siten, että ”vuoden 2018 alusta
voimaan tulleen ammatillisesta koulutuksesta annetun lain mukaiseen koulutukseen osal-
listuvalle henkilölle voidaan myöntää aikuiskoulutustukea”. Eli sitä täytyy harkita, vai tar-
vitseeko harkita jokaisen ihmisen kohdalla erikseen, myönnetäänkö vai eikö myönnetä.

Sen lisäksi täällä on muun muassa 2 §. Sinänsä on hyvä, jos opintotukea on jo aikaisem-
min voitu myöntää, mutta sanotaan, että ”voidaan myöntää opintotukilain mukainen opin-
tolainan valtiontakaus”. Tämä valtiontakaus on kyllä semmoinen asia, joka opiskelijoille
olisi hyvä myöntää ihan kaikille eikä pelkästään vain ”voidaan”. Tai sitten: ”Aikuiskoulu-
tustukea voidaan myöntää päätoimisesti opiskelevalle henkilölle.” Tietysti siellä ovat sit-
ten ne asiat, että milloin voidaan, mutta miksi se ei voisi olla suoraan niin, että ”aikuiskou-
lutustukea myönnetään”. Meidän täytyy tukea jollakin tavalla meidän koulutustamme ja
aikuiskoulutustamme, koska meillä on niin paljon nuoria aikuisia, jotka ovat vailla min-
käänlaista koulutusta, ja koulutusleikkaukset ovat olleet aika kovat, ja jos ihmiset ovat ol-
leet pitkään työttöminä, niin ei heillä yksinkertaisesti ole rahaa lähteä kouluttamaan itseän-
sä omaehtoisesti. Se on se kohta, missä valtion pitäisi tulla apuun ja ojentaa se auttava kä-
tensä ja tukea yksilöä siinä, että yksilö löytäisi itsellensä sen polun, sen tien, mitä kautta
saisi ammatin ja voisi sitten edelleen siitä työllistyä.

15.56 Tarja Filatov sd: Arvoisa puhemies! Nämä voidaan-sanat liittyvät tietenkin siihen,
että niiden ehtojen, joilla tuota tukea voi saada, pitää toteutua, niin että siinä ei ole hirveän
suuresta asiallisesta muutoksesta kysymys. 

Mutta siinä edustaja Tolppanen on mielestäni varsin oikeassa, että meillä on ihmisiä, jot-
ka eivät saa sitä opiskeluun tarvittavaa tukea minkään järjestelmän kautta, ja meillä pitäisi
olla niin aukoton systeemi, että mieluummin ihminen voi aina kouluttautua uuteen ammat-
tiin kuin että hän joutuu esimerkiksi olemaan työttömänä sen vuoksi, että hänellä ei ole jo-
takin tiettyä osuutta koulutuksesta, jonka hän tarvitsisi, jotta hän voisi oikeasti ja avoimesti
markkinaehtoiselle työmarkkinalle työllistyä.

Yleiskeskustelu päättyi.

Eduskunta hyväksyi hallituksen esitykseen HE 53/2018 vp sisältyvien 1.—4. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
2


	8
	15.51
	15.54
	15.56


