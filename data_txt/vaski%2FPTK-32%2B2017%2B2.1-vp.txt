















































DEM1CF5.tmpSave.xml


Pöytäkirjan asiakohta PTK 32/2017 vp
Pöytäkirjan asiakohta 

PTK 32/2017 vp

Täysistunto

Torstai 30.3.2017 klo 15.58—18.43

2.1. Suullinen kysymys vanhuspalveluiden leikkauksista (Maria Guzenina sd)
Suullinen kysymys SKT 40/2017 vp

Suullinen kyselytunti

Puhemies Maria Lohela: Edustaja Guzenina.

Keskustelu

16.00 Maria Guzenina sd: Arvoisa puhemies! Vuoden 2013 heinäkuu oli toivoa täynnä.
Demarit olivat silloin hallituksessa ja Suomeen saatiin vihdoinkin kauan kaivattu vanhus-
palvelulaki. Vanhukset saivat Suomessa lain suoman turvan edellyttää kunnilta riittäviä
vanhuspalveluita.

Viime hallituskaudella kaikki puolueet olivat muistaakseni tämän historiallisen lain ta-
kana, mutta onko niin enää? Hallitus on kertonut leikkaavansa vanhuksilta peräti 70 mil-
joonaa euroa. Hallitus on jo tällä hallituskaudella pelotellut vanhuksia ja heidän omaisiaan
henkilöstömitoituksen heikentämisellä. Kotihoidossa sinnittelee yhä heikompikuntoisia
vanhuksia, joiden luona hoitajat ehtivät vain käväistä. Laitoksissa ei ole riittävästi laitos-
paikkoja edes pitkälti muistisairaille vanhuksille. Suomen lähi- ja perushoitajaliitosta saa-
mani tiedon mukaan "kotihoito on kaaoksessa ja työn määrä palvelutaloissa sietämätön".
Kysynkin nyt pääministeriltä: Aiotteko pitää voimassa hallituskauden alussa kolmen puo-
lueen eli perussuomalaisten, kokoomuksen ja keskustan kanssa sovitun 70 miljoonan [Pu-
hemies koputtaa] leikkauksen vanhuspalveluista? Ja voisitteko nyt kertoa, [Puhemies ko-
puttaa] mistä leikkaatte sen?

16.02 Perhe- ja peruspalveluministeri Juha Rehula (vastauspuheenvuoro): Arvoisa
rouva puhemies! Sen valmistelu, miten kyetään nykytasosta 70 miljoonaa euroa valtion ra-
hoja leikkaamaan, on osaltaan ollut liikkeellä sen vanhuspalvelulain muutoksen osalta,
joka eduskunnassa oli joulun alla käsittelyssä, ja osaltaan sen vanhuspalvelusuosituksen
osalta, jonka ministeriö antaa niistä asioista, jotka suosituksen mukaisesti pitää siellä pal-
velutaloissa ja kotona tapahtuvassa hoidossa hoitaa. Nämä ovat ne välineet, joista etsitään
sitten ne konkreettiset keinot, joilla tuo 70 miljoonan euron summa saadaan hoidettua.

Toisaalta, toinen puoli: Puhutaan kuntapalveluista. Kuntien valtionosuuksiin ei ole ka-
jottu.

Puhemies Maria Lohela: Pyydän niitä edustajia, jotka haluavat esittää lisäkysymyksiä, il-
moittautumaan.
 Tarkistettu
4.0



Pöytäkirjan asiakohta PTK 32/2017 vp
16.03 Maria Guzenina sd (vastauspuheenvuoro): Arvoisa puhemies! Tapasin eilen Ison
Omenan kauppakeskuksessa Laila-rouvan, joka kertoi, että hallituksen lääkekorvausleik-
kausten jälkeen hän joutuu jatkuvasti miettimään, riittääkö raha ruokaan ja lääkkeisiin. Ikä-
vä kyllä tämä on hallituksen politiikan syytä.

Te aiotte korvata vanhusten hoitotyön koulutetut ammattilaiset vähemmän koulutetulla
henkilökunnalla. Te ette sitä sanonut äsken ääneen. Tämä kertoo hallituksen arvostuksesta
vanhuksia ja asianmukaisesti koulutettua hoitohenkilökuntaa kohtaan. Tehy-lehti kertoi —
luitte varmasti — viime viikolla, mikä tämän hallituksen tien päässä siintää: Tehyn uutis-
ten mukaan Attendo haluaa laskea sairaanhoitajien palkkoja. Ministeri Rehula: Viime syk-
synä hallitus antoi lupauksen, että hoitajamäärää ei vähennetä. Nyt on käynyt ilmi, että te
ette pidäkään tästä kiinni, vaan te tällä mitoituskikkailulla tosiasiassa vähennätte koulutet-
tuja hoitajia, ja tilalle tulee harjoittelijoita. Arvoisa ministeri Rehula, vastaako tämä teidän
käsitystänne houkuttelevasta hoitotyöstä ja arvokkaasta ikäihmisten hoidosta?

16.04 Perhe- ja peruspalveluministeri Juha Rehula (vastauspuheenvuoro): Arvoisa
rouva puhemies! Laatusuosituksen mukaista mitoitusta ei muuteta. Väitteenne siitä on täy-
sin väärä. [Maria Guzenina: En väittänyt sellaista!] Toisekseen, sekään väitteenne, että am-
mattilaiset eivät jatkossakin hoitaisi ja olisi hoivatyössä mukana, ei pidä paikkaansa. [Hä-
linää]

Hallitus varmistaa riittävän osaamisen sillä, että tuo laatusuosituksessa oleva hoitajami-
toitus, tuo määrä, joka pitää olla ihmistä kohti, on riittävä. Ja toisekseen se, että laatusuo-
situsta muokataan, lähtee kaikin tavoin siitä, että yksilöllinen hoidon tarve, hoitoisuus, rat-
kaisee sen, minkä verran hoitajia pitää olla kussakin esimerkiksi ympärivuorokautisen tue-
tun asumisen yksikössä kulloinkin paikalla. Hallitus ei ole muuttamassa mitoitusta 0,5:stä
yhtään mihinkään.

16.05 Maria Guzenina sd (vastauspuheenvuoro): Nyt ministeri puhuu kyllä ihan läpiä
päähänsä. Minä en väittänyt, että hallitus alentaa hoitajamitoitusta. Minä sanoin, että te pe-
ruitte sen hoitajamitoituksen, ja te peruitte sen sen takia, että oppositio ja Suomen kansa
niin vaativat. Ja te olette täydentävässä budjettiesityksessä viime syksynä ilmoittaneet,
millä tavalla te tulette tämän 70 miljoonan euron säästön tekemään. Hoitotyöntekijöiden
mitoituksen suositusperusteita tarkistetaan niin, että muutosten julkista taloutta vahvistava
vaikutus on 70 miljoonaa euroa vuonna 2019. Tämä tarkoittaa, että tukipalveluhenkilöstön
erillinen mitoitusvaatimus poistetaan. Hoitoon osallistuva henkilöstö, kuten virkistystoi-
minnan ja sosiaalista toimintakykyä ylläpitävä henkilöstö, sisällytetään henkilöstömitoi-
tukseen. Tämä on niin kuin bussikuskin tilalle laitettaisiin lipuntarkastaja.

Puhemies Maria Lohela:  Muistutan edustajia, että täällä on syytä puhua toisille kohteli-
aasti ja asiallisesti.

16.06 Perhe- ja peruspalveluministeri Juha Rehula (vastauspuheenvuoro): Arvoisa
rouva puhemies! Jokainen tehköön oman tulkintansa, kuka täällä mitäkin puhuu ja millä ta-
valla, mutta kun ne perusväittämät teidän ensimmäisessä kysymyksessänne eivät olleet oi-
keita, niin on hieman hankalaa myöskin vastata. 

Tämä hallitus varmistaa eri tavoilla sen, että ihminen saa vanhuspalvelulain mukaiset
yksilölliset palvelut kotipalvelun yhteydessä. Vanhuspalvelulain mukainen palvelusuunni-
2



Pöytäkirjan asiakohta PTK 32/2017 vp
telma pitää tehdä henkilölle, joka on vanhuspalvelulain alainen. Toisekseen, se hoito ja
hoiva ja ammattilaisten määrä eri tasoisissa, eri tilanteissa olevissa vanhuspalvelujen yksi-
köissä, ovat ne sitten ympärivuorokautisia, tuetun asumisen yksiköitä tai muita: me ha-
luamme varmistaa sen, että on hoitoisuuteen nähden riittävä määrä ammattilaisia aina pai-
kalla.

16.07 Tuula Haatainen sd (vastauspuheenvuoro): Arvoisa rouva puhemies! Jos näihin
hoitajamitoituksiin nyt ei tule sitten muutoksia, niin minun ihan yksinkertainen kysymyk-
seni kuuluu: Kun aiotaan 70 miljoonaa euroa kuitenkin, lähes 100 miljoonaa, nyt leikata
vanhusten palveluista, joko kotipalveluista tai sitten laitosmuotoisesta hoidosta, voisitteko
kertoa, millä tavalla tullaan näitä mitoitusperusteita muuttamaan, että tähän tavoitteeseen
päästään? Aiotaanko tehdä niin, että siivoojista tai ruokapalveluista leikataan työntekijöi-
tä, jolloin sairaanhoitajat alkavat siivota ja tehdä ruokapalvelutöitä? Heidän ammattitai-
toaan tarvittaisiin muuhunkin.

16.08 Perhe- ja peruspalveluministeri Juha Rehula (vastauspuheenvuoro): Arvoisa
rouva puhemies! Talonmies, siivooja ja keittäjä ovat arvokkaita ammatteja, mutta näitä
henkilöitä, jotka ovat tukipalveluissa, ei tulla jatkossakaan laskemaan siihen hoitajamitoi-
tukseen, jossa on kyse sosiaali- ja terveydenhuollon ammattilaisista. 

Toisekseen se tapa: tavoitteena on tuo 70 miljoonan euron säästö, jossa yksi osa, konk-
reettinen osa, tulee olemaan se, että ikääntyvän väestön yksiköiden hallinnon byrokratian
purusta on löydettävissä useiden miljoonien eurojen säästökohteet, kun tuodaan ja tehdään
tapoja, joilla varmistetaan, että yksityinen ja julkinen toimija ovat samalla viivalla.

16.09 Antti Lindtman sd (vastauspuheenvuoro): Arvoisa puhemies! Meidän sivistyksen
mitta on se, miten me kohtelemme niitä kansalaisia, jotka tämän maan ovat meille raken-
taneet. Sen takia kaikki puolueet yhdessä kannattivat vanhuspalvelulain säätämistä, joka
säädettiin silloisen ministeri Guzeninan aikana. Jos nyt konkretisoin, että mitä tämä tar-
koittaa: Te luovuitte opposition painostuksesta tästä hoitajamitoituksen leikkaamisesta
mutta jätitte sen säästön, ja nyt sanotte, että se säästö otetaan niin, että hoitohenkilöstöön
sisällytetään esimerkiksi opiskelijoita tai oppisopimuskoulutettavia. Mitä se tarkoittaa? Se
tarkoittaa sitä, että kun on olemassa esimerkiksi asumisyksikkö, jossa on 14 vanhusta, niin
joko ilta- tai aamuvuoron toinen hoitaja voidaan korvata harjoittelijalla tai opiskelijalla. Ja
kun tukipalveluhenkilöstön eli siivoojien ja ruokahuollon erillisestä mitoituksesta voidaan
karsia, se tarkoittaa sitä, että pahimmassa tapauksessa hoitajat joutuvat tekemään siivous-
työtä tai ruokahuoltotyötä. Ministeri Rehula, onko mielestänne Suomessa vanhustenhuol-
to niin hyvällä tolalla, että [Puhemies koputtaa] hoitaja voidaan korvata harjoittelijalla ja
hoitaja joutuu tekemään siivoojan tai ruokahuoltajan työt?

16.10 Perhe- ja peruspalveluministeri Juha Rehula (vastauspuheenvuoro): Arvoisa
rouva puhemies! Meidän vanhustenhuollossa ammattilaiset 7/24 omilla työvuoroillaan
ovat niitten ihmisten kanssa, jotka eivät itse enää pysty itsestään huolehtimaan, eli silloin
kun hoidon tarve on sen suuruinen, että se ympärivuorokautinen hyvä hoito on välttämä-
töntä. Niin tulee olemaan jatkossakin. 
3



Pöytäkirjan asiakohta PTK 32/2017 vp
On hieman hankalaa tämä keskustelu, kun te teette omia tulkintojanne sellaisestakin
asiasta, joka tässä kohdassa [Hälinää] on kirjoitettu suomeksi, selvästi: niillä ihmisillä, jot-
ka lasketaan hoitajamitoitukseen, on siihen riittävä koulutus ja osaaminen.

16.11 Outi Alanko-Kahiluoto vihr (vastauspuheenvuoro): Arvoisa puhemies! Nyt ilmei-
sesti hallituksessa kaikkien tunnustama fakta on se, että hallitus hakee näitä 100 miljoonan
euron säästöjä vanhustenhoitoon. Olisi kyllä hyvin kohtuullista, jos hallitus kertoisi, millä
tavalla te aiotte nämä säästöt tehdä. Ja se olisi kohtuullista juuri sen vuoksi, että nyt jo hoi-
tohenkilökunta on hyvin uupunut työssään ja huolissaan siitä, pystytäänkö turvallisuutta ja
laatua vanhustenhoidossa täyttämään. 

Muistelen kyllä, että viime syksynä, kun sosiaali- ja terveysvaliokunnassa käsiteltiin
hallituksen budjettia, meille tuotiin sosiaali- ja terveysministeriöstä tiedoksi se, että halli-
tus aikoo jollain tavalla höllentää laatua tai kriteerejä siitä, mitä henkilöstöltä kunnissa vaa-
ditaan. 

Että voisitteko ystävällisesti nyt vastata tähän kysymykseen ja huoleen? 

16.12 Perhe- ja peruspalveluministeri Juha Rehula (vastauspuheenvuoro): Rouva pu-
hemies! Jatkossakin hoitajamitoitukseen lasketaan sosiaali- ja terveydenhuollon ammatti-
laisia. 

Toisekseen, mistä tulee tuo 70 miljoonan euron säästö? Osaltaan esimerkiksi siitä, että
yksityisen ja julkisen palveluntuottajan mitoitukset yhdenmukaistetaan — esimerkiksi sii-
tä, että mitoitus yhdenmukaistetaan. 

Ja kolmas asia: kun te puututte siihen ja puhutte siitä — ja on ymmärrettävää, että ky-
sytte — miten 70 miljoonaa euroa hoidetaan, niin toinen puoli on se, että hallitus ei ole
puuttunut kuntien valtionosuuksiin, jolloin mahdollistetaan se, että varmasti, varmasti, var-
muudella, se hoitoisuuden tarve, jota kussakin yksikössä olevilla ihmisillä on, pystytään
varmistamaan, niin että on ammattilaisia, riittäviä ammattilaisia, ympärivuorokautisen hoi-
don vaatima määrä kaikissa tilanteissa.

16.13 Veronica Rehn-Kivi r (vastauspuheenvuoro): Värderade talman, arvoisa puhe-
mies! Nyt kun vanhuspalvelut aiotaan siirtää maakuntiin, on minulla esimerkki kotikun-
nastani, jossa on herännyt huoli kaupungin vanhuksista. Rakenteilla on kauan kaivattu te-
hostettu palveluasumisyksikkö, jonne kaupunkimme ikääntyneiden oli tarkoitus voida
muuttaa. Nyt toimintaa ja taloa ollaan ilmeisesti siirtämässä maakunnan käyttöön.

Vanhuspalvelut ovat tärkeintä lähipalvelua, ja sitä on suunniteltava ja toteutettava yh-
dessä iäkkäiden ihmisten ja heidän omaisiensa kanssa. Asukkaat kaupungeissa ja kunnissa
pelkäävät, että tulevaisuudessa ikääntyneet eivät enää saa viettää vanhuuttaan omassa kun-
nassaan lähellä omaisiaan vaan heille tarjotaan palvelukotipaikkaa toiselta puolelta maa-
kuntaa. Sote-uudistus siirtää vanhuspalvelun kauas kuntalaisista. Kysynkin vielä hallituk-
selta: Jos sote-uudistus menee läpi, niin paljonko yksittäisen kuntalaisen mielipide enää
siinä vaiheessa painaa? Onko kuntalaisella enää mitään toivoa siitä, että hän vanhana saa
asuinpaikan omasta kunnastaan?

16.14 Perhe- ja peruspalveluministeri Juha Rehula (vastauspuheenvuoro): Arvoisa
rouva puhemies! Juuri tällä hetkellä tuohon teidän kysymykseenne vastauksen saaminen ja
sen varmistaminen on hyvin pitkälle riippuvaista siitä, millä tavalla maakunnallinen val-
4



Pöytäkirjan asiakohta PTK 32/2017 vp
mistelu etenee, millä tavalla maakunnallisia palveluverkkoja myös ikääntyvän väestön
asumispalvelujen osalta ajatellaan rakentaa tilanteessa, jossa tapahtuu iso muutos: järjestä-
misvastuu siirtyy kunnilta maakunnille 2019 alusta, tämä on aivan ensisijaista.

Toisekseen, esimerkiksi tuetun asumisen yksiköiden sijainnit: Ei niitä ole tänä päivänä-
kään turhaan rakennettu niihin paikkoihin, missä ne ovat — tarve on olemassa, ja päinvas-
toin, sen palautteen mukaan, jota itselleni tulee, tarve on yhä kasvamaan päin. Tämä mah-
dollistaa ja varmistaa sen, että henkilö voi asua omalla kotiseudullaan mahdollisimman pit-
kään.

Siihen, mitä tapahtuu niissä tilanteissa, joissa ollaan esimerkiksi nykyisen terveyskes-
kuksen vuodeosaston kaltaisissa, käytännössä sairaalaolosuhteissa, [Puhemies koputtaa]
voi olla tulossa muutoksia, mutta asumisyksiköt, joissa asutaan omassa kodissa, ovat kyllä
jatkossakin lähellä.

16.15 Hannakaisa Heikkinen kesk (vastauspuheenvuoro): Arvoisa rouva puhemies!
Kun ihminen eläköityy, hänellä parhaimmillaan on kymmeniä vuosia edessä hyvinvointia,
tervettä elämää, hyvää kolmatta ikää, ja on aivan mahtava juttu, että tämä hallitus panostaa
siihen, että eri keinoin siellä kotona pärjätään: panostetaan kotihoitoon, omaishoitoon ja
perhehoitoon.

Mutta meillä on tällä hetkellä käytäntö, että ihmisen ensimmäinen terveystarkastus teh-
dään vasta 75 vuoden iässä — aivan liian myöhään, sillä monelle ihmiselle se työminä on
todella merkityksekäs, ja se kun jää pois, niin siihen jää iso tyhjiö. Ihmisen hyvinvointitar-
kastus pitäisi tehdä silloin, kun ihminen eläköityy, niin että hän saa hyvät eväät eläkkeelle.
Arvoisa pääministeri, te nostitte esille tämän hyvinvointitarkastuksen viikko sitten puo-
luepäivän televisioinnissa. Mitenkä näette tuon asian, että kun me ajoissa puutumme, ei
tarvitse sitten korjata myöhemmin näitä asioita? Yhden vuoden siirtymä 5 000 ihmisen pit-
käaikaishoidossa [Puhemies koputtaa] tarkoittaa 50 miljoonaa euroa. Mitenkä näette tä-
män hyvinvointitarkastuksen?

16.16 Pääministeri Juha Sipilä (vastauspuheenvuoro): Arvoisa puhemies! Tämä 75-
vuotistarkastus tulee tosiaan aika myöhään. Paljon aikaisemmin voitaisiin puuttua, jos
tämä tapahtuisi esimerkiksi eläkkeellejäännin yhteydessä. Silloin voitaisiin terveystarkas-
tuksen lisäksi käydä läpi myöskin sitä elämäntilannetta muutenkin, katsoa, minkälaisissa
verkostoissa ollaan mukana, ja puuttua esimerkiksi yksinäisyyden ongelmaan, elämänta-
poihin ja niin edespäin. Mielestäni tämä hyvinvointitarkastus pitäisi tehdä eläkkeellejään-
nin yhteydessä.

16.17 Krista Kiuru sd (vastauspuheenvuoro): Arvoisa puhemies! Kyllä minä nyt hiukan
ihmettelen. Ihmettelen nyt todella paljon, pääministeri. Täällä kysytään ihan vakavasti,
voimmeko me sallia sen ja onko se oikein, että ikäihmiset, jotka joutuvat hoidon piiriin, ei-
vät saa hyvää hoitoa, ja te, pääministeri, nyt otitte uuden — ihan hienon ja kannatettavan —
asian esiin. Mutta me tässä olemme huolissamme siitä, aiotteko te leikata vielä vanhusten-
huollosta, jossa keskeisin asia on se, että ihmisillä on tarpeeksi apua saatavilla. On tämä nyt
merkillinen asia, kun on näin yksinkertainen kysymys. 70 miljoonaa jäi kuitenkin säästö-
tavoitteisiin huolimatta siitä, että Suomen kansa ja oppositio saivat teidät vakuuttuneeksi,
että tästä mitoituksesta ei kuitenkaan nyt ruveta tinkimään. Nyt säästötavoite jäi, mutta on-
neksi peruutettiin tämä itse tehtävä, joka teillä oli. Nyt kysymys on ihan yksinkertainen: tu-
5



Pöytäkirjan asiakohta PTK 32/2017 vp
leeko tämä 70 miljoonaa toteutettavaksi niin kuin te olette nyt linjanneet, ainakin me olem-
me näin lukeneet? Ja SuPerit ja muut merkittävät yhteiskunnalliset vaikuttajat ajattelevat,
[Puhemies koputtaa] että se tarkoittaa sitä, että iltavuorossa on yksi koulutettu hoitaja ja
toinen voi olla [Puhemies koputtaa] kuka tahansa. Voiko tämä olla totta, ministeri?

16.18 Perhe- ja peruspalveluministeri Juha Rehula (vastauspuheenvuoro): Arvoisa
rouva puhemies! Asia, joka varmuudella yhdistää hallitusta ja oppositiota, on se, että meil-
lä on huoli siitä, miten meidän ikääntyvät ihmiset pärjäävät siinä tilanteessa, kun ei pysty
enää asumaan esimerkiksi omassa kodissa. Meillä on huoli siitä, miten siellä kotona pys-
tyisi asumaan niin pitkään kuin mahdollista. Tehtävään, jossa aloitin 22 kuukautta sitten,
sain myötäjäisinä eväitä siihen, millä tavalla kotona pitää pystyä jatkossa entistä pidem-
pään asumaan. Tämä huoli on meillä täysin yhteinen.

Sitten, edustaja Kiuru, me olemme sitoutuneet tässä tehtävässä osana hallitusta osana
sitä muutosta, jota ollaan yhteiskunnassa tekemässä, myös siihen, että vanhuspalvelujen si-
sältöjä on mahdollisuus kehittää. Sitä ollaan tekemässä, ja esimerkiksi tuo kotona asumi-
sen tukityö on parasta aikaa menossa ympäri Suomea monien kymmenien sosiaali- ja ter-
veydenhuollon ammattilaisten toimesta. Tämä on yksi vastaus siihen kysymykseen, että ai-
ommeko leikata. Vastaus on se, että budjetti pitää mutta toisaalta etsitään niitä keinoja, joil-
la yritetään jatkossa pärjätä [Puhemies koputtaa] ja hälventää tuota huolta, [Puhemies ko-
puttaa] jonka tekin esititte.

Kysymyksen käsittely päättyi.
6


