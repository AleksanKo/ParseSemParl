















































DEM6BA5.tmp.xml


Pöytäkirjan asiakohta PTK 90/2018 vp

 Tarkistettu
4.0

Pöytäkirjan asiakohta 

PTK 90/2018 vp

Täysistunto

Keskiviikko 26.9.2018 klo 14.02—17.20

5. Hallituksen esitys eduskunnalle eräiden verotusmenettelyä koskevien säännösten muut-
tamisesta

Hallituksen esitys HE 140/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 5. asia.
Puhemiesneuvosto ehdottaa, että asia lähetetään valtiovarainvaliokuntaan.

Lähetekeskusteluun varataan 30 minuuttia. Mikäli puhujalistaa ei ehditä annetussa ajas-
sa käydä loppuun, asiakohdan käsittely keskeytetään ja sitä jatketaan tämän päivän istun-
nossa muiden asiakohtien tultua käsitellyiksi. Jos keskustelu asiasta puolestaan päättyy en-
nen sille varatun määräajan päättymistä, siirrytään päiväjärjestyksen seuraavaan, 6. asia-
kohtaan. 

Keskustelu

16.44 Esko Kiviranta kesk: Arvoisa puhemies! Tämä lähetekeskustelussa oleva hallituk-
sen esitys on varsin tekninen luonteeltaan, ja sen tavoitteena on poistaa byrokratiaa ja su-
juvoittaa menettelyjä. 

Tässä hallituksen esityksessä ehdotetaan, että verotusmenettelylaista poistettaisiin sään-
nös rakennuttajan velvollisuudesta esittää katselmuksen yhteydessä rakennusvalvontavi-
ranomaiselle Verohallinnon antama todistus tiedonantovelvollisuuden täyttämisestä. Ra-
kennuttajana toimimivan luonnollisen henkilön ei jatkossa tarvitsisi esittää rakennusval-
vontaviranomaiselle Verohallinnon antamaa todistusta rakentamisilmoituksen tekemises-
tä rakentamisluvan alaisesta rakentamisesta. Kehittyneen tiedonsaannin johdosta raken-
nusvalvontaviranomaisen ilmoituksen merkitys ilmoitusvalvonnassa on vähentynyt. Vero-
hallinto saa tietoa aikaisempaa joustavammin näistäkin asioista.

Toinen tärkeä asia on, että verotusmenettelystä annettuun lakiin ja ennakkoperintälakiin
lisättäisiin säännös, joka antaa Verohallinnolle mahdollisuuden antaa päätöksiä ja muita
asiakirjoja tiedoksi sähköisesti, jos verovelvollinen on antanut tähän suostumuksen. 

Nämä asiat ovat olleet jo ennakkokäsittelyssä valtiovarainvaliokunnan verojaostossa, ja
uskallan tässä ennakoida, että nämä viedään suuressa sovussa eteenpäin.

Keskustelu päättyi. 

Asia lähetettiin valtiovarainvaliokuntaan.


