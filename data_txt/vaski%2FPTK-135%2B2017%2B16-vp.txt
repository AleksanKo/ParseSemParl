















































DEM2791.tmp.xml


Pöytäkirjan asiakohta PTK 135/2017 vp
Pöytäkirjan asiakohta 

PTK 135/2017 vp

Täysistunto

Maanantai 11.12.2017 klo 14.00—23.18

16. Hallituksen esitys eduskunnalle laiksi ajokorttilain 61 §:n muuttamisesta
Hallituksen esitys HE 179/2017 vp
Valiokunnan mietintö LiVM 23/2017 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 16. asia. Nyt voidaan hyväksyä tai hylätä lakiehdotus, jonka sisällöstä päätet-
tiin ensimmäisessä käsittelyssä.

Keskustelu

23.12 Katja Taimela sd: Arvoisa herra puhemies! Ihan lyhyesti. Tämä ajokorttilain muu-
tos tarkoittaa lyhyesti, että EU- ja Eta-maiden ulkopuolelta tulevilla on mahdollisuus jat-
kossa tietyin ehdoin ajaa täällä Suomen teillä. Tällä on merkitystä erityisesti matkailun ja
Pohjois-Suomen turismiin liittyvien palveluiden toimintamahdollisuuksien kannalta. Esi-
tys mahdollistaisi nykyistä paremmin esimerkiksi moottorikelkkasafareihin osallistumi-
sen ja edistäisi pienempien turistikohteiden saavutettavuutta.

Me valiokunnassa kiinnitimme huomiota siihen, että osin erilaisista liikennekulttuureis-
ta ja -olosuhteista tulevien ulkomaalaisten kuljettajien määrän kasvu voi lisätä jossain mää-
rin liikenneturvallisuusriskejä ja tämä helposti saattaa tapahtua myöskin liikennesuorittei-
den määrän lisääntymisen myötä. Me korostimme, että ulkomaisia kuljettajia varten tulee
laatia selkeää kirjallista ohjeistusta tai esimerkiksi riittävän havainnollista videomateriaa-
lia ja muutenkin tiedottaa ja opastaa Suomessa ajamisen erityispiirteistä ja liikenteen sään-
nöistä — tuo kaikki paitsi asiantuntijakuulemisten pohjalta myös siitä tarpeesta, joka syn-
tyi täällä salissa lähetekeskustelun yhteydessä, koska todella montaa edustajaa huolettivat
liikenneturvallisuusnäkökulmat tässä lakiesityksessä.

Mitä muuta korostettiin? Korostettiin sitä, että liikenne- ja viestintäministeriön tulee
seurata ja arvioida tarkkaan sääntelyn vaikutuksia tulossa olevan turistikauden aikana ja
tarvittaessa sääntelyä on mahdollista tarkistaa esimerkiksi vuonna 2018 ajokorttilain suu-
remman muutosesityksen käsittelyn yhteydessä.

Arvoisa herra puhemies! Kaiken kaikkiaan varsinkin pohjoinen Suomi on odottanut tätä
kyseistä lainmuutosta, ja tästäkin syystä sen on nyt tarkoitus tulla voimaan jo tämän talven
turistikautena.

Kaiken kaikkiaan kannatettava lakiesitys.

23.13 Ari Torniainen kesk: Arvoisa puhemies! Edustaja Taimela kävi oikeastaan aika
hyvin läpi tuon lakiesityksen ja myöskin sen käsittelyn, mitä liikenne- ja viestintävaliokun-
nassa tästä asiasta käytiin keskustelua.
 Tarkistettu
4.0



Pöytäkirjan asiakohta PTK 135/2017 vp
Eduskunnassahan on liikenne- ja viestintävaliokunnassa tällä hetkellä myöskin isompi
ajokorttilainsäädännön uudistus meneillään, ja oikeastaan tämä hallituksen esitys on osa si-
tä, mutta nimenomaan tämä lakiesitys on haluttu tuoda nopeasti eteenpäin ja saada toi-
meen pikaisesti, koska Lapissa nimenomaan matkailualan yrittäjät ovat toivoneet tällaista
esitystä vietäväksi eteenpäin. Tämä todellakin monipuolistaa matkailua pohjoisessa.
Myöskin EU- ja Eta-maiden ulkopuoliset vierailijat, matkailijat pääsevät tutustumaan
useampiin paikkoihin Lapissa.

Kun valiokunnassa käytiin tätä keskustelua ja kuultiin asiantuntijoita, niin oikeastaan
siellä tuli esille, minkälainen ajokortti tarvitaan ja mitä ajoneuvoja voi tällä lakiesityksellä
ajaa pohjoisessa. Raskaan liikenteen ajoneuvoista käytiin kaikkein eniten sitä keskustelua,
ja itse toivon, että tämä hallituksen esitys nyt johtaa siihen, että henkilöautoja ja myöskin
moottorikelkkoja ja mönkijöitä turistit käyttävät siellä.

Ihan niin kuin edustaja Taimela toi esille, aika paljon käytiin myöskin keskustelua lii-
kenneturvallisuudesta ja siitä ohjeistuksesta, mitä ulkolaisille sitten annetaan.

Kaiken kaikkiaan tämä hallituksen esitys on liikenne- ja viestintävaliokunnassa saanut
yksimielisen mietinnön, ja toivottavasti tämä menee myöskin jouhevasti eteenpäin.

23.15 Kari Kulmala sin: Arvoisa puhemies! Tässä on jälleen sellainen lakiesitys, jota pi-
tää miettiä liikenneturvallisuus edellä, ja onneksi tämän lähetekeskustelun jälkeen tämä on
jonkin verran muuttunut. Ei ole enää sellaista vaaraa, että esimerkiksi Kiinasta tullaan Suo-
meen ja ajetaan rekalla täällä kesärenkailla talviolosuhteissa. Mutta tässä on tietysti vielä
monenlaisiakin ongelmia, jos niin halutaan ajatella. Jos tulevassa tieliikennelain uudistuk-
sessa henkilöautolla saa vetää kevytperävaunua 100 kilometriä tunnissa, niin tässä on sa-
manlaisia kauhuskenaarioita olemassa, mutta toki ne koskevat meitä kaikkia.

Mutta, arvoisa puhemies, tämä lakialoite on lähes hyväksyttävissä.

Ensimmäinen varapuhemies Mauri Pekkarinen:  Aha, edustaja Torniainen näköjään
kerkesi vielä.

23.16 Ari Torniainen kesk: Arvoisa puhemies! Ihan lyhyesti vielä, mikä tässä keskuste-
lussa ei ole tullut esille mutta liikenne- ja viestintävaliokunnassa tuli, ja se tuli sinne mie-
tintöön myöskin, ja tuota hallituksen esitystä täsmennettiin. Se on se, minkä kielinen ajo-
kortti sitten on. Jos esimerkiksi Kiinasta tulevat matkailijat, niin kiinankielinen ajokortti
täytyy muuttaa joko suomen-, ruotsin-, englannin-, tanskan- tai ranskankieliseksi kortiksi
ja sen kortin tulee olla käännetty asiantuntevan kielenkääntäjän kautta. Tästä käytiin kes-
kustelua, ja haluttiin mennä siihen lähes yhteispohjoismaiseen menettelyyn, että samoilla
kielillä on sitten, että ei tuo mahdollisessa rajanylityksessä tuota ongelmia.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyn, hallituksen esityk-
seen HE 179/2017 vp sisältyvän lakiehdotuksen. Lakiehdotuksen toinen käsittely päättyi.
Asian käsittely päättyi.
2


