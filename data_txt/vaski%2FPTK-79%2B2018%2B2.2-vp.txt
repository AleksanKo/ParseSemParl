















































DEME168.tmp.xml


Pöytäkirjan asiakohta PTK 79/2018 vp
Pöytäkirjan asiakohta 

PTK 79/2018 vp

Täysistunto

Torstai 6.9.2018 klo 16.02—18.18

2.2. Suullinen kysymys irtisanomissuojan heikentämisestä (Li Andersson vas)
Suullinen kysymys SKT 118/2018 vp

Suullinen kyselytunti

Puhemies Paula Risikko: Täällä oli myös vasemmistoliiton eduskuntaryhmällä samasta
aiheesta kysymys. Sen kysymyksen esittää edustaja Andersson.

Keskustelu

16.12 Li Andersson vas: Arvoisa puhemies! Kyllä tämä nyt kuulostaa siltä, että hallituk-
selta taas puuttuvat perustelut. Kuten ollaan kuultu, tätä irtisanomissuojan heikennystä ei
tutkijoiden mukaan voida perustella työllisyyden parantamisella [Oikealta: Entä tuottavuu-
den?] eikä myöskään palkkaamisen riskin vähentämisellä, jota varten jo on olemassa
koeaika, jota on pidennetty tämän hallituksen toimesta tämän vaalikauden aikana. Sen si-
jaan tässä on kyse yleisestä työehtojen heikennyksestä, joka merkittävästi tulee lisäämään
epävarmuutta suomalaisessa työelämässä, ottaen huomioon, että tämä koskee erittäin suur-
ta osaa suomalaisista yrityksistä ja satojatuhansia palkansaajia. Siksi on täysin ymmärret-
tävää ja myöskin odotettavissa, että ammattiyhdistysliike tähän voimakkaasti reagoi.

Sen sijaan kysymys teille, pääministeri Sipilä, on: Miksi hallitus vie eteenpäin tällaista
esitystä, josta ei tutkijoiden mukaan ole saatavissa työllisyyshyötyjä mutta joka takuuvar-
masti tulee aiheuttamaan vakaviakin työmarkkinakiistoja? Onko tämä vastuullista johta-
mista tässä tilanteessa?

16.13 Työministeri Jari Lindström (vastauspuheenvuoro):  Arvoisa puhemies! En ole
pääministeri mutta vastaan työmarkkinoista. Te sanotte, että tulee näitä jännitteitä — totta
kai, me olemme sen tunnistaneet ja olemme siitä yhtä lailla huolissamme kuin joka ikinen
tässä salissa, joka vakavasti suhtautuu näihin asioihin. Mutta yksi syy, minkä takia näitä
jännitteitä on tässä syntynyt, on myös se viestintä: mitä julkisuudessa on kerrottu siitä, mitä
tällä esityksellä haetaan. Joka tapauksessa, jos ihminen irtisanotaan, siellä taustalla on ol-
tava työntekijän moitittava käyttäytyminen, joka on siinä määrin merkittävää, että sen työ-
suhteen irtisanomista voidaan pitää kohtuullisena seurauksena. Ja perusteen tulee siis olla
asiallinen, niin kuin tähänkin saakka, niin että irtisanominen on oikeasuhtainen toimenpi-
de. Me emme siis ole tuomassa tänne mitään sellaista, joka olisi kansainvälisten sopimus-
ten vastaista. [Paavo Arhinmäen välihuuto] Mutta kun tällaista viestiä kerrotaan ja sillä pe-
rustellaan sitä vastustusta, niin tätä minä olen kritisoinut. Argumenttien pitää olla oikeat.

16.15 Li Andersson vas (vastauspuheenvuoro):  Arvoisa puhemies! Jännitteiden syy ei
ole kyllä viestinnässä, jos hallitus ei ole pystynyt tuomaan mitään perusteluja, jotka tukisi-
 Tarkistettu
4.1



Pöytäkirjan asiakohta PTK 79/2018 vp
vat hallituksen viestintää siitä, että miksi tällaista lakiesitystä viedään eteenpäin. Missä
ovat tutkimustiedot siitä, että tällä irtisanomissuojan heikennyksellä saataisiin parempaa
työllisyyttä? Ne eivät ole missään. Missä ovat todisteet siitä, että tällä alennetaan palkkaa-
miskynnystä? Onko hallitus arvioinut esimerkiksi koeajan pidentämisen merkitystä tässä
suhteessa? [Ben Zyskowicz: Kannatatteko?] Sen lisäksi luulin itse, että pääministeri Sipilä
oli hallituksessa se henkilö, joka vastaa työmarkkinasuhteista, pääministerinä. 

Se, mikä on selvää, on se, että tämä tulee lisäämään epävarmuutta suomalaisessa työelä-
mässä. Miten voidaan silloin huolehtia siitä, että esimerkiksi epäkohtien esiin nostaminen,
ammattiyhdistysliikkeessä toimiminen tai esimerkiksi seksuaalisesta häirinnästä ilmoitta-
minen eivät muodostu riskiksi kenellekään työntekijälle? [Puhemies koputtaa] Meillä on jo
nykyisessä [Puhemies: Kysymys?] lainsäädännössä irtisanomisperusteissa mahdollisuus
irtisanomiseen, [Puhemies: Kysymys?] jos työtehtäviä jätetään tekemättä [Puhemies: Ky-
symys?] tai niitä tehdään puutteellisesti. Miksi tällaista lisäheikennystä tarvitaan? [Vasem-
malta: Kun niin on luvattu!]

16.16 Pääministeri Juha Sipilä (vastauspuheenvuoro): Arvoisa rouva puhemies! Tämän
irtisanomismuutoksen taustalla on se, että työllistämisen kynnys laskee. Me olemme teh-
neet kymmeniä ja kymmeniä toimenpiteitä hallituksena työllisyyden edistämiseksi, ja tu-
lokset puhuvat puolestaan: yli 110 000 suomalaista, reilusti yli tavoitteemme, on saanut jo
työpaikan, kolmen vuoden aikana, ja minusta meidän kaikkien tulee siitä iloita. 

Mutta me tarvitsemme hyvinvointiyhteiskunnan ylläpitämiseksi seuraavalle tasolle pää-
semisen: 100 000 suomalaista pitää saada työelämän piiriin. Tarvitaan pienempiä toimia ja
isompia toimia sen saavuttamiseksi. Myöskin 50 suomalaisen ekonomistin paneeli arvioi
tätä lakiesitystä: 49 prosenttia heistä oli sitä mieltä, että tämä auttaa työllistämisen kynnyk-
sessä, [Välihuutoja vasemmalta] ja 13 prosenttia oli eri mieltä. 58 prosenttia oli sitä mieltä,
että tämä auttaa tuottavuudessa. [Puhemies koputtaa] Joten kyllä uskoa on, että tämä tekee
juuri sen, mitä tällä tavoittelemme.

16.17 Leena Meri ps (vastauspuheenvuoro): Arvoisa puhemies! Edustaja Ihalainen esitti
muutamia ajatuksia, joita perussuomalaisillakin oli vaihtoehtobudjetissa, ja tietysti nämä
olisi voinut edelliselläkin hallituskaudella ottaa esille. Ilmeisesti edustaja Ihalaista ei sil-
loin kuunneltu tarpeeksi. Mutta niitä voi kannattaa.

Olisin oikeastaan nyt kysynyt: kun kesällä saimme lukea siitä, että hallitus suunnittelee
neljän kuukauden työskentelyvaatimuksen poistamista Suomeen tulevilta työntekijöiltä,
niin että pääsee sosiaaliturvan piirin helpommin, niin onko tämä kytköksissä nyt siihen,
että tällä yritetään helpottaa sitä, että jopa työvoima voidaan vaihtaa? Tämä on kiinnostava
kysymys, tästä ei olla kuultu hallitukselta mitään kommentteja, että miten tämä etenee.

Sitten olisin kysynyt vielä, miten varmistetaan se, mitä pääministeri sanoi, että moititta-
va käytös tulee irtisanomisperusteeksi. Toisinaan ainakin itse saan postia siitä, että jopa po-
liittisia mielipiteitä ja muita mielipiteitä pidetään joissakin työpaikoissa asiattomina. Elik-
kä miten varmistetaan se, [Puhemies koputtaa] että ihmisiä ei ruveta mielipiteiden vuoksi
irtisanomaan tämän uudistuksen vuoksi?

16.18 Sosiaali- ja terveysministeri Pirkko Mattila (vastauspuheenvuoro):  Arvoisa pu-
hemies! Vastaan osaltani siihen kysymyksen osaan, joka ilmeisesti koski tätä asumisperus-
teisen sosiaaliturvan selvittämisen kärkihanketta. Se ei ole kytköksissä näihin edellä mai-
2



Pöytäkirjan asiakohta PTK 79/2018 vp
nittuihin ja nyt keskustelussa olleisiin lakeihin, ja se on vasta valmistelussa. Se ei ole vielä
eduskunnassa. Lisäksi siihen liittyy myöskin EU-lainsäädännön kytköksiä, joita nyt sel-
vennetään.

16.19 Työministeri Jari Lindström (vastauspuheenvuoro):  Arvoisa rouva puhemies!
Tähän jälkimmäiseen kysymykseen: Irtisanomisperusteen asiallisuutta on aina arvioitava
sen vakavuuden kannalta. Esimerkiksi työnantajan määräyksen vastainen toiminta on asi-
allinen syy irtisanomiselle, mutta irtisanomisperusteen täyttyminen edellyttää, että työnan-
tajan määräyksiä rikotaan vakavalla tavalla. Tämä on aina tulkintaa, ja se on tähänkin saak-
ka ollut sitä. [Leena Meri: Niin, tulkintaa!] Myös pienissä yrityksissä irtisanomisperusteita
on arvioitava aina kokonaisharkinnalla, ja tässä on aina, tässäkin esityksessä, varoitusjär-
jestelmä ensin ennen kuin mitään tehdään. Tämä ei ole mitään mielivaltaista irtisanomista.

16.20 Heli Järvinen vihr (vastauspuheenvuoro):  Arvoisa rouva puhemies! Ymmärrän
hyvin hallituksen ja yritysten tarpeen alentaa työllistämiskynnystä. On helppo ymmärtää
vähintään yhtä hyvin työntekijöiden huoli, jos irtisanomissuojaa heikennetään.

Kollegojeni tavoin kysyn sitä, miksi ei voitaisi ottaa käyttöön tämän työllistämiskyn-
nyksen alentamisessa sellaisia keinoja, joista olemme yksimielisiä. Miksei palkkatukea
laajenneta huomattavasti nykyisestä? Me tiedämme sen tehokkuuden. Miksei helpoteta en-
simmäisen tai toisen työntekijän palkkaamista esimerkiksi maksamalla osa sosiaaliturva-
maksuista? Me tiedämme sen tehokkuuden.

Koeaika on pidennetty jo kuuteen kuukauteen, ja siitä olimme kohtuullisen yksimieli-
siä, mutta muuten työsopimuslaki on kohtalaisen epämääräinen. Miksei voitaisi selventää
sitä, mitä tarkoitetaan vakavalla ohjeiden rikkomisella ja niin edelleen? Meillä on hyviä
keinoja — miksi hallitus haluaa valita sellaisen keinon, [Puhemies koputtaa] joka uhkaa
pistää puolet Suomesta takajaloilleen? [Ben Zyskowicz: Ja mikä on vihreiden kanta?]

16.21 Työministeri Jari Lindström (vastauspuheenvuoro):  Arvoisa rouva puhemies!
Tuossa koetin luetella niitä muitakin keinoja, joita hallitus on budjettiriihessä päättänyt,
liittyen tähän palkkatukeen. Sitä listaa voisi jatkaa muun muassa sillä, että näille järjestöil-
le annettavan sadan prosentin palkkatuen kattoa päätettiin nostaa 4 000:een. Tällä tullaan
vastaan. Ja äsken luettelin, millä tavalla me tuemme yrityksiä palkkatuen kautta. 

Jos me rupeamme etsimään täällä yksimielisyyttä... Sehän on tietysti loistavaa, jos tällä
lailla löytyisi se yksimielinen näkemys, mutta jos tämä hallitus olisi jäänyt odottelemaan
yksimielisiä näkemyksiä työllisyystoimiin, niin veikkaanpa, että moni toimi olisi jäänyt
kyllä tekemättä. [Ben Zyskowicz: Mikäs se vihreiden kanta oli tähän?]

16.21 Eero Reijonen kesk (vastauspuheenvuoro):  Arvoisa rouva puhemies! Työntekijät
ovat menestyvälle yritykselle tärkeä tekijä ja ehkä monesti tärkein tekijä. Pk-yrityksissä
kuitenkin se juridinen osaaminen on heikompaa kuin suurissa yrityksissä, ja tämä on sitä
taustaa vasten hyvin perusteltua tässä tilanteessa, jossa lähes kaikissa pk-yrityksissä on tar-
vetta palkata uusia työntekijöitä. Minä uskon, että hallitus ei ole tässä asiassa lähtenyt mi-
tään riitaa hakemaan, niin kuin täällä vasemmalla väitettiin. Minusta on tärkeätä, että tur-
vaamme toimintaedellytykset pk-yrityksissä, ja lähtökohta varmaan on se, että tämä pie-
nentää työllistämiskynnystä. Itse ainakin näen tilanteen niin, että tämä ei ole mikään irtisa-
nomislaki vaan tämä on oikeastaan rohkaisu siihen, että palkataan uusia työntekijöitä. Ky-
3



Pöytäkirjan asiakohta PTK 79/2018 vp
syn hallitukselta: miten merkittävässä roolissa pk-yritykset ovat tänä päivänä kansantalou-
den kasvun näkökulmasta?

16.23 Työministeri Jari Lindström (vastauspuheenvuoro):  Arvoisa rouva puhemies!
Pk-sektori on se sektori, jolle tänä päivänä ne työpaikat syntyvät. Kaikki kunnia isoille yri-
tyksille. Se on loistavaa, että meillä on niitä. Se on loistavaa, että ne pitävät niistä olemassa
olevista työpaikoista kiinni. Mutta uudet työpaikat syntyvät sinne. Lähes 94 prosenttia kai-
kista yrityksistä on tätä pk-sektoria, [Suna Kymäläisen välihuuto] jolloin silloin me pu-
humme todella isosta, merkittävästä asiasta. Ja jokaisella helpotuksella sinne, kun se teh-
dään tasapainoisesti, niin kuin tässä on pyritty tekemään, työllistymiskynnys alenee, ja sitä
kautta ihmiset pääsevät työelämään kiinni. Tämä on hallituksen ainoa tarkoitus, eikä mi-
kään ihmisten kiusaaminen.

16.23 Anders Adlercreutz r (vastauspuheenvuoro):  Ärade talman! On totta, että Ekono-
mistikoneen asiantuntijapaneelissa todettiin, että tämä todennäköisesti lisää työllisyyttä ja
tuottavuutta. Neljä kertaa niin moni oli sitä mieltä kuin päinvastaista mieltä. Mutta toisaal-
ta tähän liittyy ongelmiakin, kuten edustaja Andersson ja Ihalainen ovat nostaneet esille, ja
itse asiassa Ihalaisen ehdotus siitä, että ensimmäisen työntekijän palkkausta pitäisi tukea,
voi kyllä olla harkitsemisen arvoinen asia. Tiedämme, että tällä hetkellä siinä tilanteessa,
kun yrittäjä palkkaa ensimmäisen, hän silloin todennäköisesti itse kulkee palkatta jonkin
aikaa. 

Mutta kysymykseen: Tämähän on luonteeltaan ehkä kuitenkin enemmän keppi kuin
porkkana. Onko porkkana-aspektia pohdittu? Onko pohdittu, että tässä sitten katsottaisiin
myöskin työttömyystukea tai työllisyyspalveluja, ja onko tutkittu sitä, ketä tämä pääasias-
sa koskee? Onko pohdittu niiden työntekijöiden, joihin tämä käytännössä kohdistuisi, ikä-
jakaumaa tai sukupuolijakaumaa? Onko tätä asiaa pohdittu?

16.25 Työministeri Jari Lindström (vastauspuheenvuoro):  Arvoisa rouva puhemies!
Kyllä on pohdittu ja koetettu rakentaa budjettiriihessä semmoinen paketti, että se kestää
kyllä tarkastelua. Me olemme tehneet monta toimenpidettä nimenomaan sinne porkkana-
puolelle, esimerkiksi osaajapulan helpottamiseksi ihan oikeata rahaa laitettu sinne vastaa-
maan näihin haasteisiin, mitä täällä on moneen kertaan nostettu esille. Meillä eivät työvoi-
ma ja sitten toisaalta työvoimantarve kohtaa toisiaan, ja tälle yritetään tietysti tehdä toi-
menpiteitä. Työkykyongelmien tunnistamiseksi tehtiin päätöksiä. 

Väitän, että nämä ovat valtavan isoja ratkaisuja, joita yksin tämä hallitus ei ehdi vie-
mään maaliin, vaan kyllä se viestikapula jää seuraavallekin hallitukselle, kun ratkaistaan
sitä työttömyyden kovaa ydintä, sen porukan tilannetta, muun muassa osatyökykyiset, joka
tarvitaan mukaan näihin talkoisiin.

Ja sanoisin sen, että kyllä tällä esityksellä on myös merkitystä sen ensimmäisen työnte-
kijän palkkaamisessa, koska se kynnys, se riski, laskee.

16.26 Arto Satonen kok (vastauspuheenvuoro):  Arvoisa puhemies! Tällä hetkellä suo-
malaisia on 115 000 enemmän töissä kuin oli silloin kun tämä hallitus aloitti. Se on saavu-
tettu sillä, että sekä työn tekemisestä että työn teettämisestä on tehty kannattavampaa, ja
kaikkia niitä yksittäisiä uudistuksia, mitä hallitus on tänne lainsäädäntöön tuonut, kaikkia
niitä oppositio on vastustanut. Paitsi kilpailukykysopimusta demarit eivät vastustaneet,
4



Pöytäkirjan asiakohta PTK 79/2018 vp
vaikka se aina välillä tuntuu unohtuvan, mutta vasemmistoliitto vastusti sitäkin, [Paavo Ar-
hinmäki: Kyllä, ainoina!] ja te olette vastustaneet muun muassa koeajan pidentämistä, jota
te nyt huudatte täällä apuun. 

Tässä asiassa on kyse siitä, että jokainen — olen itse ollut pienen yrityksen vetäjänä ja
yrittäjänä — tietää sen, että jos on pienessä yrityksessä yksikin sellainen työntekijä, joka ei
selviä tehtävistään, se on riski sille, että koko yritys saattaa kaatua ja ne muut työpaikat
saattavat mennä. Ja jokainen, jolla on ollut sellainen työkaveri, joka ei selviä omista tehtä-
vistään, ymmärtää, mitä vaikeuksia se tuottaa yrityksessä ja miten paljon se teettää sille toi-
selle työntekijälle... [Puhemies: Kysymys?] Kysyn: aikooko hallitus jatkaa sillä työn lin-
jalla, että entistä enemmän suomalaisia pääsee edelleen työelämään? [Naurua]

16.27 Työministeri Jari Lindström (vastauspuheenvuoro):  Arvoisa rouva puhemies!
Tämä kysymys tuli pyytämättä ja yllättäen, mutta kyllä hallitus aikoo jatkaa loppuun saak-
ka työn linjallaan. 

16.27 Paavo Arhinmäki vas (vastauspuheenvuoro): Arvoisa rouva puhemies! Edes halli-
tus omissa selvityksissään ei pysty osoittamaan, että tämä irtisanomissuojan heikentämi-
nen, pärstäkertoimella irtisanominen, parantaisi työllisyyttä — ei edes omissa selvityksis-
sään pysty osoittamaan tätä. 

Mutta vielä isompi kysymys on se, että mikä on pääministerin uskottavuus, uskottavuus
sopijana työmarkkinajärjestöjen suuntaan. Hallitus pakotti työmarkkinajärjestöt kiky-sopi-
mukseen, pääministeri kiersi ammattiliittojen hallituksia läpi, ja silloin sovittiin ja luvat-
tiin, että kilpailukykysopimuksen toteutuessa — jota aivan oikein, edustaja Satonen, va-
semmistoliitto todella vastusti täällä, koska emme hyväksy muun muassa leikkauksia jul-
kisen alan pienipalkkaisien työntekijöiden lomarahoista — tässä on kaikki. Sen jälkeen on
tuotu aktiivimalli, joka on ollut törkeä leikkaus työttömiltä, ja nyt ollaan tuomassa irtisa-
nomissuojan heikentäminen. Molemmat ovat vastoin sitä, mitä te olette luvannut työmark-
kinajärjestöille, pääministeri Sipilä. Miten arvioitte omaa uskottavuuttanne sopijana työ-
markkinajärjestöjen suuntaan, [Puhemies koputtaa] kun lupaukset petetään? 

16.28 Pääministeri Juha Sipilä (vastauspuheenvuoro):  Arvoisa rouva puhemies! Kos-
kaan en ole antanut sellaista lupausta, että hallitus lopettaisi työllistämistoimet. En mis-
sään tapauksessa. Hallituksen työlistalla tulee olemaan loppuun saakka niitä toimenpiteitä,
joilla tuo hyvin vahva työllisyyskehitys, koko Suomen kattava hyvä työllisyyskehitys La-
pista Satakuntaan ja Uudellemaalle, koko Suomeen, jatkuisi ja vahvistuisi koko vaalikau-
den ajan, ja yritämme tehdä myöskin seuraavan hallituksen tehtävän huomattavasti hel-
pommaksi kuin tämän hallituksen tehtävä tässä mielessä oli. Jos seuraava hallitus tavoitte-
lee 75 prosentin työllisyysastetta, olemme hyvällä matkalla siihen jo hallituksen vaihtues-
sa. [Paavo Arhinmäen välihuuto] 

Siitä, että pärstäkertoimella irtisanottaisiin ihminen, tässä ei todellakaan ole kysymys,
vaan meillä on erittäin vankka irtisanomissuoja henkilöille tämän muutoksen jälkeenkin.
Tämäntyyppinen järjestely on käytössä useimmissa OECD-maissa. Ja sitten tämä, että po-
liittisella mielipiteellä [Puhemies: Aika!] on perustuslain suoja. Se ei missään tapauksessa
voi olla irtisanomisen peruste. 
5



Pöytäkirjan asiakohta PTK 79/2018 vp
Puhemies Paula Risikko: Myönnän vielä yhden lisäkysymyksen, koska kaikilla opposi-
tioryhmillä oli hieman erilainen kysymys ja haluan, että näin heti lähdön päihin kaikki saa-
vat kysymyksiä. Vielä yksi lisäkysymys tästä aiheesta sosiaalidemokraattiselta eduskunta-
ryhmältä. 

16.30 Antti Lindtman sd (vastauspuheenvuoro): Arvoisa puhemies! Heti ensimmäiseksi
on pääministerille todettava, että esimerkiksi meidän tärkeimpiin kilpailijamaihimme Sak-
saan tai Ruotsiin verrattuna edes meidän henkilöperusteinen irtisanomissuoja ei ole erityi-
sen vahva — tämä vain korjattakoon, ja tämä käy ilmi OECD:n selvityksestä.

Mutta, arvoisa puhemies, jos tämä hallitus todella aikoo viedä yksipuolisesti läpi näin
syvästi epäoikeudenmukaisen esityksen, jolla yön yli mentäessä heikennetään satojentu-
hansien pienten yritysten ahkerien työntekijöiden työsuhdeturvaa, niin se on historiallinen
juttu. Ja jos kaiken tämän jälkeen — pakkolakien, lomarahaleikkausten, työttömyysturvan
tuplaleikkausten ja aktiivimallien jälkeen — tämän vielä teette, niin ei ole ihme, että tämä
herättää tunteita. Ainoa peruste hallituksella oli, että tämä lisää työllisyyttä. Nyt kysyn,
työministeri Lindström, kun olette tilanneet kaksi selvitystä, Etlalta ja Palkansaajien tutki-
muslaitokselta: löytyikö näistä tutkimuksista selvää näyttöä, ja jos niistä ei löytynyt, niin
eikö olisi aika arvioida uudelleen [Puhemies koputtaa] ja vetää tämäkin esitys pois?

16.31 Työministeri Jari Lindström (vastauspuheenvuoro):  Arvoisa rouva puhemies!
Kyllä olemme tilanneet selvityksiä ja kuunnelleet asiantuntijoita. Nämä mielipiteet jakau-
tuvat puolesta ja vastaan ihan selvästi. Hallitus uskoo näittenkin selvitysten jälkeen siihen,
että tällä on työllistämiskynnystä alentava vaikutus. Sen takia me viemme tätä eteenpäin.

Edustaja Arhinmäki, juuri tätä tarkoitin, että tämmöisellä pärstäkerroinargumentoinnil-
la käydään tätä keskustelua. Edes minun pärställäni ei ketään irtisanota tämänkään jälkeen,
[Naurua] sen voin vakuuttaa. Sillä on todellakin... [Paavo Arhinmäki: Palaatteko työelä-
mään?] — Varmaan johonkin työelämään palaan. En tiedä, onko se tämä. Mutta se on ehkä
epärelevantti keskustelunaihe, minun tulevaisuuteni, tässä keskustelussa. — Mutta tuo on
juuri sitä argumentaatiota, jota peräänkuulutin. Tällä lailla ei tätä keskustelua kannata käy-
dä, levittää väärää tietoa. [Välihuutoja vasemmalta]
6


	2.2
	16.12
	16.13
	16.15
	16.16
	16.17
	16.18
	16.19
	16.20
	16.21
	16.21
	16.23
	16.23
	16.25
	16.26
	16.27
	16.27
	16.28
	16.30
	16.31


