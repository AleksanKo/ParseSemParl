















































DEM434C.tmp.xml


Pöytäkirjan asiakohta PTK 98/2018 vp
Pöytäkirjan asiakohta 

PTK 98/2018 vp

Täysistunto

Keskiviikko 10.10.2018 klo 14.01—17.12

7. Hallituksen esitys eduskunnalle laiksi Urho Kekkosen kansallispuiston rajauksen muut-
tamisesta

Hallituksen esitys HE 109/2018 vp
Valiokunnan mietintö YmVM 8/2018 vp

Ensimmäinen käsittely

Toinen varapuhemies Tuula Haatainen: Ensimmäiseen käsittelyyn esitellään päiväjär-
jestyksen 7. asia. Käsittelyn pohjana on ympäristövaliokunnan mietintö YmVM 8/2018 vp.
Nyt päätetään lakiehdotuksen sisällöstä.

Keskustelu

16.48 Pauli Kiuru kok: Arvoisa rouva puhemies! Hallituksen esityksessä käsitellään
UKK-kansallispuiston aluerajan muutoksia. Tarkoituksena on, että 9,3 hehtaarin alue,
Tankavaaran alue, erotetaan ja vastaavasti 198 hehtaaria sitten liitetään. Taustalla on se,
että Tankavaaran alueella on tarvetta rakentamiseen, joka palvelisi sekä matkailua, yrittä-
mistä että kunnan intressejä, ja kansallispuistoonhan ei voi oikein rakentaa, ja sen takia täl-
laista hanketta on lähdetty tekemään. Esityksen on laittanut liikkeelle Metsähallitus, ja
Metsähallitus on ennen sitä keskustellut tietysti Sodankylän kunnan kanssa ja yrittäjien
kanssa, ja heidän näkemyksensä on, että näin kannattaa edetä. Ympäristövaliokunta on
asian käsitellyt, ja valiokunnassa on kuultu Metsähallitusta, Sodankylän kuntaa ja ympä-
ristöministeriötä. Mietintö on yksimielinen ja sangen ongelmaton. Tähän UKK-asiaan si-
nänsä ei ole paljon moitteen sijaa, tai oikeastaan mitään moitteen sijaa. Tämä palvelee pai-
kallistaloutta, yrittäjyyttä ja matkailua.

Se, minkä takia tässä nyt puheenvuoron haluan käyttää, koskee ylipäätään kansallispuis-
tojen asemaa. Meillä on nyt 40 kansallispuistoa, ja kävijämäärät ovat kovassa kasvussa.
Pelkästään viime vuonna, 2017, kävijämäärät nousivat 10 prosenttia. Aivan samassa tah-
dissa eivät ole sitten Metsähallituksen rahat valitettavasti kasvaneet, eli se on asettanut tie-
tysti paineita siihen, että kun hehtaarit lisääntyvät, niin samoilla euroilla pitäisi pitää kun-
nossa isompia alueita. Tästä on ongelmia esimerkiksi pitkospuille, laavuille, autiotuville ja
näin poispäin. Siihen saatiin nyt lisäystä, että tämä ongelma on kyllä huomattu, mutta kor-
jausvelkaa on vuosien varrella kertynyt aika paljon, ja meidän täytyy katsoa jatkossa, että
sitä saataisiin hoidettua.

Itse aina, kun näitä asioita käsitellään, olen halunnut nostaa autiotuvat esille, ja sekin on
valiokunnan mietinnössä. Autiotuvat on pidettävä kunnossa, joitakin on purettu, ja ehkä
niitä vähemmän käytettäviä voikin purkaa, mutta ylipäätään verkosto on sellainen ainut-
laatuinen ilmiö maailmassa, ja niitä ei oikein muualla ole. Alpeilla on joitain käytänteitä ja
samoin Ruotsissa ja Norjassa, mutta ne ovat lähinnä maksullisia, ja tämmöistä veloitukset-
 Tarkistettu
4.0



Pöytäkirjan asiakohta PTK 98/2018 vp
tomuuteen perustuvaa autiotupaverkostoa ei ole. Jos puhutaan Unescon maailmanperintö-
listasta, niin tässähän olisi aivan oiva kohde siihen, tai sanotaan nyt ainakin näin, että jos
jokamiehenoikeuksista puhutaan, niin siihen voisi valintaperusteisiin lisätä autiotupaver-
koston. Nyt kun tässä tehdään aluemuutoksia, niin hehtaarit taas kasvavat. Seuraavalla hal-
lituskaudella ehkä voidaan miettiä myös sitä, onko lisätarpeita kansallispuistojen lisäämi-
seksi. Ehkä suurin tarve on siinä, että jo olemassa olevia kansallispuistoja joiltain osin voi-
taisiin laajentaa, ja ymmärtääkseni sen osalta parhaat kohteet koskevat merellisiä kansal-
lispuistoja, joita on Suomenlahdella, ja siellä saattaisi olla kyllä semmoisia kohteita, joita
voisi laajentaa.

Eli summa summarum: autiotuvat on pidettävä kunnossa, kansallispuistot on pidettävä
kunnossa, ja jos laajennuksiin tai lisäyksiin lähdetään, niin jo olemassa olevia harkinnan
mukaan voisi tarkastella erityisesti ensi vaalikaudella. — Kiitos.

16.53 Eeva-Maria Maijala kesk: Arvoisa puhemies! Ensiksi kiitos Metsähallitukselle ja
ympäristöministeriölle siitä, että tämä asia saatiin näin nopealla aikataululla vietyä eteen-
päin.

Olennaisin asia tässä on se, että Tankavaaran opastuskeskus alkaa jo olla korjausvai-
heessa ja sen kävijämäärä on vähentynyt todella paljon. Nyt sitten pitäisi miettiä, mitä sille
opastuskeskukselle tehtäisiin ja miten toimittaisiin. Ympärillä olisi kehittämis- ja yritystoi-
mintaa, mutta nykysysteemillä se ei tule enää onnistumaan. Ja kuten jo aikaisemmin oli pu-
hetta, valtion rahat alkavat vähenemään ja valtion rahoja ja Metsähallituksen tähän käyttä-
miä rahoja ei pystytä enää käyttämään siinä määrin, että pystyttäisiin todella kehittämään
sitä alueen matkailutoimintaa. Tämän vuoksi on nyt tämä opastuskeskus siirrettävä mah-
dollisimman pikaisesti yritysmaailman käyttöön.

Nyt tässä otettaisiin muutama hehtaari, 8—9 hehtaaria, UK-puistosta pois. Sinänsä se ei
haittaa, kun samanaikaisesti on todella isompi, noin 100 hehtaarin alue tulossa lisää UK-
puistoon elikkä pinta-ala tulee kokonaisuudessaan lisääntymään, ja varmasti suojeluarvol-
taan siihen saadaan huomattavasti parempaa aluetta nyt sitten matkaan.

Taloudellinen merkityshän tällä on, elikkä eihän se ilmaista ole, että joku kohde tulee
yrittäjän tai muuhun käyttöön, ja sitten kun sitä rahaa saadaan, olisi erittäin hyvä ja tär-
keää, että nämä rahat sitten käytettäisiin myöskin ihan korvamerkitysti tämän UK-kansal-
lispuiston kehittämiseen, kun meillä on valtava määrä korjausvelkaa myös UK-puistossa.
UK-puiston alueella on paljon pitkospuita, autiotupia, roskien keruuta, reittejä ja monia
semmoisia kohteita, jotka tulisi korjata ja kunnostaa, mutta rahaa ei näytä riittävän mihin-
kään. Erityisesti Savukosken puolella, jota on muuten huomattava osa UK-puiston aluees-
ta, näitä rakennelmia on jouduttu nyt sitten miettimään, että mitä siellä tehdään, ja on alettu
jopa purkamaan kokonaan pois. Nyt toivon mukaan saamme näitä sitten taas edes jonkun
verran korjattua.

UK-puiston kompensaationa on tehty tämä Tankavaaran opastuskeskus aikoinaan.
Kompensaatiokohteita — ja niistä puheita — on ollut aikoinaan monia muitakin. Erityises-
ti Savukosken puolella ovat nämä kompensaatioasiat nyt sitten keskusteluttaneet hyvin
paljon vuodesta toiseen. Martti—Tulppio-tie on se, mistä on puhuttu nytten koko tämän
UK-puiston ajan, eikä moni enää muistakaan, mikä se on, mutta kompensaationa se piti
laittaa kuntoon, ja se on vieläkin tekemättä. Toinen asia sitten, mistä savukoskelaisena
muistan muistuttaa, on se, että sinne luvattiin työpaikkoja. Meille on sanottu, että onhan
niitä nyt sitten yrityksillä, yritysten kautta ostetaan palveluita, mutta tällä hetkellä ei Met-
2



Pöytäkirjan asiakohta PTK 98/2018 vp
sähallituksen luontopalvelupuolella ole yhtään työntekijää Savukosken puolella. Elikkä se
siitä.

Kokonaan toisena asiana nyt sitten ottaisin esiin nämä muut kansallispuistot. Posiolta on
esitetty Korouoman kansallispuiston perustamista. Tunnen alueen ja olen todella lämmen-
nyt sen alueen kansallispuistoksi muuttamisesta. Se aluehan on jo nyt kohteena aika tun-
nettu siitä, että se on Suomen paras ja hienoin jääkiipeilypaikka. Posion kunta ja alueen
matkailuyrittäjät ovat esittäneet ja toivoneet, että siitä tulisi kansallispuisto. Kokonaisuu-
dessaan minä en näe kyllä mitään estettä sille, etteikö sitä olisi todella järkevää siirtää kan-
sallispuistostatukselle.

Sitten otan esille vielä tämän Metsähallituksen roolin matkailun kehittämisessä. Jarmo
Ratia on tehnyt selvityksen pari vuotta sitten siitä, mikä on Metsähallituksen rooli näissä
Lapin matkailuasioissa. Siinä käytiin läpi maiden myyntiä matkailutoimintaan, maitten
vuokraamista ja muutenkin Metsähallituksen roolia. Nämä eivät ole kehittyneet siitä tilan-
teesta minun näkemykseni mukaan ollenkaan. Elikkä siitä todella pitäisi käydä nytten vah-
vaa keskustelua avoimesti, mitä aletaan tekemään, koska Metsähallitus tarvitsisi valtion
omistajaohjauspolitiikkaa siihen, että se on osa, merkittävä osa, Lapin matkailua. Se ei saa
olla kilpailija, mutta kuitenkaan se ei saa olla myöskään hidastava este Lapin matkailun ke-
hittämisessä. Lapin matkailu on yksi merkittävimmistä toiminnoista siinä, miten Lappia
kehitetään. Ja meidän pitää muistaa myöskin se, että ihan Suomen kehityksessä on Lapin
matkailulla yksi merkittävimmistä rooleista.

Arvoisa puhemies! Seuraavaa hallitusohjelmaa kun aletaan tekemään, niin toivon todel-
la, että kaikki puolueet ottavat vakavasti sen, että yhdeksi kärkihankkeeksi otetaan koko
hallitusohjelmassa Lapin matkailun kehittäminen.

16.58 Antti Kurvinen kesk: Rouva puhemies! Tämä käsittelyssä oleva asia on todella
hyvä juttu. Olen saanut itsekin siitä palautetta, että tämän toteuttaminen, tämä pieni alue-
muutos tässä kansallispuiston alueella, on todella tärkeä tälle paikallisen matkailun kehit-
tämiselle. On helppo yhtyä edellisten puhujien, edustaja Maijalan ja edustaja Kiurun, erin-
omaisiin puheenvuoroihin siitä, että meillä on ihan kansallisestikin tosi paljon mahdolli-
suuksia Lapin matkailussa, ja tämä omalta osaltaan sitä edistää. Kiitän myös hallitusta sii-
tä, että se tekee ripeästi esityksiä ja päätöksiä, niin että saadaan eri kokoisia asioita korjat-
tua ja vietyä eteenpäin.

16.59 Eeva-Maria Maijala kesk: Arvoisa puhemies! Sen verran vielä lisään omaan pu-
heeseeni, että jatkossa tulisi valtion osoittaa rahoja näitten luontopalvelukohteiden korja-
usvelkojen hoitamiseen. Meillä kaikissa puistoissa alkaa olemaan aikamoinen määrä koh-
teita, jotka tarvitsisivat sitä rahaa lisää. Jonkun verranhan nytten ensi vuodelle ollaan ta-
lousarviossa osoittamassa niihin korjaamisiin, mutta ei todellakaan riittävästi. Ongelma-
han meillä on se, että Metsähallituksen hoidossa ovat nykyään myöskin nämä rannikolla
olevat entiset linnakkeet ja monet semmoiset kohteet, joiden kunnostaminen vaatii todella
paljon rahaa. Mutta ei se, että me saisimme tätä meidän Suomen tärkeintä luonnonvaraa —
luonnonpuistot, kansallispuistot, suojelualueet — todella hyvin vietyä ja niitä olosuhteita
kehitettyä eteenpäin, ilmaiseksi tule.

Yleiskeskustelu päättyi. 
3



Pöytäkirjan asiakohta PTK 98/2018 vp
Eduskunta hyväksyi hallituksen esitykseen HE 109/2018 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.
4


