















































DEM3D5F.tmp.xml


Pöytäkirjan asiakohta PTK 42/2018 vp
Pöytäkirjan asiakohta 

PTK 42/2018 vp

Täysistunto

Torstai 26.4.2018 klo 16.04—18.31

11. Hallituksen esitys  eduskunnalle laiksi opintotukilain  4 ja 5 a §:n  muuttamisesta sekä 
eräiksi siihen liittyviksi laeiksi

Hallituksen esitys HE 58/2018 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 11. asia. Puhemiesneuvosto ehdottaa, että asia lähetetään sivistysvalio-
kuntaan.

Lähetekeskusteluun varataan yksi tunti, kello 18.30—19.30. Mikäli puhujalistaa ei eh-
ditä annetussa ajassa käydä loppuun, asiakohdan käsittely keskeytetään ja sitä jatketaan tä-
män päivän istunnossa muiden asiakohtien tultua käsitellyiksi. Jos keskustelu asiasta puo-
lestaan päättyy ennen sille varatun määräajan päättymistä, siirrytään päiväjärjestyksen seu-
raavaan, 12. asiakohtaan.

Keskustelu

18.27 Hanna Halmeenpää vihr: Arvoisa puhemies! Tämä hallituksen lakiesitys on edel-
lisen tapaan aivan erityisen kannatettava. Tässä esityksessähän siis ehdotetaan muutetta-
vaksi opintotukilakia ja lukiokoulutuksen ja ammatillisen koulutuksen opiskelijoiden kou-
lumatkatuesta annettua lakia sillä tavalla, että opintotukeen ja koulumatkatukeen oikeutta-
viksi opinnoiksi katsotaan oppivelvollisuusiän ylittäneille järjestetty perusopetus, siis käy-
tännössä aikuisopiskelijoille. Tämä kyseinen opiskelu katsotaan päätoimiseksi, jos opiske-
lua on vähintään 22 kurssia lukuvuodessa.

Tämä esitys parantaa aivan erityisesti työmarkkinoiden ulkopuolelta opiskelemaan tule-
vien aikuisten ja myös erityisesti maahanmuuttajien taloudellisia edellytyksiä päätoimi-
seen opiskeluun. Opintotuki soveltuu aikuisopiskelijoilla opintojen aikaisen toimeentulon
turvaamiseen, jos muut rahoitusvaihtoehdot, kuten työttömyysturva ja aikuiskoulutustuki,
eivät ole mahdollisia. Tämä koulumatkatukioikeus edistää myöskin koulutukseen hakeu-
tumista, ja se kohdentuu erityisesti niille, joilla on pitkä koulumatka, opiskelumatka ja
merkittävät koulumatkakustannukset.

Kannatan lämpimästi tätä hallituksen esitystä.

18.28 Sari Essayah kd: Arvoisa puhemies! Tämä on todellakin kannatettava esitys ja eri-
tyisesti se tulee auttamaan, niin kuin täällä todettiin, maahanmuuttajia. Meidänhän piti pe-
rusopetuslakiinkin tehdä muutoksia siltä osin, että meillä oppivelvollisuusiän ylittäneet
henkilöt voivat sitten suorittaa myöskin perusopetuksen mukaisen oppimäärän. Ja tieten-
kin tämä tulee auttamaan myöskin sellaisia heikommassa asemassa olevia tai, sanotaan,
työmarkkinoilla varmasti melko mahdottomassa asemassa olevia henkilöitä, joilla josta-
 Tarkistettu
4.1



Pöytäkirjan asiakohta PTK 42/2018 vp
kin syystä perusopetuksen oppimäärä on jäänyt suorittamatta. Tietenkin saattaa esimerkik-
si olla vaikkapa joku pitkäaikainen sairaus siinä vaiheessa, kun on oppivelvollisuusikäi-
nen, ja vuosia saatetaan taistella sen sairauden, esimerkiksi syöpäsairauden, kanssa, ja sit-
ten siinä vaiheessa, kun on mahdollisuus suorittaa näitä opintoja, tämä oppivelvollisuusikä
on jo ohitse.

Elikkä kyllä tämä on äärimmäisen tärkeä ja kannatettava esitys. Ja kun katsoin noita lu-
kuja, mitä tässä oli arvioitu, niin kyllähän vuosittain ovat kuitenkin varsin pieniä nämä
määrät. Ensinnäkin ovat pieniä niiden määrät, jotka ovat oikeutettuja tähän tukeen, ja sit-
ten kun ottaa huomioon sen, että suinkaan kaikki, jotka ovat oikeutettuja, eivät kuitenkaan
sitten tätä tukea ota vastaan, niin siinäkin mielessä tämä on valtiontaloudellisestikin hyvin
pieni satsaus, jolla on kuitenkin näitten ihmisten kannalta äärimmäisen tärkeä merkitys,
koska kyllä suomalaisilla työmarkkinoilla on kohtuullisen vaikea tänä päivänä pärjätä, jos
sitä perusopetuksen oppimäärää ei ole suoritettuna. Eli se peruskoulun todistus sieltä vä-
hintään pitää saada, ja silläkään ei vielä pitkälle pötkitä, vaan ehdottomasti se on se todis-
tus, jolla sitten avautuvat ovet jatko-opintoihin.

18.29 Simon Elo sin: Arvoisa puhemies! Tässä edustajat Halmeenpää ja Essayah ovat jo
hyvin käyneet ne hyvät perustelut, mitkä tälle esitykselle on, mutta täsmennän vain ja li-
sään vain edustaja Essayahin puheenvuoroon hieman tästä taloudellisesta puolesta.

Todellakin nämä kustannukset valtiolle eivät ole suuren suuret siihen hyötyyn nähden,
mikä tässä on, eli 300 000 euroa tänä vuonna ja sitten 1,1 miljoonaa euroa seuraavana
vuonna, ja koulumatkatuen osalta 60 000 euroa — niin pieni summa — tänä vuonna ja
200 000 euroa eli selvästi sitten suurempi vuodesta 2019 lähtien. Eli valtiontaloudellisesti
ei puhuta suuresta kysymyksestä, mutta inhimillisesti ja näiden henkilöiden elämässä tällä
voi olla hyvinkin merkittävä vaikutus, niin kuin edustajien Halmeenpää ja Essayah pu-
heenvuoroissa tuli esille. Eli jälleen hallitukselta yksi esitys muiden joukossa, joka koko-
naisuutena kyllä parantaa selvästi opiskelijoiden asemaa.

Keskustelu päättyi.

Asia lähetettiin sivistysvaliokuntaan.
2


	11
	18.27
	18.28
	18.29


