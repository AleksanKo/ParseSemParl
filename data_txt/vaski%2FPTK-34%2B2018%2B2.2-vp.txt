















































DEM109B.tmp.xml


Pöytäkirjan asiakohta PTK 34/2018 vp
Pöytäkirjan asiakohta 

PTK 34/2018 vp

Täysistunto

Torstai 12.4.2018 klo 16.00—19.53

2.2. Suullinen kysymys julkisen talouden suunnitelmasta (Ville Tavio ps)
Suullinen kysymys SKT 47/2018 vp

Suullinen kyselytunti

Puhemies Paula Risikko: Nyt siirrymme hetkeksi aikaa kehysbudjettikeskusteluun, vaik-
ka siitä on ensi tiistaina pidempi keskustelu, mutta moni ryhmä on pyytänyt siitä kysymyk-
sen. Otetaan ne kysymykset. Perussuomalaisten eduskuntaryhmä, edustaja Tavio.

Keskustelu

16.27 Ville Tavio ps: Arvoisa rouva puhemies! Tämä valtiontalouden kehitys on todella
ajankohtainen aihe nyt, ja perussuomalaisetkin ovat laatineet siihen oman perussuomalai-
sen vaihtoehtonsa, jossa painotetaan työllisyyttä, yrittäjyyttä ja hyvinvointia. [Simon Elo:
Kuulostaa tutulta!]

Koska täällä ei ole kuitenkaan vastuuministeriä paikalla, mikä on mielestäni hyvin vali-
tettavaa, kysyn sisäministeriltä kysymyksen liittyen tähän hallituksen kokonaispolitiik-
kaan, jossa on leikattu köyhiltä eläkeläisiltä mutta maahanmuuton osalta sen sijaan piikki
on yhä auki. Perussuomalaiset ovat täällä ainut puolue, joka säästäisi myös maahanmuu-
tossa. Meillä on vastuulliseen maahanmuuttopolitiikkaan tässä ohjelmassamme uusia esi-
tyksiä. Haluan nostaa niistä yhden esiin, nimittäin Suomen kansalaisuuden saamisen edel-
lytykset ja niiden tiukentamisen. Kysynkin sisäministeriltä: aiotteko harkita, että Suomen
kansalaisuuden saamisen ehtoja tiukennettaisiin?

16.28 Sisäministeri Kai Mykkänen (vastauspuheenvuoro): Arvoisa puhemies! Ensinnä-
kin täytyy sanoa, että hallituksen omalta osaltaan tekemillä maahanmuuttopoliittisilla pää-
töksillä on myös vaikutusta siihen, että maahanmuuton tilanne on hallittu tällä hetkellä, ja
näkymä on myös kehysriihessä sentyyppinen, että meidän ei tässä yhteydessä tarvitse lisä-
tä maahanmuuttoon varautumisen kuluja, toisin kuin eräinä vuosina on ollut tarve tehdä. Ja
tämä on ollut yksi pohja sille, että on voitu nyt panostaa osaamiseen, koulutukseen, työl-
listämiseen, kuten tässä riihessä voimallisesti tehtiin, ja onneksi työpaikkoja syntyy ja ta-
lous kasvaa.

Tästä kansalaisuuskysymyksestä: Arvioimme eri prosesseissa sitä, miten erityisesti ter-
rorismirikoksiin liittyen ja erityisesti yhteiskunnan kansallisen turvallisuuden vaarantami-
seen liittyvien tekijöiden perusteella kansallisuutta voidaan arvioida aiempaa tarkemmin ja
miten myöskin sen peruuttamiskysymystä voidaan tietyissä tilanteissa arvioida aiempaa
tarkemmin. Tältä osin kysymys on perusteltu, ja sitä prosessia viedään eteenpäin. Mutta
mitään merkittäviä muutoksia siihen [Puhemies koputtaa] kansalaisuuskysymykseen ei
ole, ja se ei ole sinänsä meidän strateginen ongelma, kun puhutaan esimerkiksi maahan-
 Tarkistettu
4.1



Pöytäkirjan asiakohta PTK 34/2018 vp
muuton määristä, mistä kysymys lähti liikkeelle. Silloin puhutaan aivan muista kysymyk-
sistä kuin kansalaisuuden hakemisesta.

Puhemies Maria Lohela: Pyydän nyt niitä edustajia, jotka haluavat esittää lisäkysymyk-
siä kehysriihipäätöksistä, ilmoittautumaan painamalla V-painiketta ja nousemalla seiso-
maan.

16.29 Ville Tavio ps (vastauspuheenvuoro): Arvoisa rouva puhemies! Tuo hallituksen
jatkuva väite, että turvapaikanhakijoiden määrä olisi vähentynyt teidän toimistanne — me
kaikki tiedämme, että se on täysin virheellinen. Sehän on johtunut ihan muiden maiden toi-
mista ja muun muassa EU—Turkki-sopimuksesta.

Mutta minkä takia kansalaisuus on itse asiassa hyvin olennainen myös tässä turvapaik-
kakysymyksessä? Juuri sen takia, että kun turvapaikanhakijana nykyään tullaan Suomeen,
niin kansalaisuus saadaan 4 vuoden kuluessa. Tämä tarkoittaa sitä, että järjestelmässä on
nykyisin kyse siitä, että turvapaikanhakija tulee tänne jäädäkseen. Turvapaikkajärjestelmä
ei ole mikään väliaikaisen, tilapäisen suojan järjestelmä, niin kuin sen kuuluisi olla. Suo-
messa tämä yleinen asumisaikaedellytys, mikä vaaditaan, jotta saa kansalaisuuden, on 5
vuotta. Sen sijaan esimerkiksi Itävallassa se on 10 vuotta, Tanskassa 9 vuotta, Saksassa 8
vuotta, Norjassa 7 vuotta. Eli Suomessa on kaikkein helpointa saada kansalaisuus. Sen pi-
täisi olla kunnia-asia — ennen sen myönsi presidentti, nykyään niitä jaetaan liukuhihnalta.
Eikö tosiaan olisi ministerin mielestä syytä tarkistella uudelleen tätä asumisaikaedellytyk-
sen pituutta eurooppalaiselle tasolle?

Puhemies Paula Risikko:  Ministeri Mykkänen. — Vaikka tämä ei varsinaisesti ollut ke-
hysriihikysymys, niin otetaan tässä kuitenkin.

16.30 Sisäministeri Kai Mykkänen (vastauspuheenvuoro): Ei. Kehysriihen osalta voi-
daan todeta ainoastaan, että onneksi olemme tilanteessa, jossa meillä ei kasvava osa val-
tiontaloudesta ole varattuna maahanmuuton kuluihin, kuten eräinä vuosina on täytynyt teh-
dä. Se on osaltaan ollut tietysti hallituksen päätösten ansiota, mutta totta kai tämä yleinen
maahanmuuttotilanne on toisenlainen, minkä takia nyt on ollut tilaa sitten myönteisille
suomalaisten työllistämiseen ja koulutukseen liittyville päätöksille.

Tästä kansalaisuuskysymyksestä: Todella, ensinnäkin minusta pääsääntö on se, että tot-
ta kai heille, jotka kokevat henkilökohtaista uhkaa, kansainvälisten sopimusten ja meidän
oman perustuslain nojalla myönnetään turvapaikka. Ja jos he tämän prosessin aikana, 5
vuotta täällä oltuaan, täyttävät kansalaisuuden edellytykset, niin silloin sitä periaatetta
emme näe tarvetta muuttaa. Kysymys on sitten siitä, että meidän täytyy olla tietysti tark-
koina kaikissa vaiheissa, myös kun oleskelulupa on myönnetty, se pitää voida perua, jos
nähdään vakavaa vaaraa turvallisuudelle. Täällä eduskunnassa on parhaillaan käsittelyssä
lainsäädäntö, joka liittyy tähän. Samoin kansalaisuudenmyöntämisvaiheessa täytyy olla ai-
empaa tarkempi näissä kysymyksissä, [Puhemies koputtaa] jokaisessa kohdassa, jossa sii-
hen voidaan puuttua.

Mutta sinänsä siihen, etteikö 5 vuodessa [Puhemies: Aika!] Suomen kansalaisuutta voi
nuhteeton ihminen ansaita, en halua puuttua.
2



Pöytäkirjan asiakohta PTK 34/2018 vp
16.32 Ozan Yanar vihr (vastauspuheenvuoro): Arvoisa puhemies! Hallitus piti eilen ke-
hysriihensä, ja siinä nähtiin taas lisää iskuja vasten nuorten kasvoja. Näköjään aiemmat tä-
män kauden valtavat koulutusleikkaukset eivät ole vielä riittäneet tälle hallitukselle, vaan
leikkaaminen jatkuu myös tulevina vuosina. Korkeakoulujen indeksijäädytykset pysyvät,
eikä ammatillisille oppilaitoksille tehtyjä leikkauksia peruta. Tällä viikolla samainen hal-
litus oli huolissaan nuorten syrjäytymisestä ja alhaisesta syntyvyydestä. Miten hallitus vas-
taa tähän omaan huoleensa ja myös meidän kaikkien muiden huoleen: se lisää epävarmuut-
ta, lisää määräaikaisia työsopimuksia ja helpottaa irtisanomista. Itse asiassa yksi työllistä-
mistä eniten heikentävistä tekijöistä on juuri koulutuksen puute. Arvoisa opetusministeri,
miksi hallitus ei millään lopeta perusrahoituksen leikkauksia, vaan syventää korkeakoulu-
jen ja [Puhemies koputtaa] ammatillisten oppilaitosten ahdinkoa?

16.33 Opetusministeri Sanni Grahn-Laasonen (vastauspuheenvuoro):  Arvoisa puhe-
mies! Kiitos kysymyksestä. Kannustan kysyjää ehdottomasti nyt tutustumaan tämän riihen
saldoon ja niihin panostuksiin, joita hallitus on tehnyt koulutukseen eilisillä päätöksillään
osaavan työvoiman saatavuuden vahvistamiseksi: muuntokoulutusta, muunlaista koulu-
tusta, jolla ihmiset voivat opiskella uuteen ammattiin ja työllistyä. Päiväkotien tasa-arvoa
vahvistetaan 10 miljoonan euron tasa-arvoavustuksella, jota myönnetään nyt ensimmäistä
kertaa. Tänään hyväksyttiin uusi varhaiskasvatuslaki, lukiolaki. Lukio-opetukseen tuli li-
sää resursseja, muun muassa henkilökohtaisempaan opinto-ohjaukseen. Kieltenopetusta
varhaistetaan Suomessa. Tämä kehysriihi tuotti useita päätöksiä, joilla vahvistetaan oppi-
mistuloksia, joilla vahvistetaan koulutuksen laatua, joilla viedään suomalaista koulutusta
eteenpäin ja nuorten tulevaisuudennäkymiä valoisammiksi.

Puhemies Paula Risikko: Ja sitten vasemmistoliiton eduskuntaryhmän kysymys, edusta-
ja Andersson.

16.34 Li Andersson vas (vastauspuheenvuoro): Arvoisa puhemies! Ennen kehysriihtä si-
nisten eduskuntaryhmä linjasi keskeisimmäksi tavoitteekseen perusturvaindeksien jäädy-
tyksen [Simon Elon välihuuto] poiston. Muun muassa sinisten kansanedustaja Tiina Elo-
vaara on sanonut, että koska nousukausi on alkanut, olisi tämä moraalisesti oikea teko.
Olemme vasemmistoliitossa aivan samaa mieltä. Tämän talouden myönteisen suhdanne-
käänteen pitäisi näkyä myöskin pienituloisten arjessa. Se olisi oikein ja oikeudenmukaista.
Vaan miten kehysriihessä kävi? Perusturvaindeksien jäädytykset jätettiin voimaan, ja sen
sijaan hallitus tekee pieniä korotuksia yksittäisiin etuuksiin. Hallitus yrittää nyt sanoa, että
eriarvoisuutta torjutaan korottamalla takuueläkkeitä ja pienempiä vanhempainpäivärahoja
hieman, [Välihuutoja oikealta] mutta jättää kokonaan kertomatta, keitä ovat ne pienituloi-
set, jotka hallitus nyt jätti kehysriihessä kokonaan huomioimatta. [Eduskunnasta: Hunnin-
golle!] Ne ovat muun muassa kaikki Suomen kansaneläkettä saavat eläkeläiset sekä kaikki
työmarkkinatukea ja peruspäivärahaa [Puhemies koputtaa] saavat työttömät. [Puhemies:
Kysymys!] Ministeri Mattila, miksi pienituloisia, erityisesti kansaneläkeläisiä ja työttömiä
kurittavat etuusleikkaukset jätettiin voimaan?

16.35 Sosiaali- ja terveysministeri Pirkko Mattila (vastauspuheenvuoro): Arvoisa rou-
va puhemies! Niin, kehysriihi on nyt puitu, ja tulos on tässä. [Naurua] Keskeiset tavoitteet
määrittelevät varmasti silloin asianosaiset ihmiset, mutta, arvoisa puhemies, mikäli olen
3



Pöytäkirjan asiakohta PTK 34/2018 vp
tulkinnut oikein, tämä on opposition kyselytunti hallitukselle, ei suinkaan puoluepoliitti-
nen kyselytunti.

En allekirjoita myöskään sitä, että tässä on leikattu kaikesta ja kaikessa. Jos puhutaan
tästä eriarvoisuuspaketista, mielestäni se on sangen tasapainoinen, sangen kohtuullinen,
samoin jos puhutaan oppimateriaalilisän korottamisesta, päivärahojen korotuksesta tai lää-
kekaton laskemisesta tai takuueläkkeen nostosta useita kertoja tällä vaalikaudella. Mitä tu-
lee tähän eriarvoisuuspakettiin vielä, se kiinnittää huomiota myös ylivelkaantuneiden hy-
väksi laitettaviin satsauksiin, joten tämä eriarvoisuuspaketti tässä taloudellisessa tilantees-
sa on aivan kohtuullinen.

Puhemies Paula Risikko: Myönnän vielä toisen ministeripuheenvuoron, ministeri Vehvi-
läinen.

16.36 Kunta- ja uudistusministeri  Anu  Vehviläinen  (vastauspuheenvuoro):  Arvoisa
puhemies! Haluan muistuttaa edustaja Anderssonia siitä, missä tilanteessa lähdimme liik-
keelle 2015 sen jälkeen, kun teidänkin puolueenne oli ollut hallituksessa. Tilanne oli erit-
täin katastrofaalinen: julkisen talouden tilanne oli huono, ja meidän piti tehdä myös näitä
todella raskaita ja ikäviä sopeutuspäätöksiä.

Mitä tulee näihin indekseihin, niin minä muistutan siitä, että kyllä meidän puoleltamme
myös sanottiin aika selvästi jo viime viikolla, kun keskusteltiin, että ei taida olla mahdol-
lisuuksia tähän mennä: Hallitus on valinnut tien, että työllisyys paranee, vienti vetää ja ta-
lous on paljon paremmassa kunnossa. Se on antanut mahdollisuuden siihen, että tässä ke-
hysriihessä olemme pystyneet tekemään noin 70 miljoonan euron erittäin hyvät, täsmentä-
vät kohdennukset sinne perusturvan puolelle ja heikoimmassa asemassa olevien hyväksi.
Erityisesti haluan korostaa tätä vähimmäispäivärahojen korottamista. En pidä sitä mitättö-
mänä, [Puhemies koputtaa] että kansalaisen tulo nousee noin 80 euroa kuukaudessa.

Puhemies Paula Risikko: Otetaan tähän myöskin kristillisdemokraattien eduskuntaryh-
män kysymys. Edustaja Räsänen Päivi, olkaa hyvä.

16.38 Päivi Räsänen kd (vastauspuheenvuoro): Arvoisa puhemies! Julkisen talouden
suunnitelmassa lasketaan jopa 4 miljardin euron edestä sote-reformista saatavien säästöjen
varaan, mikä on kyllä hyvin monelta taholta ja monien asiantuntijoiden näkökulmasta ky-
seenalaistettu, ja erityisesti näitten toimeenpanokustannusten, muun muassa palkkaharmo-
nisoinnin, osalta. Työtuomioistuinhan antoi nyt tuoreen ratkaisun, jonka mukaan Kainuun
sote -kuntayhtymässä fysioterapeuttien palkat tulee yhdenmukaistaa korkeimman palkka-
tason mukaisiksi. Kun jo vuosi sitten arvioitiin, että tuon palkkaharmonisoinnin kustan-
nukset olisivat haarukassa 75:stä aina 700 miljoonaan euroon, ja nyt arvioidaan, että nämä
palkkaharmonisoinnin kustannukset voivat olla vielä huomattavasti suuremmat, niin ky-
syn nyt teiltä: mikä on nyt hallituksen arvio palkkaharmonisoinnin kustannuksista, millä
tavalla aiotte ratkaista tämän ongelman, ja pidättekö todellakin tuota säästötavoitetta edel-
leenkin realistisena?

16.39 Kunta- ja uudistusministeri  Anu  Vehviläinen  (vastauspuheenvuoro):  Arvoisa
puhemies! Itse asiassa sote-uudistukselle on laskettu noin 3 miljardin euron kustannusten
vähentämisen tavoite. Kuten varmasti edustaja Räsänen tietää, meidän kustannukset ovat
4



Pöytäkirjan asiakohta PTK 34/2018 vp
nousemassa aika tavalla ensi vuosikymmenellä, ja haluamme sitä kustannusten tasoa las-
kea.

Mutta sitten näihin muutoskustannuksiin: Se on aivan totta, että varsinkin viime viikko-
jen aikana, kaikki maakunnat kun ovat käyneet niin sanotut omat neuvottelunsa valtiova-
rainministeriön ja muiden ministeriöitten kanssa, on noussut esille monia muutoskustan-
nuksia, kuten tiloihin liittyvät kustannukset, ict-muutoskustannukset ja myös tämä palkka-
harmonisaatioasia. Te tiedätte myös sen varmastikin hyvin, ja aika moni edustaja täällä,
että täällä ovat olleet jo vuoden verran nämä päälait käsittelyssä, ja tämän eduskunnassa
käsittelyssä olevan lainsäädännön mukaan palkkaharmonisaation osalta on tarkoitus edetä
neuvotteluteitse, ja se tarkoittaa sitä, että valtakunnallisesti järjestöt neuvottelevat, mutta
maakunnissahan se tehdään, ja se on tämänhetkinen tilanne, miten aiomme tässä mennä.
Mutta olemme huomanneet kyllä nämä työtuomioistuimen ratkaisut tässä aivan viime
ajoilta.

Puhemies Paula Risikko:  Otetaan pari vastauspuheenvuoroa vielä tähän.

16.40 Touko Aalto vihr (vastauspuheenvuoro): Arvoisa puhemies! Kysymys on siitä,
että eduskunnan kyselytunnilla oppositio saa esittää kysymyksiä arvoisille ministereille.
Olisi kovin toivottavaa, että opetusministeri vastaisi niihin kysymyksiin, mitä hänelle on
esitetty. Täällä kysyttiin korkeakoulutuksen indekseistä, täällä kysyttiin ammatillisen kou-
lutuksen rahoituksesta. Näihin kysymyksiin ei saatu vastauksia. [Eduskunnasta: Juuri
näin!]

Ministeri Mattila, tämän vaalikauden aikana indeksijäädytykset kokonaisuudessaan lä-
hentelevät euromääräisesti jo puolta miljardia euroa. Se tarkoittaa työttömien osalta koko-
naisuudessaan noin 300 euron leikkausta heidän pussistaan. Me tiedämme varsin hyvin,
että kehysriihi on puitu. Sitä ei tarvitse enää meille uudestaan kertoa. Kysymys on siitä,
minkä takia indeksijäädytyksiä ei peruta, minkä takia Kelan maksamia etuuksia ei sidota
takaisin elinkustannuksia vastaaviksi.

Ja, ministeri Vehviläinen, teidän talouskurinne on kovin valikoivaa. Miten voi olla se ti-
lanne mahdollista, että ihmisten perusturvasta ja koulutuksesta leikataan valtavasti ja sa-
maan aikaan sote-uudistuksen osalta tämä 3 miljardin euron etumerkki on vaihtunut jo
plussaksi? [Puhemies: Kysymys!] Toisaalta vero- ja yritystukien osalta valtavasti olisi [Pu-
hemies: Kysymys!] mahdollisuutta kohdentaa paremmin. 

Kysymys kuuluu siitä, että tässä annettiin muutamille ministereille erityiskysymyksiä,
[Puhemies: Mikä on teidän kysymyksenne?] ja luettelon voi toistaa uudestaan.

16.42 Kunta- ja uudistusministeri Anu  Vehviläinen  (vastauspuheenvuoro):  Arvoisa
puhemies! Todellakaan ei ole tarkoitus olla vastaamatta, mutta tässäkin teidän kysymyk-
sessänne tuli vähän jokaiselle kysymyksiä. Haluan nyt korostaa tiukasti sitä, että jos muis-
tan oikein, niin viime kyselytunnilla täällä vaadittiin myös näiden vähimmäispäivärahojen
korotusta, ja se on nyt tehty, ja siitä pitää minun mielestäni olla meidän kaikkienkin tyyty-
väisiä, että näin on tehty.

Mutta mitä sanoin sitten tästä indeksiasiasta, niin me jokainen tiedämme sen, että se on
iso rahasumma, mitä nämä koko kansaneläkeindeksiin liittyvät korotukset olisivat, ja me
teimme sen valinnan, kun meillä oli edelleenkin hyvin rajatusti rahaa, että me haluamme
todelliset, riittävät, isot korotukset sinne, minnekä me laitamme, ja me ajattelimme, että vä-
5



Pöytäkirjan asiakohta PTK 34/2018 vp
himmäispäivärahat ovat juuri se. Haluan muistuttaa vihreitä ja vasemmistoliittoa, että te
ette olleet viime vaalikaudella valmiita korottamaan näitä vähimmäispäivärahoja. Te koro-
titte työmarkkinatukea. [Välihuutoja vasemmalta ja vihreiden ryhmästä] — Niin, mutta te
ette korottaneet perusturvaa vähimmäispäivärahojen osalta, vain työmarkkinatuen osalta
[Puhemies koputtaa] ja ansiosidonnaisen työttömyysturvan osalta.

16.43 Jukka Gustafsson sd (vastauspuheenvuoro): Arvoisa puhemies! Hallitus teki eilen
ainakin yhden hyvän päätöksen: se päätös toi kevään ja ilon Tampereelle, erityisesti Tam-
pereen Työväen Teatterille, kun hallitus ymmärtääksemme on luopunut tuomasta tätä esit-
tävän taiteen valtionosuusuudistusta tänne eduskuntaan. Haluan tässä yhteydessä myöskin
kiittää Pirkanmaan kaikkia kansanedustajia siitä, että väriin katsomatta — viittaan vuoden
1918 tapahtumiin — ajoimme läpi tämän merkittävän taiteellisen uudistuksen, että Työvä-
en Teatterin kansallisnäyttämöasema säilyy. Voitteko nyt opetus- ja kulttuuriministeriön
puolesta kuitata, että olemme ymmärtäneet asian nyt oikein, että taiteellinen työ voi jat-
kua? [Naurua]

16.44 Opetusministeri Sanni Grahn-Laasonen (vastauspuheenvuoro):  Arvoisa puhe-
mies! Kulttuuriministeri Terho ei ole tänään täällä, mutta voin todeta sen, että hallitus teki
eilen ison ja merkittävän päätöksen sen suhteen, että kulttuurin rahoitus Suomessa nousee
— 7 miljoonaa euroa kulttuuriin lisäresurssia — ja tiedämme kaikki, että kulttuuri on mei-
dän sivistyksellistä pääomaa, se tuottaa paljon uutta ja hyvinvointia yhteiskuntaan ja kult-
tuuri on merkittävä kantava voima meidän yhteiskunnassa, sivistyspääoman osa.

Ministeri Terho kertoo etenemisaskeleista kulttuurin valtionosuuksien uudistamiseksi
varmasti, kun on paikalla täällä — on tänään estynyt.

Mutta haluaisin — jos puhemies sallii — ihan lyhyesti vastata muilta osin, kun tässä tuli
kysymyksiä koulutuksen osalta, siihen, että tämän riihen tuloksena hallitus teki merkittä-
vät päätökset osaavan työvoiman saatavuuden varmistamiseksi, ja tästä potista tulee myös-
kin resursseja korkeakouluille, samoin kuin ammatilliseen koulutukseen, [Puhemies ko-
puttaa] toisin kuin tässä edellä esitettiin.

16.45 Simon Elo sin (vastauspuheenvuoro): Arvoisa puhemies! Sosialisti on puristi: mi-
kään ei kelpaa. [Eduskunnasta: Sininen on turisti! — Naurua] Aikaisemmin vaadittiin vä-
himmäisetuuksien nostamista, myös demarien osalta, nyt sekään ei kelpaa. Työllisyys nou-
see, tämä hallitus tulee saavuttamaan tavoitteensa, jopa 110 000:sta uudesta työpaikasta,
kun demareiden johdolla tuli viime kaudella 100 000 työtöntä. Suomen suunta on käänty-
nyt.

Miksi ei kansaneläkeindeksin jäädytystä poistettu? Me päätimme käyttää sen 70 miljoo-
naa tehokkaammin. [Touko Aalto: Kertaluonteisesti!] Niille, joita tämä indeksikorotus oli-
si koskenut, se olisi tuonut 8 euroa kuussa. Tämä ratkaisu tuo 80 euroa kuussa. Sen kai
myös sosialistikin ymmärtää, mikä ero siinä on.

Kysyn vielä opetusministeriltä riiheen liittyen: mitä tuli toisen asteen maksuttomuuden
hyväksi?

16.46 Opetusministeri Sanni Grahn-Laasonen (vastauspuheenvuoro):  Arvoisa puhe-
mies! Kuten tässäkin salissa monta kertaa olemme yhteistä huolta kantaneet siitä, ettei ke-
nelläkään nuorella jäisi koulutus kesken tai suorittamatta siksi, että toisella asteella lukios-
6



Pöytäkirjan asiakohta PTK 34/2018 vp
sa ja ammatillisessa koulutuksessa on oppimateriaalikustannuksia, niin tähän huoleen hal-
litus vastaa nyt uudella oppimateriaalilisällä, joka tulee osaksi toisen asteen opiskelijoiden
opintotukea. Voi siis sanoa, että toisen asteen opiskelijoiden opintotuki nousee, jotta voi-
daan kattaa lukion ja ammatillisen koulutuksen kustannuksia tilanteessa, jossa perheellä tai
nuorella on vaikea taloustilanne eikä niitä materiaaleja pysty hankkimaan: silloin sitä apua
tulee. Tämä on merkittävä, iso, uusi panostus koulutuksen ja mahdollisuuksien tasa-ar-
voon, jotta jokaisella on mahdollisuus opiskella tässä maassa.

16.47 Antti Lindtman sd (vastauspuheenvuoro): Arvoisa puhemies! Työsuhdeturva on
kaikille ihmisille tärkeä turva. Sen varaan rakennetaan todella paljon elämästä. Sen varas-
sa itse asiassa on monella perheen perustaminen, jopa asunto, asunnon hankkiminen, asun-
tolainan saaminen, ja ylipäätänsä elämän edellytysten rakentaminen. Kehysriihen talous-
päätösten lisäksi kaikkien yllätykseksi hallitus ilmoitti, että se antaa vapaan irtisanomisoi-
keuden pienimpiin yrityksiin ja sen lisäksi nuorten työntekijöiden määräaikaisuuksia hel-
potetaan. 

Arvoisa perheministeri, kun tässä on ollut paljon huolta myös siitä, että nuorilla on epä-
varmuutta perustaa perhettä, niin miten arvioitte, miten nämä työehtojen heikennykset, joi-
ta hallitus on tekemässä, vaikuttavat nuorten ihmisten haluun perustaa perhettä, ja oliko
teillä tästä jokin näkemys kehysriihessä, esitittekö huolen näistä päätöksistä?

16.48 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Mitä tulee näihin esiin nostamiinne työsuhteen turvan kysymyksiin, toivon,
että näihin halutessanne voidaan palata sitten, kun asiasta vastaava ministeri on paikalla,
mutta vastaan mielelläni kysymykseen syntyvyyden kokonaiskuvasta. On erittäin hyvä,
että se on keskustelun aiheena opposition ja hallituksen ja sitä kautta koko Suomen tule-
vaisuuden osalta. Minä voisin käyttää puheenvuoroni kertomalla niistä positiivisista per-
heiden päätöksistä, juuri näiden pienimpien äitiys-, isyys- ja vanhempainrahojen nostosta
80 eurolla kuussa tai adoptioperheiden paremmista perhevapaista tai jo nyt olemassa ole-
vasta yksinhuoltajakorotuksen lisästä, joka viime budjetissa päätettiin, tai opintotuen huol-
tajakorotuksesta. Mutta valitettavasti, edustaja Lindtman, minä uskon, että yksikään näistä
asioista ei ole yksittäinen vastaus sille, miksi Suomessa syntyvyys on alenemassa. Kysy-
mys on isommasta epävarmuustekijästä ja muuttuneista toiveista ja odotuksista. Ja, edus-
taja Lindtman, kaikkein paras lääke myös epävarmuuteen [Puhemies koputtaa] on työlli-
syys, ja se on tämän hallituksen myötä noussut myös nuorten ihmisten keskuudessa.

16.49 Laura Huhtasaari ps (vastauspuheenvuoro): Arvoisa puhemies! Ensin siniset mai-
nostavat, että nämä perusturvan indeksijäädytykset peruuntuvat, mutta nyt he ovatkin iloi-
sia siitä, että ne eivät peruuntuneet. Takki kääntyi taas. Hallitus on tehnyt sellaista politiik-
kaa, että aluksi leikataan ihan järjettömän paljon ja sitten — nyt kun on vaalivuosi tulossa
— pikkuisen laitetaan esimerkiksi päiväkoteihin rahaa. Se ei mitenkään ole riittävä, kun
me tiedämme, mikä se tilanne päiväkodeissa on. 

Perussuomalaiset ovat ehdottaneet asioita, millä saisimme isoja säästöjä: Esimerkiksi
jos tämä hallitus ottaisi käyttöön täysimääräisesti turvapaikkapoliittisen toimenpideohjel-
man, missä esimerkiksi perheen yhdistämisestä voitaisiin saada säästöjä. Jos meillä olisi
aidosti määräaikaiset oleskeluluvat, voitaisiin saada säästöjä. Lisäksi kun ottaisimme nämä
laittomasti maassa olevat ihmiset säilöön, niin se vähentäisi vetovoimatekijöitä ja näin toi-
7



Pöytäkirjan asiakohta PTK 34/2018 vp
si myöhemmin säästöjä. Se ei tuo säästöjä, että Sipilä laittaa kutsuhuudon, että irakilaiset
tulevat tänne ja pääsevät hänen asuntoonsa. 

16.50 Sisäministeri Kai Mykkänen (vastauspuheenvuoro): Arvoisa puhemies! Tässä tie-
tysti keskustelu lainehtii, että ensin puhutaan siitä, että nuoria suomalaisia on liian vähän,
ja sitten yritetään tukkia rajat aiempaa voimakkaammin. Linjansa tässäkin. 

Mitä tulee näihin mainittuihin, erityisesti tämä säilöönotto, mistä keskusteltiin täällä
eduskunnassa kyselytunnilla aikaisemminkin, maksaisi satoja miljoonia euroja, jos tämä
otettaisiin käyttöön siinä mallissa kuin perussuomalaiset aiemmin esittivät. Ei todellakaan
ole säästöpäätös, vaan nimenomaan valtion varoja tuhlaava päätös, tarpeeton päätös tässä
vaiheessa, myös epäinhimillinen päätös. Perheen yhdistämisen tulorajoja on kiristetty, ku-
ten tiedätte. Se on ollut raskas päätös, vaikea inhimillinen päätös, mutta se on lähtenyt ni-
menomaan siitä, että turvapaikkajärjestelmää ei käytettäisi hyväksi. Tällä hetkellä perheen
yhdistämiset eivät ole valtiontaloudellinen ongelma. Uusintahakemusten, kielteisten pää-
tösten, palautusten kanssa teemme yhdessä töitä laajalla rintamalla. Varmasti eduskunnan
enemmistö jakaa ne näkemykset. Ei siinä ole mitään, mihin nämä toimenpiteet auttaisivat,
mitä te esititte. Noista toimista ei ole valtion talouden tilkkeeksi. Paljon tärkeämpää on esi-
merkiksi se, että me houkuttelemme työperäistä maahanmuuttoa, nuoria ihmisiä tänne töi-
hin, opiskelemaan. Se tarttuu myös siihen ongelmaan, mikä tässä aivan oikein tuli esille,
että meillä syntyvyyden lasku on kymmenen vuoden tähtäimellä [Puhemies: Aika!] yksi
isoimpia ongelmia.

Puhemies Paula Risikko: Vielä yksi lisäkysymys tähän kehyspäätöskeskusteluun. Edus-
taja Adlercreuz.

16.52 Anders Adlercreutz r (vastauspuheenvuoro):  Ärade talman! Perussuomalaisten
ehdotus säilöönotosta on kyllä harvinaisen harkitsematon ja kallis, ja olen iloinen, että mi-
nisteri Mykkänen näin pontevasti sen torppasi. Kiitos siitä.

Kehysriihessä oli konkreettisia asioita, kuten 100 miljoonaa lisää valinnanvapauskokei-
luihin tilanteessa, jossa lakiesitys on jo eduskunnassa, tilanteessa, jossa niitä ei päästä te-
kemään oikeassa taloudellisessa raamissa. Eli ihan kuten asiantuntijatkin ovat todenneet,
jossain määrin hukkaan heitettyä rahaa.

Siellä oli myöskin lupauksia, muun muassa maakuntien rahoituksen turvaaminen. Ja uu-
simaalaisena tämähän on äärimmäisen tervetullutta, koska me tiedämme täällä, että ensim-
mäisenä vuonna meitä kohtaa 300 miljoonan euron vaje. Haluaisin nyt vielä varmistaa:
Olihan tämä lupaus? Kyllähän tämä tarkoittaa, että esimerkiksi Uudenmaan kohdalla tätä
300 miljoonan euron vajetta ei ole?

Jag vill ännu försäkra mig om att det här verkligen var ett löfte, att vi i Nyland inte kommer
att ha ett underskott på 300 miljoner euro det första året.

16.53 Kunta- ja uudistusministeri Anu  Vehviläinen  (vastauspuheenvuoro):  Arvoisa
puhemies! Niin kuin tuossa jo edellä edustaja Räsäselle sanoin, on ollut äärimmäisen hyö-
dyllistä, että on käyty viime viikkojen aikana tarkat keskustelut ja neuvottelut kaikkien
maakuntien kanssa — valtiovarainministeriö myös Uudenmaan maakunnan kanssa. Tote-
an erityisesti Uudenmaan maakunnan osalta sen, että se rahoitusmalli, joka tänne tuli vuosi
8



Pöytäkirjan asiakohta PTK 34/2018 vp
sitten, joka valmisteltiin 2016, ei ota riittävällä tavalla huomioon esimerkiksi Uudenmaan
maakunnan väestönkasvua, ja siitä meidän täytyy käydä yhdessä keskustelua ja katsoa,
mitä se vuonna 2020 on. Ja sen osalta olemme myös linjanneet toissa iltana hallituksessa,
että tulevana syksynä meillä on mahdollisuus tehdä maakuntien rahoituslakiin täydentävä
esitys, että se pitää saada kuntoon.

Toinen asia liittyy näihin muutoskustannuksiin, joista äsken myös sanoin, eli ict-, tila- ja
palkkaharmonisaatiokustannuksiin. Niissä on ongelmia varmasti kaikissa maakunnissa, ja
ne on käytävä huolella läpi. Ensi syksynä ministeriö [Puhemies koputtaa] käy kaikkien
maakuntien kanssa koetalousarviokeskustelut, ja silloin tiedämme tästä asiasta enemmän.

Kysymyksen käsittely päättyi.
9


	2.2
	16.27
	16.28
	16.29
	16.30
	16.32
	16.33
	16.34
	16.35
	16.36
	16.38
	16.39
	16.40
	16.42
	16.43
	16.44
	16.45
	16.46
	16.47
	16.48
	16.49
	16.50
	16.52
	16.53


