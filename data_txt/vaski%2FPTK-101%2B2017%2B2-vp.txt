















































DEM7996.tmp.xml


Pöytäkirjan asiakohta PTK 101/2017 vp
Pöytäkirjan asiakohta 

PTK 101/2017 vp

Täysistunto

Tiistai 10.10.2017 klo 13.59—17.18

2. Hallituksen esitys eduskunnalle laiksi Koulutusrahastosta annetun lain 5 ja 6 §:n muut-
tamisesta

Hallituksen esitys HE 78/2017 vp
Valiokunnan mietintö TyVM 7/2017 vp

Toinen käsittely

Toinen varapuhemies Arto Satonen: Toiseen käsittelyyn esitellään päiväjärjestyksen 2.
asia. Nyt voidaan hyväksyä tai hylätä lakiehdotus, jonka sisällöstä päätettiin ensimmäises-
sä käsittelyssä.

Keskustelu

14.00 Tytti Tuppurainen sd: Arvoisa puhemies! Nyt eduskunnassa käsittelyssä oleva
Koulutusrahastosta annettua lakia koskeva hallituksen esitys, joka liittyy ammatillisen
koulutuksen reformiin ja ensi vuoden alussa voimaan astuvaan lakiin ammatillisesta kou-
lutuksesta, on toki perusteltu ja aivan kannatettava. Mutta haluan tässä kuitenkin nostaa
esille valiokunnan mietinnössä esiin tuoman asian. Valiokunta nimittäin huomioi, että hal-
lituksen esittämän lakimuutoksen myötä stipendioikeuden ulkopuolelle jäävät henkilöt,
jotka suorittavat loppuun vuoden 2017 aikana vanhojen perusteiden mukaisen tutkinnon,
mutta vasta vuoden 2018 puolella saavat tämän tutkintotodistuksen. 

Valiokunta ehdottaakin siksi mietinnössään, että lakimuutosta täydennetään siten, että
edellä mainitussa tapauksessa henkilöllä, joka siis suorittaa tutkintonsa vuoden 2017 aika-
na mutta saa todistuksen vuonna 2018, olisi oikeus ammattitutkintostipendiin, edellyttäen
luonnollisesti, että muut stipendin myöntämisen edellytykset täyttyvät. Tämä valiokunnan
mietinnössään tuoma muutosehdotus hallituksen esitykseen on tärkeä, jotta lakiehdotuk-
sen voimaantulosäännös ei aiheuta oikeuden menettämistä ammattitutkintostipendiin. Kun
otetaan huomioon muun muassa työelämän muutos ja ammatillisen koulutuksen tärkeys,
on tämä ammattitutkintostipendi tärkeä rahallinen tuki ammatillisen osaamisen kehittämi-
seksi. 

Puhemies! Tämän halusin tässä puheenvuorossani tuoda vielä esille. — Kiitos.

14.02 Martti Talja kesk: Arvoisa puhemies! Tämä lakiesitys yksinkertaistaa Koulutusra-
haston myöntämän ammattikoulutusstipendin myöntämisen kaikille ammattitutkinnon
suorittaneille, jotka täyttävät muut stipendin ehdot eli 5 vuoden työssäolon ja enintään 68
vuoden iän. Vaikka ensimmäisestä tutkinnosta maksettava korotusosuus poistetaan, vaati-
mus 5 vuoden työhistoriasta säilyttäisi stipendin edelleen kannustimena elinikäisen oppi-
misen toteuttamiseen ja jo työelämässä olevien uudelleenkouluttautumiseen.
 Tarkistettu
4.1



Pöytäkirjan asiakohta PTK 101/2017 vp
Valiokunnan muutosesitys keskittyy niihin opiskelijoihin, jotka tämän lakiesityksen
myötä jäisivät väliinputoajiksi — niihin opiskelijoihin, jotka suorittavat vanhojen perustei-
den mukaisen tutkintonsa loppuun vuoden 2017 aikana mutta saavat todistuksensa vasta
vuonna 2018. Siksi on tärkeää muuttaa lain voimaantulosäännöstä niin, että ennen lain voi-
maantuloa suoritettu tutkinto oikeuttaa ammattitutkintostipendiin, vaikka tutkintotodistus
annettaisiin vuonna 2018.

14.03 Tarja Filatov sd: Arvoisa puhemies! Tämä lakiesitys on tyypillinen esimerkki sii-
tä, että tässä talossa on tällä hetkellä hyvin paljon lainsäädäntöä, jossa lait risteävät eri va-
liokunnissa, ja kun yhtä lakia muutetaan, niin saattaa tulla näitä väliinputoajia. Vaikkapa
koko tämä koulutusuudistus on samanlaisessa tilanteessa, joka aiheuttaa sitten työttömyys-
turvapuolella näitä samoja täsmennyksiä. Siinä mielessä toivon, että edustajat ovat tarkko-
ja omissa valiokunnissansa, että näistä voimaantulomuutoksista ei tule tarpeettomia tipah-
tamisia. Tässä tilanteessa valiokunnassa pystyttiin se korjaamaan, mutta aina ei pystytä,
koska lait tulevat niin nopealla käsittelyllä. Toivon, että siinä mielessä meillä olisi vähän
parempi mahdollisuus ennakoida niitä esityksiä, mitä tänne tulee, ja myös käsitellä ne huo-
lella eikä juosta läpi, niin kuin välillä budjettilakeja joudutaan tekemään.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyn, hallituksen esityk-
seen HE 78/2017 vp sisältyvän lakiehdotuksen. Lakiehdotuksen toinen käsittely päättyi.
Asian käsittely päättyi.
2


