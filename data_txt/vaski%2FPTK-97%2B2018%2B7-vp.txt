















































DEMB8CE.tmp.xml


Pöytäkirjan asiakohta PTK 97/2018 vp
Pöytäkirjan asiakohta 

PTK 97/2018 vp

Täysistunto

Tiistai 9.10.2018 klo 14.00—17.39

7. Hallituksen esitys eduskunnalle laiksi alkoholi- ja alkoholijuomaverosta annetun lain liit-
teen muuttamisesta

Hallituksen esitys HE 165/2018 vp

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 7. asia. Puhemiesneuvosto ehdottaa, että asia lähetetään valtiovarainvaliokun-
taan.

Lähetekeskusteluun varataan enintään 30 minuuttia. Mikäli puhujalistaa ei ehditä anne-
tussa ajassa käydä loppuun, asiakohdan käsittely keskeytetään ja sitä jatketaan tämän päi-
vän istunnossa muiden asiakohtien tultua käsitellyiksi. Jos keskustelu asiasta puolestaan
päättyy ennen sille varatun määräajan päättymistä, siirrytään päiväjärjestyksen seuraa-
vaan, 8. asiakohtaan.

Keskustelu

15.02 Pekka Puska kesk: Arvoisa rouva puhemies! Meillä on tässä pöydällä alkoholive-
roa koskeva asia. Esityslistan seuraavassa kohdassa puhutaan virvoitusjuomaverosta. Toi-
von, että puhemies sallii, että voin käsitellä hieman yhdessä näitä asioita, koska ne liittyvät
olennaisesti toisiinsa. Tietysti samalla voidaan muistuttaa, että meillähän hiljattain oli tääl-
lä vastaavanlainen vero myöskin tupakasta.

Nämä kaikki kolme aihetta ovat kansanterveyden kannalta hyvin keskeisiä: alkoholi, tu-
pakka ja sitten sokeri erityisesti nuorten lihavuuden kannalta. Ne ovat kaikki todella tärkei-
tä. Niihin vaikuttamalla voidaan vaikuttaa kansanterveyteen, torjua sosiaalisia ongelmia,
vähentää sote-palvelujen tarvetta ja monella tavalla vaikuttaa taloudellisesti suotuisasti.
Hinta on tutkimusten mukaan aivan keskeinen keino, ja se on osoitettu monessa tutkimuk-
sessa niin alkoholin kuin tupakan osalta. Ja hintaa siis säännellään juuri verotuksella.

Useat asiantuntijat ovat viitanneet siihen, että hinnalla on erityinen vaikutus juuri lasten
ja alempien sosiaaliryhmien valintoihin. Täten sanotaan, että hintapolitiikka auttaisi juuri
lasten ja nuorten kansanterveysasioissa ja myöskin terveyserojen tasoittamisessa. Näillä
haittaveroilla on tietysti samalla tärkeä vaikutus valtion verotulojen kannalta, ja ne autta-
vat siirtämään verotuksen painopistettä työn verotuksesta haitallisen kulutuksen verotuk-
seen. Tässä suhteessa onkin sanottu, että nämä ovat oikeat win-win-tilanteet: sekä kansan-
terveys että valtion kassa hyötyvät.

Näiden haittaverojen kritiikkinä on tietysti sanottu, että ne kohdistuvat raskaimmin juu-
ri vähävaraisiin. Toki — vain jos he kuluttavat näitä tuotteita. Mutta joka tapauksessa sen
vuoksi näiden veronkorotusten suhteen on pysyttävä kohtuullisella linjalla. Tietysti samal-
la on näin terveyden edistäjän kannalta syytä muistuttaa, kuinka näiden tuotteiden käyttä-
 Hyväksytty
3.0



Pöytäkirjan asiakohta PTK 97/2018 vp
jillä on erinomainen mahdollisuus säästää. Jos tupakoi askin päivässä, siihen menee vuo-
dessa 2 500 euroa, ja erittäin moni suomalainen onkin luopunut tupakasta sekä terveyden
että rahan vuoksi. Myöskin alkoholin kulutusta vähentämällä voi säästää, ja nuoret voivat
säästää limsoja vähentämällä. Eli muuttamalla elintapojaan näissä suhteissa kohentaa sekä
terveyttään että talouttaan.

Alkoholiveron maltillinen korotus on paikallaan. Tähänastiset ja toki kovin ennenaikai-
set, heinäkuun loppuun ulottuvat Valviran tiedot osoittavat, että viime vuosien alkoholin
kulutuksen lasku olisi pysähtynyt ja lain tämänhetkinen vaikutus olisi hämmästyttävän
tarkkaan asiantuntijoiden arvioima eli noin 4 prosenttia taustatrendiin verrattuna. Mutta
kuten olemme korostaneet, on aivan liian lyhyt aika vetää johtopäätöksiä.

Alkoholiveron suhteen on tässä lakiesityksessä kysymys myöskin veron suuntaamises-
ta. Tämä korotus on kuitenkin prosentuaalisesti sen verran pieni, ja kun sen tulee kohdistua
kaikkiin tuotteisiin, niin ei juuri kannata vaivata päätään pienillä eroilla tässä painotukses-
sa.

Alkoholi- ja virvoitusjuomaverosta puhuttaessa on muistettava, että ne poikkeavat tu-
pakkaverosta siinä suhteessa, että tupakkaverossa tavoitteena on savuton Suomi. Eli tupa-
koinnin vähenemisen myötä veronkorotukset eivät pitkän päälle enää tuo lisää varoja val-
tion kassaan — eli ennen kaikkea terveyspoliittinen instrumentti. Mutta tässä taas on ky-
symys nimenomaan haitallisen kulutuksen rajoittamisesta.

Virvoitusjuomaveron suhteen on myönteistä, että korotukset painottuvat sokeripitoi-
sempiin juomiin. Samalla voidaan todeta, että veronkorotukset toki jatkossa voisivat olla
suuremmatkin. Eräät esimerkit, kuten Meksikosta, osoittavat, että tuntuvilla virvoitusjuo-
maveron korotuksilla on voitu huomattavasti vaikuttaa nuorten lihomista vähentävästi.
THL:n iso FinTerveys-tutkimus on hiljattain osoittanut, että suomalaisten lihominen on
valitettavasti jatkunut. Tämä on iso kansanterveydellinen ongelma, ja kun se kohdistuu eri-
tyisesti lapsiin ja nuoriin, on se erityisen huolestuttavaa. Tarvitaan nykyistä tehokkaampia
toimia. Virvoitusjuomat toki ovat vain pieni osa tätä ongelmaa, mutta juuri ylipainoisten
nuorten osalta vahvasti kuvassa mukana. Tarvitsisimme kokonaisuudessaan vaikuttavam-
pia toimia niin ravinnon kuin liikunnan suhteen, ja liikunnan suhteen odotamme tänne lii-
kuntapoliittista selontekoa.

Ravinnon ja nuorten suhteen ministeri Lepän hiljattaiset avaukset kouluruokailun edis-
tämisessä ja energiajuomien myynnin rajoittamisessa ovat tervetulleita.

Virvoitusjuomaveron suhteen on myös huomattava, että karkkiveron lopettaminen aika-
naan oli virhe. Vastoin julkisuudessa annettua kuvaa se ei suinkaan perustunut EU:n pää-
tökseen, ja sen palauttamista tulisi suunnitella.

Terveyden edistämisessä ja terveyskasvatuksessa, niin kuin kaikessa kasvatuksessa, tar-
vitaan sekä keppiä että porkkanaa. Porkkana on tietysti mukavaa, ja sitä toivotaan mahdol-
lisimman paljon, mutta valitettavan usein se vaatii valtion ja kuntien varoja. Nämä haitta-
verot, joista nyt puhutaan, taas merkitsevät monille keppiä, mutta sitäkin tarvitaan, varsin-
kin kun se on tehokasta ja valtion kannalta halpaa.

Arvoisa puhemies! Kaiken kaikkiaan [Puhemies koputtaa] nämä pöydällä olevat ve-
roesitykset, tämä ja esityslistalla seuraavana oleva, ovat sopivasti mitoitettuja esityksiä oi-
keaan suuntaan ja ovat myös monella tavalla rinnastettavissa ajankohtaisiin ympäristöhait-
taveroihin. Valtiovarainministeri Orpoa tulee tässä asiassa kiittää suomalaisen kansanter-
veyden edistämisestä.
2



Pöytäkirjan asiakohta PTK 97/2018 vp
15.08 Hanna-Leena Mattila kesk: Arvoisa rouva puhemies! Olisin halunnut kysyä tä-
män kysymyksen vastuuministeriltä, mutta tietäväiset kollegatkin voisivat kyllä tähän vas-
tata: miten tavalliselle kansalaiselle avataan käsite ”tilastoimaton alkoholijuomien kulu-
tus”? Tilastoitu alkoholijuomien kulutus tarkoittaa kotimaassa myytyjen ja verotettujen al-
koholijuomien määrää, joten olisi kiinnostavaa tietää, miten tai millä tavalla mitataan tilas-
toimatonta alkoholijuomien kulutusta. 

Sinänsä tämä hallituksen esitys alkoholiveron nostamiseksi on perusteltua, koska kasva-
va alkoholijuomien yksilökohtainen kulutus nostaa myös siitä johtuvien haittojen korjaa-
misen kustannuksia.

15.09 Simon Elo sin: Arvoisa rouva puhemies! Ensin täytyy sanoa yleisesti alkoholilain-
säädäntöön liittyen, että oli täysin oikea ratkaisu hallituksen esittämällä tavalla ja sinisten-
kin vahvasti kannattamalla tavalla vapauttaa alkoholilainsäädäntöä. Niitä epäsuotuisia ter-
veydellisiä vaikutuksia tai suurta alkoholinkulutuksen kasvua, mitä oli väitetty, ei ole ai-
nakaan vielä tapahtunut. Seurataan tilannetta, mutta tällä hetkellä näyttää ihan hyvältä.

Mitä tulee tähän pöydällä olevaan esitykseen, niin alkoholiveroahan on jo kerran tämän
hallituskauden aikana korotettu, ja nyt siis tulee uusi korotus. Huomattavaa on tietysti se,
että viinin muita juomaryhmiä suuremmalla veronkorotuksella pienennetään nykyistä ve-
roeroa viinin ja muiden mietojen juomien välillä. Oluen valmisteveroa korotetaan 2,7 pro-
senttia ja viinin tosiaan 3,7 prosenttia. Tähän ovat julkisessa keskustelussakin jotkut kiin-
nittäneet huomiota, että miksi näin. Omalta osaltani sanoisin, että on järkevää elinkeinopo-
litiikkaa tietyllä tavalla tätä kautta myös hieman tukea suomalaista panimoteollisuutta, eri-
tyisesti pienpanimoteollisuutta, joka tietysti keskittyy olueen. Viini on enemmän sitten,
täytyy sanoa ulkomainen tuote.

Tässä alkoholiveron korottamisessa ajatus ja ennuste on, että vuositasolla noin 30 mil-
joonaa euroa lisää tulee sitä kautta valtion kassaan. Se on tietysti sinänsä positiivista, mutta
katson, että seuraavalla hallituskaudella alkoholiveron korottamiseen ei kyllä hirveästi pe-
livaraa enää olisi, sillä Suomen alkoholiverotus esimerkiksi oluenkin osalta on EU-tasolla
varsin kovaa ja sitä kautta voi asettua jo elinkeinopoliittiseksi kysymykseksi, jos tästä vie-
lä lähdettäisiin kovin suuresti korottamaan. Sinänsä nämä korotuksethan ovat suht pieniä
prosentuaalisesti, eli jos ajattelee kuluttajaa, niin näyttää siltä, että vähittäismyyntihinnat
alkoholijuomalta nousisivat noin prosentin, eli ei ole kuluttajalle kovin suuresta kysymyk-
sestä kyse tässä, mutta valtiontaloudellisesti ja kansanterveydellisesti tietysti näillä on aina
vaikutuksia. [Timo Harakka pyytää vastauspuheenvuoroa]

Toinen varapuhemies Tuula Haatainen: Olemme puhujalistassa.

15.11 Sari Tanus kd: Arvoisa rouva puhemies! Tämä hallituksen esitys on oikein kanna-
tettava. Jos ajattelemme terveyden ja hyvinvoinnin edistämistä, olemme aivan olennaisel-
la polulla hyvään suuntaan. 

Alkoholin liikakäyttöhän on yksi keskeisimmistä suomalaisen yhteiskunnan terveys-
uhista. Se vaikuttaa, niin kuin tiedämme, kansanterveyteen, sosiaalisiin ja perhesuhteisiin,
lasten hyvinvointiin, talouteen ja viranomaistoimintaan. Alkoholihaittojen tuomat lisäkus-
tannukset julkiselle taloudelle ovat useita miljardeja euroja vuodessa. Sitten kun otetaan
huomioon tuotantomenetykset työelämässä ja muut haitat, kustannukset ovat moninkertai-
sia. Ja kyllä nämä edelliset muutokset alkoholilakiin ovat kyllä selvästi näkyneet esimer-
3



Pöytäkirjan asiakohta PTK 97/2018 vp
kiksi poliisin toiminnassa, ja lisäkustannuksia siitä on koitunut. Ja jos ajatellaan alkoholin
negatiivisia vaikutuksia perheiden ja erityisesti lasten hyvinvointiin, sitä ei voida edes ra-
halla mitata.

Me tiedämme historiasta, että tehokkain tapa hillitä alkoholin väärinkäyttöä on vaikut-
taa alkoholin saatavuuteen ja hintaan. Nyt tämä hallituksen esitys tuo veronkorotuksia, joi-
den on laskettu olevan keskimäärin noin 2,5 prosenttia. Eli nämä korotukset nostaisivat al-
koholijuomien vähittäismyyntihintoja keskimäärin noin runsaan prosentin, minkä yhtey-
dessä veronkorotus kasvattaisi alkoholiveron tuottoa vuodessa noin 30 miljoonaa euroa.
Me ajattelemme, että vaikka hallituksen esitys on oikeansuuntainen, tulisi korotusten olla
kuitenkin merkittävämpiä huomioiden alkoholin kulutuksesta tulevat merkittävät yhteis-
kunnalliset haitat ja kustannukset. Olenkin jättänyt toimenpidealoitteen alkoholijuomien
valmisteveron reilummasta korottamisesta. 

Jos ajattelemme niin, että alkoholin verotuksesta tuleva vuosittainen tuotto olisi 70 mil-
joonaa euroa korkeampi kuin valtion vuoden 19 talousarviossa arvioitu 30 miljoonan eu-
ron korotus, niin vuoden 19 tuotto olisi 100 miljoonaa euroa vuoden 18 tuottoa korkeampi,
ja jos me ajattelemme, mistä kaikesta hallitus on leikannut, yksi pieni esimerkki on kelia-
kiakorvaus. Meillä on perheitä, jotka tarvitsevat hoitona erityisruokavalion — gluteeniton
ruokavalio on ainut hoito — ja me tiedämme, että se tuo perheisiin kustannuksia, ja olem-
me pyytäneet vuosi toisensa jälkeen 10 miljoonan euron lisäpanostusta. Tämä olisi erittäin
merkittävä näissä perheissä ja varsinkin monissa vähävaraisissa perheissä, pieneläkeläis-
ten perheissä, jotka joutuvat käyttämään jatkuvasti kalliimpaa ravintoa lääkkeenä, ja ajat-
telen kyllä, että esimerkiksi vähän reilumpi verotuksen korotus alkoholituotteissa, 70 mil-
joonan kerääminen lisää, ja sen käyttäminen vähän järkevämmin olisi kyllä ihan perustel-
tua.

15.14 Pia Viitanen sd: Arvoisa rouva puhemies! Tässähän hallitus itsekin perustelee al-
koholiveron korotusta nimenomaan fiskaalisin perustein eli sillä, että tällä kerätään lisää
rahaa valtion kassaan. Eli 30 miljoonaa euroa, puhemies, tällä sitten tulee lisää verotuloja.
On huomattava, että hallitushan ei perustele veronkorotusta terveyssyillä, mikä tietenkin
tulee huomata myös tässä keskustelussa, vaan nimenomaan fiskaalisilla syillä. 

Itse katson kyllä niin, että totta kai meidän täytyy tunnistaa alkoholin aiheuttamat haitat
koko yhteiskunnalle ja se iso lasku, minkä se alkoholi aiheuttaa. Mutta sanonpa vain niin,
että oikeastaan hallituksen omat toimet silloin aiemmin, kun uudistettiin alkoholilainsää-
däntöä kokonaisuudessaan, tulivat nostamaan terveydenhuollon kustannuksia huomatta-
vissa määrin, ja niitähän ei tietenkään sillä paikata, että ruvetaan fiskaalisista syistä koko
ajan nostamaan alkoholiveroa.

Tämä on haittavero, tämä on terveysperusteinen vero. Siinä suhteessa on ihan perustel-
tua tätäkin veroa korottaa, mutta täytyy myös huomata, että viimeaikainen kehityshän on
mennyt siihen, että vuosi vuodelta veroa on korotettu, ja jo tällä hetkellä Suomessa alko-
holivero on varsin korkealla tasolla. Siksi yhtälö ei toimi tässä tapauksessa niin yksinker-
taisesti, että nostamme taas alkoholiveroa ja ikään kuin terveysvaikutukset siitä sitten tule-
vat paremmiksi, koska tosiaan hallituksen omienkin perustelujen mukaan kyse on nimen-
omaan fiskaalisesta verosta, mitä sinänsä emme tietenkään tässä yhteydessä lähde vastus-
tamaan.

Se, puhemies, minkä toivoisin meille jaostoon sitten evästykseksi, olisi se, että hieman
vielä katsoisimme tätä rakennetta. Se on varmasti perusteltua, että väkeviä korotetaan
4



Pöytäkirjan asiakohta PTK 97/2018 vp
enemmän kuin mietoja, mutta esityksessähän viinit jostain syystä ovat hieman korkeam-
min korotettuja kuin muut, ja se ei kuitenkaan se kaikkein väkevin ole. Varmasti uskoisin,
että työnkuvamme mukaisesti jaostossa sitten myös nämä sisällölliset asiat katsomme läpi.

15.17 Rami Lehto ps: Arvoisa rouva puhemies! Kun autojen kulutus vähenee ja polttoai-
netta menee vähemmän, niin silloin veroa pitää nostaa polttoaineissa, että verotulot pysy-
vät ennallaan. Nyt käy sama alkoholin kanssa. Kun alkoholin kulutus laskee, mikä on to-
della hyvä asia, niin sitten veroja nostetaan, että taas verot pysyisivät samana. [Timo Ha-
rakka: Ei se laske!] — Kyllä monella laskee se alkoholin kulutus. 

Minä luin yhden jutun just lehdessä. Virolaiset ravintoloitsijat valittivat, että suomalai-
set turistit ovat vähentyneet, kun Viro nosti alkoholiveroa. Elikkä kun siellä nousivat hin-
nat, niin suomalaiset eivät mene sinne, he matkailevat ennemmin kotimaassaan, kun ei tar-
vitse sen halvan oluen perään lähteä. Nyt Suomi taas yrittää tehdä sitä väliä isommaksi, eli
kun täällä nostetaan alkoholiveroa, niin taas se tekee houkuttelevammaksi lähteä Viroon
matkailemaan, ja me tiedämme, että jos suomalainen halvalla saa, niin sitähän lähdetään
hakemaan vaikka kauempaa ja ostetaan enemmän kuin omaksi tarpeeksi. Elikkä jos alko-
holi on Suomessa edullisempaa, niin sitä ostetaan vain se, mitä just nyt tarvitaan, mutta Vi-
rosta kun mennään hakemaan, niin sieltä ostetaan paljon enemmän ja sitten tulee juotua
paljon enemmän.

Sitten minä haluaisin sanoa tähän, että kun nyt tämä alkoholiverotus taas nousee ja al-
koholin hinta nousee, niin vaikka nuoriso juo entistä vähemmän, niin missä vaiheessa tu-
lee se raja, että he miettivätkin, että kannabista voisi saadakin halvemmalla, että kannattaa-
ko ostaa sitten sitä perjantai-iltana eikä alkoholia, jos alkoholi on huomattavasti kalliim-
paa. [Timo Harakka: Nostetaan sen verotusta!] Olisi hyvä saada tietää, mitä tutkimustulok-
sia siitä on. 

Tämä minuakin myös ihmetyttää, että minkä takia just se viini, mitä käytetään ruuan
kanssa. Eli kun moni nauttii viikonloppuna jonkin hienomman aterian ja juo lasin viiniä
sen kanssa, niin siitä rangaistaan, mutta sitten sitä kirkasta ei nostetakaan niin paljon — eli
pää täyteen, se on halvempaa. 

15.19 Eero Suutari kok: Arvoisa puhemies! Tässä on kysymyksessä tietysti fiskaalinen
veronlisäys. Meillä tällä hetkellä on esimerkiksi oluen kohdalla korkea alkoholiverotus,
viineissä meillä ollaan toiseksi korkeimmalla sijalla ja nyt ollaan korjaamassa sitä sitten
korkeammaksi, koska siellä on 3,7 prosenttia se korotus, ja muualla se on sitten, esimer-
kiksi oluessa, kaksi ja puoli prosenttia.

Alkoholinkulutuksen laskeminen ainakin nytten uusimpien mittausten mukaan on py-
sähtynyt, ja voisi sanoa, että tuonti on pienentynyt. Mutta tässä on tietysti sellainen haaste
olemassa, koska Viro on pysäyttänyt alkoholiveron noston prosessin, että kääntyykö tämä
uudelleen sitten alkoholin tuontiin Baltian maahan suuntautuvilta matkoilta.

Tämähän tarkoittaa tällä hetkellä vain noin prosenttia lopputuotteen hinnassa oluen osal-
ta, tietysti viinien osalta vähän enemmän ja sitten kovempien viinojen osalta huomattavas-
ti enemmän. Mutta kuten sanoin, tällä ei ole muuta vaikutusta kuin fiskaalista vaikutusta.

15.20 Ari Jalonen sin: Arvoisa puhemies! Tahdon nostaa esille vielä sen faktan, että mei-
dän alkoholiverotuksemme on seurattava erittäin tiiviisti Baltian maiden verotusta ja mui-
den naapurimaiden verotusta. Viittaan samaan uutiseen kuin täällä aikaisemminkin viitat-
5



Pöytäkirjan asiakohta PTK 97/2018 vp
tiin, että suomalaiset turistit ovat kadonneet Tallinnan ravintoloista, ja se lienee juuri seu-
rausta alkoholiverotuksen muutoksista, alkoholipolitiikan muutoksesta niin Virossa kuin
Suomessa. Ja tämä aikaisempi alkoholipolitiikan uudistaminen, nykyaikaistaminen oli ni-
menomaan liike oikeaan suuntaan, jolla saatiin vähennettyä sitä tuontiuittoviinaa turisti-
reissuilta ulkomailta, mikä ehkä lienee sitä tilastoimatonta viinaa. Sehän ei missään näy,
muuta kuin sitten jälkikäteen toisenlaisina seurauksina, niin kuin täällä mainittiin siitä, että
juomisen vähentyminen on nyt taittunut, joka lienee tosiaan siitä seurausta, että Viron
tuonti on vähentynyt. Eli pitää ehdottomasti seurata sitä kokonaisuutta, minkä muodosta-
vat Suomi ja lähinaapurit alkoholipolitiikassa veroineen.

15.22 Markku Eestilä kok: Arvoisa rouva puhemies! Yhdyn edustaja Jalosen näkemyk-
siin siitä, että kyllä meidän täytyy kuitenkin naapurimaita koko ajan seurata ja nimen-
omaan Baltian maita. En ihmettele yhtään, että Viro on pannut nämä korotusprosessit hie-
man jäähylle ja katsoo, mitä Suomi tekee.

Tämmöisen pienen korotuksen kyllä tämä alkoholiverotus kestää, ja hyvä, että sitä ei ole
työnnetty kaikella voimalla oluen niskaan, koska silloinhan se ralli alkaisi uudelleen. Jo-
tenkin ajattelen näin, että kun aikanaan kieltolaki lopetettiin, niin todellinen syy oli valtion
kassavaje, ja nyt pyritään samaan fiskaaliseen lopputulokseen.

Yhteen asiaan kiinnittäisin huomiota. Joillakin meillä tässä salissa on kova usko siihen,
että me voimme säädellä ihmisten käyttäytymistä ja varsinkin alkoholin kulutusta. Ihmiset
kyllä järkevästi osaavat valita itse omat elintapansa. Kun me vähänkin katsomme lehtiä,
niin kyllähän sen huomaa, että alkoholittomat oluet ja muut tekevät tuloaan, mikä on selvä
osoitus siitä, että ihmiset tekevät omia valintoja ihan tämän salin ratkaisuista riippumatta.

15.23 Timo Harakka sd: Arvoisa puhemies! Varmaankin suomalainen panimoteollisuus
oli riemuissaan kuullessaan edustaja Elon ilmaisevan heille tukensa. Herra varjele tällaisil-
ta tukitoimilta, että kun korotetaan olutveroa 2 prosenttia, niin edustaja Elo sanoo tämän
olevan kädenojennus ja tukitoimi suomalaiselle panimoteollisuudelle, [Ari Jalosen väli-
huuto] vain sen tähden, että se on vähän pienempi veronkorotus kuin viinien osalta. No se
on sitten ihan toinen kysymys, että miksi näin, ja siihen on olemassa, ikävä kyllä, varsin
raadollinen peruste. Se perustelu on siinä, että Suomen olutverotus on jo nyt Euroopan
huippua, ja myöskin väkevien osalta Suomen verotus on jo huippua. Viinien verotuksessa
emme olleet aivan ykkösiä vielä, mutta tätä menoa tulemme olemaan. Sen perustelua on to-
della vaikea käsittää, mutta tällainen fiskaalinen perustelu ja tällainen sattumanvaraisuus-
perustelu, ikävä kyllä, ei ole kestävää alkoholipolitiikkaa eikä kestävää veropolitiikkaa. 

Kannattaa myös huomata, että tämän toimenpiteen fiskaalinen merkitys on täysin mitä-
tön. Se on puoli promillea budjetin loppusummasta. Sekään ei ole kestävä tapa lähestyä
näitä isoja ja tärkeitä kysymyksiä. 

Nyt siis täytyy asettaa kyseenalaiseksi koko tämän veronkorotuksen syyt ja perustelut.
Ainakaan kansanterveydellä tätä ei ole perusteltu, mutta sen sijaan suomalaisille elinkei-
noille tässä aiheutetaan tarkoituksella melkomoista haittaa.

15.24 Simon Elo sin: Arvoisa rouva puhemies! En suoraan muista, mitä edustaja Harakka
äänesti, mutta jos oikein muistan, suuri osa sosiaalidemokraateista äänesti alkoholilain va-
pauttamista vastaan, [Timo Harakka pyytää vastauspuheenvuoroa] ja se jos mikä oli ni-
6



Pöytäkirjan asiakohta PTK 97/2018 vp
menomaan elinkeinoelämällekin tärkeä kysymys. Edustaja Harakka voi vastata puoles-
taan, miten sen näkee.

Mitä tule tähän lainsäädäntöön, niin sanon tosiaan täysin avoimesti, että minun näke-
mykseni on se, että on parempi, että vähemmän nostetaan oluen verotusta ja hieman enem-
män viinin, koska kyllä Suomessa nimenomaan tämä panimoteollisuus on se, joka tuottaa
täällä olutta, ja sitä kautta tämä on meille parempi ratkaisu elinkeinopoliittisesti. Muuten-
han tämä laki on, aivan niin kuin edustaja Viitanen oikein sanoi, fiskaalinen kysymys. 

Mitä tulee sitten muuten alkoholiin, niin täytyy sanoa, että toisin kuin ehkä joistain pu-
heenvuoroista voisi luulla, alkoholin kokonaiskulutus on laskenut jo vuosia. Ihan THL:n
omista tilastoista voi tämän nähdä. Se, mikä minusta on huolestuttavaa ja mihin pitäisi saa-
da muutosta, on se, että suomalaiset juovat vain 11 prosenttia käyttämästään alkoholista ra-
vintoloissa. Tätä osuutta olisi syytä saada nostettua. Uusi laki, mikä nyt tuli alkoholin va-
pauttamisen osalta, ei tätä tilannetta muuttanut oikeastaan lainkaan, mikä on ehkä hieman
yllättävääkin, mutta se, mikä tietysti voisi muuttaa, on se, että ensi hallituskaudella voitai-
siin laskea anniskelun arvonlisäveroa. Uskon, että sillä olisi merkittävä vaikutus tähän ky-
symykseen, ja toivon, että tätä puolueet nyt sitten harkitsevat, kun mennään kohti vaaleja. 

Todellakin tärkeää on huomata se, että kokonaiskulutus on laskenut, ja jos katsoo tätä
trendiä, että nyt nostetaan hieman alkoholiverotusta ja sitten vastapainona on ollut alkoho-
lilain vapauttaminen, niin nämä kuitenkaan eivät ole muuttaneet sitä kokonaisnäkymää,
että alkoholinkulutus Suomessa laskee. [Timo Harakka pyytää vastauspuheenvuoroa]

Toinen varapuhemies Tuula Haatainen: Myönnän minuutin mittaisen vastauspuheen-
vuoron edustaja Harakalle.

15.26 Timo Harakka sd (vastauspuheenvuoro): Kyllä tänään, arvoisa puhemies, kuultiin
jaostossa tilastoja, joissa tilastoitu alkoholinkulutus on noussut Suomessa tämän vuoden
aikana ennakkotietoihin nojaten, ja nimenomaan kun katsotaan jakelukanavia, päivittäista-
varakauppojen osuus on huomattavasti kasvanut. Tämä oli se hallituksen kädenojennus K-
kauppiaille, Lidlille ja S-ryhmälle, joka ei todellakaan tuonut yhtään suomalaista valvotun
ravintolaelinkeinon piiriin. Teillä olisi, arvoisa hallitus, ollut täydet mahdollisuudet tehdä
toisin ja esimerkiksi alentaa sitä anniskelun arvonlisäveroa eikä lastata sitä seuraavalle hal-
litukselle — jolle varmaankaan ei ole kohteliasta muutenkaan esittää minkäänlaisia toivei-
ta. Siis on olemassa tietoja, ennakkotietoja, että se on vaikuttanut myöskin kulutusta lisää-
västi ja nimenomaan sinne, missä valvottua alkoholinkäyttöä ei ole, eli päivittäistavara-
kauppaan eli pussikaljapuolelle. 

15.27 Sari Tanus kd: Arvoisa puhemies! Niin kuin aiemmin tuossa sanoin, tehokkain
tapa hillitä alkoholin väärinkäyttöä on vaikuttaa alkoholin saatavuuteen ja hintaan, mutta
aivan vastaavasti, jos haluamme edistää jonkun tuotteen käyttöä, saatavuus ja hinta vaikut-
tavat myös siihen.

Aivan niin kuin Eestilä tuossa puheenvuorossaan nosti esiin, alkoholittoman oluen käyt-
tö on lisääntynyt merkittävästi viimeisen vuoden aikana. Toivon, että vastaavien alkoholit-
tomien tuotteiden käyttö lisääntyisi jatkossakin. Sinänsä oli tavattoman ikävää... Minähän
tein aiemmin esityksen — johon hallituskin olisi voinut tarttua ja tämä sali olisi voinut tart-
tua, jos olisi halunnut edistää alkoholittomien juomien käyttöä ja saatavuutta — siitä, että
niissä ravintoloissa tai anniskelupaikoissa, joissa on alkoholituotteita saatavilla, oli se sit-
7



Pöytäkirjan asiakohta PTK 97/2018 vp
ten alkoholillista olutta tai viiniä tai muuta, olisi velvoitettu olemaan tarjolla näistä tuot-
teista ainakin yksi alkoholiton vaihtoehto.

Toki tätä keskustelua käytiin paljon, onko viisastunut nuoriso osasyy tai järkevöitynyt
keski-ikä syynä, mutta alkoholittomien oluiden käyttö on lisääntynyt, ja myös tarjontaa on
tullut huomattavasti enemmän. Tuossa viime kesänä tein tämmöistä kuppilakierrosta, vä-
lillä ihan tarkoituksella pistäydyin, ja kysyin, että onko teillä mitään alkoholittomia vaih-
toehtoja. Jossakin Pirkanmaallakin pienessä kuppilassa sanottiin, että kyllä, ja siellä oli en-
simmäisenä kolme tai neljä alkoholitonta vaihtoehtoa tarjolla ja sanottiin, että selvä muu-
tos on tapahtunut, että esimerkiksi moottoripyörällä liikkeellä olevat tai kesällä autolla
matkailevat niitä kysyvät, ja niitä menisi tämän kauppiaan mukaan niin paljon kuin tarjolla
olisi.

Mutta sitten toisaalta on edelleen tavattoman monia anniskelupaikkoja, hienompia ra-
vintoloita tai pienempiä kuppiloita, puhumattakaan jäähalleista, joissa menee paljon myös
alkoholillista olutta, joissa ei alkoholitonta, esimerkiksi olutta, ole lainkaan tarjolla, vaikka
minua on valistettu — itse en ole koskaan ollut oluen ystävä, ihan makuseikoista johtuen,
mutta joku tämmöinen vanhempi herrasmies minua valisti jossakin vaiheessa — että ny-
kyisin on alkoholittomiakin oluita niin hyvänmakuisia olemassa, että mistäs sitä tietää, että
niissä ei ole alkoholia ollenkaan, paitsi siitä, että ei humallu. Eli tietyllä tavalla tietysti, jos
olisi tartuttu napakammin... Ajattelen esimerkiksi monia kuppiloita, anniskelupaikkoja,
esimerkiksi näitä jäähalleja, sillä on tosi surullista, että alkoholillisia juomia siellä kyllä on
eri vaihtoehtoja mutta ei edelleenkään välttämättä yhden ainutta alkoholitonta. No, niin
kuin sanotaan, kysyntä lisää tarjontaa, elikkä [Ari Jalosen välihuuto] suosittaisinkin sitä,
että siellä, missä liikutte, kysykää ohimennen [Puhemies koputtaa] alkoholittomia, niin että
niitä haluaville tulisi enemmän [Puhemies koputtaa] niitä myös tarjolle. 

Toinen varapuhemies Tuula Haatainen: Ja nyt listalla näkyy kolme puheenvuoropyyn-
töä. Otetaan ne tähän keskusteluun ja loput jätetään sitten, jos varaatte puheenvuoroja, näi-
den asioiden käsittelyn loppupäähän.

15.31 Pekka Puska kesk: Arvoisa puhemies! Neljä lyhyttä kommenttia.
Ensinnäkin edustaja Mattilalle: Tämä tilastoimaton kulutus on se, jota THL ja useat vi-

ranomaiset yhdessä seuraavat kuukausittaisilla kyselytutkimuksilla. Se ei anna ihan tark-
kaa kuvaa, mutta trendit ovat aika luotettavia.

Edustaja Elolle näistä tilastoista: Meillä todellakin on viime vuosina ollut aika johdon-
mukainen, ehkä noin kolmen prosentin lasku alkoholin kulutuksessa, viime vuonna neljän
prosentin lasku, ja nyt Valviran uusimmat tilastot puhuvat noin yhden prosentin lisäykses-
tä. Elikkä tämä lasku ja yksi prosentti merkitsee vaikutusta, joka on hämmästyttävän tark-
kaan se, mitä me ennustimme.

Edustaja Eestilälle: Sanoitte, että verotuksella ja hinnalla ei voi vaikuttaa alkoholin ku-
lutukseen, mutta tämähän on vastoin kaikkea talouselämän lakeja. Kyllä hinta vaikuttaa
kulutukseen. Hintajoustot tietysti vaihtelevat.

Sitten vielä edustaja Elolle: Me olemme aika monet samaa mieltä, että ravintolassa ta-
pahtuva alkoholin nauttiminen on niin sanotusti valvottua nauttimista. Mutta kehitys on
mennyt hullumpaan suuntaan, senhän me myöskin ennustimme. Sanoimme, että kun vah-
vaa alkoholia saa ravintolan ulkopuolelta helpommin, totta kai se siirtää kulutusta sinne. Ja
8



Pöytäkirjan asiakohta PTK 97/2018 vp
tämä, jota nyt ravintolaelinkeino ajaa, että ravintolan alkoholin verotusta sitten laskettai-
siin, toki voi osin siirtää sinne, mutta vuorenvarmasti se lisäisi kokonaiskulutusta, ja se ei
ole kyllä kovin hyvä asia. [Timo Harakka: Ja onko joustoakaan?]

15.32 Simon Elo sin: Arvoisa rouva puhemies! Tietysti on hyvä pohtia, että mistä kaikki
lähti. Silloin kun tätä asiaa, alkoholilain vapauttamista, käsiteltiin hallitusohjelmaa varten,
niin itse asiassa monen näkemys olisi ollut se, että 8,5 prosenttiin asti olisi vapautettu
myynti kauppoihin, mutta siitä sitten erilaisten neuvottelujen kautta päädyttiin kompromis-
siin 5,5 prosenttia, ja sekin saatiin, sanotaanko, vaivoin, taistelun tuloksena tässä salissa
läpi äänin 98—94. Eli ei tämä alkoholilain muuttaminen Suomessa helppoa ole — ehkä sen
ei pidäkään olla. Mutta tämä oli se kompromissi, mihin päädyttiin. Sinänsä en katso, että
5,5 on vielä vahvaa alkoholia, että siinä sitten on muut tuotteet jo kyseessä.

Mitä tulee edustaja Harakan puheenvuoroon, niin minä lämpimästi kannatan sitä linjaa,
mitä siniset ovat edistäneet tällä hallituskaudella, eli on vapautettu alkoholilainsäädäntöä
tältä osin, että vahvemmat oluet ovat kauppoihin tulleet. Minulla oli jo vaaliohjelmassani
se, että kannatan myös viiniä kauppoihin, ja kannatan sitä myös ensi kaudella. Otankin [Ti-
mo Harakka: Mutta kalliimpana!] sen vapauden, että sanon seuraavalle hallitukselle tähän-
kin yhteyteen, että kannattaa viinikin sinne kauppoihin vapauttaa ja sen lisäksi myös las-
kea sitä ravintola-anniskelun arvonlisäveroa. Kyllä ne kummatkin asiat voi tehdä. Tätä ko-
konaiskulutusta totta kai pitää koko ajan seurata, mutta tällä hetkellä tilanne tosiaan on se,
että jo useamman vuoden ajan se on laskenut. Katsotaan, mikä on tämän vuoden osalta ti-
lanne, ja seurataan useamman vuoden syklillä. Mutta siinä mielessä hyvään suuntaan on
tässä monta vuotta jo menty.

15.34 Pia Viitanen sd: Arvoisa rouva puhemies! Täällähän käytiin pitkä keskustelu sil-
loin alkoholilainsäädännön uudistamisen yhteydessä. Kyllä hallituksen omienkin esitysten
mukaan arveltiin käyvän juuri niin, että tässä tulee kansanterveydellisiä lisäkustannuksia
sekä yhteiskunnallisia kustannuksia esimerkiksi niin, että poliisien tarve lisääntyy merkit-
tävällä tavalla. Näitä laskelmia ja arvioita löytyy hallituksen omista esityksistä, ja siksi
mielestäni silloin oli hieman ristiriitaista, että hallitus samaan aikaan lisää omilla esityksil-
lään tämäntyyppisiä ongelmia yhteiskunnassa ja kustannuksia ja muita. Itse en nähnyt ko-
vinkaan viisaana vapauttaa tätä alkoholilainsäädäntöä mainittuun suuntaan, koska kuiten-
kin hinta ja saatavuus vaikuttavat omalta osaltaan juuri niin kuin hallitus itsekin arvioi nii-
den vaikuttavan.

Puhemies! Todellakin, kuten sanottu, paljon suurempia merkityksiä niin kansantervey-
dellisesti kuin muutenkin, on ollut sillä, mitä on tapahtunut tässä alkoholilainsäädännön
uudistuksessa, kuin sitten sillä, miten päätämme tätä alkoholiveroa käsitellä. Ja tässä ta-
pauksessa korostan edelleen, että tämä muutos on fiskaalinen: sillä kerätään valtion kas-
saan kaiken kaikkiaan lisää tuloja. Terveysvaikutuksilla ei voi tätä perustella, valitettavas-
ti, vaan ihan toisilla syillä.

Toinen varapuhemies Tuula Haatainen: Nyt annan puheenvuorot Eestilälle ja Tanuksel-
le, ja sitten me siirrymme seuraavaan asiaan.

15.35 Markku Eestilä kok: Arvoisa puhemies! Minä luulen, että meistä jokainen kyllä
oivaltaa sen asian, että jos alkoholin hinta merkittävästi laskee, niin se lisää kulutusta. Mut-
9



Pöytäkirjan asiakohta PTK 97/2018 vp
ta nehän ovat vain tämmöisiä hetkellisiä ilmiöitä ja piikkejä, ja oma käsitykseni on se, että
alkoholinkulutus on vahvasti kulttuuriin sidoksissa oleva ilmiö. Minä olen aika monessa
maassa tehnyt ihan mielenkiinnosta pölytestin: olen mennyt markettiin ja katsonut ihmisiä
ja aina mennyt sinne, missä myydään raakaa viinaa ja kaikkea muuta, ja ihmeen vähän siel-
lä porukkaa pyörii, ja kun olen sormella raapaissut toisesta pullosta, niin jää pölyä sor-
meen. Miten muualla maailmassa voi olla niin, että saatavuus on niin vapaata, että vaikka
pirtua saa, ja siitä huolimatta alkoholinkulutus pysyy ikään kuin kohtuudessa? Se on kult-
tuuriin sidottu ilmiö. Ja sen takia itse olen samaa mieltä kuin täällä edustaja Elo, että ei se
minun vaalikonevastaukseni miksikään muutu näittenkään juttujen perusteella, että minun
mielestäni pitäisi ottaa seuraava askel ilman muuta jo ensi vaalikaudella, että viinit ruoka-
kauppoihin, ja sitä kautta antaa ihmisille valinnanvapaus valita, mitä he haluavat juoda ja
näin poispäin.

Minä uskon, että nykysukupolvi ja nuoret, jotka fiksusti suhtautuvat alkoholipolitiik-
kaan ja matkustavat maailmalla, eivät kyllä heilu jonkun parin prosentin veronalennuksen
tai veronkorotuksen takia omassa alkoholinkulutuksessaan. He valitsevat omat linjansa.
Minä olen nähnyt niin monen nuoren jo raitistuvan ja tavallaan edistävän terveitä elämän-
tapoja ja valitsevan alkoholittomat vaihtoehdot ja näin, ja minun mielestäni se on hieno
kulttuuri. Ja kyllähän se täytyy sanoa, että myös vanhemmissa ikäluokissa tupakanpoltto
vähenee, alkoholinkulutus vähenee, työpaikoilla ei enää sallita niin kuin ennen vanhaan,
että joku haisee viinalle. Meillä on alkanut tulla ihan erinäköiset toleranssit, jotka oikaise-
vat vanhaa kulttuuria, joka oli silloin Venäjän-kaupan ajoilta aika rappeutuneessa tilassa,
että selvästi mennään hyvään suuntaan. Olen edelleen sitä mieltä, että tämän salin ratkaisut
eivät pitkällä jänteellä vaikuta niin paljon näihin asioihin kuin me itse täällä luulemme.

15.37 Sari Tanus kd: Arvoisa rouva puhemies! Aivan niin kuin edustaja Eestilä sanoi,
niin tietysti ajattelen, että suurin osa nuorisosta on kyllä viisastunut ja alkoholinkäyttö mo-
nissa ikäryhmissä on vähentynyt. Se tietysti vain sitten, että meillä on myös nuoria, jotka
tulevat ehkä rikkinäisemmistä taustoista tai joilla on haasteita elämässä muutenkin, niin
kyllä tietysti silloin tartutaan helposti näihin voima-aineisiin, jos niitä on saatavilla, niin al-
koholiin kuin muihinkin.

Mutta olisin halunnut tässä viitata siihen, minkä edustaja Viitanen nosti esiin, että kyllä
esimerkiksi poliisien työmäärät ovat oikeasti lisääntyneet vähän toisin kuin edustaja Elo
tuossa aiemmin puheenvuorossaan totesi. Muistaakseni toistakymmentätuhatta hälytystä
enemmän on poliiseille tullut. Ja kun me tiedämme, että poliisien resurssit ja mitoitukset
ovat liian vähäiset muutenkin, niin tämä vielä lisänä.

Siihen, että alkoholittomia vaihtoehtoja tuotaisiin laajemmin saataville: toivoisin kyllä,
kun hallitus miettii ja jos jatkossa, kuka sitten hallituksessa istuukin, näitä alkoholiasioita
mietitään, että sitä velvoittavuutta tuotaisiin myös siihen, että alkoholittomia vastaavia
vaihtoehtoja pitäisi olla saatavilla siellä, missä alkoholillisiakin myydään. Tässä tilantees-
sa täytyy nostaa Alkolle hattua: en ole paljon muissa kaupungeissa kiertänyt mutta Tam-
pereella olen pistäytynyt kyllä Alkoonkin tämän alkoholikeskustelun myötä, ja täytyy sa-
noa, että siellä on kyllä erittäin hyvät valikoimat ja heti siinä ovensuussa pitkät rivit hyllyjä
alkoholittomia vaihtoehtoja. Ja uskoisin tässä asiassa myös niin, että kun on tarjolla mo-
nenlaisia hyviä, laadukkaita alkoholittomia vaihtoehtoja, niin myös se edistää niiden kulu-
tusta.
10



Pöytäkirjan asiakohta PTK 97/2018 vp
Tosiasiahan tässä on, ehkä loppuun on hyvä muistuttaa, että alkoholi, jos sitä oltaisiin
tuomassa tänä päivänä markkinoille, niin alkoholi ei ikinä tänä päivänä saisi myyntilupaa.
Se on selkeästi monissa tutkimuksissa todistettu niin vahvaksi solumyrkyksi aiheuttaen
monenlaisia tuhoja soluissa monilla puolilla elimistöä, niin aivoissa kuin sydämessä, että
sehän ei tänä päivänä saisi myyntilupaa millään muotoa. Ja siinä mielessä, kun me puhum-
me alkoholista, niin kuitenkin täytyy muistaa tämä tosiasia ja muistaa myös haasteellisim-
missa olosuhteissa eläviä. Esimerkiksi haluan nostaa esiin raskaana olevat naiset, eli nuo
pienet ihmiset siellä kohdussa, niin mitä he joutuvat kärsimään ja lopun elämänsä kanta-
maan, niin yhtenä esimerkkinä se on kyllä tavattoman kova hinta ja iskee hyvinkin räikeäs-
ti meidän silmillemme, mitä alkoholi voi saada aikaan. Siinä mielessä toivoisin, että alko-
holittomien saatavuutta lisättäisiin, [Puhemies koputtaa] ja toivon mukaan sen puolen ku-
lutus lisääntyy.

Keskustelu päättyi.

Asia lähetettiin valtiovarainvaliokuntaan.
11


