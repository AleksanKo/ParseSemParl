















































DEM5E5D.tmp.xml


Pöytäkirjan asiakohta PTK 108/2016 vp
Pöytäkirjan asiakohta 

PTK 108/2016 vp

Täysistunto

Torstai 27.10.2016 klo 16.00—20.13

13. Lakialoite laiksi ajoneuvoverolain 11 §:n muuttamisesta
Lakialoite LA 75/2016 vp Touko Aalto vihr ym.

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 13. asia. Puhemiesneuvosto ehdottaa, että asia lähetetään valtiovarainva-
liokuntaan.

Keskustelu

20.06 Jani Mäkelä ps: Arvoisa puhemies! Tässä aloitteessa vihreät nyt käyvät sitten die-
selautoilijan kimppuun, kun aikaisemmin on käyty koneurakoitsijoiden ja autolla työssä
käyvien kimppuun. Aikaisemmin edustaja Aalto esitti, että tällä toimenpiteellä, tällä esi-
tyksellä, kuitenkin kertyisi valtion kassaan säästöä kolmenumeroinen määrä miljoonia,
kuitenkin toisaalla puheessa ikään kuin esitettiin, ettei mikään muutu. Mikä on nyt tämä to-
tuus? Mistä ne kolmenumeroiset miljoonamäärät otetaan, jollei kerran tämä millään taval-
la haittaa suomalaista dieselautoilijaa?

20.07 Touko Aalto vihr: Jälleen kerran olisi helpompi käydä keskustelua, jos käyttämäni
puheenvuoro ja tässä aikaisemmin käytetyt puheenvuorot kantautuisivat kaikkien kolle-
goiden korviin. Kysymys oli siitä, että henkilöautoliikenteen osalta tavallinen dieselkuski
ei joudu maksamaan yhtään enempää, mutta totta kai ammattiliikenne joutuu maksamaan
hieman enemmän, se on ihan selvä asia. Mutta samaan aikaan luodaan kannustimia muun
muassa LNG-rekkojen käyttöönottoon — paljon on puhuttu näistä biokaasuista — ja muun
muassa biokaasu- ja myös sähköautojen käyttöönottoon, se on ihan selvä asia. Sieltä tule-
vat nämä tietyt eurot, mitä tuossa äsken kuvattiin. On hyvä ymmärtää se, että toisaalta käyt-
tövoimaveron palautuksena tuodaan tavallisille ihmisille, dieselkuskeille, se euromäärä ta-
kaisin, jotenka tavallinen dieselkuski näkee, että polttoaine nousee, joo, jonkun verran
mutta käyttövoimaverossa tulee alennus 120 miljoonaa euroa, jolloin käytännössä hän pys-
tyy katsomaan, että polttoaineen hinta hieman nousee. No, siinä tapauksessa se ei vaikuta
nettovarallisuuteen juuri laisinkaan, mutta se antaa kannustimen vaikka miettiä hieman sitä
ajoliikennettä, jolloin syntyy kannustin miettiä niitä omia ajokilometrejä ja miettiä sitä lii-
kenteen järjestämistä vielä toisella tapaa, niin että siinä on jopa pieni kannustin mukana.

20.08 Jani Mäkelä ps: Arvoisa puhemies! Sain kysymykseeni vastauksen, eli kysymys
on nyt ilmeisesti siitä, että spekulatiivisesti ottaen tämä voisi vaikuttaa niin, että tämä ei
haittaa, jos ihmiset alkaisivat toimia niin kuin vihreät ideologisessa linjauksessaan halua-
 Tarkistettu
4.0



Pöytäkirjan asiakohta PTK 108/2016 vp
vat, eli hankkisivat sellaisia ajoneuvoja ja toimisivat niin kuin vihreät haluavat. Tämä asia
tuli harvinaisen selväksi. Itse olen eri mieltä.

20.09 Touko Aalto vihr: Arvoisa puhemies! Vaikka dieselkuski ajaisi minkälaisella au-
tolla tahansa, tavallinen dieselkuski, kun sitä käyttövoimaveroa alennetaan ja on polttoai-
neen korotus, niin se vaikutus pysyy neutraalina. Juuri sen takia me tahdomme tehdä näin,
etta tavallista dieselkuskia kohtaan ei tapahtuisi mitään lisäkiristystä. Se lukee siellä, minä
voin tulla vaikka kädestä pitäen vielä selittämään tämän asian. Mutta se on totta, että sitten
raskaassa liikenteessä, ammattiliikenteessä syntyy lisäkustannuksia, se on selvä asia. Jos
me tahdomme tutkimuksesta, koulutuksesta ja tieteestä leikata vähemmän ja korvata ne
koulutusleikkaukset, jostain pitää ne vaihtoehtoiset leikkaukset tuoda. Me pyrimme miet-
timään ne niin, että ne meidän leikkauksemme eivät kohdistu puhtaasti yksittäiseen am-
mattiryhmään ja että kun ne kohdistuvat jonkun verran kaikkiin ammattiryhmiin, totta kai,
niin ne olisivat mahdollisimman kohtuullisia. Juuri sen takia me teemme näitä meidän
kompensointejamme, joista oli kysymys tässä, kun esittelin tämän oman ajoneuvoverola-
kimuutoksen. Nimenomaan käyttövoimaveron osalta me kompensoimme tavalliselle die-
selkuskille sen polttoaineen nousevan hinnan.

Keskustelu päättyi.

Asia lähetettiin valtiovarainvaliokuntaan.
2


