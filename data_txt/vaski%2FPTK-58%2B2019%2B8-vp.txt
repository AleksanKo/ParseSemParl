















































DEMA02E.tmp.xml


Pöytäkirjan asiakohta PTK 58/2019 vp
Pöytäkirjan asiakohta 

PTK 58/2019 vp

Täysistunto

Tiistai 5.11.2019 klo 14.00—19.35

8. Hallituksen esitys eduskunnalle laeiksi eräiden tulotietojärjestelmää koskevien lakien 
voimaantulosäännösten muuttamisesta sekä verotusmenettelystä annetun lain ja oma-aloit-
teisten verojen verotusmenettelystä annetun lain muuttamisesta

Hallituksen esitys HE 62/2019 vp

Lähetekeskustelu

Puhemies Matti Vanhanen: Lähetekeskustelua varten esitellään päiväjärjestyksen 8.
asia. Puhemiesneuvosto ehdottaa, että asia lähetetään valtiovarainvaliokuntaan.

Lähetekeskusteluun varataan enintään 30 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja.

Keskustelu

16.30 Valtiovarainministeri Mika Lintilä (esittelypuheenvuoro): Arvoisa herra puhe-
mies! Illan ohjelmassa taitaa olla neljäkin verolakiesitystä, joissa tämä kyseinen hallituk-
sen esitys 62 on suppeimmasta päästä.

Eli arvoisa puhemies! Esityksessä ehdotetaan muutettavaksi tulotietojärjestelmää kos-
kevien lakien voimaantulosäännöksiä siten, että eläke- ja etuustulot ilmoitetaan tulorekis-
teriin vasta vuonna 21, eikä jo ensi vuoden alusta. Muutoksen tarkoituksena on varmistaa,
että ilmoitusmenettely on toimiva ja että tulorekisterin kehittämistyössä voidaan keskittyä
tulorekisterin käytettävyyden parantamiseen. Tulorekisterin käyttöönotossa vuoden 2019
alusta on ilmennyt erilaisia ongelmia. Käyttöönotto ei ole sujunut suunnitellusti, ja resurs-
seja on kulunut näiden ongelmien selvittämiseen. Resursseja on siten käytetty palvelun pa-
rantamiseen, eikä niitä ole voitu suunnata tietosisällön ja käyttäjätahojen laajentamiseen. 

Käyttöönottoon liittyvät ongelmat ovat osaltaan antaneet aiheen hallitusohjelman kir-
jaukselle, jonka mukaan tulorekisterin käyttöönotossa ilmenneet ongelmat selvitetään ja
niitä korjataan, jotta helpotetaan pienyrittäjien ja kansalaisjärjestöjen toimintaa. Tässä esi-
tyksessä ei ole kuitenkaan kyse näistä pienille toimijoille tarkoitetuista helpotuksista, vaan
niistä hallitus antaa tällä viikolla erillisen hallituksen esityksensä. Esityksessä ehdotetaan
eläke- ja etuustulojen ilmoittamisen lykkääntymisen lisäksi pieniä teknisiä muutoksia ve-
rotusmenettelylakiin ja oma-aloitteisten verojen verotusmenettelylakiin.

16.32 Pia Viitanen sd: Arvoisa herra puhemies! Niin kuin ministeri kertoi, tässä yhtey-
dessä kysymys on nimenomaan siitä, että tätä voimaantuloa lykätään eläke- ja etuustulojen
suhteen. Tietenkin se on siinä suhteessa järkeenkäypää, että — niin kuin ministeri kuvasi
— tässä on ollut tietynlaisia käyttöönoton ongelmia, ja tietenkin ne on saatava kuntoon.
Mutta sitten varmasti, kun ongelmat ovat kunnossa, on silti hyvä asia kun saamme tämän
 Tarkistettu
3.0



Pöytäkirjan asiakohta PTK 58/2019 vp
sujuvamman järjestelmän toimimaan. Sillä tavalla tietenkin hanke on sinänsä hyvin posi-
tiivinen, niin kuin tiedämme jo pidemmän ajan takaa.

Mutta puhemies, oikeastaan sen takia halusin tässä yhteydessä käyttää puheenvuoron,
kun ministeri tuossa puheenvuoronsa loppupuolella viittasi siihen erittäin tärkeään asiaan,
että tämä ei suinkaan jää ainoaksi muutokseksi, mikä tämän suhteen on tulossa. Lähiaikoi-
na — oli hyvä kuulla, että hyvin pian — on tulossa vielä tämä seuraava vaihe, joka on mie-
lestäni erittäin tärkeä ja vastaa nimenomaan siihen kansalaisyhteiskunnan käymään kes-
kusteluun ja huoleen siitä, että tässä voimaantulon yhteydessä ilmeni myös tietynlaisia
käytännön vaikeuksia, vaikkapa sitten ihan tavallisille kansalaisjärjestöille siitä, että jos
tehdään palkintoja, annetaan jostain arvoista tai mistä vaan suurin piirtein sukat palkinnok-
si, niin pitääkö sekin ilmoittaa rekisteriin. Siitähän heräsi aika iso keskustelu, kuinka tämä
tuntui sinänsä hyvin epätarkoituksenmukaiselta, ja oli erittäin tärkeää nyt tässä jo todeta,
että saamme varsin pian — hyvä niin, ministeri ja hallitus — hyvin pian tähän saliin käsit-
telyyn näiden epäkohtien korjaamisen. Itse olen käynyt keskusteluja monen kansalaisjär-
jestökentän toimijan kanssa, ja siellä on todellakin toivottu, että näitä selkeytyksiä, paran-
nuksia, muutoksia tulee tähän olemassa olevaan säätelyyn, jotta tilanne selkeytyy ja tulee
kohtuulliseksi eikä ole tällaisia ylilyöntityyppisiä asioita, mitä välillä kävi ilmi. Siksi kii-
rehdin tämän esityksen seuraavan vaiheen tuloa tänne ja tuen täydellä sydämellä sitä, että
näin toimimme, ja mielestäni se on ehdottoman hyvä ja tärkeä asia.

16.34 Timo Heinonen kok: Arvoisa herra puhemies! Oikeastaan tässä edellä aika lailla
tuli esille, että kun tulorekisteriä viime kaudella luotiin, niin aika nopeasti esille tuli se, että
tiettyjä pieniä valuvikoja sinne jäi.

Tein itse kirjallisen kysymyksen viime keväänä maaliskuussa nimenomaan tästä, johon
ministeri Lintilä viittasi, että nyt on tulossa tämä korjausesitys liittyen näihin pieniin pal-
kintoihin, joita tulkinnan mukaan ryhdyttiin vaatimaan merkittäväksi. Kyseessä on siis
agilityn, frisbeegolfin, ammunnan ja tämäntyyppisten pienten kilpailujen ilmoittamisesta,
joissa kerätään ehkä joku pieni osallistumismaksu ja sitten se jaetaan: viisikymppinen voit-
tajalle ja kaksikymppinen kolmannelle ja niin poispäin. Muistan, kuinka ministeri Lintilän
edeltäjä, valtiovarainministerinä silloin toiminut ministeri Orpo kertoi, että tähän kohtuut-
tomaan tilanteeseen pitää saada muutoksia, ja tässä on hyvä esimerkki siitä, että vaikka
maassa vaihtuu hallitus, niin tällaiset korjaukset tehdään. Nämä eivät varmaan tunne sinän-
sä hallitus—oppositio-rajoja, vaan kun todetaan, että isossa uudistuksessa tapahtuu joku
tämäntyyppinen valuvika, niin se korjataan, ja tässä ministeri Lintilä on toiminut täysin oi-
kein. Aika ajoin muuten tulee myös palautetta siitä — tämä nosti esille sitä —, että voisiko
näistä harrastuksista aiheutuvia kustannuksia vähentää toisaalta myös verotuksessa. Tä-
mäntyyppisiä pohdintoja tietysti usein käydään varsinkin sellaisissa harrastuksissa, joissa
kustannukset ovat hyvin isoja, ja nyt tartuttiin sitten näihin äärimmäisen pieniin palkintoi-
hin, joita sieltä tuli, joilla valtaosalla ei käytännössä ole edes rahallista arvoa.

Mutta kiitokset ministeri Lintilälle tästä esityksestä ja siitä ensi viikolla annettavasta
korjausesityksestä.

16.36 Anu Vehviläinen kesk: Arvoisa puhemies! Ensinnäkin totean, että on todella tär-
keätä, että on otettu opiksi ja havaittu, että ensi vuoden alusta ei voida vielä tätä tulorekis-
teriä laajentaa eläke- ja etuustuloihin. Mutta se on kyllä todella tärkeätä, että me jatkossa
voimme tehdä, ja tässähän ehdotetaan tätä vuoden päähän eli vuodesta 2021 alkaen. Ja
2



Pöytäkirjan asiakohta PTK 58/2019 vp
miksi tämä on erityisen tärkeää? Sen takia, että tässä talossa on vahva tahto ja hallituksella
on vahva tahto viedä eteenpäin sosiaaliturvan uudistusta, ja me kaikki tiedämme, että olisi
helpompaa, että työtulot ja sosiaaliturvatulot voitaisiin paremmin yhteensovittaa, että ne
näkyisivät samasta rekisteristä. Tästä asiastahan on tässä tulorekisterin kakkosvaiheessa,
jota nyt tällä hallituksen esityksellä lykätään hieman eteenpäin. Minä sanon sen takia, että
on hyvä, että Verohallinto ja valtiovarainministeriö omassa valmistelussaan ottavat tämän
myös itse huomioon. Tämä on ollut iso hanke. Jos muistan oikein, niin viime vaalikaudella
ensin laitoimme tulorekisterin valmisteluun 24 miljoonaa euroa digitalisaation kärkihanke-
rahoituksesta ja sen jälkeen etsimme vielä suurin piirtein saman verran rahoitusta. Eli me
olemme tehneet tätä noin 50 miljoonan euron edestä, ja on selvä asia, että näitä hyötyjä ei
saada aivan hetkessä käyttöön. Mutta tällaisten tulorekistereiden, mitä tässä näin nyt ol-
laan tekemässä, hyöty tullaan näkemään tulevina vuosina, tulevalla vuosikymmenellä ja
pitkässä juoksussa.

Myös itse pidän tärkeänä sitä, kuten tässä ministeri Lintilä toi esille, että näitä pieniä yri-
tyksiä ja kansalaisjärjestöjä ja palkintoja ja näitä koskeva esitys tulee tänne nopeasti. Kaik-
ki kansanedustajat ovat saaneet heti tämän vuoden alusta lähtien niistä paljon palautetta.
Sitä tervehdin myös ilolla.

16.38 Pia Viitanen sd: Arvoisa puhemies! Pieni lisäys vielä tuohon äskeiseen puheenvuo-
rooni. Ensinnäkin totean, että ministeri on varsin onnekas, kun niin tästä esityksestä kuin
sitten jo tulevastakin kiitellään, hyvä niin. Kaikki ymmärrämme tämän tärkeyden. 

Tuli mieleen, kun edustaja Heinonen tuossa mielestäni ihan oikein puhui myös yleisesti
harrastamisen mahdollisuuksista, niin tämä tuleva toimenpidehän on yksi toimenpide, jol-
la kansalaisjärjestöjen toimintaedellytyksiä parannetaan. 

Itse kyllä myös sitä tervehdin ilolla, että noin yleisesti harrastamisen edistämiseksi on
budjetoitu erillistä määrärahaa, jotta jokaisella ihmisellä ja jokaisella nuorella olisi mah-
dollisuus harrastaa. Sehän on nyt sitten tämä kuuluisa ikään kuin Islannista saatu idea suo-
malaiseksi Islannin malliksi, mitä aletaan toteuttamaan. Siitä olen myös hyvin iloinen, kos-
ka siitä viime kaudella myös käytin paljon puheenvuoroja. Tämä oli näyttävästi tavoitteis-
sa esillä, ja tältä osin on hieno asia, että harrastustoiminnan edellytykset niin omalla bud-
jettimomentillaan kuin vaikkapa lisääntyvinä liikunta- ja kulttuurirahoina tullaan turvaa-
maan.

Keskustelu päättyi.

Asia lähetettiin valtiovarainvaliokuntaan.
3


	8
	16.30
	16.32
	16.34
	16.36
	16.38


