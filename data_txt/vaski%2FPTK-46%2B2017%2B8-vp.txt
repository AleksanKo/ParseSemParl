















































DEMC81B.tmpSave.xml


Pöytäkirjan asiakohta PTK 46/2017 vp
Pöytäkirjan asiakohta 

PTK 46/2017 vp

Täysistunto

Tiistai 2.5.2017 klo 14.05—17.41

8. Hallituksen esitys eduskunnalle laiksi lukiolain muuttamisesta
Hallituksen esitys HE 42/2017 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 8. asia.
Puhemiesneuvosto ehdottaa, että asia lähetetään sivistysvaliokuntaan.

Keskustelu

15.05 Saara-Sofia Sirén kok: Arvoisa puhemies! Suomalaiselle koulutukselle on kysyn-
tää maailmalla, ja tämän me tiedämme. Juuri tästä koulutusviennin mahdollistamisesta on
kysymys tässäkin hallituksen esityksessä, eli mahdollistetaan IB-lukiokoulutuksen vientiä
EU- ja Eta-maiden ulkopuolelle. Tärkeää on huomata se, että tässähän ei mahdollisteta lu-
kukausimaksuja tai muutoksia tähän meidän suomalaisen koulutuksen perusteeseen, vaan
tämä on ikään kuin lisätulon mahdollisuus tällaista IB-tutkintoon johtavaa tilauskoulutusta
järjestäville lukioille. Mahdollinen tuotto sitten kohdennetaan sen lukion omaan koulutus-
toimintaan, ja kaikki siitä sitten hyötyvät.

Toisen asteen koulutusvientiä edistävä työryhmä lähti nimenomaan urheilijoille suunna-
tusta IB-koulutuksesta, ja tässä on nyt laajempi näkökulma, mikä on hyvä asia, mutta on
toki hienoa, jos tämä urheilijoiden erityinen koulutustarve säilyy siellä mukana.

Tässä yhteydessä, kun lukiolain muuttamisesta keskustellaan, lienee mahdollista kiittää
hallitusta myös puoliväliriihessä tehdystä päätöksestä ja kirjauksesta käynnistää tällainen
laajempi lukiouudistus. Tälle on todellakin tarvetta. Hallitus tekee muilla koulutusasteilla
ja muilla koulutusmuodoilla uudistuksia, mutta nyt on ehdottomasti lukion vuoro, joten
tästä kirjauksesta kiitos. Siinä yhteydessä varmasti myös koulutusviennin laajempia mah-
dollisuuksia tarkastellaan laajemmin.

15.06 Sanna Lauslahti kok: Arvoisa puhemies! Askel kerrallaan kohti koulutusviennin
täydellistä avaamista. Voi kysyä, voisimmeko ottaa jopa nopeampia askeleita. Muun
muassa Australiassa on laskettu, että heidän koulutusvientinsä arvo on noin 16 miljardia
US-dollaria, ja se antaa osviittaa siitä, minkälaisia mahdollisuuksia myöskin Suomella oli-
si tässä. Australian kohdalla on vielä kysymys hyvin pirstaleisesta järjestelmästä, kun Suo-
messa on hyvin yhdenmukainen ja, voi sanoa, helposti kaupallistettavissa ja tuotteistetta-
vissa oleva koulutusjärjestelmä. Tässä kohdin tietenkin, jos ajatellaan lukiokoulutusta, on
maltillinen, hyvä ja hallittu askel se, että IB-koulutuksen puolella tehdään tilauskoulutus-
mahdollisuus ja sitä myötä ei jouduta näiden kielikysymysten kanssa sitten taistelemaan
niinkään paljon kuin muun koulutuksen kanssa.
 Tarkistettu
4.0



Pöytäkirjan asiakohta PTK 46/2017 vp
Toisaalta tästä herää myöskin kysymys, millä me varmistamme jatkossa, että meillä on
sitten myöskin opettajia tarjota riittävässä määrin. Vaikka on osaltaan käyty keskustelua
siitä, että opettajien koulutusmääriä pitäisi vähentää, sanoisin mieluumminkin niin, että jos
me saamme koulutusvientimarkkinoita avattua Suomelle, niin se tarkoittaa sitä, että mei-
dän tulee harkita ja katsoa, miltä osin meidän opettajien koulutusmäärät vastaavat siihen
tulevaisuuteen, jossa meidän on huolehdittava ennen kaikkea suomalaisten lasten ja nuor-
ten koulutuksesta, mutta yhtä lailla siitä, että meillä riittää niitä ammattilaisia koulutus-
viennin puolella.

Iso kiitos siitä, että jälleen kerran on yksi askel otettu. Syytä on jatkaa tällä samalla tiellä.

15.08 Jukka Gustafsson sd: Arvoisa puhemies! Tämä lienee niitä hallituksen koulutusta
koskevia esityksiä, joita voi ottaa ilolla vastaan. Suomalainen koulutushan kiinnostaa maa-
ilmalla. Kiitos hyvin harjoitetun kansallisen koulutuspolitiikan tunnetuista puutteistaan
huolimatta meillä on kuitenkin erittäin laadukas koulutus ja se kiinnostaa maailmalla.

Tärkeää tässä hallituksen esityksessä nyt on se, että tähän ei tuoda näitä lukukausimak-
suja. Lukion IB-koulutus on tällaista suosittua koulutusta, mutta tämä kuitenkin kohden-
tuu nyt vain EU- ja Eta-maiden ulkopuolisille kansalaisille, ja heidän tämänhetkinen osuu-
tensa on määrällisesti hyvinkin pieni: puhumme noin 100 nuoresta opiskelijasta. Mutta
kyllä minä näen, että mahdollisuuksia on merkittävään kasvuun. Ja kyllä minä kannustan
lukioita niin kuin ammatillisia koulutuskeskittymiäkin ja koulutuksen kuntayhtymiä aktii-
visesti ponnistelemaan myöskin tämän koulutusviennin suhteen, koska kysyntää on.

15.10 Kimmo Kivelä ps: Puhemies! Vastenmielisistä ja kipeistä koulutusleikkauksista
huolimatta on kuitenkin muistettava, että Suomi on edelleen koulutuksen supervalta ja suo-
malainen koulutusjärjestelmä on kansainvälisen kiinnostuksen kohteena. Tämä on erittäin
hyvä päänavaus, tämä lukiotason IB-koulutuksen vientimahdollisuus. Ja sikäli on ikävää,
että kun tämä on tällainen päänavauslaki... En tiedä ministerin kiireitä tarkalleen, mutta oli-
si ollut suotavaa, että ministeri olisi ollut itse tässä paikalla, koska tämä on tietyssä mieles-
sä historiallista — vaikka tämä on aika vaatimaton askel, niin tärkeä askel tässä otetaan.

Kun me elämme sellaista aikaa, jolloin yhteiskunnan eri sektorit ovat täynnä strategioita
ja hankkeita ja erilaiset strategiat ovat sitten hyllyissä pölyttymässä ja kukaan niitä ei oi-
kein tunne ja osaa, niin voi sanoa, että suomalaisen koulutuspolitiikan menestys ei ole ollut
jonkun hankkeen tai strategian tulos, hedelmä. Se on ollut paljon enemmän: se on ollut
määrätietoisen, päämäärähakuisen kansallisen tehtävän tasolla.

15.11 Tytti Tuppurainen sd: Arvoisa puhemies! Kyllä tässä olisi nyt ministerille paikal-
laan ollut olla täällä paikalla, sillä harvoin kuuluu myös tältä puolen salia ylistäviä sanoja
hallituksen koulutuspolitiikkaan liittyvistä lakiesityksistä. Tässä on nyt todellakin käsitte-
lyssä sellainen lakiesitys, jota voi mielihyvin puoltaa.

Pitkään olemme puhuneet koulutuksen kansainvälistämisestä, Suomen koulutusviennis-
tä, sen sisältämistä mahdollisuuksista. Näistä puheista kun mennään käytäntöön, niin tul-
laan näihin asioihin, muun muassa nyt tähän esitykseen, joka on pieni askel mutta — kuten
sanottua täällä — historiallinen askel, kun IB-luvan omaaville lukioille mahdollistetaan ti-
lauskoulutuksen järjestäminen myös EU- ja Eta-alueen ulkopuolisille lukio-opiskelijoille,
tärkeä askel. Ja tätä tämä konkreettinen lainsäädäntö on, kun näistä kauniista juhlapuheista
koskien koulutusvientiä ja kansainvälistymistä mennään sitten lainsäädäntöön.
2



Pöytäkirjan asiakohta PTK 46/2017 vp
Se, mistä olisin ministeriltä halunnut ehkä kysyä — ja jätettäköön tämä nyt sitten lähe-
tekeskustelukysymykseksi — on se, kuinka nyt meidän upeaa lukiokoulutusta myydään ja
markkinoidaan. On yksi asia tehdä mahdolliseksi ostaa tilauskoulutusta Suomesta ja toi-
nen on myydä se maailmalle. Se vaatii varmasti resursseja, ja on hyvä tietää, kuka tästä
vastaa. Tuskin lukiot itse, vai vastaavatko? Vastaako siitä Opetushallitus vai kuka? Vai
Suomea muuten maailmalle vievät organisaatiot? Tämän on hyvä olla selvillä, jotta lu-
kioissa voidaan keskittyä siihen, mikä heille on tärkeintä, eli laadukkaan lukio-opetuksen
antamiseen.

Muuten, puhemies, haluan yhtyä tuohon edustaja Gustafssonin esittämään näkemyk-
seen: siinä on oltava yksiselitteinen lukko, että tämä koulutusvientimahdollisuus ei avaa
minkäänlaisia lukukausimaksujen mahdollisuuksia — on oltava selkeä lukko, että luku-
kausimaksuja ei Suomessa tule.

15.13 Ben Zyskowicz kok: Arvoisa rouva puhemies! En tiedä, missä ministeri Grahn-
Laasonen tällä hetkellä on, mutta olen täysin vakuuttunut siitä, että hänellä on varmasti pä-
tevä este, koska muuten mikään ei olisi pidätellyt häntä olemaan poissa tästä istunnosta,
jossa esimerkiksi edustaja Gustafsson antoi vahvaa kiitosta ja tukea ministerin toiminnalle
tämän esityksen osalta.

Mutta itse asiasta haluan sanoa, että kun me kysymme itseltämme ja toisiltamme, mikä
on Suomen tunnetuin brändi maailmalla, mikä on se asia, johon te positiivisessa mielessä
törmäätte joka kerta, kun eduskunnan valiokunnat esimerkiksi ovat eri puolilla Eurooppaa
tai maailmaa, niin minun oman kokemukseni mukaan se on nimenomaan Suomen koulu-
tuksen korkea taso ja laatu. Sen takia en itse oikein ymmärrä sitä, minkä vuoksi tämä kou-
lutusviennin mahdollistaminen on edennyt näin hitaasti. Muistan, kun jo viime vaalikau-
della esimerkiksi ministeri Gustafssonin aikaan tästä oli paljon puhetta — ja taisi olla jo
sitä edellisellä vaalikaudella. En ymmärrä, miksi on edetty näin hitaasti ja miksi tässäkin
vaiheessa todettiin, että tämä on pieni askel ja näitä pieniä askeleita ilmeisesti pitää ottaa
vielä monta lisää. Toivoisin, että vauhti olisi kova, että mahdollistaisimme suomalaisille
oppilaitoksille koulutusviennin hyvin laajasti, koska olen varma, että suomalaiselle koulu-
tukselle ja koulutusosaamiselle on maailmalla kysyntää. Lukukausimaksut kotimaisille
opiskelijoille ovat aivan eri asia, ja sen pelon ei pitäisi nyt hillitä meitä tässä asiassa.

15.15 Sanna Lauslahti kok: Arvoisa puhemies! Olen aivan samaa mieltä kuin arvostettu
edustaja Zyskowicz, että tässä olisi syytä päästää kahleet täysin irti ja lähteä markkinoi-
maan ja myymään suomalaista koulutusta. Voi sanoa, että meillä on päästy ihan hyvin al-
kuun jo korkeakouluissa, meillä on hyvin päästy jo jollain tavalla alkuun ammatillisella
puolella. Lukioissa otetaan tällä kertaa yksi pieni askel, mutta samaan aikaan siellä on huu-
tava kysyntä suomalaiselle peruskoululle. Miksi me emme tuotteista suomalaista perus-
koulua esimerkiksi franchise-malleilla, jolloin me pystymme myöskin skaalaamaan suo-
malaista peruskoulua mahdollisimman laajoille markkinoille? Meillä on paljon myöskin,
voi sanoa, opittavaa kaupallisella puolella, että millä tavalla kaupallistetaan suomalaisia
koulutustuotteita. Tällä hetkellä se on vähän semmoista leikkaa—liimaa, hetkellistä ja het-
keksi lämmittää, mutta tässä on syytä löytää uudenlaisia kaupallisia malleja, joilla me pys-
tymme pitkäjänteisesti keräämään pitkistä sopimuksista esimerkiksi franchise-tyyppisillä
malleilla Suomelle uusia vientituloja. Näen tässä erittäin merkittävät mahdollisuudet, kun-
3



Pöytäkirjan asiakohta PTK 46/2017 vp
han vain saadaan se oma tuotepaletti kuntoon ja vähän otetaan kaupallista osaamista lisää
meidän ministeriönkin väkeen.

15.17 Krista Kiuru sd: Arvoisa puhemies! Minusta on hyvä, että hallitus teki tämän mer-
kittävän ratkaisun koulutusviennin lainsäädännöllisestäkin tuesta, jota viime hallitus ei
pystynyt tekemään. Se liittyy siihen, sallimmeko me sen, että nämä suomalaiset koulutuk-
sen järjestäjät voisivat ottaa ulkomaalaisten opiskelijoiden opiskelusta maksun joko meillä
tai muualla. Ja sitä ei pystytty tekemään viime hallituskaudella siitä huolimatta, että viime
hallituskaudella ensimmäistä kertaa suomalaisen koulutuspolitiikan historiassa nähtiin,
että koulutus voi olla myös vientituote. Silloin kun vienninedistämisohjelmaa tehtiin, ensi
kertaa otettiin tämä vahvasti esiin. Ja minä olen iloinen siitä, että pienin askelin näitä muu-
toksia nyt tapahtuu.

Mutta on muistettava, että tänään me keskustelemme tässä esityksessä oikeastaan kah-
talaisesta kiinnostavasta kulmasta. Ensinnäkin osa edustajista totesi, että on hienoa, että
suomalainen lukiokoulutus ja suomalainen koulutus nyt laitetaan maailmalle tällä esityk-
sellä. Mutta IB-lukiot eivät noudata aivan samanlaista niin sanottua ohjelmaa, mitä noudat-
taa suomalainen lukiokoulutus, enkä pidä sitä pahana, koska se on eri tarkoituksiin tehtä-
vää. Mutta ei tällä nyt suomalaista koulutusta kovinkaan maailmalle viedä, mikä on kui-
tenkin helppo tässä tunnustaa, ja tämä volyymi tulee olemaan niin pieni, että enemmänkin
kysymys on siitä, että jos me haluamme nähdä, että toisen asteen koulutus on mahdollista
myydä maailmalle, sen suurin potentiaali on ammatillisen koulutuksen tuotteistamisessa.
Siis erityisesti Afrikassa on valtava kiinnostus suomalaisen ammatillisen koulutuksen os-
tamiseen, ja siihen emme valitettavasti ole vieläkään pystyneet tarttumaan. Ymmärrän ne
vaikeudet, joita hallituksella tässä asiassa on, mutta siitä olisi pitänyt lähteä liikkeelle. Ja
olen pahoillani, että olen ilonpilaaja tässä, mutta tuen niitä hankkeita, joissa nämä asiat vie-
dään eteenpäin sellaisella volyymillä, joka on koulutuspoliittisesti kestävä.

Mutta se kaikkein isoin työ on siinä, että tämä koulutuspolitiikka otettaisiin myöskin
viennin edistämisen kohteeksi, ja ne toimet valitettavasti nyt hallitukselta vielä puuttuvat,
mutta niitä tuen [Puhemies koputtaa] omalla pienellä panoksellani.

15.19 Harri Jaskari kok (vastauspuheenvuoro): Arvoisa rouva puhemies! Nyt on hyvä
todellakin, että me puhumme tästä koulutusviennistä ja koulutusviennin hankkeesta, ja se
on täydellinen tosiasia, että monet yksittäiset organisaatiot — yritykset ja julkiset — yk-
sistään ovat sitä tehneet. Emme me ole tehneet koko tarinaa koulutusviennistä.

Hyvä, että tämä ammatillinen koulutus tuli tässä myöskin esille, mutta minulla on myös-
kin vähän toisia kokemuksia ihan toisen asteen lukiokoulutuksesta, jopa yläkoulun ja muit-
ten osalta. Nyt esimerkiksi Euroopassa on herännyt aikamoinen kiinnostus, millä tavalla
lukiokoulutusta voitaisiin kopioida tai saada mallia Suomesta, jolloin myöskin tälle koulu-
tussektorille on yllättävänkin paljon ollut kiinnostusta, ja siellä on sekä Italia että Slovakia.
Slovakialla esimerkiksi viime viikolla meidän valiokunnan reissulla oli selkeä kiinnostus
tähän, ja nyt täytyisi tehdä kaikki sen eteen, että tämä vienti tulisi aidosti todeksi, ja sitä yh-
dessä tukea vielä, saada esimerkkejä. Tällainen Finnish school concept esimerkiksi Mal-
talla halutaan tällä hetkellä toteuttaa.

15.20 Kimmo Kivelä ps: Puhemies! On todellakin totta, että suomalainen koulutus tunne-
taan maailmalla hyvin, tosin ihan kaikkea geografisesti ei tiedetä. Muistan tässä vajaa kym-
4



Pöytäkirjan asiakohta PTK 46/2017 vp
menen vuotta sitten, kun Pisa-tulokset olivat juuri tulleet ja olin Saksassa käymässä pää-
siäisviikon edellä. Silloin on opettajilla pitkä loma, ja Berliinissä jossakin oluttuvassa ta-
pasin lomailevia opettajia. He kehuivat suomalaista koulutusjärjestelmää ja sitten sanoi-
vat, että onhan teidän helppo satsata koulutukseen, kun teillä on sitä öljyrahaa niin paljon.
[Ben Zyskowicz: On ollut liian pitkään oluttuvassa!] No niin, se siitä, eli pitää vissiin Sak-
sassa opettajat laittaa maantiedon tunnille uudestaan. 

Mutta aivan samalla lailla kuin Eta-alueen ulkopuolisten yliopistojen lukukausimaksuis-
ta puhuttiin, aivan samalla lailla portti- ja mörköteoriaa tuodaan tähän, että tulisi myös suo-
malaisille lukio-opiskelijoille lukukausimaksut. En tähän jaksa uskoa, enkä myöskään sii-
hen, että koulut ahneuksissaan keskittyisivät tähän rahaa tuovaan [Krista Kiurun välihuu-
to] opetukseen ja sitten laiminlöisivät muun opetuksen, jättäisivät retuperälle. Tähän en
jaksa uskoa. 

Edustaja Krista Kiuru, puhuitte aivan oikein, siis liittyen afrikkalaiseen ammatilliseen
koulutukseen, mitä mahdollisuuksia Suomella voisi olla, mutta entistä tärkeämpänä näki-
sin, että Suomessa ryhdyttäisiin kouluttamaan Afrikkaan ammatillisen koulutuksen opet-
tajia — ei niinkään, että tuotaisiin joitakin opiskelemaan tänne tai vietäisiin koulutusjärjes-
telmän a ja o — että heillä olisi omia ammatillisen koulutuksen opettajia. Yliopistolaitos
sieltä siirtomaa-ajalta on suhteellisen hyvä, mutta ammatillinen koulutushan on perustunut
isä—poika-järjestelmään. 

15.22 Saara-Sofia Sirén kok: Arvoisa puhemies! On aina mieltä ylentävää, kun on näin
hyvää yhteisymmärrystä salin eri laidoilla ja hallitus saa ansaittua kiitosta hyvästä esityk-
sestään. 

Vielä varmuudeksi, kun täällä on lukukausimaksuista keskusteltu ja tuotu ne esille ikään
kuin huolena, niin tämän hallituksen esityksen osalta minkäänlaista syytä huoleen ei kyllä
ole. Heti hallituksen esityksen alussa, taitaa olla jopa toisessa lauseessa, sanotaan aivan sel-
västi, että tämä muutos ei mahdollistaisi lukukausimaksujen perimistä opiskelijoilta, vaan
koulutuksesta aiheutuvista kustannuksista vastaisi tilaaja. Eli kysymys on ainoastaan siitä,
että tuodaan lisätulojen mahdollisuus IB-koulutusta järjestäville lukioille. Tämähän on oi-
kein hyvä asia ja hallitukselta hyvä esitys, ja tämänsuuntaisia esityksiä toivomme toki
myös lisää. 

15.23 Jukka Gustafsson sd: Arvoisa puhemies! On syytä nyt ehkä eduskunnan pöytäkir-
joihin todeta se, että ei se ole mikään sattuma, että Suomessa koulutuksen taso on ollut pit-
kään ja on edelleenkin verrattain korkea. Me olemme harjoittaneet täällä aidosti kansallis-
ta koulutuspolitiikkaa, jota on kansallisella lainsäädännöllä, hyvällä opettajakoulutuksella
ja erilaisilla ohjausjärjestelmillä paimennettu. Olen tavannut paljon kollegoja Euroopasta,
maailmalta, Pohjoismaistakin, jotka ovat ihmetelleet sitä, miten te olette kyenneet pitä-
mään Suomessa kansallisesta koulutuspolitiikasta kiinni. Kun Pisa-tutkimustulokset tuli-
vat, olin Pariisissa OECD:n sihteeristön vieraana ja he haukkoivat henkeään. Kun teillä ei
ole kilpailua täällä, ei ole tarkastajia eikä muita, miten te teette tämän? Minä sanoin, että
meillä ovat vastuulliset poliitikot yhdessä osaavien virkamiesten kanssa tehneet tätä kou-
lutuspolitiikkaa. En nyt malta olla korostamatta sitä, että kyllä sosiaalidemokraattien työn-
ja kädenjälki on ollut historiallisesti kaikkein merkittävintä. [Hälinää] — No, täällä tulee
vasemmistoa ja maalaisliittoa ja näin, ja ehkä nyt viime vuosina kokoomuskin on pikku-
5



Pöytäkirjan asiakohta PTK 46/2017 vp
hiljaa tullut tähän letkaan mukaan. [Välihuutoja kokoomuksen ryhmästä] Minusta se kan-
nattaa todeta isommassa perspektiivissä.

Sitten ihan tähän koulutusvientiin edustaja Zyskowiczille: Tässä hallituksen perusteluis-
sa todetaan se, miten vuosina — apua, nyt minä kadotin täältä ne kohdat, mutta joka ta-
pauksessa vuodesta 2003 lähtien joka kolmas neljäs vuosi on tehty koulutusvientiä edes-
auttavia päätöksiä. Mutta kieltämättä ongelma on ollut [Puhemies koputtaa] tutkintomak-
sujen periminen, jossa vasta nyt päästiin korkea-asteen kohdalta eteenpäin. Mutta olen
myöskin... 

Puhemies Maria Lohela: Haluatteko jatkaa täältä puhujakorokkeelta?

...sitä mieltä, että vauhdikkaamminkin olisi voitu ja pitänyt edetä.

15.26 Sanna Lauslahti kok: Arvoisa puhemies! Kyllä sitä vauhtia olisi kaivannut kovem-
paa, mutta joku vanha sananlasku sanoo, että hitaasti hyvää tulee. Siltä osin ehkä on paikka
aina välillä miettiä, miten ne hallitut askeleet tehdään, että jos otetaan liian iso haukkaisu,
niin voidaan sitten menettää mainettakin. Tässä kohdin hallituksen esitys on oikein hyvä
esimerkki siitä, että tehdään semmoinen pieni raotus ja kokeillaan vähän tuotteistaa ja kat-
soa, millä tavalla sitä lähdetään viemään markkinoille. Mutta samaan aikaan on myönnet-
tävä, että heti, kun näyttää sille, että tässä se on se meidän juttu, jolla me voimme saada li-
sää Suomelle työtä ja kasvua, niin meillä tulee olla valmiudet myöskin lainsäädäntöä muut-
taa vauhdilla, ei niin, että sitä sitten mietitään vuosikaupalla, vaan meillä pitää olla kyky
myöskin nopeasti tehdä muutoksia.

Voi sanoa, että tämmöinen mörköjen katselu mieluumminkin pitäisi tässä kohdin kään-
tää, että mörköjen sijaan nähdään mahdollisuuksia, mahdollisuuksia ennen kaikkea sitä
kautta, että tässä on mahdollisuus tehdä uutta työtä, saada uusia verotuloja, vahvistaa mei-
dän osaamistamme, eräällä tavalla laittaa se positiivinen pyörä entistä vahvemmin käyn-
tiin.

Tässä ei ole kysymys pelkästään siitä, että myydään lukiokoulutusta, mutta tähän liittyy
myöskin lukuisa joukko erilaisia yrityksiä, jotka työllistävät suomalaisia. Otetaan esimerk-
kinä vaikka meidän sovelluksia tekevät yrityksemme, meillä voi olla oppikirjatuotantoa,
meillä voi olla tilojen suunnittelua, meillä voi olla myöskin ihan näihin koulujen huoneka-
luihin liittyviä kysymyksiä. Tämä on iso kokonaisuus, ja Suomen eduskunnan ja Suomen
kannattaa olla ehdottomasti vauhdittamassa koulutusvientiä kaikilla niillä areenoilla, mis-
sä se on mahdollista.

15.28 Eero Lehti kok: Arvoisa rouva puhemies! Yliopisto-lehdessä on käyty tästä Pisa-
tutkimuksesta ainakin kymmenen vuotta vaihtelevaa keskustelua ja yritetty selittää, miksi
nämä Suomen tulokset ovat erinomaisia. Yksi syy näyttää asiantuntijoiden piirissä olevan
se, että Suomessa lasten elokuvia ei dubata vaan siellä lukee tekstit, mikä vahvistaa nuor-
ten ihmisten, lasten halukkuutta oppia lukemaan ja kirjoittamaan. Myös suomen kieli kir-
joitetaan käytännössä samalla lailla kuin äännetään. Suomessa väestö on erittäin homogee-
nista, minkä johdosta keskiarvot, jotka ovat ratkaisevia Pisa-tutkimuksessa, tulevat koh-
tuullisen korkeiksi automaattisesti.

Miksi tätä vientiä ei ole saatu toimimaan, se on sitten toinen kysymys. Miksi ne, jotka
menestyivät Pisa-tutkimuksissa myös kaksikymmentä vuotta sitten, eivät ole pystyneet
6



Pöytäkirjan asiakohta PTK 46/2017 vp
kaupallistamaan tätä meidän erinomaista osaamistamme? Se johtunee monesta asiasta,
mutta veikkaan, että asia ei ole ihan niin yksinkertainen eikä meidän pidä ehkä olla niin hy-
vään omaan erinomaisuuteen uskovia, koska ei meillä sitten koulutuksen perusteella kan-
santalous näytä edistyvän juuri mitenkään. Jos viimeistä kehysriiheä katsoo, niin eiköhän
ne kaikki siellä kehysriihessä olleet myös ole tutkittu Pisa-tutkimuksella?

Keskustelu päättyi.

Asia lähetettiin sivistysvaliokuntaan.
7


