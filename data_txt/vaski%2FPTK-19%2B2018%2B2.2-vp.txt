















































DEM9AD2.tmp.xml


Pöytäkirjan asiakohta PTK 19/2018 vp
Pöytäkirjan asiakohta 

PTK 19/2018 vp

Täysistunto

Torstai 8.3.2018 klo 16.02—18.59

2.2. Suullinen kysymys kustannuksista sote-uudistuksessa (Aino-Kaisa Pekonen vas)
Suullinen kysymys SKT 22/2018 vp

Suullinen kyselytunti

Puhemies Paula Risikko: Vasemmistoliiton eduskuntaryhmällä on samanlainen kysy-
mys, joten jatkamme heidän kysymyksellään.

Keskustelu

16.22 Aino-Kaisa Pekonen vas: Arvoisa puhemies! Hallituksen tänään antama lakiesitys
kyllä valitettavasti osoittaa, että hallitus ei arvosta asiantuntijoita eikä anna tutkimustiedol-
le minkäänlaista painoarvoa. Hallitus pitää tällä hetkellä härkäpäisesti kiinni lehmänkau-
pastaan, joka ei toteuta mitään sote-uudistukselle annetuista alkuperäisistä tavoitteista.
[Vasemmalta: Juuri näin! — Oikealta: Ei pidä paikkaansa!] Viimeksi eilen sote-asiantun-
tijaprofessorit totesivat yksimielisesti, ettei nyt esitetty malli onnistu hillitsemään kustan-
nuksia. Päinvastoin, tämä uudistus tulee kasvattamaan kustannuksia entisestään. Millä se
maksetaan? Luvattujen 3 miljardin säästöjen sijasta tiedossa on siis lisää menoja. Korotat-
teko te asiakasmaksuja? Hallitus on kyllä väittänyt kantavansa huolta julkisesta taloudes-
ta, kun se on leikannut perusturvasta ja koulutuksesta, mutta terveysjäteille piikki näyttää
olevan teillä auki.

Kysynkin hallitukselta: [Puhemies koputtaa] aiotteko te nyt pitää huolta julkisen talou-
den kestävyydestä ja vetää pois [Puhemies: Minuutti!] tämän esityksen? Teillä on siihen
mahdollisuus.

16.24 Kunta- ja uudistusministeri Anu Vehviläinen: Arvoisa puhemies! Puutun tähän
kysymyksen ensimmäiseen osaan, jossa väitettiin, että me emme arvosta asiantuntijoita. Se
ei kyllä pidä paikkaansa. [Välihuutoja] Me olemme koko tämän lakipaketin valmistelun
ajan tehneet tiivistä yhteistyötä asiantuntijoiden kanssa ja kuulemme myös heidän kantan-
sa. Mutta samalla haluan todeta teille, että myös niiden satojen virkamiesten, jotka myös
ovat olleet valmistelemassa tätä lakikokonaisuutta, asiantuntemukselle pitäisi antaa arvo,
tai sille, että me olemme syksyllä 2016 teettäneet kansainvälisen arvioinnin ja tämä kan-
sainvälinen arviointipaneeli, asiantuntijapaneeli, sanoi tästä meidän mallista, jossa lähde-
tään maakuntamallilla tätä sote-uudistusta viemään eteenpäin, että tämä on kaiken kaik-
kiaan hyvä. Ja voin sanoa sen, että on myös paljon tutkimusnäyttöä siitä, että myös moni-
tuottajamalli voi tuoda kustannussäästöjä, vaikka sitä ei tällä vasemmalla laidalla oikein
haluta uskoa. [Välihuutoja vasemmalta — Kari Uotila: Oikealla laidallakin on epäilyksiä!]
 Tarkistettu
4.1



Pöytäkirjan asiakohta PTK 19/2018 vp
16.25 Li Andersson vas (vastauspuheenvuoro): Arvoisa puhemies! Kuuntelin tässä val-
tiovarainministeri Orpon listaamia tavoitteita sote-uudistukselle. Hän puhui terveyserojen
kaventamisesta, hoitoonpääsyn nopeuttamisesta, puhui integraatiosta ja kustannussäästöis-
tä, mutta ongelma tällä hetkellä on se, että tuon ministeriaition ulkopuolelta ei löydy asi-
antuntijaa tai tahoa, joka uskoisi siihen, että teidän mallilla näihin tavoitteisiin päästään.
[Vasemmalta: Zyskowicz korkeintaan!] Sen sijaan hallituksen sote-mallista puuttuu koko-
naan integraatio eli se keskeisin väline, jolla järkeviä kustannussäästöjä piti saada aikaisek-
si, ja sen sijaan siihen sisältyy useita sellaisia elementtejä, jotka tulevat nostamaan julkis-
talouden kustannuksia jopa 3 miljardilla asiantuntija-arvioiden mukaan. [Susanna Huovi-
nen: Juuri näin, ja sitten leikataan!]

Petteri Orpo, teidän johdollanne tämän vaalikauden aikana on julkistalouden tasapai-
noon viitaten leikattu erittäin kovalla kädellä pienituloisilta suomalaisilta ja koulutuksesta.
Miten te kehtaatte seistä tällaisen esityksen takana? [Sari Sarkomaa: Oletteko lukeneet esi-
tyksen?]

16.26 Valtiovarainministeri Petteri Orpo (vastauspuheenvuoro):  Arvoisa rouva puhe-
mies! Se, mitä tämän hallituksen aikana on tehty julkiselle taloudelle ja sitä kautta suoma-
laisten hyvinvoinnin tulevaisuudelle, on mielestäni sellaista työtä, ja ne saavutukset puhu-
vat puolestaan, että minä kyllä kehtaan seistä selkä suorana täällä ja puolustaa sitä työlli-
syys- ja talouspolitiikan linjaa, [Paavo Arhinmäki: Hei, sote-uudistuksesta kysyttiin!] joka
tuottaa tulosta.

Se, että meillä on kestävä julkinen talous — josta tässä kai oli myöskin kyse — tarvitsee
nyt sen, että me teemme nämä päätökset sosiaali- ja terveyspalveluiden uudistamisesta.
Tässä uudistuksessa on kaikki ne elementit, joita itse asiassa kaikki nämä eduskuntaryh-
mät, jotka täällä tänään ovat, ovat olleet eri vaiheissa haluamassa: laajemmat hartiat, integ-
raatio, nopeampi hoitoonpääsy. Tämä kokonaisuus pitää nyt päättää ja jatkaa eteenpäin.
Mikään ei ole vastuuttomampaa suomalaisten ihmisten palveluiden puolesta ja tulevaisuu-
den puolesta kuin se, että me jättäisimme tämän nyt tekemättä. Meidän on tehtävä nämä
päätökset [Puhemies koputtaa] jatkaa työtä yhdessä suomalaisten palveluiden puolesta.

16.27 Antti Rinne sd (vastauspuheenvuoro): Arvoisa puhemies! Minusta on halpamaista
pistää virkamiehiä tässä asiassa vastuuseen. Kyllä tässä on kysymys siitä, että hallitus po-
liittisesti on ohjannut tämän mallin juuri tällaiseksi kuin se on olemassa. Niin kuin täällä to-
dettiin edustaja Anderssonin toimesta, yhtään henkilöä, tahoa tai asiantuntijaa tuon aition
ulkopuolella ei löydy, joka olisi sitä mieltä, että tämä ei nosta kustannuksia eikä lisää by-
rokratiaa, vaan toteuttaa niitä tavoitteita, jotka tälle uudistukselle yhdessä asetettiin aika-
naan.

Arvoisa ministeri Orpo, minunkin on kysyttävä teiltä, että kun asiantuntija-arviot vaih-
televat 1,5 miljardista 4 miljardiin lisäkustannuksia, miten te meinaatte rahoittaa tämän.
Meinaatteko korottaa veroja, meinaatteko korottaa asiakasmaksuja vai heikentää ihmisten
palveluita? Nämä kolme vaihtoehtoa teillä on edessä. Mitään muuta en näe.

16.28 Valtiovarainministeri Petteri Orpo (vastauspuheenvuoro):  Arvoisa rouva puhe-
mies! Rinteen malli, joka on se, että ajetaan fillarilla yli tämän [Sosiaalidemokraattien ryh-
mästä: Ei!] koko uudistuksen, se jos joku romuttaa ihmisten palvelut, jos me jatkamme täl-
lä nykyjärjestelmällä. Meidän on tehtävä näitä päätöksiä, mentävä eteenpäin.
2



Pöytäkirjan asiakohta PTK 19/2018 vp
Tässä on ne elementit, niin kuin sanoin aikaisemmin, jotka te tunnette hyvin. Viime
eduskuntakaudella kuntayhtymäpohjainen maakuntamalli todettiin perustuslain vastaisek-
si. Silloin todettiin, että tarvitaan demokraattinen järjestelmä. On todettu yhdessä, että tar-
vitaan laajemmat alueet. Silloin me olemme tässä rakenteessa, mikä meillä nyt on. [Eva Bi-
audet: Parempi mennä fillarilla kuin mopolla kuiluun! — Kokoomuksen ryhmästä: Kate-
pillarilla!] Ja, hyvät ihmiset, tämä on kuitenkin kysymys hallinnosta, se on oma asiansa.
Kaikkein tärkein asia on ne palvelut, ja tällä kokonaisuudistuksella, sen eteenpäinviemisel-
lä, määrätietoisella työllä, hyvällä jatkotyöllä me pystymme huolehtimaan siitä, että palve-
lut säilyvät ja paranevat, hoitoon pääsee ja rahatkin riittävät.

Te olette olleet puolen vuoden välein aina eri mieltä siitä, [Puhemies koputtaa] millä
mallilla nämä pitäisi järjestää. Sekin olisi joskus kiva kuulla, mikä on sosiaalidemokraat-
tien vaihtoehto. [Oikealta: Se on ”ei”! — Hälinää — Puhemies koputtaa]

Puhemies Paula Risikko:  Rauhoitutaan! — Seuraavaksi otetaan perussuomalaisten edus-
kuntaryhmän kysymys, nimittäin heidänkin kysymyksensä liittyy tähän, ja jatkamme tätä
samaa teemaa. Kysymyksen esittää edustaja Meri.

16.29 Leena Meri ps (vastauspuheenvuoro):  Arvoisa puhemies! Se on mukava kuulla,
että ministeri Orpon mielestä hallitus pelastaa Suomen, mutta asiantuntijat nyt ovat olleet
siitä myös hieman eri mieltä. Hallitus myös rikkoo omaa ohjelmaansa siinä mielessä, että
puhuitte, että kaikki eduskuntapuolueet ovat olleet tätä haluamassa ja tätä tekemässä, mut-
ta kuitenkin ohjelmassa tämän piti edetä asteittain.

Kaikkihan tietävät nyt sen, että tämä on keskustan ja kokoomuksen valtapeliä, eli ko-
koomus halusi valinnanvapautta, joka on nyt sitten typistynyt, ja keskusta halusi maakun-
tauudistuksen. Nyt kun te kehuitte sitä, että tämä on niin hyvä malli, niin minkä takia ko-
koomuksen edustajia on tarvinnut paimentaa, että he pysyisivät riveissä? Kertokaa meille,
onko tämä nyt sitten tosiaan niin hyvä uudistus, kun osa teidän edustajistakin itse sitä vas-
tustaa. Aiotteko pyytää hallituksen eroa, jos tämä ei etene, kuten pääministeri on jossakin
välissä väläytellyt? Menettekö te nyt oikeasti palvelut vai valtapeli edellä? Kertokaa se nyt
rehellisesti Suomen kansalle. Puhutaan asioista eikä mennä näiden [Puhemies: Aika!] kau-
niiden korulauseiden taakse. — Kiitos.

16.31 Valtiovarainministeri  Petteri Orpo (vastauspuheenvuoro):  Arvoisa puhemies!
Kyllä tässä on, kuulkaa, ihan vakavasti kyse ihmisten palveluista. [Paavo Arhinmäki: Ni-
menomaan!] Tänä päivänä ne ihmiset, joilla ei ole rahaa, joilla ei ole vakuutusta tai työter-
veydenhuoltoa, [Mikaela Nylander: Siksi olemme huolissamme!] ovat siellä terveyskes-
kuksen jonossa, terveyskeskuksessa, johon ei ole saatu lääkäreitä. Siis osassa Suomea ter-
veyskeskukset pelaavat edelleen, mutta on aivan liian suuri osa Suomea, jossa ei pääse lää-
kärin vastaanotolle, ei saa hoitoa.

Valinnanvapaus on aidosti malli, joka takaa sen, että hoitoon pääsee nopeammin. Se tuo
sinne kilpailua sopivalla tavalla ja sitä kautta tarjontaa. Me olemme hallituksessa yhteis-
tuumin päättäneet nämä. Tekin olitte vielä hyväksymässä ne perusperiaatteet, [Leena Me-
ri: Ne ovat muuttuneet!] mutta teitä ei pystynyt riittävästi paimentamaan, ja nyt te ette ole-
kaan enää mukana. [Välihuutoja — Leena Meri: Meillä on omatkin mielipiteet!] Me olem-
me sen jälkeen jatkaneet työtä, hioneet, hioneet vielä, viimeisillä metreillä valinnanvapaus-
mallia hiottiin. [Puhemies koputtaa] Minä toivon, että kaikki rauhallisesti paneutuvat sii-
3



Pöytäkirjan asiakohta PTK 19/2018 vp
hen viimeiseen versioon ja tähän koko pakettiin. Meillä on aikaa kevät täällä eduskunnassa
käsitellä näitä. [Puhemies: Aika!] Tehdään hyvä uudistus.

Kysymyksen käsittely päättyi.
4


	2.2
	16.22
	16.24
	16.25
	16.26
	16.27
	16.28
	16.29
	16.31


