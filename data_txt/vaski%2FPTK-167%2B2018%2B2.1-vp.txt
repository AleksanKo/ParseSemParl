















































DEM7529.tmp.xml


Pöytäkirjan asiakohta PTK 167/2018 vp
Pöytäkirjan asiakohta 

PTK 167/2018 vp

Täysistunto

Torstai 28.2.2019 klo 16.04—20.28

2.1. Suullinen kysymys valinnanvapausmallista sote-uudistuksessa (Johanna Ojala-Nieme-
lä sd)

Suullinen kysymys SKT 273/2018 vp

Suullinen kyselytunti

Ensimmäinen varapuhemies Mauri Pekkarinen: Edustaja Ojala-Niemelä.

Keskustelu

16.06 Johanna Ojala-Niemelä sd: Arvoisa puhemies! Ihmiset odottavat sote-uudistuk-
selta yksinkertaisia asioita. He odottavat, että jokaisella on oikeus ammattitaitoiseen ja laa-
dukkaaseen hoivaan. He odottavat, että hoitoon pääsee jonottamatta ja asiakasmaksut ei-
vät muodostu hoitoonpääsyn esteeksi. He odottavat myös, että kaikille on tarjolla riittävät
ja yhdenvertaiset palvelut. Hallituksen sote-uudistus ei näihin tavoitteisiin vastaa. Päinvas-
toin useiden asiantuntijoiden mukaan hallituksen esitys ja erityisesti kokoomuksen helli-
mä markkinamalli johtaa paljon sosiaali- ja terveyspalveluja tarvitsevien aseman heikke-
nemiseen ja eriarvoisuuden kasvuun. [Eduskunnasta: Väärä arvio!] 

Arvoisa ministeri, tämä oli jo kolmas kerta, kun sote-uudistus ja sen markkinamalli tör-
mäsivät perustuslakiin. [Eduskunnasta: Eivät törmänneet!] Kysynkin: miksi hallitus ei ole
vieläkään suostunut tekemään välttämättömiä, asiantuntijoiden edellyttämiä korjauksia
esitykseen? [Jari Myllykoski: Ei, koska ne nukkuu sinisessä unessa!]

16.07 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Yhdyn kysyjän arvioon siitä, mitä ihmiset tältä uudistukselta odottavat ja
myös mitä yhteisesti kansallisesti olemme linjanneet siitä, miksi sote-uudistusta Suomeen
tarvitaan. Arviomme kuitenkin poikkeaa siinä, voidaanko tällä uudistuksella saavuttaa näi-
tä tavoitteita. On ihan selvää, että pitkittynyt epävarmuus — vuosien ajan jatkunut valmis-
telu ja eri hallitusten erilaiset mallit — ei ole ollut omiaan ainakaan parantamaan tilannetta
tai henkilöstön asemaa palveluihin käytetyistä kehittämiseuroista huolimatta.

Mitä tulee esitysten perustuslaillisuuteen: Kun ollaan luomassa kokonaan uudenlaista
tapaa järjestää sosiaali- ja terveyspalveluita ja toteuttaa palveluiden tuotantoa, perustuslail-
listen edellytysten täyttäminen ei ole ollut helppoa, ja monessa kohdassa voisi olla jälkivii-
sas. Mutta asenteemme perustuslakivaliokunnan ponsiesityksiä, siis eksakteja vaatimuk-
sia, kohtaan on ollut hyvin kunnioittava, ja näihin on nyt laadittu ratkaisuvaihtoehdot va-
liokunnan työn tueksi. 

16.08 Johanna Ojala-Niemelä sd (vastauspuheenvuoro): Arvoisa puhemies! Kokoo-
muksen markkinamalliin sisältyy kaiken muun ohella vakavia ongelmia EU-oikeuden nä-
 Tarkistettu
4.0



Pöytäkirjan asiakohta PTK 167/2018 vp
kökulmasta. Ratkaisuksi hallitus on väittänyt, että markkinamallin laillisuuden varmista-
miselle olisi olemassa eräänlainen oikotie, hallituksen sanoin ”oikeusvarmuusilmoitus”.
Tällainen oikotie ei täytä perustuslakivaliokunnan asettamia vaatimuksia. Tämän ovat to-
denneet meidän korkeimmat EU-oikeuteen erikoistuneet asiantuntijat. Tästä huolimatta
hallitus jääräpäisesti kieltäytyy edelleen tekemästä valinnanvapausmalliin liittyvää notifi-
kaatiota. 

Jotta voidaan rakentaa talo, tarvitaan rakennuslupa. Sama pätee myös tähän sote-talon
rakentamiseen, mutta nyt hallituksella tuota lupaa ei ole. Arvoisa ministeri: Miksi hallitus
ottaa näin suuren riskin veronmaksajien piikkiin, että rakennatte sote-taloa ilman raken-
nuslupaa? Kuka maksaa luvatta rakennetun talon purkamisesta aiheutuvat kulut?

16.09 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Minuutti ei aivan riittäisi tämän aika vaikean ja monimutkaisen juridisen on-
gelman selventämiseen, mutta yritän parhaani. Tämä EU-notifikaatio on ensinnäkin yleis-
käsite, jonka alle mahtuu myös toimintamuoto oikeusvarmuusilmoituksesta. Se on lähtö-
kohtaisesti samantyyppinen tapa hakea EU:lta virallinen kannanmuodostus siitä, pitääkö
tuleva sosiaali- ja terveydenhuollon valinnanvapausmalli tai sen tietyt yksittäiset osat si-
sällään valtiontukea, joka voidaan katsoa kielletyksi, eli onko mallissa elementtejä, jotka
suosivat yksityisen palveluntuottajan sijaan julkista palveluntuottajaa liikaa, mikä on tie-
tysti hieman paradoksaalinenkin asetelma sen suhteen, että syytätte samanaikaisesti mark-
kinamallista. 

Hallituksen peruslähtökohta on, että me olemme luomassa Suomeen sellaista mallia,
jossa säilyy vahva pohja jokaisen veronmaksajan yhtäläisestä oikeudesta sosiaali- ja ter-
veyspalveluihin. Kantamme siis on, [Puhemies koputtaa] että malli on luonteeltaan EU-
termein ei-taloudellinen, mutta oikeusvarmuuden saattamiseksi paremmalle tolalle perus-
tuslakivaliokunnan vaatimuksesta [Puhemies koputtaa] me tulemme nyt virallistamaan tä-
män kanssakäymisen komission kanssa oikeusvarmuusilmoituksella.

Kysymyksen käsittely päättyi.
2


