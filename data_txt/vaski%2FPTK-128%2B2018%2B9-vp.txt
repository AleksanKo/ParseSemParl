















































DEM77AE.tmp.xml


Pöytäkirjan asiakohta PTK 128/2018 vp
Pöytäkirjan asiakohta 

PTK 128/2018 vp

Täysistunto

Tiistai 11.12.2018 klo 14.00—16.56

9. Hallituksen esitys eduskunnalle laiksi osakesäästötilistä ja laiksi Finanssivalvonnasta an-
netun lain 40 §:n muuttamisesta

Hallituksen esitys HE 279/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 9. asia.
Puhemiesneuvosto ehdottaa, että asia lähetetään talousvaliokuntaan.

Lähetekeskusteluun varataan enintään 30 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja.

Keskustelu

15.48 Timo Heinonen kok: Arvoisa rouva puhemies! Hyvät edustajakollegat! Meillä on
käsittelyssä tänään esitys osakesäästötileistä, ja olen tyytyväinen, että tämä esitys on edus-
kuntaan saatu, ja tyytyväinen myös siitä, että tätä osakesäästötilien Suomeen saamista on
ajettu vahvasti myös opposition joukoista ja se on saanut myös sieltä tukea, sillä tämä on
hyvä asia kyllä ihan jokaiselle suomalaiselle. Yhtenä esimerkiksi kristillisdemokraattien
edustaja Östman on tehnyt esityksiä osakesäästötilien käyttöönotosta Suomessa. Tämä on
varmasti monelle ihan myönteinen, tervetullut asia.

Sijoittajat voisivat siis tämän lainsäädännön voimaan tultua avata osakesäästötilejä vuo-
desta 2020 alkaen, ja näille tileille voisi siirtää rahaa enintään 50 000 euroa. Ehkä tässä
keskustelussa, jota sitten osan puolesta on esillä pidetty, on annettu väärin ymmärtää, että
pitäisi olla 50 000 euroa rahaa. Tämä ei tietysti pidä paikkaansa, vaan se on tuolle tilille
siirron enimmäismäärä. Tälle tilille voi siirtää ihan tavallinen suomalainen ihminen hyvin-
kin pieniä, kohtuullisia rahasummia ja kartuttaa tätä kautta sitten omaa varantoaan.

Tavoitteena on siis edistää ennen muuta piensijoittajien aktiivista säästämistä ja sijoitta-
mista. Sen takia uskonkin, että tänään tämä esitys tulee saamaan myös vasemmistopuolu-
eiden taholta ihan hyvää, vahvaa tukea, sillä en usko, että kenelläkään on piensijoittajien ti-
lanteen parantamista vastaan mitään. Samalla edistetään myös suomalaisten yritysten mah-
dollisuuksia saada lisää pääomia. Tämä edistää pääomien tarjontaa siis myös yrityksille.

Osakesäästötili on varmasti hyvä uutinen monelle tavalliselle suomalaiselle, joka on
miettinyt, minne voisi laittaa pieniä, niin sanotusti sukanvarteen jääviä rahoja. Kaikilla sii-
hen ei toki Suomessa ole mahdollisuutta, mutta yhä useammalla on, ja on hyvä, että tällä
esityksellä nämä piensäästäjät pääsevät samalle viivalle varakkaampien sijoittajien kans-
sa. Tilille tulisi siis sijoitusrahastojen verokohtelu, eli osingot ja osakkeiden arvonnousu
kasvattaisivat tilin varallisuutta, ja verot maksettaisiin sitten siinä vaiheessa, kun varoja
otettaisiin sieltä pois.
 Tarkistettu
4.0



Pöytäkirjan asiakohta PTK 128/2018 vp
Itse toivon, että tämän uudistuksen avulla yhä useampi ihan tavallinen suomalainen in-
nostuisi säästämään ja myös sijoittamaan ja ennen muuta sijoittamaan kotimaisiin yrityk-
siin. Tämä on win-win-tilanne ihan jokaiselle suomalaiselle, kun tämä juttu saadaan hyvin
toimimaan. Piensijoittamisen yleistyminen olisi varmasti myös piristysruiske meidän
omalle pörssillemme.

Tässä esityksessä siis tuottoja verotettaisiin niin, että asiakas maksaisi sijoitusten tuo-
toista veroa siinä vaiheessa, kun hän nostaa tililtä rahaa. Tuotto olisi verotettavaa pääoma-
tuloa tässä vaiheessa. Toisin sanoen veroa ei menisi siinä vaiheessa, kun tilillä käytäisiin
arvopaperikauppaa ja siitä syntyisi myyntivoittoja. Tämä on se idea, millä tavalla tuodaan
ne tavalliset, pienet suomalaiset piensijoittajat samalle viivalle varakkaampien, suursijoit-
tajien kanssa. Tämä on yhdenvertaisuuskysymys ja myös oikeudenmukaisuuskysymys.

Tässä esityksessä samalla muuttuu säästöhenkivakuutusten, kapitalisaatiosopimusten ja
ei-verotuettujen vapaaehtoisten määräaikaisten eläkevakuutusten verotus. Sitä muutetaan
niin, että se vastaa tulevaisuudessa näiden osakesäästötilien verotusta.

Pidän tätä erinomaisena uutisena tavallisille suomalaisille ihmisille. Annetaan heillekin
mahdollisuus vaurastua ja kerätä ehkä sukanvarteen tulevia unelmia toteuttaakseen. Tämä
siis lähtee liikkeelle hyvinkin pienillä sijoituksilla. Ei tarvita 50 000:ta euroa, mikä on siis
maksimi tuolle tilille, vaan sinne voi siirtää muutamista kymmenistä euroista, sadoista eu-
roista ylöspäin sen verran kuin tilanne kulloinkin antaa mahdollisuuden.

Tämä on hyvä uudistus.

15.53 Peter Östman kd: Arvoisa puhemies! Aivan niin kuin kokoomuksen edustaja Hei-
nonen kertoi, perehdyin tähän aiheeseen jo viime syksynä, minkä jälkeen jätin toimenpi-
dealoitteen sijoitustilin luomisesta Suomeen, ja siksi iloitsen kyllä tästä, että hallitus on
esittämässä ratkaisun tuomalla lakimuutoksen eduskunnan käsittelyyn.

Nimittäin tosiasia on se, että mikäli suomalaisilla olisi mielekkäämpi ympäristö sijoit-
taa, se lisäisi varallisuutta ja tukisi lisääntyneiden pääomien myötä kasvua kotimaisissa
yrityksissä. Vastaava järjestely kuin hallituksen esittämä sijoitustilihän on olemassa Ruot-
sissa ja Norjassa. Tällä hetkellä piensijoittaja joutuu maksamaan pääomaveroa jokaisen
myynnin yhteydessä, vaikka tarkoituksena olisi vain muuttaa sijoituskohdetta.

Vuoden 2017 lopussa suomalaisia pörssiosakkeita omistavia kotitalouksia, arvo-osuus-
tilejä, oli noin 800 000. Vuoden 2017 lopulla kotitalouksien rahoitusvaroista talletuksia oli
86,1 miljardia euroa, pörssiosakkeita 38,5 miljardia euroa ja rahasto-osuuksia 24,3 miljar-
dia euroa.

Arvoisa puhemies! Nämä varat voisi suunnata tuottavampiin kohteisiin. Sijoittamisesta
tulee tehdä kannattavampaa piensijoittajan näkökulmasta. Sijoittamisen hyödyt ulottuvat
koko yhteiskuntaan. Suomalaisethan ovat kansainvälisessä vertailussa olleet huonoja si-
joittajia. Sijoittamisen hyödyt ovat kuitenkin kiistattomia yksityishenkilön, suomalaisten
yritysten ja yhteiskunnan näkökulmasta. Yksityishenkilöiden lisääntyvä varallisuus tuo ve-
rotuloja yhteiskunnalle, ja lisääntyvät pääomat lisäävät taas yritysten mahdollisuuksia teh-
dä investointeja ja työllistää. Siksi on tärkeää, että Suomeen luodaan kannustavampi ilma-
piiri piensijoittajille.

Tavallisen piensijoittajan osakesäästämistä verotetaan huomattavasti raskaammin kuin
sijoitusrahastoja ja muita sijoitustuotteita. Vastaaviin veroetuihin pääsee myös erilaisilla
kapitalisaatiosopimuksilla ja vakuutuskuorilla, jotka ovat kuitenkin piensijoittajan näkö-
kulmasta erittäin kalliita. Piensijoittajan kohtelu ei ole tällä hetkellä yhdenvertaista suursi-
2



Pöytäkirjan asiakohta PTK 128/2018 vp
joittajien kanssa, joilla on paremmat mahdollisuudet varallisuuden hoitoon. Yleishyödyl-
lisiksi luokitellut yhteisöt, kuten eri säätiöt, ammattiliitot ja eläkeyhtiöt, eivät maksa sijoi-
tustuotoistaan veroja ollenkaan. [Timo Harakka: Sehän voidaan muuttaa!] 

Muissa Pohjoismaissa suhtaudutaan piensijoittajiin eri tavalla. Ruotsissa piensijoittajil-
la on jo viisi vuotta ollut mahdollisuus sijoittaa investeringssparkonto-tilin kautta. Tällai-
sella sijoitussäästötilillä olevien yksittäisten sijoitusten myynnin yhteydessä maksettavan
pääomaveron sijaan maksetaan vuosittain pääomaveroa keskimääräisen tilillä olevan pää-
oman laskennallisesta tuotosta. Näin piensijoittaja voi muuttaa omistuksiaan ketterästi il-
man raskasta pääomaverotusta jokaisen myynnin yhteydessä. Norjassa vastaava järjestel-
mä on otettu käyttöön viime vuoden syyskuussa.

Arvoisa puhemies! Tästä syystä sijoitussäästötili on Suomessakin muun muassa yleistä
eläkesäästämistä laajempi vaihtoehto ja kannustaa myös pieni- ja keskituloisia kansalaisia
säästämiseen ja sijoittamiseen. Edellä olevan perusteella kannatan lämpimästi hallituksen
esitystä.

15.58 Timo Harakka sd: Arvoisa puhemies! Kansankapitalismi, sehän olisi hieno juttu.
Jolloin täytyy miettiä, että mikä sitä aidosti estää. Miksi on niin kuin edustaja Östman tuos-
sa sanoi, että melko harva suomalainen sijoittaa osakkeisiin? [Li Andersson: Ihmisillä ei
ole rahaa!] Miksi tavallinen virtanen ei omista osakkeita? Hänellä on keskimäärin pankis-
sa 5 000 euroa rahaa ja kymmeniätuhansia asuntolainaa. Vaikeaa osakkeiden omistaminen
ei ainakaan ole, sillä nykyiselläänkin verkkopankin arvo-osuustilin perustamiseen menee
enintään vartti. Tästä on tuoretta kokemusta, sillä perheenjäsen avasi tilin ja osti ensimmäi-
set osakkeet ihan lounastunnin aikana. Kenties jotain tekemistä asialla on sen kanssa, että
ihmisillä ei kerta kaikkiaan ole riittävästi rahaa sijoittaa. Neljä viidestä suomalaisesta ei
omista yhtään osaketta, ja näistä omistajistakin suurin osa omistaa vain yhtä osaketta, tyy-
pillisesti puhelinosakkeen perua puhelinyhtiön osaketta.

Osakesalkku — useampi kuin kolme osaketta — on vain neljällä prosentilla suomalai-
sista, ja heitä varten nyt esitetään uutta verotukea. Tätä hyväosaista joukkoa varten pitäisi
nyt veronmaksajien auttaa summalla, joka valtiovarainministeriön laskelmien mukaan tu-
lee kustantamaan 160 miljoonaa euroa joka vuosi. Hyvä, tarkoitushan ei ole auttaa vain
näitä tämän hetken hyväosaisia vaan auttaa kaikkea kansaa vaurastumaan. Miksi kukaan
sitä haluaisi estää? Ei kukaan, mutta se väite ei ole totta, että salkun omistajien määrä dra-
maattisesti kasvaisi tällaisellakaan verohärpäkkeellä. Jos tämä omistajien määrä kaksin-
kertaistuisi, se olisi silti 8 prosenttia suomalaisista. Kertokaa, mistä tuo 92 prosenttia suo-
malaisista joutuisi luopumaan, jotta 8 prosenttia suomalaisista saisi verotukea. Mistä tuo
160 miljoonaa siis leikataan? Leikataanko osakesijoittajien tuki eläkkeistä, leikataanko
osakesijoittajien tuki opintorahasta, leikataanko osakesijoittajien tuki toimeentulotuesta,
vai otetaanko lisää velkaa, jotta saadaan tukea osakesijoittajia?

Mutta kun sekään ei pidä paikkaansa, että osakesijoittajien määrä lisääntyisi. Ruotsi on
tästä hyvä esimerkki: ISK-tilit ovat olleet huippusuosittuja. Viiden vuoden jälkeen niitä oli
avattu 2,2 miljoonaa kappaletta, ja niillä oli sijoitusvarallisuutta euroiksi muutettuna 70
miljardia. Mutta samaan aikaan Tukholman pörssiin sijoittaneiden osuus väestöstä on las-
kenut, edustaja Östman, 19:stä 18 prosenttiin — siis vähentynyt. Osakesijoittajien määrä
on pienempi vuonna 2017 kuin vuonna 2011, vaikka väkiluku on lisääntynyt. Riksrevisio-
nen eli valtion tilintarkastajat on laskenut, että veronmenetykset 2012—2017 ovat 4 mil-
jardia euroa euroiksi muutettuna. Tämä siis entistä pienemmällä sijoittajamäärällä.
3



Pöytäkirjan asiakohta PTK 128/2018 vp
Uskallan väittää, että osaketili — tämä kaikille avattava verosuunnittelu, koko kansan
kapitalisaatiosopimukset — ei lisää niiden kotitalouksien määrää, jotka sijoittavat osakkei-
siin. Sen sijaan hyvätuloinen perhe, kuten vaikka omani, perustaa viisi osaketiliä niin lap-
sille kuin aikuisille. Enkä millään ymmärrä, miksi minä ansaitsisin 250 000 euron verotto-
muushyödyn.

Veropohjan rikkominen ei siis ole oikea ratkaisu. Mikä on vaihtoehto? Vastuullinen ve-
rolinja on tiiviit pohjat, matalat kannat. Miten päästäisiin siis siihen, että edistetään piensi-
joittajan asiaa siten, että valtio saa lisää verotuloa eikä menetä verotuloa? Ongelmahan on
epäoikeudenmukainen verokohtelu. Piensijoittaja maksaa 25,5 prosenttia osinkoveroa,
kun taas suuret sijoittajat, esimerkiksi ulkomaalaiset sijoitusyhtiöt, nolla prosenttia. Vas-
tuullinen ratkaisu on laskea piensijoittajien osinkoveroa samalla kun se rahoitetaan nolla-
verotettujen osinkojen pienellä lähdeverotuksella. Esimerkiksi 5 prosentilla saadaan 400
miljoonaa verotuloa. Emme menetä verotuloja veropohjaa rikkomalla vaan saamme lisää
verotuloja veropohjaa tiivistämällä, ja samalla tästä tehtäisiin aidosti kannattavaa piensi-
joittajalle, tavalliselle virtaselle. Samalla verojärjestelmään ei tehdä lisää aukkoja eikä li-
sää monimutkaistuksia. 

Kapitalisaatiosopimusten ja vakuutuskuorten verohyödyt täytyy lopettaa eikä yrittää
houkutella kaikkea kansaa niitä hankkimaan. Tästä syystä osaketili on asia, jota Suomi ei
tarvitse. Sen sijaan tarvitsemme vastuullista verolinjaa: tiiviit pohjat, matalat kannat.

16.03 Pia Viitanen sd: Arvoisa herra puhemies! Tuossa edellä kyllä mielestäni edustaja
Harakka piti aika perusteellisen puheenvuoron ja hyvin perustellun puheenvuoron myös.
Minä kyllä toivoisin vielä sellaista ajattelua, että voitaisiin näistä näkövinkkeleistä tätä ko-
konaisuutta ajatella. Nimittäin ainakin minä haluaisin suosia sen tavallisen virtasen mah-
dollisuuksia osakesijoittaa, ihan sen tavallisen ihmisen, jolla nyt maailman suurimmat tu-
lot ei ole, mutta sen sijaan en näe hyvänä sitä, että ulkomaiset suursijoittajat maksavat osin-
gostaan nolla.

Meillä on mahdollisuuksia saada yhteisiä verotuloja SDP:n esityksellä lähdeverosta
suursijoittajille. Meillä on mahdollista saada sillä noin 400 miljoonaa kerättyä yhteiseen
kassaan, ja minun mielestäni se pitäisi ottaa vakavasti ihan siksikin, koska olemme eilen
puhuneet muun muassa siitä, että hallitus on esittänyt jälleen kerran kaikkein heikoimpien
kimppuun käymistä sillä, että indeksit jälleen kerran leikataan. Jopa rintamalisien indeksit
leikataan näennäisten, mitättömien, marginaalisten mukasäästöjen nimissä, ja samaan ai-
kaan jätetään käyttämättä tällaiset mahdollisuudet saada lisää verotuloja verottamalla esi-
merkiksi ulkomaisten suursijoittajien osinkoja sillä 5 prosentin lähdeverolla, mitä SDP on
esittänyt. 

Toistan: minä kannatan sitä, että piensijoittajien mahdollisuuksia parannetaan, mutta
näen ne vaarat, mitä edustaja Harakka äsken kuvasi, että nämä systeemit toimisivatkin to-
siasiassa niin, että ainoastaan kaikkein varakkaimmat niistä hyötyisivät. Tietenkin olisi
kyllä syytä vakavasti kurkistaa sitä, mitä Ruotsissa on tapahtunut, mikäli todellakin on ta-
pahtunut niin, että siellä ei ole määrä lisääntynyt. Se kansankapitalismi — nimenomaan
kansankapitalismi, joka on myönteinen asia — ei ole lisääntynyt, vaan päinvastoin sijoit-
tajien määrä on harventunut. 

Tämän vuoksi mielestäni meidän tulisi pystyä vastuulliseen keskusteluun ilman mitään
sellaista mielikuvaa, että nyt teemme jotain hyvää, emmekä ehkä ymmärräkään, mitä
olemme tekemässä, varsinkin kun tiedämme tulevaisuuden haasteet. Meillä tulee edelleen
4



Pöytäkirjan asiakohta PTK 128/2018 vp
olemaan taloudessa isoja haasteita. Nyt talous on kasvanut, hyvä niin, mutta tulevaisuudes-
sa meillä on paljon vielä mietittävää, miten tämä asia saadaan haltuun. Siksi mielestäni ei
pitäisi ainakaan tehdä sellaisia verotukseen liittyviä ratkaisuja, jotka eivät lisää oikeuden-
mukaisuutta, jotka suosivat vain suurituloisia ja vievät valtiolta verotulopohjaa pois. En
minä halua nähdä tilanteita, että jälleen kerran käydään heikompiosaisten kimppuun joit-
tenkin säästölistojen kautta. Edustaja Harakka kysyi siitä, että jos tässä menetetään verotu-
loja 180 miljoonaa, niin mistä se sitten on pois, leikataanko sitten taas eläkkeitä vai mitä ai-
otaan tehdä, ja siksi... [Timo Heinonen: Meinaatteko leikata?] — Me emme leikkaisi.
Edustaja Heinosellakin on mahdollisuus muuten sitten [Puhemies koputtaa] tulevina päi-
vinä äänestää näitä indeksileikkauksia vastaan, jos te ette niitä kannata. Jos te ette kannata
sitä, että rintamalisien indeksileikkaukset tulevat, niin äänestäkää niitä vastaan. [Puhemies
koputtaa] — Puhemies, tältä pohjalta. 

16.07 Peter Östman kd (vastauspuheenvuoro): Arvoisa puhemies! Sikäli kuin edustaja
Harakka viittasi omassa puheenvuorossaan minuun ja kun samanaikaisesti hänen puolue-
toverinsa Viitanen puhui tavallisista ihmisistä ja tavallisista virtasista, niin minä haluaisin,
että me käymme keskustelua siitä, millainen se tavallinen virtanen voi olla. Se voi olla
työntekijä, joka saa 35 000 euroa verotettavaa tuloa vuodessa, tai se tavallinen virtanen voi
olla pienyrittäjä, joka tienaa alle 20 000 euroa vuodessa, pienyrittäjä, jolla on hyvä tuote,
jolla olisi kehityspotentiaalia, mutta joka tarvitsisi rahoitusta, että saisi kasvua aikaiseksi.
Tällä hetkellä meillä on Suomessa 86,1 miljardia euroa, jotka makaavat passiivisena raha-
na jollakin säästötilillä. Eikö olisi hyvä, että me voisimme auttaa näitä tavallisia virtasia,
olkootpa he sitten vaikka pienyrittäjiä? Sosiaalidemokraatithan ovat viime aikoina [Puhe-
mies koputtaa] julistautuneet todella pienyrittäjien, heikosti ansaitsevien pienyrittäjien ys-
täviksi. [Puhemies koputtaa] Toivoisin, että te tukisitte myöskin tätä vaihtoehtoa. 

16.08 Timo Harakka sd (vastauspuheenvuoro): Arvoisa puhemies! Edustaja Östmanin
puheen loppupuoli oli silkkaa rautaista asiaa. SDP todellakin on yrittäjien puolue, ennen
kaikkea pienten ja keskisuurten yritysten puolella.

Mutta tuo esimerkki ei sikäli ollut kovin hyvin valittu, että tällä veronvälttelytilillä ei au-
tettaisi näitä pienyrittäjiä saamaan tuotteitaan markkinoille, koska tässähän kuitenkin on
kyse pörssisijoittamisesta eikä pienten yritysten tukemisesta. Pienyrityksen täytyisi siis en-
sin listautua pörssiin. Olen samaa mieltä siitä, että tämä 86 miljardia euroa olisi hyvä saada
tuottavampaan käyttöön, mutta se syy, miksi se on pankkitileillä, perustuu siihen, että ih-
miset kokevat epävarmuutta tulevaisuudestaan. He eivät uskalla sijoittaa. Totta kai osake-
sijoitukseen sisältyy riski — tämäkin meidän kaikkien täytyy myöntää — ja se tulevaisuu-
den epävarmuus on nykyisen hallituksen toimesta vain kasvanut.

16.09 Kari Kulmala sin: Arvoisa puhemies! Esityksessä ehdotetaan säädettäväksi muun
muassa uusi laki osakesäästötilistä. Osakesäästötilin tavoitteena on edistää piensijoittajien
aktiivista säästämistä ja sijoittamista. Samalla edistetään pääomien tarjontaa yrityksille. Jo
näillä perusteilla tämä laki on tarpeellinen.

Asiakas voisi siirtää osakesäästötilille rahavaroja, jotka sijoitettaisiin asiakkaan päätök-
sen mukaisesti edelleen listattujen yhtiöiden osakkeisiin. Asiakas maksaisi sijoitusten tuo-
toista veroa siinä vaiheessa, kun hän nostaa tililtä rahaa. Tuotto olisi verotettavaa pääoma-
tuloa. Veroa ei menisi siinä vaiheessa, kun tilillä käytäisiin arvopaperikauppaa ja siitä syn-
5



Pöytäkirjan asiakohta PTK 128/2018 vp
tyisi myyntivoittoja. Tämä on ero suoriin osakesijoituksiin, joissa veroseuraamus realisoi-
tuu voiton tai tappion realisoituessa.

Osakesäästötilille olisi mahdollista siirtää ainoastaan rahavaroja. Osakesäästötili olisi
mahdollista avata myös alaikäisille henkilöille. Tilille tehtäviin talletuksiin asetettaisiin
50 000 euron enimmäisraja. Osakesäästötilin tuoton ja tappion tuloverotuksessa noudatet-
taisiin vastaavia periaatteita kuin vakuutuskuorissa ja sijoitusrahastoissa. Osakesäästötilil-
tä nostettu tuotto luettaisiin nostovuoden veronalaiseksi pääomatuloksi. Verovelvollisen
kuollessa tilin arvonnousu otettaisiin huomioon ainoastaan perintöverotuksessa.

Mielestäni tämä on ajankohtainen ja tarpeellinen esitys, enkä näe mitään syytä, miksi
tätä ei voitaisi hyväksyä.

16.11 Li Andersson vas: Arvoisa puhemies! Tämä esitys on monella tapaa looginen jat-
kumo sille politiikalle, mitä hallitus on harjoittanut tämän vaalikauden aikana. Rahat eivät
riitä pienimpiin eläkkeisiin, rahat eivät riitä pitkäaikaistyöttömiin, rahat eivät riitä varhais-
kasvatukseen, eivät koulutukseen, mutta rahaa riittää kyllä erinäisiin varakkaita suosiviin
veroetuihin — tällä kertaa jopa 160 miljoonan edestä, minkä verran siis hallituksen omas-
sa esityksessä arvioidaan, että tämä tulee tuottamaan tulotappioita valtiolle.

Kuten tässä on monissa hyvissä puheenvuoroissa todettu, tämä ei ole mikään tavallisten
virtasten veroetu, vaan tämä on tietenkin tarkoitettu niille, joilla on varaa ylipäätänsä hyö-
dyntää tämänkaltaisia sijoitusinstrumentteja sijoitustoiminnalle. Kuten edustaja Harakka-
kin omassa puheenvuorossaan toi esille, arviolta neljänneksellä kotitalouksista on rahoi-
tusvarallisuutta alle 2 000 euroa, eli ei näillä kotitalouksilla ole mahdollisuuksia hyödyn-
tää tämänkaltaisia sijoitustilejä tai ylipäätänsä varaa lähteä osakesijoittamiseen, ja sen li-
säksi tietenkin, mitä vähemmän säästöjä on, sitä keskeisempi sijoittamiseen liittyvä riski
myöskin on ihmisten päätöksille. Eli sen sijaan osakesäästötili rapauttaa veropohjaa, se
mahdollistaa myöskin ulkomaille maksettujen tuottojen karkaamisen ylipäätään verotuk-
sen piiristä, ja kuten tiedämme Ruotsista, se ei myöskään todennäköisesti tule lisäämään si-
joittajien määrää, vaan Ruotsissa kehitys oli sellainen, että jo valmiiksi osakesijoituksia te-
kevät sitten siirsivät sijoituksiaan näihin ISK-tileihin. Eli siellä se kehitys on ollut jopa sel-
lainen, että sijoittajien määrä on vähentynyt.

Vasemmistoliitonkin kanta on se, että mikäli haluamme tukea piensijoittajia, niin huo-
mattavan paljon järkevämpää olisi tehdä sellainen uudistus, jolla mahdollistetaan pääoma-
verotuksen pienentyminen pieniä pääomatuottoja saaville sijoittajille. Sillä pystyttäisiin
myöskin muuttamaan sitä vinoutumaa, mitä Suomessa on pääomaverotuksen osalta, että
suuret sijoittajat erinäisten verosuunnittelukeinojen avulla pystyvät sitä omaa veronmak-
suaan painamaan hyvin matalalle tasolle, kun taas tavallinen piensijoittaja sitten maksaa
pääomaveroa sen 25,5 prosenttia pienistä pääomatuloista.

16.13 Markku Eestilä kok: Arvoisa puhemies! Pidän tätä hallituksen esitystä sen takia
hyvänä, että nyt on ihan tavallisilla ihmisillä mahdollisuus sitten pistää rahaa tilille, jolla
raha menee pörssiosakkeisiin ja ei tarvitse luovutusvoittoja eikä luovutustappioita vuosit-
tain pyöritellä. Rahan voi antaa olla siellä rauhassa, ja sitten kun haluaa sieltä nostaa — toi-
vottavasti voittoja on tullut, sitähän kukaan ei etukäteen tiedä — maksetaan vero. Näin sen
pitää olla.

Jos suurta kuvaa katsotaan, niin minun mielestäni kansanedustajilla puoluekannasta
riippumatta pitäisi olla huoli nykyaikaisessa maailmassa, kun raha liikkuu nopeasti ympäri
6



Pöytäkirjan asiakohta PTK 128/2018 vp
maailmaa, siitä, että Suomi säilyy kilpailukykyisenä sijoituskohteena ja ettei kenenkään
tarvitse viedä pääomia maan rajojen ulkopuolelle ja sitä kautta kenties hävittää ne myös pe-
rintöverotuksen piiristä. Tämäkin näkökulma pitää tuoda esille, sillä varsinkin nuoret su-
kupolvet ovat tänä päivänä oman käsitykseni mukaan erittäin kansainvälisiä ja tottuvat
operoimaan kansainvälisesti, joten me emme voi ikään kuin sulkea rajoja ja kuvitella, että
mitä tahansa voidaan myös verotuksen saralla tehdä ja raha ei Suomesta karkaa. Ja aina,
kun esitetään joitakin erikoisia veromalleja, ja mitä korkeammalla tasolla oleva poliitikko
esittää, niin sitä liukkaammin raha alkaa lähteä Suomesta pois. — Onneksi meidän puheil-
lamme ei todennäköisesti aiheuteta rahan liikettä sinne eikä tänne.

Tämä 50 000 on kuitenkin kohtuullinen raja, ja me pääsemme kokeilemaan, miten tämä
toimii. Ja minun mielestäni on aivan oikein, että me otamme piensijoittajia nyt huomioon
ja pystytään luomaan tällainen helposti hallinnoitavissa oleva, vähän byrokratiaa tarvitse-
va sijoitusmuoto.

Edustaja Harakka, minä en tiedä olenko aivan oikeassa, mutta kun te puhuitte siitä, pal-
jonko Ruotsissa ovat veronmenetykset, niin nehän ovat puhtaasti laskennallisia. Minun
mielestäni pitäisi verrata niin, että jos tätä ISK-tiliä, mikä on suuren suosion saavuttanut, ei
olisi, niin paljonko rahaa olisi sitten mennyt muualle, Ruotsin rajojen ulkopuolelle. Mitkä
olisivat ne tappiot olleet, sitä minä en tiedä. Voi olla, että teidän laskelmanne, prosentit, joi-
den mukaan olivat kovin pieniä ne heitot, kuvastavat jotakin, mutta ovatko ne lopullinen
totuus, niin sitä en tiedä. Mutta ISK-tilissä oli se hyvä puoli, että sieltä otettiin joka vuosi
vero, mutta se oli 0,5 prosenttia eli erittäin pieni siihen pääomaan nähden. Että tämä meillä
lanseerattu osakesäästötili on tyystin erilainen kuin se on Ruotsissa.

16.16 Timo Harakka sd (vastauspuheenvuoro): Arvoisa puhemies! Edustaja Eestilälle
vastaan vain juuri sen verran, mitä ymmärrän tästä Ruotsin menettelystä, johon tätä Suo-
men aiottua mallia verrataan. Se on huomattavasti avokätisempi ja huomattavasti tällä ta-
valla myöskin valtion verotuottojen menetyksen kannalta kalliimpi. Siis tämän samaisen
Riksrevisionenin arvion mukaan vuotuinen veronmenetys on euroiksi muutettuna miljardi
euroa vuodessa. Tämä 160 miljoonaa, minkä on tässä valtiovarainministeriö itse laskenut
pitkän tähtäimen veronmenetyksiä, on huomattavasti pienempi, ja ironista kyllä juuri siitä
syystä, että tavallisen piensäästäjän hyöty tästä järjestelmästä on sitten loppujen lopuksi
aika vaatimaton — Helsingin Sanomien laskurin mukaan 5 000 euron kertasijoituksesta
kertyisi 125 euron hyöty kymmenen vuoden aikana. Eli tällainen veroreikä, joka ei sitten
loppujen lopuksi nimenomaan piensijoittajaa juurikaan hyödyttäisi.

Ensimmäinen varapuhemies Mauri Pekkarinen: Vastauspuheenvuorot edustajille Ees-
tilä ja Östman.

16.17 Markku Eestilä kok (vastauspuheenvuoro): Arvoisa puhemies! Olen itse käsittä-
nyt, että loppujen lopuksi tässä on kysymys verotuksen siirrosta. Jos joku vuosi laskennal-
lisesti tässä tulee tappiota, mitä tietenkin alkuhetkellä saattaa hyvinkin tulla, niin kyllähän
sitten, kun mennään vuosia eteenpäin, niitä voittoja tullaan verottamaan ja joskushan se tili
lähtee sieltä ihan tyhjäksi. Minun mielestäni pitäisi laskea pitkäjänteinen menetys ja tuotto
valtiolle, ja se on vähän sama kuin autoverotuksessa, josta varmaan kohta jutellaan: viime
kesänä sen piti tuottaa näin paljon, kun tehtiin tietty malli, mutta nythän jo nähdään, että
7



Pöytäkirjan asiakohta PTK 128/2018 vp
laskelmat ovat menneet metsään — niin pitkälle metsään, ettei millään autolla pääse aja-
maan niin pitkälle metsään.

Ensimmäinen varapuhemies Mauri Pekkarinen: Arvoisat edustajat, pyydän kiinnittä-
mään huomiota siihen, että tälle keskustelulle varattu aika päättyy 2 minuutin kuluttua.
Tässä on mahdollisuus mennä joko minuutin lyhyillä kommenteilla tai käyttää sitä mah-
dollisuutta, mikä edustajilla on, eli käyttää koko 3 minuuttia. — Nyt kuitenkin vastauspu-
heenvuoro, edustaja Östman.

16.18 Peter Östman kd (vastauspuheenvuoro): Arvoisa puhemies! Minulla on erittäin ly-
hyt puheenvuoro. Tässä on puhuttu tavallisesta virtasesta, ja edellisessä puheenvuorossa
sanoin, että se tavallinen virtanen voi olla työntekijä tai sitten heikolla ansiotasolla pors-
kuttava yrittäjä. Millainen on tämä epätavallinen virtanen? Olen joskus miettinyt sitä, kun
puhumme tavallisesta kansalaisesta. Millainen se epätavallinen virtanen on? No, esimer-
kiksi ay-liitothan eivät maksa ollenkaan veroa osinkotuloistaan. Se on vasta epätavallinen
virtanen. Meidän ei tarvitse ajatella, että tämä nyt leikattaisiin eläkeläisiltä. Me voisimme
miettiä toista ratkaisua, että nämä epätavalliset virtaset olisivat mukana rahoittamassa tätä
uudistusta.

16.19 Timo Harakka sd (vastauspuheenvuoro): Arvoisa puhemies! Juuri näin, edustaja
Östman. Jos nollaverotetut yhteisöt maksaisivat esimerkiksi 5 prosentin lähdeveron — nii-
hin kuuluvat ulkomaisten rahastojen lisäksi myös suomalaiset säätiöt ja rahastot mukaan
lukien ammattiliitot, joilla on pörssiomistusta — niin haastan teidät, arvoisat kollegat
KD:sta ja hallituspuolueista: Eikö tämä malli, kun te aina valitatte siitä ammattiliittojen
osinkoverovapautuksesta, olisi teidän kannaltanne parempi, kun saataisiin 400 miljoonaa
lisäverotuloa, joka voitaisiin sitten esimerkiksi antaa piensijoittajille alempana osinkove-
romallina? Eikö se olisi reilua? Miksi emme kaikki aja tätä? [Peter Östman: Suunta on oi-
kea, ilman muuta!] — No hyvä, kaikki nyökkäilevät. Olemme tästä samaa mieltä, joten
voimme tämän epäonnistuneen, veropohjaa rapauttavan mallin siis hylätä ja siirtyä vas-
tuulliseen veropolitiikkaan, jossa on tiiviit veropohjat ja matalat kannat, molemmat yhtä ai-
kaa ja toisensa mahdollistaen. 

16.20 Li Andersson vas (vastauspuheenvuoro): Arvoisa puhemies! Muistaakseni se oli
edustaja Östman itse, joka puhui näistä tavallisista virtasista, ja me lähinnä avasimme sitä,
että sellaista tavallista kansalaista ei tietenkään ole, vaan meillä on eri asemassa olevia kan-
salaisia, jotka tienaavat eri määrän rahaa ja joilla on eri määrä rahallista varallisuutta. Tie-
tenkin tämä on hyvä huomioida silloin, kun puhutaan tämänkaltaisista sijoitussäästöinstru-
menteista, niin että ymmärretään, keitä ne hyödyttävät ja ketkä ovat ne kansalaiset, jotka
niitä todennäköisesti pystyvät ylipäätänsä hyödyntämään. 

Sitten mitä tulee näihin verotuottomenetyksiin, niin kyllä minun ymmärtääkseni VM ni-
menomaan arvioi, että tämä verotuottomenetys olisi noin 160 miljoonaa, jossa siis on huo-
mioitu sekä verotuottojen väheneminen valtiolle että sitten näiden ulkomaille maksetta-
vien osinkojen lähdeveroja, joita voisi pysyvästi jäädä saamatta noin 56 miljoonan edestä.
Eli tältä osin on viitattu VM:n arvioihin. 
8



Pöytäkirjan asiakohta PTK 128/2018 vp
Ensimmäinen varapuhemies Mauri Pekkarinen: Arvoisat edustajat, täällä on kolme
pyydettyä puheenvuoroa, ja en myönnä enää vastauspuheenvuoroja. Mikäli sellaista vält-
tämättä haluttaisiin, niin siinä vaiheessa keskustelu keskeytetään.

16.21 Jani Mäkelä ps: Arvoisa puhemies! Tämä hallituksen esitys osakesäästötilistä on
periaatteiltaan kannatettava, vaikka voikin olla, että tässä on jotain yksityiskohtia, joita
kannattaa vielä valiokunnassa hioa. Ja voi olla sellaisia muitakin esityksiä tästä samasta ai-
hepiiristä, piensijoittajan asian parantamisesta, joita kannattaa huomioida.

On mielestäni sinänsä ymmärrettävä ajatus, että myös piensijoittajalle annetaan mahdol-
lisuus sijoitustensa siirtoon osakkeista toiseen ilman suoria veroseuraamuksia. Kuitenkin,
jos voitot niin sanotusti kotiuttaa, niin silloinhan pitää maksaa verot, eli en pysty käsittä-
mään, miksi tässä puhutaan veronvälttelystä. Aiemminhan tämä on ollut mahdollista toki
sijoitusrahaston sisällä, mutta tämä prosessi ei ole ollut sijoittajan itsensä hallinnassa. Li-
säksi sijoittaja on ollut sidottuna tiettyyn pankkiin ja rahastoon. Nyt tätä mahdollisuutta
laajennettaisiin, mikä on järkevää, enkä pysty ymmärtämään, mikä tässä olisi varsinaisesti
ongelma.

Suomalaisillahan on suhteellisen vähän sijoitusvarallisuutta, kun verrataan kansainväli-
sesti. Näin ei ole hyvä, vaan meidän pitäisi pyrkiä ratkaisuihin, joilla parannetaan piensi-
joittamisen ja kansankapitalismin edellytyksiä. Olisi kansantalouden kannalta järkevää,
että suomalainen varallisuus kasvaisi. Se voisi välillisesti johtaa jopa siihen, että kasvuyri-
tysten edellytykset säilyä Suomessa paranisivat. Konkreettisella tasolla se, että kansa elää
kädestä suuhun, ei varmasti ole kenenkään tavoitetila, vaan olisi oman elämänhallinnankin
kannalta parempi, että kansalaisilla olisi enemmän varallisuutta pikavippien sijaan. 

16.22 Timo Harakka sd: Arvoisa puhemies! Tässä on useampi puheenvuoro käytetty, jo-
ten ajattelin, että tässä kohtaa oikeastaan vastaisin täällä esitettyyn kysymykseen siitä, kar-
kaavatko nämä sijoitustuotot Suomesta ulkomaille. Mehän elämme nyt juuri semmoisessa
tilanteessa, jossa on täysin mahdollista kartuttaa sijoitusvarallisuutta Suomessa, ja tämä
esitetty osaketili johtaisi myös samanlaiseen tulokseen, että se voitaisiin rahastaa ulkomail-
la, se voitaisiin tulouttaa muualla kuin Suomessa, maassa, jossa veroprosentti on alhainen
tai peräti nolla. Mikään ei estä suomalaisia sijoitusvaroja karkaamasta ulkomaille nykyjär-
jestelmässä. Siksi olisi erittäin tärkeää, että saataisiin aikaan sellainen myös yksityishenki-
löitä koskeva arvonnousulainsäädäntö, jollaista OECD:ssä jo esitetään yrityksille. Se tar-
koittaa siis sitä, että omistus verotettaisiin siinä maassa, jossa se on kertynyt. 

Eikö meidän kaikkien mielestä oikeudenmukaisuutta noudattaisikin se ajatus, että jos
suomalaisessa omistuksessa oleva suomalaisiin sijoituksiin perustuva sijoitustili tuottaa ar-
vonnousua, niin kuin nyt esimerkiksi arvo-osuustilillä, niin se myös verotettaisiin jossain
vaiheessa Suomessa, sen sijaan, että olisi mahdollisuus viedä se ulkomaille? Tämä ei ole
täysin teoreettinen vaihtoehto. Esimerkiksi Belgiassa on mahdollisuus millä tahansa Brys-
selin komennuksella tyhjentää tällainen erityistili, jota tässäkin nyt hallitus ehdottaa. Siten
itse asiassa tämä esitetty osaketili mahdollistaisi sen, että yhä enemmän suomalaista sijoi-
tusvarallisuutta siirtyisi Suomen verottajan ulottumattomiin lopulta. Eli sitä ei koskaan tul-
taisi verottamaan Suomessa, ja tätähän meistä ei varmaan kukaan halua. Tässä on jälleen
yksi syy siihen, minkä tähden tämä epäonnistunut lakihanke tulee hylätä. 

Keskustelu päättyi.
9



Pöytäkirjan asiakohta PTK 128/2018 vp
Asia lähetettiin talousvaliokuntaan.
10


