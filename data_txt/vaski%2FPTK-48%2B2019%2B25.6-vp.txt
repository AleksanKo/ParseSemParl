















































DEMA2AA.tmp.xml


Pöytäkirjan asiakohta PTK 48/2019 vp

 Tarkistettu
4.0

Pöytäkirjan asiakohta 

PTK 48/2019 vp

Täysistunto

Torstai 10.10.2019 klo 9.59—22.03

25.6. Suullinen kysymys terapiatakuusta mielenterveyspalveluissa (Sari Essayah kd)
Suullinen kysymys SKT 34/2019 vp

Suullinen kyselytunti

Ensimmäinen varapuhemies Tuula Haatainen: Seuraava kysymys, edustaja Essayah.

Keskustelu

16.59 Sari Essayah kd: Arvoisa rouva puhemies! Vietämme tänään maailman mielenter-
veyspäivää. Mielenterveysongelmat koskettavat tuhansia suomalaisia omaisineen. Onkin
harmillista, että tälle keskustelulle ei tällä kyselytunnilla löytynyt aikaisempaa aikaa. Siksi
haluankin kysyä ihan lyhyesti vain ministeriltä, jotta ehkä kerkiämme vastauksenkin kuul-
la: Millä tavalla hallitus aikoo edistää nimenomaan matalan kynnyksen mielenterveyspal-
veluiden saatavuutta perusterveydenhuollon tasolla? Aiotteko olla tukemassa terapiata-
kuun toteuttamista, vai odotammeko edelleenkin näitten palveluitten parantamista sitä
myöten, kun joskus sote-uudistus toteutuu? [Ben Zyskowicz: Ja tällä kertaa rehellinen vas-
taus, ministeri Kiuru!]

16.59 Perhe- ja peruspalveluministeri Krista Kiuru (vastauspuheenvuoro): Arvoisa
puhemies! Minusta kysymyksenne loppuosa antoi vastaukselle ihan oikean suunnan. Ei ole
aikaa odottaa rakenteellista uudistusta, vaan nyt tehdään myös sisällöllistä uudistusta.

Olen täällä jo aikaisemmin todennut, että mielenterveysongelmat ovat vakava yhteis-
kunnallinen uhka sekä yhteiskunnan laajemmasta näkökulmasta että myöskin yksilön nä-
kökulmasta. Kaikille pitäisi tarjota elämä, ja se sisältää myöskin oikeuden mielentervey-
teen. 

Tältä osin ongelmat eivät ole uusia. Tätä hallituskautta on nyt lähes neljä kuukautta täs-
sä menty. Me olemme laittaneet mielenterveysstrategian kentälle, ja se antaa suunnitelman
siitä, mitä tullaan tekemään. Kaikki liittyy siihen, että tulevaisuuden sote-keskuksissa on
päästävä matalalla kynnyksellä osana perusterveydenhuoltoa lääkäriin ja on päästävä
myöskin hoitoon. Kaikki eivät tarvitse vain lääkäriä tai yksistään lääkäriä, vaan on saatava
hoitoa. Ja tämä tullaan tekemään osana kansallista hoitotakuuta, joka tullaan tuomaan voi-
maan. Ja terapiatakuu on nimenomaan [Puhemies koputtaa] samassa hengessä tehty kan-
salaisten aloite, joka käsitellään eduskunnassa. Niin kuin olen todennut, olen sitä aikaisem-
minkin tukenut. [Ben Zyskowicz: Mutta ette budjetissa esitä sitä!]

Kysymyksen käsittely päättyi.

Kyselytunti päättyi.


	25.6
	16.59
	16.59


