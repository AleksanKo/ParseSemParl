















































DEMC22C.tmp.xml


Pöytäkirjan asiakohta PTK 130/2018 vp
Pöytäkirjan asiakohta 

PTK 130/2018 vp

Täysistunto

Torstai 13.12.2018 klo 16.01—20.35

2.5. Suullinen kysymys kaivoslainsäädännöstä (Hanna Halmeenpää vihr)
Suullinen kysymys SKT 202/2018 vp

Suullinen kyselytunti

Ensimmäinen varapuhemies Mauri Pekkarinen: Seuraava kysymys, edustaja Hal-
meenpää.

Keskustelu

16.49 Hanna Halmeenpää vihr: Arvoisa puhemies! Suomi on luokiteltu maailman hou-
kuttelevimmaksi kaivoskohteeksi malmivarojemme ja löperön kaivoslainsäädäntömme
vuoksi. Me suorastaan ojennamme kultalusikalla maaperämme rikkaudet ulkomaisille kai-
vosyhtiöille. Lainsäädäntömme nojaa tsaarinaikaiseen periaatteeseen, jossa löytäjä saa pi-
tää. Meiltä puuttuu louhintavero, kunnolliset rojaltit ja kompensaatiot kaivospaikkakunnil-
le toiminnan haitoista. 

Paikallisten asukkaiden ääni ei kuulu riittävästi. Myöskään kunnilla ei ole yksiselitteistä
veto-oikeutta kieltää kaivostoimintaa, vaikka se haittaisi muita elinkeinoja tai elinympäris-
töä. Myös Kuntaliitto on ollut tästä huolissaan. Jopa luonnonsuojelualueilla malminetsintä
sallitaan, ja pahimmassa tapauksessa ympäristöhaitat jäävät yhteiskunnan maksettaviksi. 

Arvoisa puhemies! Kysyn asianomaiselta ministeriltä, kun suomalaisten on hyvin vai-
kea ymmärtää, miten tämä kaikki on mahdollista: oletteko valmis tiukentamaan ja paran-
tamaan kaivoslainsäädäntöämme?

16.50 Elinkeinoministeri Mika Lintilä (vastauspuheenvuoro): Arvoisa herra puhemies!
Kiitoksia vihreälle ryhmälle kysymyksestä. Tämähän perustuu siis kaivoslakiin, joka tuli
vuonna 2011, jota te olitte valmistelemassa silloin hallituksessa. [Eduskunnasta: Ohhoh!]
Tietysti täytyy muistaa se, että sen lain mukaan ei ole Suomessa vielä ensimmäistäkään
kaivosluvitusta tullut, vaan kaikki perustuvat vuoden 1965 lakiin. 

Siitä, mitä voidaan tehdä esimerkiksi kaivosveron suhteen: totta kai se on mahdollinen.
Voidaan käydä keskustelua, voidaan selvittää sitä. Meillä on tällä hetkellä järjestelmä, joka
tuo rojaltit. Maanomistajalla on rojaltioikeus ja kiinteistövero-oikeus ynnä työpaikat ynnä
muut vastaavat, jotka tulevat sitten kaivoksen myötä. 

Siitä, onko tulossa mitään merkittäviä muutoksia tähän kaivoslakiin: minulla ei ole sel-
laista käsitystä, että kaivoslakia oltaisiin [Puhemies koputtaa] tekemässä uusiksi, koska
edellisestäkään ei ole vielä täydellistä kokemusta.

Ensimmäinen varapuhemies Mauri Pekkarinen: Myönnän tähän kysymyksen vielä li-
säkysymyksen edustaja Halmeenpäälle, ministerin vastaus siihen, ja sitten enempää en.
 Tarkistettu
3.0



Pöytäkirjan asiakohta PTK 130/2018 vp
16.51 Hanna Halmeenpää vihr (vastauspuheenvuoro): Arvoisa puhemies! Viime vaali-
kaudella kaivoslakia todella uudistettiin, sitä kiristettiin, mutta ei vielä tarpeeksi. Eduskun-
ta hyväksyi tämän vuoden toukokuussa muun muassa vihreiden ja vasemmistoliiton vas-
tustuksesta huolimatta Euroopan ja Kanadan välisen kauppa- ja investointisopimus CE-
TAn. Huolet kaivoslain uudistamistarpeesta vain kasvoivat. Käsitellessään CETA-sopi-
musta eduskunta — eduskunta — edellytti, että hallitus käynnistää kaivoslain uudistuk-
sen, jotta meillä on oikeus edelleen parantaa lainsäädäntöämme ilman uhkaa korvausvel-
vollisuudesta ulkomaisille kaivosyhtiöille. 

Työ- ja elinkeinoministeriön asiassa antama selvitys ei tyydyttänyt eduskuntaa, vaan täl-
lä viikolla ulkoasiainvaliokunta vielä uudelleen edellytti hallitusta jatkamaan toimia kai-
voslain uudistamiseksi. Tästä huolimatta tilanne vaikuttaa olevan se, että hallitus haraa kai-
voslain tiukentamista ja parantamista vastaan ja tavoittelee jopa päinvastaisia toimia. Ky-
syn, mihin toimiin hallitus [Puhemies koputtaa] aikoo ryhtyä eduskunnan tahdon toteutta-
miseksi.

16.52 Elinkeinoministeri Mika Lintilä (vastauspuheenvuoro): Arvoisa puhemies! Itse
asiassa ulkoministeriö yhtyi täysin työ- ja elinkeinoministeriön lausuntoon CETA-sopi-
muksesta, ja meillä ei ole mitään sellaista, joka olisi ristiriidassa CETA-sopimuksen kans-
sa, jos se koskee kaikkia toimijoita yhtäläisesti. Mikään sellainen ei estä sitä. 

Minusta nyt pahasti tuntuu, kaikella kunnioituksella, edustaja, siltä — te olitte vuosi sit-
ten täysin näitten lakien takana, nyt te olette vastaan näitä — että taitaa olla vaalit tulossa. 

Kysymyksen käsittely päättyi.
2


