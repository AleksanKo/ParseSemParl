















































DEMBBCB.tmp.xml


Pöytäkirjan asiakohta PTK 159/2018 vp
Pöytäkirjan asiakohta 

PTK 159/2018 vp

Täysistunto

Torstai 14.2.2019 klo 16.05—22.05

2.6. Suullinen kysymys nuorten mielenterveyspalveluista (Antero Laukkanen kd)
Suullinen kysymys SKT 264/2018 vp

Suullinen kyselytunti

Toinen varapuhemies Tuula Haatainen: Viimeinen kysymys kristillisdemokraattinen
eduskuntaryhmä, edustaja Laukkanen.

Keskustelu

17.00 Antero Laukkanen kd: Arvoisa rouva puhemies! Kysymykseni liittyy nuorten
mielenterveyspalveluihin. Nuorten yleisimpiä terveysongelmia ovat mielenterveydelliset
häiriöt. Hiljattain uutisoitiin, että viimeisen parinkymmenen vuoden aikana mielentervey-
den vuoksi erikoissairaanhoitoon ohjautuneiden nuorten avohoidon käyntimäärät ovat seit-
senkertaistuneet. Psykiatrista erikoissairaanhoitoa saaneiden nuorten määrä on kasvanut
rajusti lähes koko maassa: esimerkiksi Uudellamaalla jo lähes joka kymmenes 13—17-
vuotias nuori oli viime vuonna psykiatrisen erikoissairaanhoidon asiakas. Tällaisessa tilan-
teessa hoidoiksi eivät enää auta perusterveydenhuollon sektorin palvelut. Kysynkin
asianomaiselta ministeriltä: millä toimenpiteillä nuorten ennaltaehkäiseviä ja matalan kyn-
nyksen mielenterveyspalveluja tullaan lisäämään, jotta tämä kehitys saataisiin nopeasti py-
sähtymään? Yksikään kansakunta ei kestä sitä, että näin suuri osa heidän nuoristaan ajau-
tuu syrjäytymiseen.

17.01 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Kannan samaa huolta kuten varmasti moni tässä eduskuntasalissa. On tär-
keää yrittää ymmärtää tuon ilmiön kokonaisuus, mikä liittyy nuorten mielenterveyteen.
Ensinnäkin kasvamassa on sukupolvi nuoria ja nuoria aikuisia, jotka ovat paljon aiempaa
valmiimpia puhumaan avoimesti mielenterveytensä ongelmista. Tietynlainen tabu niiden
ympäriltä on haihtunut, mikä on minusta enemmän kuin positiivinen asia. Tämä on tietysti
myös lisännyt rohkeutta hakea apua. Ainoa ongelma on se, että meidän pitäisi kyetä anta-
maan sitä enemmän huomattavasti aiemmin. Tälläkin hetkellä ja kuluneen vaalikauden ai-
kana on tehty eri puolilla Suomea hyviä kokeiluja ja hankkeita, joista nostan tässä esiin yh-
den. Espoossa on toteutettu niin kutsutun IPC-toimintamallin mukaista välimallia palve-
luissa, joksi sitä kai voisi nimittää ja jota on tässä lyhyessä ajassa mahdoton selittää, mutta
sen tulokset ovat hyviä. Ne tähtäävät nopeaan, voimakkaaseen tukeen varhaisessa vaihees-
sa nuoreen panostaen, mikä on saanut aikaan sen, että kustannuksia ja tarvetta erikoissai-
raanhoitoon on kyetty vähentämään ja nuori on tullut autetuksi ajoissa. Kannatan lämpi-
mästi tuon toimintamallin levittämistä koko Suomeen, jos näytöt kerran ovat näin hyviä.
 Tarkistettu
4.1



Pöytäkirjan asiakohta PTK 159/2018 vp
Kysymyksen käsittely päättyi.

Kyselytunti päättyi.
2


