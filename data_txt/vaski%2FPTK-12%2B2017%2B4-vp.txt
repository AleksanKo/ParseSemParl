















































DEMBEF4.tmp.xml


Pöytäkirjan asiakohta PTK 12/2017 vp
Pöytäkirjan asiakohta 

PTK 12/2017 vp

Täysistunto

Torstai 23.2.2017 klo 16.00—19.14

4. Lex Malmi, Laki Helsinki-Malmin lentopaikasta
Kansalaisaloite KAA 1/2017 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 4. asia.
Puhemiesneuvosto ehdottaa, että asia lähetetään liikenne- ja viestintävaliokuntaan.

Sitten siirrytään keskusteluun, [Hälinää] ja muut keskustelut pyydän siirtämään salin ul-
kopuolelle.

Keskustelu

17.02 Timo Heinonen kok: Arvoisa rouva puhemies! Hyvät ministerit ja edustajakolle-
gat ja muut paikallaolijat! Meillä on tänään käsittelyssä Lex Malmi -kansalaisaloite. Itse
olen kuulunut Malmin ystäviin pitkän aikaa ja olen sitä mieltä, että jos Malmin lentoken-
tän lopettaminen etenee, niin olemme tekemässä peruuttamattoman virheen.

Uusi ilmailuteknologia on itse asiassa maailmalla palauttamassa aktiiviseen käyttöön
juuri Malmin tyyppiset lentokentät, jotka ovat kaupunkirakenteen ympäröimiä, ja myös
lakkautustuomion saaneita niin sanottuja citykenttiä on otettu uudelleen lentoliikenteen
käyttöön kaikkialla maailmassa. Tukholman keskellä sijaitsevan, itse asiassa myös lakkau-
tustuomion aikanaan saaneen, Bromman kentän avaaminen uudelleen ja nopea suotuisa
kehitys on erinomainen esimerkki siitä, mikä on se kehitys, mihin maailma on tällä hetkel-
lä menossa. Sen takia olen huolissani siitä, mitä nyt Suomessa ollaan Malmin osalta teke-
mässä.

En näe yhtään järkevää syytä, miksi tällainen — itse asiassa Helsingin ainoa — lento-
kenttä haluttaisiin lopettaa. Helsinki-Vantaan kansainvälinen reittiliikennelentokenttä toki
toimisi jatkossakin, mutta Malmin lopettamisen jälkeen kaupunki olisi kokoluokassaan ai-
noa ilman Malmin kaltaista kenttää. [Pertti Salolainen: Puhuja on oikeassa!] Malmin len-
tokenttä on tarjonnut yli miljoonan asukkaan Suur-Helsingille kevyen liikenteen kansain-
välisen lentokentän, aktiivisen virkistys- ja harrastekeitaan, paikan ilmailutapahtumille
sekä mahdollisuuden kouluttautua ilmailun ammatteihin. 10 kilometrin päässä kaupungin
keskustasta sijaitseva Malmin lentokenttä on palvellut myös Rajavartiolaitosta, pelastus-
laitosta, Ilmavoimia ja myös poliisia.

Kansalaisaloitteella säädettävän lain myötä Helsinki-Malmin lentopaikka säilytettäisiin
kokonaisuutena, joka mahdollistaisi kaupallisen ja ei-kaupallisen siviili-ilmailun, ja sitä
kehitettäisiin lentopaikan oheistoimintojenkin osalta ja säilytettäisiin lentopaikan kulttuu-
riympäristön arvot. Aluetta olisi myös mahdollista käyttää valtion ilmailuun sekä sotilasil-
mailuun. Lailla säädettäisiin myös kiinteän omaisuuden ja erityisten oikeuksien omistus-
suhteista, siten kuin niillä on yhteys Helsinki-Malmin lentopaikkaan.
 Tarkistettu
4.6



Pöytäkirjan asiakohta PTK 12/2017 vp
Mielestäni lopettamiselle ei ole olemassa mitään järkevää perustetta. Lopettamista on
perusteltu sillä, että rakennusmaasta on Helsingissä pulaa. Se on totta. Kannattaa kuitenkin
kurkata vaikkapa lentokoneesta ulos, kun Helsinki-Vantaalta vielä ilmaan pääsee tai jos
Malmilta nousee: vihreää ja maata on paljon. Ja Malmille suunniteltu asuntotuotanto on
itse asiassa helppo saada korvattua niin, että lentotoiminta voisi jatkua ja kehittyä myös
Malmilla. Mallissa, joka on ollut esillä, on esitetty, että suunnitellusta 25 000 ihmisen
asuntotuotannosta tehtäisiin Malmin kentän alueelle puolet ja sen jälkeen kiitoradat ja len-
tokenttä jäisivät toiselle puolikkaalle. Toisen, rakentamatta jäävän osuuden valtio korvaisi
maanvaihdolla muualta Helsingistä valtion maista niin, että kenttä siirtyisi tämän kautta
Suomen valtion omistukseen. Näin siis Malmin lentokentän alueelle suunnitellusta asun-
totuotannosta puolet toteutettaisiin sillä itse alueella ja kenttä jäisi paikalleen. Kentän
osuuden valtio siis hankkisi itselleen omistukseen.

Tässä hetki sitten tehdyn TNS Gallupin kyselyn mukaan vain 13 prosenttia pääkaupun-
kiseudun asukkaista haluaisi Malmille asuntoja. Samaan aikaan on hyvä muistaa, että Mal-
min lentoaseman säilyttämistä vaativa adressi keräsi aikanaan yli 80 000 nimeä hetkessä,
tämä kansalaisaloite on nyt tullut eduskuntaan ja niin poispäin.

Lentoaseman päärakennus täytti hetki sitten 80 vuotta, ja toivottavasti nuo juhlat eivät
olleet samalla kentän hautajaiset. Sulkemispäätöstä kaduttaisiin vielä myöhemmin, ja siksi
meidän on nyt eduskunnassa mielestäni toimittava.

Myös Finavia on nostanut esille asioita, jotka puoltavat vahvasti Malmin kentän säily-
mistä. Heidän lausunnoissaan on tuotu esille vahvoja puoltoja kentän puolesta. Myös Ra-
javartiolaitos, pelastuslaitos, Medi-Heli, poliisi, Finavia ja niin poispäin ovat olleet tärkei-
tä toimijoita kentällä, ja heidän kaikkien lausunnot ovat olleet toiminnan jatkon kannalla.
Malmin lentoasema on ollut esimerkiksi Helsingin pelastuslaitoksen lentotoiminnan pää-
tukikohta, ja se on palvellut erinomaisesti myös lääkärikopteri Medi-Heliä. Malmi on ollut
tukikohta myös poliisikoptereille ja niin poispäin.

Myös ympäristökysymyksenä Malmin lentokentän tulevaisuus on erittäin tärkeä. Se on
ainutlaatuinen viheralue Helsingin läheisyydessä. Kentällä tavataan useita EU:n lintudi-
rektiivissä mainittuja lajeja, siellä pesivät kansainvälisen IUCN-uhanalaisluokituksen mu-
kaan silmällä pidettäviin lajeihin kuuluvat ruisrääkkä, pensastasku, pensaskerttu ja pikku-
lepinkäinen. Malmin lentokentän lakkauttamista ovatkin lausunnoissaan vastustaneet
myös Suomen luonnonsuojeluliitto ja lukuisat muut luonnonsuojeluyhdistykset ja paikal-
liset luontoyhdistykset.

Malmin lentokenttä on myös kulttuuriaarre. Itse toivon, että se säilyy myös tuleville su-
kupolville.

Pääkaupunki tarvitsee myös varakentän. Siinäkin Helsinki-Vantaalle Malmi on ainut-
laatuinen mahdollisuus, jota ei pidä tuhota.

Arvoisa puhemies! Itse kannatan vahvasti tätä kansalaisaloitetta ja tulen kentän puoles-
ta eduskunnassa äänestämään. [Suna Kymäläinen: Vastustitko viime hallituskaudella?] —
Kyllä.

17.09 Tom Packalén ps: Arvoisa rouva puhemies! En ole koskaan nähnyt mitään laki-
aloitetta, joka olisi niin perusteellinen, monipuolinen ja vakuuttava kuin Lex Malmi -laki-
aloite. Tässä lakialoitteessa on listattu lukemattomia faktapohjaisia perusteluita sille, mik-
si Helsinki-Malmin lentokentän tulee säilyä ilmailukäytössä. Nyt kansalaisaloite on tullut
2



Pöytäkirjan asiakohta PTK 12/2017 vp
tänne eduskuntaan meidän kansanedustajien päätettäväksi, ja toivon, että kaikki puolueet
tukevat järkiratkaisua, jolla Malmin lentokenttä säilytetään ilmailukäytössä.

Helsingin Perussuomalaiset on vuosikausia systemaattisesti puolustanut Malmin lento-
kentän säilyttämistä ilmailukäytössä. Keskustapuolue on tukenut Malmin lentokentän säi-
lyttämistä suoraselkäisesti, linjakkaasti ja määrätietoisesti ja ansaitsee näin kiitoksen teke-
mästään hyvästä työstä.

Hallituspuolue kokoomukselta toivoisin samanlaista ryhtiliikettä Malmin lentokentän
säilyttämisen puolesta. Haluan myös kiittää edustaja Heinosta erinomaisesta puheesta ja
toivon, että edustaja Heinosen kaltaisia edustajia kokoomuksesta löytyy lisää.

RKP ansaitsee erityiskiitoksen Helsingin valtuustossa antamastaan tuesta Malmin ken-
tän säilyttämiselle. Myös muissa puolueissa on yksittäisiä edustajia, jotka tukevat tätä jär-
kiratkaisua. Toivottavasti saatte myös muut eduskuntaryhmänne edustajat vakuuttumaan
siitä, että Malmin lentokentän tulee säilyä.

Arvoisa rouva puhemies! Helsinkiläiset eivät halua, että Malmin lentokenttä tuhotaan.
TNS Gallupin vuonna 2016 teettämän gallupin mukaan valtaosa Uudenmaan asukkaista
vastustaa Malmin lentokentän tuhoamista. TNS Gallupin mukaan ainoastaan 13 prosenttia
Uudenmaan asukkaista kannattaa sitä, mikäli asuntorakentamisen tarpeet voi täyttää toi-
sin. Ymmärrän, että isojen kokonaisuuksien hahmottaminen voi joskus olla vaikeaa, mutta
vetoan kaikkiin Malmin kentän vastustajiin, että harkitsisivat kantaansa vielä kertaalleen ja
kuuntelisivat kansan enemmistön tahtoa. Malmin lentokentän tapaisia alueita pitää nimen-
omaan kehittää. Emme voi tietää, mitä tulevaisuus tuo tullessaan. Esimerkiksi tulevaisuu-
den teknologia, miehittämättömät lennokit ja robotisaation mahdollisuudet ilmailutekno-
logiassa tarvitsevat myös infrastruktuuria ja osaamispohjaa, joita Malmin lentokentällä jo
on.

Arvoisa rouva puhemies! Malmin lentokentän voi tuhota vain kerran. Tällaisen vastuut-
toman politiikan seuraukset ovat pysyviä. Nyt ollaan sellaisessa tilanteessa, jossa pieni po-
rukka haluaa ratkaista Helsingin asuntopulan rakentamalla asuntoja Malmin lentokentän
päälle. Helsinki ei kykene yksinään ratkaisemaan kalliin asumisen ongelmaa, vaan asumi-
sen hintojen alentamisessa tarvitaan suurempia ratkaisuja, kuten kuntaliitoksia. Malmin
lentokentän tapaisen kulttuuriperintökohteen rakentaminen olisi sama kuin rakentaisi Esp-
lanadin puistoon taloja. Tämä ei ole mikään ratkaisu.

Toivon, että eduskunta on ryhdikäs tehdessään päätöksiä Malmin lentokentän säilyttä-
misen puolesta. — Kiitos.

17.14 Antti Kaikkonen kesk (vastauspuheenvuoro): Arvoisa puhemies! Tässä kuultiin jo
kaksi hyvää puheenvuoroa, joitten sanoma oli aivan oikea.

Ihmettelen kyllä Helsingin kaupungin kantaa tässä asiassa, että eikö Helsingissä nähdä
sitä voimavaraa ja mahdollisuutta, mikä Malmin lentokenttään liittyy. Suoraan sanoen ha-
luan vedota Helsingin kaupungin päättäjiin: Muuttakaa mielenne tässä asiassa. Uskon, että
pitkällä tähtäimellä tulette kiittämään, jos Malmi säilyy. [Leena Meri: Kyllä!] Tällainen jo
tälläkin hetkellä ja varsinkin pitkällä tähtäimellä joustavat lentoyhteydet tarjoava kenttä
Helsingissä on melkoinen voimavara ja itse asiassa vetovoimatekijä Helsingin kaupungil-
le. Jos tämä kenttä ajetaan alas, tehdään dramaattinen ja peruuttamaton virhe. Ei sitä voida
enää korjata. Vastaavaa kenttää ei ole löydettävissä lähimaillekaan.

Arvoisa puhemies! On kovin toivottavaa, että tämän aloitteen eduskuntakäsittelyssä löy-
tyy vielä joku toteuttamiskelpoinen tapa, millä kenttä saadaan pelastettua.
3



Pöytäkirjan asiakohta PTK 12/2017 vp
Puhemies Maria Lohela: Kuten olettekin jo huomanneet, niin debattiin ilmoittautuminen
on nyt mahdollista, joten käydään se — tässä on tullut useita ilmoittautuneita puheenvuo-
ron käyttäjiä, joten seuraavaksi edustaja Terho.

17.15 Sampo Terho ps (vastauspuheenvuoro): Arvoisa puhemies! Tässä on käytetty hy-
viä puheenvuoroja jo ennen debattia nimenomaan siitä, että Malmin lentokentällä on py-
syvää arvoa. Se tarjoaa yhteyksiä maakuntiin ja edistää koko Suomen tavoitettavuutta. Sa-
moin tässä tuotiin aivan oikein esiin, että pitkällä aikavälillä kentän arvo, sekä käyttöarvo
että tietysti sen ainutlaatuinen kulttuuriarvo, tulee säilymään ja kasvamaan. Kenttä myös
tukee ylipäänsä kaupallisen lentoliikenteen kasvua mutta myös huoltovarmuutta ja kriisin-
sietokykyä. Sitä voidaan käyttää pelastustoimintaan. Joten perusteiden kirjo on hyvin laaja
tämän kentän säilyttämiseksi. Se on myös ainutlaatuinen, kuten sanoin, ainutlaatuinen kan-
sallinen kulttuuriperintökohde. Ja kuten hyvin todettiin, sen voi tuhota vain kerran, takai-
sin sitä ei saa, jos se nyt hätäisesti päästetään käsistä. Näillä perusteluilla myös itse haluan
kannattaa lämpimästi sitä, että etsitään kaikki keinot ja ratkaisumallit, jotta kenttä voisi säi-
lyä.

17.16 Eero Heinäluoma sd (vastauspuheenvuoro): Arvoisa puhemies! On syytä kiittää
aloitteen tekijöitä erinomaisen ansiokkaasta ja tärkeästä työstä. Se mahdollistaa myös tästä
asiasta keskustelun täällä.

Samalla on syytä palauttaa mieleen, mistä tämä keskustelu lähti liikkeelle. 2014 hallitus
teki päätöksen luopua valtion toiminnoista Malmin kentällä. Ja hallitus nimenomaisesti sil-
loin kirjasi päätökseensä, että tämä alue otetaan asumiskäyttöön hallituksen, siis valtion,
kannalta. Sitä hallitusta johti pääministeri Katainen. Tämän jälkeen Helsingin kaupunki on
sitten tehnyt uuden yleiskaavan ja toiminut tämän hallituksen kehotuksen mukaisesti.

Nyt avainasemassa tietysti ovat nykyisen hallituksen ministerit. On hienoa, että päämi-
nisteri Sipilä on täällä paikan päällä. Odotan, että hän kertoo, onko hallituksella suunnitel-
mia muuttaa tätä vuoden 2014 päätöstä, onko valtio palauttamassa toimintojaan, kuten Ra-
javartiolaitosta, Malmin lentokentälle, niin että sillä olisi laajempaa käyttöä. Hallituksella
on valtion toimintojen osalta myös lentokenttäoperaattorina avaimet kertoa, mitä tällä
alueella tullaan valtion mielestä tekemään.

17.17 Jaana Pelkonen kok (vastauspuheenvuoro): Arvoisa rouva puhemies! Kuten kan-
salaisaloitteesta voi päätellä, vahva kansalaismielipide puoltaa kentän säilyttämistä ja sen
kehittämistä. Kentän tietoinen alasajaminen ja sen käsittely erityisesti Helsingin kaupun-
ginvaltuustossa on ollut erittäin surullista seurattavaa, erityisesti kun tiedetään, että pää-
kaupunkiseudun asukkaista 59 prosenttia säilyttäisi Malmin lentotoiminnan. Malmin koh-
talo ei kuitenkaan onneksi vielä ole loppuun käsitelty.

Itse olen ehdottomasti sitä mieltä, että Malmin lentokenttä tulee säilyttää ilmailukäytös-
sä. Lukuisat järkisyyt puoltavat tätä, ja monessa puheenvuorossa on näitä järkisyitä jo tä-
nään kuultu. Ilmailun merkitys ei suinkaan ole vähenemään päin vaan tulee kasvamaan jat-
kuvasti tulevaisuudessa. Myös kentän historiallinen arvo ja luontoarvot on huomioitava. Ja
Malmi ei todellakaan ole pelkästään Helsingin asia vaan nimenomaan koko Suomen asia.
On silkkaa hulluutta tuhota toimiva, arvokas kenttä, ja toivottavasti eduskunnalla on nyt
tätä asiaa käsiteltäessä järki päässä.
4



Pöytäkirjan asiakohta PTK 12/2017 vp
17.18 Stefan Wallin r (vastauspuheenvuoro): Arvoisa puhemies! Joidenkin mielestä
tämä kysymys Malmin lentokentän tulevaisuudesta on lähinnä paikallispoliittinen kysy-
mys, mutta se tosiasia, että valtio ja valtioneuvosto on ollut matkan varrella osapuolena, ja
se tosiasia, että tämä kansalaisaloite on nyt täällä eduskunnassa, tekee tästä asiasta valta-
kunnallisen. Helsingin kaupunki pakkolunasti muutama vuosi sitten osan Sipoosta muun
muassa vetoamalla siihen, että tämä Malmin asian kaavoittaminen ei liiku eteenpäin. No,
nyt sitten tätä rakentamistarvetta Malmin kentällä perustellaan muun muassa sillä, että
asiat eivät liiku eteenpäin pakkolunastetulla Sipoon alueella. Aikamoinen kehäpäätelmä.
Itse pidän Lex Malmin kansalaisaloitteen tarkoittamaa päämäärää erittäin kannatettavana
ja toivon, että asia voisi ratketa maavaihdon kautta tai vaikkapa edustaja Heinosen esittä-
män mallin kautta sillä tavalla, että lentotoiminta Malmin kentällä jatkuu.

17.19 Antero Laukkanen kd (vastauspuheenvuoro): Arvoisa rouva puhemies! Täällä on
käytetty ihan loistavia puheenvuoroja. Joskus vain on niin, että päättäjät eivät pysty sellai-
seen päätöksentekoon, joka kuvaisi sitä valtakunnallista vaativuutta, mitä Malmin kentän
tapauksessa on tapahtunut. Se, että aikanaan Kataisen hallitus päätti luopua tästä, oli suuri
virhe, ja nyt on mahdollisuus se korjata. On niin, että tämän lentokentän ainutlaatuisuus on
jotakin sellaista, joka ei ehkä koske edes pelkästään Suomea vaan se on Eurooppa-tasoi-
sestikin merkittävä alue. Kannatan ehdottomasti tämän kentän toiminnan jatkamista ja us-
kon, että täällä löytyy siihen monta hyvää mallia, miten se voidaan toteuttaa.

Puhemies Maria Lohela:  Sitten pääministeri Sipilä, saatte 2 minuuttia.

17.20 Pääministeri Juha Sipilä (vastauspuheenvuoro): Arvoisa rouva puhemies! Olen
samaa mieltä, että tuo 2014 tehty päätös oli virhe. Mitä hallitus nyt on sitten tehnyt tämän
jälkeen? Ensinnäkin selvitimme sen, onko tuo sopimus mahdollista purkaa, ja siinä tulim-
me oikeuskanslerin ohjeiden mukaisesti siihen tulokseen, että se tie on mahdoton. Sen jäl-
keen olemme käyneet useita keskusteluja Helsingin kaupungin kanssa siitä, löytyisikö tä-
hän maavaihdon kautta vapaaehtoinen tie tai vapaaehtoinen kaupanpurun tie, ja se tie ei ole
johtanut mihinkään. Helsingin kaupunki ei ole ollut valmis tähän maavaihdon tiehen.

Tämä alue on kaiken kaikkiaan kulttuurihistoriallisesti tärkeä. Se on lentokoulutukselle
tärkeä, siellä on tärkeää harrastetoimintaa. Siellä on huoltotoimintaa, siellä on parisataa
työpaikkaa. Se on äärimmäisen tärkeä osa Helsinkiä, ja kun siinä ympärillä olevat asuk-
kaat ja suuri enemmistö ovat sitä mieltä, että se kannattaa siellä säilyttää, niin minusta täs-
sä pitäisi nyt löytää polkuja eteenpäin ratkaisuun. Ja niin kuin useaan kertaan olemme to-
denneet, tämä hallitus on valmis viemään tämän asian, pelastamaan Malmin lentokentän,
jos löydämme Helsingin kaupungilta sopimuskumppanin siinä, että esimerkiksi maavaih-
don kautta löydämme korvaavan alueen tai jos me pystymme purkamaan tämän tehdyn so-
pimuksen. Tämä on tietenkin paljolti kiinni sitten myöskin uusista valituista Helsingin
kaupunginvaltuutetuista. Siellähän nämä päätökset lopulta tehdään.

17.22 Ari Jalonen ps (vastauspuheenvuoro): Arvoisa puhemies! Hyvä kuulla pääministe-
rin suulla tämä tilanne ja toteamus, missä tämä oikeasti nyt seisoo. Malmin kenttää on puo-
lustettu monella tavoin. Niin minäkin olen tehnyt, ja puolustan sitä edelleen.

Yksi asia on kovin harvoin nostettu esille: Kun nämä viranomaisilmailut ja Puolustus-
voimien ilmailut siirtyvät pois sieltä ja meillä koko aika nimenomaan Suomi Oy:n kannal-
5



Pöytäkirjan asiakohta PTK 12/2017 vp
ta Helsinki-Vantaan toimintakyky on entistä tärkeämpää, niin näiden lentotoimintojen siir-
to Helsinki-Vantaalle voi pahimmillaan vaarantaa Helsinki-Vantaan laajentamisen ja idän
lentoyhteyksien sujuvan toimivuuden. Eli tämäkin on yksi, mikä tulee ottaa huomioon täs-
sä keskustelussa.

17.23 Mirja Vehkaperä kesk (vastauspuheenvuoro): Arvoisa rouva puhemies! Olen ku-
luvan viikon aikana katsonut Helsinkiä lintuperspektiivistä useampaan kertaan. Helsinki,
pääkaupunkimme, on hyvin metsäinen, ja täällä on paljon isoja alueita, jonne asuinraken-
taminen voisi varmasti paremmin kuulua kuin tuolle Malmin lentokentän alueelle. Helsin-
ki pitää nähdä asuinkaupungin ja elinkeinon harjoittamisen lisäksi viihtyisänä virkistysalu-
eena ja puistomaisena alueena myöskin. Vaikka itse tämä lentokenttä kuuluu Helsingin
kaupungin kunnallisen itsehallinnon päätöksen alle, siis kaavoitus ja maankäyttö, niin tällä
lentoasemalla on valtakunnallinen merkitys. Siksi vetoan, kuten pääministerikin kertoi, sii-
hen, että Helsingin päättäjät, Helsingin kaupungin edustajat ottaisivat lusikan kauniiseen
käteen ja miettisivät vielä kerran sitä vaihtoehtoa, löytyykö sopimus valtion ja kaupungin
välille siitä, että esimerkiksi tämä maa-alueiden vaihtaminen [Puhemies koputtaa] olisi se
tie, jolla asiassa edetään.

17.25 Suna Kymäläinen sd (vastauspuheenvuoro): Arvoisa puhemies! Ihan ensimmäi-
seksi itsekin haluan kiittää Lex Malmi -aloitteen tekijöitä, aina aktiivisuus kansalaisaloit-
teen muodossa on ihailtavaa, ja haluan painottaa, että liikenne- ja viestintävaliokunnassa
aloite saa hyvän ja asianmukaisen käsittelyn ja laajan kuulemisen.

Nyt kun ministeri Tiilikainen asuntoministerinä on paikan päällä, niin kysyisin, näette-
kö tässä asiassa solmitun MAL-sopimuksen kannalta ongelmaa, koska tuon MAL-sopi-
muksen mukaanhan Helsinki on sitoutunut muun muassa 60 000 uuden asunnon tuottami-
seen ja noista 25 500 on suunniteltu kaavoituksen ja muun mukaisesti tuonne Malmin ken-
tän alueelle. Näettekö tässä ristiriitaa, nyt kun vielä olette Helsingin ehdokkaanakin?

Puhemies Maria Lohela: Ministeri Tiilikainen, yksi minuutti.

17.26 Maatalous- ja  ympäristöministeri  Kimmo  Tiilikainen  (vastauspuheenvuo-
ro): Arvoisa puhemies! Tuo nykyinen voimassa oleva MAL-sopimus, jonka valtio Helsin-
gin kaupungin kanssa solmi, ulottuu vuoteen 2019. Tänä aikana missään tapauksessa Mal-
min kentälle ei ehdittäisi rakentaa ensimmäistäkään asuntoa, eli nykyinen MAL-sopimus
ja sen rakentamistavoitteet ovat täysin toteutettavissa ilman Malmin kentän rakentamista.

Muutenkin: Tuo Raide-Jokeri-hanke — ehkä olen vähän syypääkin siihen, että se lähtee
liikkeelle — tarjoaa ajan mittaan kymmenilletuhansille uusille asuinrakennuksille, huo-
neistoille tilaa ja rakentamisvaihtoehtoja. Myös täydennysrakentaminen, minkä itse asias-
sa Helsingin kaupunkikin nostaa merkittävänä tapana tuottaa lisää asuinrakentamista, on
hyvä tapa valmistaa lisää asuntoja olemassa olevan infran varteen, ja hallitus pyrkii vauh-
dittamaan sitä sujuvoittamalla täydennysrakentamiskaavoitusta, ja toivottavasti myös osa-
keyhtiölain muutoksilla pystytään tähän suuntaan etenemään.

17.27 Kalle Jokinen kok (vastauspuheenvuoro): Arvoisa rouva puhemies! On tärkeää,
että tämä asia on nyt täällä käsittelyssä. Tämähän liittyy moneen eri asiaan. Tämä liittyy
6



Pöytäkirjan asiakohta PTK 12/2017 vp
asuntopolitiikkaan, tämä liittyy kulttuuripolitiikkaan, tämä liittyy liikennepolitiikkaan,
huoltovarmuuteen.

Kun täällä edustaja Heinäluoma alkoi moittimaan pääministeri Kataista, niin täytyy
muistaa, että siinä samassa hallituksessa oli asuntoministerinä ministeri Viitanen ja siellä
oli liikenneministerinä Kyllönen ja valtiovarainministerinä Urpilainen ja kulttuuriministe-
rinä Arhinmäki, eli kyllä tästä vastuuta saa kantaa moni muukin kuin pääministeri.

Nyt on hyvä muistaa myös se, että asuntorakentamisen ilmasto- ja alueidenkäyttötavoit-
teisiin kuuluu se, että rakennetaan mahdollisimman paljon raideyhteyden varteen ja siihen
yhteyteen. Tämä alue ei suinkaan ole sitä. Rakennetaan 25 000 asukkaan kumipyörälähiö,
ja samaan aikaan vihreät ovat kaventamassa sisääntuloväyliä bulevardeiksi. Eli täytyy
muistaa myös nämä alueidenkäyttötavoitteet, kun asuntorakentamista huomioidaan.

17.28 Eero Heinäluoma sd (vastauspuheenvuoro): Arvoisa puhemies! On syytä sanoa,
että en minä mitenkään entistä edustajaa, pääministeri Kataista arvostellut. Totesin vain,
että tämä päätös tehtiin vuonna 2014, jolloin pääministerinä oli edustaja Katainen, ja siinä
hallituksessa oli muitakin puolueita RKP:stä, oliko peräti vasemmistoliittoon saakka sil-
loin mukana. [Timo Heinonen: Sanotaan demarit!) — Demaritkin olivat siinä mukana.

Sitten tulen, ikävä kyllä, siihen olennaiseen asiaan, että hiukan tämä tuntuu hankalalta,
että kun hallitus painaa päälle Helsinkiä siitä, niin kuin pääkaupunkiseudun muitakin kun-
tia, että pitää kaavoittaa lisää ja pitää tehdä töitä, jotta on rakentaa uusia asuntoja, samaan
aikaan sitten on käynnissä keskustelu siitä, minne kaikkialle sitä ei saa tehdä, ilman että
vastataan siihen kysymykseen, ottaako valtio nämä lentokenttätoiminnot hoitaakseen ja si-
joittaako se takaisin niitä toimintoja, jotka se on päättänyt sijoittaa Malmilta pois, kuten
Rajavartiolaitoksen. Pääministeri poistui, mutta hän ei vastannut siihen kysymykseen, jon-
ka hänelle esitin, onko hallitus tehnyt päätöstä sijoittaa takaisin [Puhemies koputtaa] näitä
valtion toimintoja Malmin lentokentälle. Käyttöähän sillä pitäisi olla, jos se säilytetään.

17.29 Markku Eestilä kok (vastauspuheenvuoro): Arvoisa rouva puhemies! Harmi, kun
pääministeri lähti pois, niin olisin saanut häntä julkisesti kiittää samaten kuin edustaja Hei-
näluomaa, kun he huomasivat, että vuonna 2014 on tehty virhe. En minä siitä virheestä kii-
tä mutta siitä, että virhe osataan korjata. Sehän olisi järkyttävää, jos täällä pidettäisiin vain
jääräpäisesti kiinni siitä, kun jotakin on tehty ja arvovalta ei anna sitä muuttaa. Sen takia pi-
dän julkisen kiitoksen ansiona sitä, että osataan korjataan selviä virheitä.

Tämä oma perustelu, minkä takia olen tämän lentokentän puolella, on se, että se on kan-
sainvälinen lentokenttä ja se on kulttuuriperintökohde. Ne jo riittävät siihen, että tämä len-
tokenttä säilyy, koska se ei suinkaan ole jonkun kunnan tai kaupungin asia, säilyykö tämä
vai ei, koska tällä on huomattavasti suurempi ja laajempi merkitys.

17.30 Mikko Alatalo kesk (vastauspuheenvuoro): Sen sijaan, että katsottaisiin mennei-
syyteen, mitä on tehty ja jätetty tekemättä, pitää muistaa, että sähkölentokoneet tulevat,
Skyüber-palvelut tulevat. Me tarvitsemme miehittämättömälle lentotoiminnalle nimen-
omaan kentän, joka ei toimi Helsinki-Vantaalla, jolla on aikataulutettu lentoliikenne, ja sii-
nä mielessä minä vertaan myös tätä Malmia Tukholman Brommaan. Olen usein sinne len-
tänyt, se on aika hyvä kenttä, se on lähellä kaupunkia. Tällaiset citykentät tulevat nyt ole-
maan tulevaisuutta, ja me tekisimme kyllä ainutlaatuisen virheen, jos me Malmin kentän
lopettaisimme. Se ilmailukoulutus, mikä siellä on, ja myös tämä yleisilmailu on erittäin tär-
7



Pöytäkirjan asiakohta PTK 12/2017 vp
keä asia. Sehän on myös funkkisrakennus, joka on yksi näitä suojelukohteita ollut, eli kyllä
ehdottomasti kannattaa tämä kenttä säilyttää ja sitä kehittää eteenpäin.

17.31 Mats Löfström r (vastauspuheenvuoro): Värderade fru talman! Svenska riksdags-
gruppen har förståelse och delar strävandena att bevara Malms flygplats som flygplats.
Som man i medborgarinitiativet konstaterar har flygplatsen en nationell betydelse för luft-
farten i Finland och flygplatsens roll som landningsplats för mindre affärsflyg har under se-
nare år bara ökat. Utöver det finns det den kulturhistoriska aspekten som bör respekteras
när besluten fattas. Frågan är dock inte helt okomplicerad. Vi bör i alla lägen respektera den
kommunala planeringsautonomin. Svenska riksdagsgruppen anser ändå att centerns för-
slag att lösa frågan är konstruktivt. 

Eli ruotsalainen eduskuntaryhmä pitää keskustan ratkaisuehdotusta rakentavana, sitä, että
asia ratkaistaisiin Helsingin kaupungin ja valtion maan vaihdolla, mitä myös pääministeri
sanoi.

Haluan myös tähdentää, että vaikkakin Malmin lentoasema säilytetään ilmailukäytössä,
niin alueelle pystytään rakentamaan noin 10 000 uutta asuntoa.

17.32 Leena Meri ps (vastauspuheenvuoro): Arvoisa puhemies! Kiitän todella laaduk-
kaasta kansalaisaloitteesta. En täällä ole ollut kuin muutaman vuoden enkä näin hyvin laa-
dittua ole vielä nähnyt. Kiitos siitä, on todella paljon vaivaa nähty.

Tässä on haettu erilaisia ratkaisuja tälle asialle, muun muassa Hyvinkään ja Nummelan
kenttien harrasteilmailun siirtämisen etsimisellä. Tästä liikenne- ja viestintäministeriö teki
raportin, joka valmistui loppuvuodesta 2014, ja siinä todettiin, että ei se kyllä ole mahdol-
lista. Esimerkiksi Hyvinkäällä, josta minä olen kotoisin, ei ole lennonjohtoa, se pitäisi ra-
kentaa, ja siellä on pohjavesialueita ja on kaavoitusta vieressä, ja siellä on myös semmoisia
pysyväismääräyksiä melurajoituksista. Tietysti se olisi voinut olla hyvä asia meille sinne
Hyvinkäälle, en siinä mielessä sano, mutta kyllä tämä sijoittuminen kansainvälisenä kent-
tänä ja kulttuuriperintönä on niin tärkeää, että me kyllä hukkaisimme tämmöisen city-ken-
tän, niin kuin täällä joku jo mainitsikin.

Ja kannatan ehdottomasti tätä kansalaisaloitetta ja toivon, että tämä asia nyt ratkeaa ta-
valla tai toisella.

17.33 Markku  Pakkanen  kesk  (vastauspuheenvuoro): Arvoisa rouva puhemies! Itse
myös kannatan Malmin kentän säilyttämistä lentotarkoituksessa ja toivonkin, että helsin-
kiläiset päättäjät, joita tässä salissa nyt tällä hetkellä on kohtuullisen vähän paikalla, ym-
märtäisivät tämän asian tärkeyden. Malmi on kulttuurihistoriallisesti arvokas kenttä, mutta
erityisesti lentoharrastajien kannalta Malmin kenttä puoltaa paikkaansa.

Lex Malmi -asia takaisi varmaankin lentotoiminnan jatkumisen, ja toivonkin, että Hel-
singin kaupunki pystyy ottamaan asiallisesti tämän maavaihtotarjouksen vastaan, mitä
pääministeri Sipilä omassa puheenvuorossaan tarjosi.

17.34 Pia Viitanen sd (vastauspuheenvuoro): Arvoisa rouva puhemies! Myös minä osal-
tani haluan kiittää kansalaisaloitteesta. Minusta ne ovat aina hyvä asia, se, että aloitteelli-
suutta kansalaisten parista löytyy. Ja aina kansalaisaloitteet ansaitsevat myös eduskunnas-
sa asianmukaisen käsittelyn.
8



Pöytäkirjan asiakohta PTK 12/2017 vp
Puhemies! Minä jatkaisin kuitenkin tätä keskustelua myös siitä näkökulmasta, minkä
mielestäni aika hyvin ja kuvaavasti edustaja Heinäluoma tuossa aiemmin toi esiin. Tilanne
on nyt se, että tämä asia on keskustelussa täällä valtion puolella. Ja nyt tietenkin olennaista
on saada vastaus siihen kysymykseen, että mitä hallitus omalta osaltaan aikoo sitten tehdä,
koska täällä hallitukselta tuli äsken ikään kuin tällaista myötäajattelua aloitteen suhteen.
Eli olisi olennaista saada nyt vastaus siihen kysymykseen, että onko valtio, onko hallitus,
nyt tehnyt toimia, joilla se on suunnitellut eri toimintojen sijoittamista takaisin tälle alueel-
le — lentotoimintojen, Rajavartiolaitoksen, kaikkien näiden — eli onko näitä päätöksiä tai
suunnitelmia nyt valtion omasta toimesta, hallituksen toimesta, tehty yhtäkään tämän pa-
rin vuoden aikana, kun tässä on nyt sitten asia ollut tämän hallituksen käsissä. Minusta se
on aivan olennainen [Puhemies koputtaa] kysymys, kun puhumme asiasta tällä foorumilla.

17.35 Timo Heinonen kok (vastauspuheenvuoro): Arvoisa rouva puhemies! Jos olen oi-
kein ymmärtänyt, niin yksikään puheenvuoro ei ole tätä kansalaisaloitetta vielä vastusta-
nut, ja se on historiallista. Ja taitaa olla ensimmäinen kerta, kun myös pääministeri on ollut
lähetekeskustelussa antamassa kansalaisaloitteelle näin vahvan viestin ja tuen, kiitos myös
siitä.

Täällä on paikalla myös asuntoministeri mutta myös liikenneministeri Berner. Te olette
tulevaisuuteen vahvasti katsova ministeri. Voisitteko te hivenen kertoa, mitä te ajattelette
Malmista ja sen mahdollisuuksista näissä tulevaisuuden liikkumisen kysymyksissä?

Ja jos minäkin joskus saan hämmästellä, niin kuin edustaja Viitanen välillä tekee, niin
kyllä hämmästelen sitä, että täällä ei ole yhtään vihreää paikalla. Tämä on kuitenkin ainut-
laatuinen viheralue Helsingissä. He ovat kaikki vastustaneet tätä aloitetta eli kannattaneet
tämän Malmin alasajoa Helsingissä, ja nyt, kun yritämme sitä puolustaa ja pelastaa, niin he
eivät ole täällä. Ovatko nyt sitten vaalikampanjat jo niin tiukassa väännössä, ettei ehditä
tänne puolustamaan tätä erittäin tärkeää viheraluetta, missä on [Puhemies koputtaa] ainut-
laatuisia luontoarvoja Suomessa? Ja toivoisin, että ympäristöministeri Tiilikainen voisi vä-
hän [Puhemies: Aika!] avata näitä ympäristöarvoja.

17.37 Ari Torniainen kesk (vastauspuheenvuoro): Arvoisa rouva puhemies! Kansalais-
aloite Malmin lentokentän säilyttämiseksi on erittäin hyvin tehty ja siihen on käytetty var-
masti paljon aikaa. Se on myöskin sen arvoinen, ja siksi on helppo kannattaa tätä asiaa.

Kun puhutaan viime vaalikaudesta ja vuodesta 2014, niin täytyy sanoa se, että jo silloin
keskusta oli yksimielisesti kannattamassa Malmin lentokentän säilyttämistä nykyisessä
muodossaan. Kun siitä liikenne- ja viestintävaliokunnassa silloin tehtiin mietintöä, niin
olimme sen kannalla, että se tulee säilyttää lentotoiminnassa. Malmin lentokentän säilyttä-
mistä puoltavat monet seikat, muun muassa liikenteelliset, kulttuuriset ja virkistyskäyt-
töön liittyvät asiat. Ja Malmin lentokenttäasia ei ole pelkästään Helsingin asia — se on
koko maan, koko Suomen asia. Keskusta haluaa säilyttää lentotoiminnan, lentokentät koko
Suomen alueella, ja siksi toivomme myöskin, että Malmin lentokenttä säilyy toiminnassa.

17.38 Kaj Turunen ps (vastauspuheenvuoro): Arvoisa rouva puhemies! Nyt on kysy-
myksessä kuitenkin erittäin merkittävä kulttuuriympäristö. Tietysti tämmöiset vapaaehtoi-
set ratkaisut ovat Malmin kentän säilyttämiseksi aina tervetulleita, mutta siitä huolimatta
Helsingin kaupungin päätöksien varaan ei välttämättä tässä voi laskea. Tämä on nimen-
omaan, niin kuin täällä on monta kertaa sanottu, koko Suomen asia. Malmin lentokenttä
9



Pöytäkirjan asiakohta PTK 12/2017 vp
palvelee nimenomaan koko Suomea. Voisin verrata semmoiseen tilanteeseen, jos Savon-
linnan kaupunki päättäisi purkaa Olavinlinnan: se ei ole Savonlinnan kaupungin asia, vaan
se on koko Suomen asia. Tämmöisen merkittävän kulttuuriperinnön tuhoamiseen täytyy
pystyä vaikuttamaan Suomen eduskunnasta. Toivonkin, että tähän myös kokoomuksen pii-
ristä löytyy tämmöinen yhtenäinen kanta. Perussuomalaiset ovat säilyttämisen kannalla ja
ilmeisesti keskustakin kokonaisuudessaan, ja hyvin riippuvainen tämä, säilyykö Malmin
kenttä, tulee olemaan kiinni sitten kokoomuksesta.

17.39 Eero Suutari kok (vastauspuheenvuoro): Arvoisa puhemies! Kyseessähän on Suo-
men ensimmäinen kansainvälinen lentokenttä, mutta sen tulevaisuus varsinkin pitkälle aja-
teltuna hyödyttää ja tukee nimenomaan Suomen maakuntien kansantuotteen kasvua mutta
myös Helsinkiä. Täällä on moneen kertaan tuotu esille se, minkälainen kulttuurillinen arvo
sillä on ja rakennusten arvo ja sen ympäristöarvo ovat suuria, joten itse olen kyllä sitä miel-
tä, että se kannattaisi nimenomaan säilyttää tulevaisuutta varten. Kysynkin ministeriltä ja
varsinkin valiokuntakäsittelyä varten: eikö vuoden 2014 jälkeen ole ollut mitään koordi-
naatiota tässä asiassa?

17.40 Mikko Savola kesk (vastauspuheenvuoro): Arvoisa rouva puhemies! Tämän Lex
Malmin tavoite on kyllä hyvä ja oikea, ja on erittäin outoa, että pääkaupunkiseudulla tah-
dotaan jyrätä asuinrakentamisen tieltä tämä historiallinen ja merkittävä lentokenttä. Us-
kon, että tähän rakentamiseen löytyy kyllä tilaa muualtakin.

Tämä Malmin päätös, kuten täällä on jo todettu, vaikuttaa kyllä dramaattisesti koko Suo-
meen, lentoharrastus- ja ilmailutoimintaan, bisneslentämiseen ja niin edelleen. Tämän kes-
keisen aseman tähden sitä ovat käyttäneet niin ilmailuharrastajat kuin myöskin Rajavartio-
laitos. Kokemuksia on siitä, kun lentokenttiä laitetaan kiinni: näin kävi myös Etelä-Pohjan-
maalla Kauhavan lentosotakoulun sulkemisesta johtuen. Mielestäni nyt tulisikin tässä yh-
teydessä tehdä myös kokonaisselvitys lentoliikenteestä kokonaisuutena, ja päämääränä tu-
lisi olla sujuvan, kustannustehokkaan koulutus-, bisnes- ja lentoharrasteliikennetoiminnan
varmistaminen. Tätä selvitystä voitaisiin tehdä useiden ministeriöiden yhteistyönä: puolus-
tus-, opetus- ja kulttuuriministeriön ja liikenneministeriön ja niin edelleen. Toivon, että tä-
hän voitaisiin saada toimia.

17.41 Mika Kari sd (vastauspuheenvuoro): Arvoisa rouva puhemies! Itse olen aikanaan
harrastanut purjelentoa ja nykyään olen vielä aktiivinen ilmailun seuraaja. En koskaan ole
aikaisemmin tavannut näin suurta joukkoa poliitikkoja, jotka puhuvat harrasteilmailun
puolesta näin positiivisesti, en erityisesti silloin, kun itse ilmailuharrastajana yritin vaikut-
taa harrasteilmailun edellytysten kehittämiseen. En tiedä, johtuuko tästä aikaisesta kevääs-
tä vai lähestyvistä kunnallisvaaleista, että näin paljon tukea löytyy, mutta hyvä, että löy-
tyy. Itsellänikin on kovat sympatiat harrasteilmailua kohtaan ja ennen kaikkea tässä ta-
pauksessa Malmia kohtaan, ja hyvä niin.

Mutta peräänkuuluttaisin myös pääministerin vastausta siitä, aikooko valtio palauttaa
näitä toimia ja toimintoja Malmille. Hallintovaliokunnan jäsenenä olen saanut vierailla ai-
kanaan Rajavartiolaitoksen tukikohdassa Malmilla ja tietenkin kaipaisin sitä tukikohtaa
sinne edelleenkin.
10



Pöytäkirjan asiakohta PTK 12/2017 vp
17.42 Pauli Kiuru kok (vastauspuheenvuoro): Arvoisa rouva puhemies! Kulttuuriarvois-
ta haluaisin verrata tätä Olympiastadioniin. Edullisin vaihtoehto olisi todennäköisesti ollut
se, että Stadion olisi purettu ja rakennettu uusi. Näin ei menetelty, ja etenemistapa on oi-
kea. Kulttuurihistorialla, rakennushistorialla on tärkeä roolinsa ihmisten ympäristössä ja
kokonaisuuden hahmottamisessa.

Turvallisuus, huoltovarmuus, kriisitilanteet ovat tulleet tässä esille. Niitä ei voi liikaa
korostaa. Ympäristönäkökulmasta haluaisin tuoda sellaisen näkökulman esille, että jos
tämä toiminta lopetetaan, niin silloin meidän täytyisi etsiä vaihtoehtoinen ratkaisu. En ha-
luaisi nähdä sitä keskustelua, kun neitseelliselle alueelle ruvetaan perustamaan uutta lento-
kenttää. Aivan varmasti syntyy ympäristön kannalta mahdottomia haasteita, vastustusta ja
kansantalouden kannalta kohtuuttomia ylimääräisiä kuluja.

17.43 Olavi Ala-Nissilä kesk (vastauspuheenvuoro): Arvoisa rouva puhemies! En ole
helsinkiläinen kansanedustaja. Tulen kyllä eteläsuomalaisesta kaupungista, joka on neljä
kertaa suurempi kuin Helsinki pinta-alaltaan.

Kun kävimme keskustan eduskuntaryhmän delegaation kanssa juuri Malmilla, niin to-
tesimme, että kyllä Helsingissä on tilaa rakentaa ja siinä on Vantaa ihan vieressä myöskin.
Eli tilaa on rakentaa.

Todellakin tässä on hyvin sanottu, että nyt lentoliikenne muuttuu, tulee sähkömoottorit,
tulee taksiliikenne. Maakuntienkin kannalta on tarvetta, että täällä Helsingissä on lento-
kenttä, johon voi tulla aikatauluton liikenne. Tämä on siis Suomen kysymys, ja todella toi-
von, että helsinkiläiset nyt ymmärtävät tämän kokonaisuuden. Kun sinne on tulossa ehkä
uusia päättäjiä, jotka näkevät tämän asian eri tavalla, niin toivon, että valtio ja Helsinki voi-
vat yhdessä nyt tässä edetä.

17.44 Arto Pirttilahti kesk (vastauspuheenvuoro): Arvoisa rouva puhemies! Olisi todel-
la surullista, jos näin historiallinen harrasteilmailupaikka, lentopaikka suljettaisiin. Toi-
von, että todellakin tämä aloite menee lävitse — erittäin hyvin laadittu kansalaisaloite.

Monia asioitahan Helsinki aina perustelee, ja on ollut museoita ja kirjastoja sillä perus-
teella, että nämä ovat kansallisia hankkeita, mutta tämähän jos mikä on vasta kansallinen
hanke. Näen, että tässä verkosto kytkeytyy ilmailuharrastajien puolelta koko Suomennie-
men ylitse. Se antaa mahdollisuuden meidän kehittää myös näitä maakuntien kenttiä. Esi-
merkiksi meillä Mäntässä on tällä hetkellä Sassin kenttä vahvassa nousussa kaavoituksen
ja muun puolesta. On todella iso asia matkailun osalta, että meillä on kansainvälinen kenttä
myös tässä Helsingin cityn lähellä, josta voidaan lentää. Tässä on isot matkailurahat tule-
vaisuudessa, otetaan tämä sähköinen lentoliikenne ja myös taksiliikenne mukaan.

Itse myös olen ilmailuharrastaja, mutta enemmän tulen rätillä alas tuolta taivaalta.

17.45 Hannakaisa Heikkinen kesk (vastauspuheenvuoro): Arvoisa rouva puhemies! To-
dellakin, harvoin kansalaisaloitteesta on näin runsaasti paikan päällä ihmisiä keskustele-
massa, ja harvoin on myös niin, että asianomaisia ministereitä on täällä kuuntelemassa,
mitä keskustellaan, ja myös vastaamassa.

Se, miksi täällä on puhumassa kansanedustajia Helsingin alueella olevasta asiasta, joh-
tuu varmasti siitä, että ilmailun harrastajat joka puolella Suomea ottavat todella tiuhaan yh-
teyttä meihin kansanedustajiin ja pyytävät apua tässä asiassa.
11



Pöytäkirjan asiakohta PTK 12/2017 vp
Vielä ei ole tätä asiaa menetetty. Kuten pääministeri totesi, valtion suunnalta on Helsin-
gille tarjottu useita vaihtoehtoja siihen, miten voitaisiin edetä. Keskusta puolueena on sillä
kannalla, että toivomme löytävämme ratkaisun, jolla Malmi säilyy. Nyt oikeastaan on val-
tikka Helsingin kuntapäättäjien kädessä, ja toivon, että Helsinki siihen tarttuu.

17.46 Lasse Hautala kesk (vastauspuheenvuoro): Arvoisa rouva puhemies! Kuten ollaan
täällä monissa puheenvuoroissa kuultu, niin tällä Malmin lentoasemalla on suuri valtakun-
nallinen merkitys, ja silloin kun on valtakunnallista merkitystä, asia ei voi olla yksin yksit-
täisen kunnan päätöksenteossa.

Ollaan myöskin kuultu niistä tarpeista, mitä tulevaisuuden ilmailu sisältää, ja pääkau-
punkiseutu on tietysti erittäin keskeisessä roolissa meidän ilmailutoiminnan osalta. Me tie-
dämme myös sen, että Helsinki-Vantaan lentokentästä on kehittynyt yhä kasvava kenttä
kansainvälisten tarpeiden mukaan, ja sen johdosta niin sanottu sisämaan liikenne ja yksi-
moottoristen koneiden ja liikesuihkukoneiden käyttö kotimaan sisällä ei sovellu sille ken-
tälle niin hyvin, koska se haittaa sitten taas tätä kansainvälistä lentotoimintaa. Siksi me tar-
vitsemme pääkaupunkiseudulle toisen kentän. Malmi on valmis kenttä, ja kannatan lämpi-
mästi tämän Lex Malmin hyväksymistä.

Puhemies Maria Lohela:  Yksi puheenvuoro ennen ministeri Berneriä.

17.47 Joona Räsänen sd (vastauspuheenvuoro): Arvoisa puhemies! Ydinkysymyshän tä-
män asian osalta on todella se, onko valtio nyt palauttamassa toimintoja Malmille — tämä
on se ydinkysymys — jos ja kun Helsingin kaupungin kanssa pääsee yhteisymmärrykseen,
muutoinhan tämä on Helsingin kaupungin päätösvallassa oleva asia.

Ja on nyt pakko olla sen verran rehellinen, etten pidä kovin hyvänä sitä kehitystä, että
kuntien kaavapäätöksestä hallinto-oikeuden sijaan valitetaan eduskuntaan kansalaisaloit-
teella. Kyllä silloin ollaan menty jossain pieleen. Niin kauan kuin tämä asia kuuluu Helsin-
gin kaupungin kaavoituksen piiriin ja Helsingin kaupungin päättäjät vastaavat niistä pää-
töksistä, niin niin kauan Helsingin kaupunki todella tekee sen päätöksen. Täällä voidaan
sitten alkaa kukin vaikuttamaan niihin ehdokkaisiin, ketkä ovat ehdolla Helsingin kaupun-
ginvaltuustoon. Mutta kun tässä katson, niin ei meistä kovin moni sinne ole menossa.

Olisin kysynyt ministeriltä, miten vastaatte siihen, kun moni oikeusoppinutkin on pitä-
nyt tämmöistä erillislakia aika vaikeana säätää [Puhemies koputtaa] perustuslain ja itsehal-
linnon näkökulmasta.

Puhemies Maria Lohela:  Ministeri Berner, 5 minuuttia.

17.48 Liikenne- ja viestintäministeri Anne Berner: Arvoisa rouva puhemies! Arvoisat
edustajat! Malmin lentoaseman tulevaisuutta on käsitelty pitkään. Nykyiseen tilanteeseen
on päädytty aiemmin tehtyjen selvitysten ja niiden pohjalta tehtyjen päätösten lopputulok-
sena. Hallitus päätti keväällä 2014 julkisen talouden suunnitelmassa vuosille 2015—2018,
että Malmin lentokenttä otetaan asuntokäyttöön ja että valtion toiminnot lopetetaan kent-
täalueella mahdollisimman nopeasti, viimeistään vuoteen 2020 mennessä. Tämän lisäksi
valtion ja Helsingin seudun kuntien välinen sopimus suurten infrahankkeiden tukemisesta
ja asumisen edistämisestä hyväksyttiin valtioneuvoston yleisistunnossa marraskuussa
2014. Sopimukseen kirjattiin, että valtio lopettaa toimintansa Malmin lentoasemalla vuo-
12



Pöytäkirjan asiakohta PTK 12/2017 vp
den 2016 aikana mutta viimeistään vuoden 2020 loppuun mennessä, minkä jälkeen alue
palautuu Helsingin kaupungin käyttöön. Toisin sanoen valtiovallalla ei kuluvalla vaalikau-
della ole ollut merkittävää roolia asiassa.

Helsingin kaupungin maankäytöllinen tavoite on ollut jo kauan yhdyskuntarakenteen
tiivistäminen ja eheyttäminen. Taustalla on ollut Helsingin kaupungin tarve vastata pää-
kaupungin yhä kasvavaan asuntotarpeeseen. Kaupunki on nähnyt Helsinki-Malmin lento-
kentän alueen yhtenä hyvänä paikkana asuntorakentamiselle. Helsingin kaupunginvaltuus-
to hyväksyi uuden yleiskaavan viime vuoden lokakuussa. Yleiskaava mahdollistaa Helsin-
gin kasvun noin 860 000 asukkaan kaupungiksi vuoteen 2050 mennessä. Malmin lento-
kenttä on Helsingin uuden yleiskaavan merkittävin uusin rakentamisalue, ja sinne on aja-
teltu sijoitettavan asuntoja jopa 25 000 asukkaalle seuraavien vuosikymmenten aikana.

Malmin lentokenttäalue on ollut vuokralla Helsingin kaupungilta, jolle Finavia on myy-
nyt alueella omistamansa kiinteistöt. Finavialla oli hallinto-oikeus kyseisiin tiloihin ja
maa-alueeseen vuoteen 2016 loppuun asti. Finavia toimintoineen on vetäytynyt kentältä
vuoden 2017 alussa. Helsinki-Malmin lentoaseman alueen käytöstä päättää jatkossa Hel-
singin kaupunki. Helsingin kaupungin kiinteistölautakunta päätti vuokrata Malmin kentäl-
lä sijaitsevan alueen Malmin lentokenttäyhdistys ry:lle valvomattoman lentopaikan pitä-
mistä sekä harraste- ja yleisilmailutoimintaa varten vuoden 2017 alusta. Liikenteen turval-
lisuusvirasto Trafi on myöntänyt Malmin lentokenttäyhdistykselle lentopaikan pitoluvan.
Lupa on voimassa toistaiseksi tai kunnes oikeus maa-alueen käyttöön lentopaikkana päät-
tyy. Vuokra-aika päättyy viimeistään vuoden 2019 lopussa.

Kansalaisaloite Lex Malmin tarkoituksena on Malmin lentopaikan säilyttäminen ilmai-
lukäytössä. Lex Malmilla esitetään säädettäväksi rajoituksia lentopaikalle tai valtion lunas-
tusoikeudesta alueeseen. Eduskunnan käsiteltäväksi luovutettu kansalaisaloite osoittaa,
että Malmin lentokenttäalueen tulevaisuuteen kohdistuu laajaa mielenkiintoa ja huolta.
Lex Malmi -aloitteessa korostetaan Malmin lentoaseman huomattavaa merkitystä Suomen
ilmailuelinkeinolle, kulttuurimaineelle, luontoarvoille, asukkaiden virkistystarpeille sekä
pääkaupunkiseudun saavutettavuudelle ja huoltovarmuudelle. Lex Malmi -kansalaisaloite
antaakin nyt eduskunnalle mahdollisuuden arvioida niitä keinoja lentokentän säilyttämi-
seksi, joita ei tällä hetkellä ole kaikilta osin ollut käytettävissä. Liikenne- ja viestintäminis-
teriö on pitänyt tärkeänä myös niitä vaihtoehtoja, joilla Helsinki luopuu tavoitteesta Mal-
min lentokentän alueen asuin- ja virkistyskäyttöön — tämä mahdollistaisi kentän säilyttä-
misen yleiskaavassa liikennealueena — tai että vaihtoehtoisesti sopimus syntyisi Helsin-
gin kaupungin ja valtion välille. Näitä erilaisia mahdollisuuksia olemme haarukoineet,
mutta Helsinki ei ole vapaaehtoisesti halunnut luopua alueen ottamisesta asuinkäyttöön, ja
valtio on tarjonnut erilaisia mahdollisuuksia käynnistää keskusteluita mahdollisesta kom-
pensoivasta maa-alueesta.

Lentoliikenne on kaiken kaikkiaan yksi liikennemuoto, joka muiden joukossa on mer-
kittävästi muuttumassa ja kehittymässä. Palvelut ovat lisääntymässä, syntyy lentotakseja,
ja syntyy yrittäjyyttä, jossa pyritään luomaan uusia palvelumuotoja. Liikennekaaren kak-
kosvaiheessa pyrimmekin tukemaan tätä kehitystä taas sääntelyn näkökulmasta. Samalla
myös digitalisaatio sekä teknologian kehitys tulevat mahdollistamaan sitä, että lennonvar-
mistusta voidaan palveluna tuottaa toisella tavalla kuin tällä hetkellä on ollut mahdollista.
Kaikki tämä luo edellytyksiä sille, että lentokentän säilyttämisen kannalta on uusia instru-
mentteja, uusia mahdollisuuksia arvioida ja tehdä ratkaisuja. Eduskunnalla onkin tässä
erittäin suuri mahdollisuus tukea tätä hanketta ja myöskin tuoda niitä eväitä, joiden kautta
13



Pöytäkirjan asiakohta PTK 12/2017 vp
näitä päätöksiä voidaan tehdä. Patria ja Rajavartiolaitos tekevät kuitenkin itsenäisiä pää-
töksiä [Puhemies koputtaa] ja ottavat sitten sen puolelta kantaa, kun ovat saaneet myöskin
riittävästi tietoa.

Puhemies Maria Lohela: Ja ministeri Tiilikainen, 3 minuuttia.

17.54 Maatalous- ja ympäristöministeri Kimmo Tiilikainen: Arvoisa puhemies! Pää-
ministeri Sipilä ja ministeri Berner kuvasivat sitä, miten tällä kaudella valtiovallan puolel-
ta on yritetty tuota tilannetta muuttaa tarjoamalla maavaihtoja tai mahdollisuutta purkaa
tuo sopimus. Jos kansalaisaloite johtaa täällä eduskunnassa sen ajamaan lopputulokseen ja
esimerkiksi maavaihtojen kautta asia etenee, niin totta kai silloin ollaan uudessa tilantees-
sa myös näitten neuvottelujen suhteen.

Edustaja Heinonen kysyi lähinnä näistä alueen luontoarvoista, ja mainitsitte itsekin
tuossa mainiossa avauspuheessanne jotain tuosta alueen lajistosta. Esimerkiksi mainitsitte
sen, että alueella esiintyy pikkulepinkäinen, Lanius collurio, ja pensastasku, Saxicola ru-
betra, molemmat ovat tällaisten avointen, niittymäisten alueitten pesimälajeja, reunapen-
saikossa viihtyvät. Ne ovat myös pitkänmatkanmuuttajia, eli ilmastonmuutoksen myötä
niitten maailmanlaajuinen kanta on vaarantumassa, ja sen takia näistä pesimäpaikoista täy-
tyy pitää huolta. Mainitsitte myös ruisrääkän, Crex crex. Sen lisäksi näillä niittymäisillä
alueilla muistaakseni on viiriäisistä, Coturnix coturnix, havaintoja. Näitten pesinnästä ei
kuitenkaan ole täyttä varmuutta. Näiden avoimien alueiden lisäksi alueen itäpuolella on
myös arvokkaita lehtimetsiä, joissa on kohtuullisen paljon myös lahopuustoa, ja siellä taas
tällaisia indikaattorilajeja, jotka kuvastavat näitä luontoarvoja, ovat muun muassa pikku-
tikka, Dendrocopos minor ja pikkusieppo, Ficedula parva, jotka vaativat tämänkaltaisia
alueita pystyäkseen elämään.

Valitettavasti en ole tämän systemaattisempaa analysointia tehnyt tuolla alueella, mutta
muistelisin, että ainakin tämänkaltaisia luontoarvoja alueella on. [Antti Kaikkonen: Ei kui-
tenkaan koko kenttää täyteen suojeluun!]

Puhemies Maria Lohela:  Onko vielä pakottavaa tarvetta debattiin?

17.56 Mika Kari sd (vastauspuheenvuoro): Arvoisa puhemies! Ministeri Tiilikaisen pu-
heenvuoroa kun kuuntelin, niin tuli mieleen, että oliko nyt pöntössä laji "Politics populus",
mutta en aivan varma ollut tuosta lopputuloksesta. [Timo Heinonen: Sehän oli asiallinen
puheenvuoro!]

Ministeri Berner, mainitsitte, että lennonvarmistustoiminnan voisi tuottaa toisella taval-
la. Se jäi mieleeni soimaan. Mitä tarkoittaa "tuottaa toisella tavalla"? Myydä ulos? Myydä
ulkomaille? Itselleni ilmailijana oli äärimmäisen tärkeätä, että lennonvarmistus on juuri
siellä, missä operaatiot tapahtuvat. Puolustan tätä Malmin säilymistä jatkossakin pitkälti
myös siitä näkökulmasta, mitä täällä on mainittu kulttuurihistoriallisten arvojen näkökul-
masta, ilmailun edellytysten näkökulmasta sekä myös siitä turvallisuudesta, jonka luo
mahdollinen varalaskukenttä päälentokentän vieressä — tai tämä mainitsemani lennonvar-
mistus. Onko sille tapahtumassa jotain?

17.57 Ari Jalonen ps (vastauspuheenvuoro): Arvoisa puhemies! Tämä Helsingin näkö-
kanta keskittyy asuntorakentamiseen. Samaan aikaan kuitenkin unohdetaan se, että liikku-
14



Pöytäkirjan asiakohta PTK 12/2017 vp
misen muodot kehittyvät ja muuttuvat kovaa vauhtia. Asunto-ongelma voidaan ratkaista
myös niin, että liikkumisen mahdollisuuksia pidetään yllä ja kehitetään. Eli tämä on yksi
näkökanta, mikä pitää myös Malmin puolta ja vastaa tähän asuntotarpeeseen. Vastaavasti
tämmöiset pienet kentät, nimenomaan kaupunkien lähistöllä, ovat suosiossa myös Euroo-
pan unionissa, ja sekin pitäisi huomioida.

Mutta valiokunnan puheenjohtajana totean sen, että täällä ovat kaikki olleet pääsääntöi-
sesti puoltavalla kannalla, joten Helsingin kaupunki voi [Puhemies koputtaa] luottavaisin
mielin katsoa tulevaisuuteen.

17.59 Antero Laukkanen kd (vastauspuheenvuoro): Arvoisa rouva puhemies! On erit-
täin arvokasta se, että pääministeri ja hallitus ovat täällä ilmaisseet näkemyksensä ja tavoit-
teellisuutensa säilyttää Malmin lentokenttä.

Kun aikoinaan Sipoosta liitettiin osa Helsinkiin, käytti Helsinki perusteena laissa olevaa
kohtaa "merkittävät alueelliset syyt". Kun sitten asia eteni korkeimpaan hallinto-oikeuteen
asti, peruste kesti myös siellä. Hyvät Helsingin päättäjät, nyt ovat kysymyksessä merkittä-
vät valtakunnalliset syyt ja ylikunnalliset syyt, joiden tulisi painaa myös Helsingin päättä-
jien ajattelussa. Helsinkiläiset itse ovat jo kantansa kertoneet, vain päättäjät eivät tunnu nyt
kuulevan äänestäjiään.

On surullista, että Helsingin päättäjät ovat tässä asiassa niin kapeakatseisia. Täällä pää-
kaupunkiseudulla asuu kohta kaksi miljoonaa ihmistä. Varmasti Malmin kentälle on täällä
käyttöä. Missään tapauksessa Malmin kenttää ei tule poistaa ilmailukäytöstä.

18.00 Eero Heinäluoma sd (vastauspuheenvuoro): Arvoisa puhemies! En ole erityisen
keskeinen Helsingin päättäjä, mutta olen kuitenkin seurannut tämän hankkeen etenemistä
ja totean, että kyllä tämä Helsingin kannalta on vähän kohtuuttomaksi tehty asetelma. En-
sin maan hallitus sanoo — kolme vuotta sitten — että valtio luopuu Malmin lentotoimin-
noista ja siirtää kaikki omat toimintansa pois sieltä, ei tarvitse Malmin lentokenttää, ja ke-
hottaa kaupunkia käyttämään tämän asumistarkoitukseen alueella, jolla asuntojen hintata-
so on erittäin korkea johtuen siitä, että ei ole riittävästi asuntoja. Ja kun kaupunki tekee
näin, niin sen jälkeen tullaan ja sanotaan, että hirveätä, miten Helsinki ei ymmärrä kulttuu-
riarvoja. Siis onhan tämä kummallista. [Hannakaisa Heikkinen: Hallitus on vaihtunut!] Ja
nyt kun olen monta kertaa kysynyt, aikooko valtio käyttää tätä joihinkin toimintoihin, niin
loppujen lopuksi ministeri Berner vastaa, että ei tämmöistä tietoa ole olemassa. Eli hallitus
ei ole sinä kahtena vuotena, kun se on istunut, tehnyt mitään suunnitelmaa tämän alueen ot-
tamisesta uudelleen lentokäyttöön.

18.01 Antti Kaikkonen kesk (vastauspuheenvuoro): Arvoisa puhemies! Kyllä minusta
on näyttänyt siltä, että Helsingin kaupunki oli kyllä jo ennen tuota vuoden 2014 päätöstä
aika aktiivinen siinä, että lentotoiminta lakkautettaisiin siellä. Tähän suuntaan sitä on juna
halunnut kuljettaa, ja valitettavan pitkälle tämä juna on kyllä ehtinyt jo kulkemaankin.

Mutta vaikka täällä on paljon ollut ymmärrystä Malmin jatkamiselle ja olen tarkalla kor-
valla kuunnellut erityisesti SDP:n edustajien kantoja, koska SDP on hyvin merkittävä puo-
lue Helsingin kaupungissa, niin en ole ihan varma, miten te nyt suhtaudutte tähän Malmin
lentoaseman jatkoon: haluatteko, että siellä jatkaa lentoasema, vai oletteko sitä mieltä, että
on parempi, että ei jatka. Voisiko tähän saada nyt vähän selkeämmän kannan? Se olisi ni-
mittäin erittäin merkittävä ja dramaattinen käänne, jos SDP nyt ilmoittaisi, että hekin ha-
15



Pöytäkirjan asiakohta PTK 12/2017 vp
luavat, että Malmilla jatkaa lentotoiminta kuten ennenkin. Tämä olisi kyllä erittäin terve-
tullut uutinen, koska se muuttaisi tilannetta myöskin Helsingin kaupungissa ja juuri täm-
möistä käännettähän tässä halutaan. Mutta ehkä [Puhemies koputtaa] edustaja Heinäluoma
voi kertoa: kyllä vai ei?

18.02 Eero Heinäluoma sd (vastauspuheenvuoro): Arvoisa puhemies! En pysty nyt il-
moittamaan SDP:n kantaa, mutta sen voin sanoa, että tässä keskustelussa kyllä minäkin tu-
len siihen lopputulokseen, että jonkun verran alkaa tuntua, että tätä muonitetaan kuntavaa-
lien keskusteluksi, kuntavaalien keskusteluksi, jossa puhutaan täällä ylväitä, mutta sitten
kun on kaikki valta — joka on niillä puolueilla, jotka kulloinkin ovat maan hallituksessa —
niin asialle ei todellisuudessa tehdä yhtään mitään. Keskusta, kokoomus, perussuomalaiset
istuvat tässä hallituksessa, ovat jo kaksi vuotta istuneet, ja olemme tänään kuulleet, että mi-
tään näistä valtion toiminnoista ei aiota säilyttää Malmilla, jotka sieltä on päätetty viedä
pois. Ja sen takia sen kysyminen, mitä SDP tekee, tuntuu vähän kummalliselta, kun kaikki
valta on tässä asiassa sillä hallituksella, jonka suurimman puolueen, keskustan, eduskunta-
ryhmä on Antti Kaikkosen johtama.

18.03 Antti Kaikkonen kesk (vastauspuheenvuoro): Arvoisa puhemies! Kaikki nämä
Malmin lakkautukseen johtaneet päätökset on tehty kyllä edellisellä hallituskaudella —
kaikki ne on tehty edellisellä hallituskaudella.

Niin kuin täällä kerrottiin, hallitus on kyllä yrittänyt neuvotella Helsingin kanssa tilan-
netta toiseen asentoon, mutta Helsingin kaupunki ei ole mieltään muuttanut. Ja nyt on kyl-
lä oleellista se, että Helsingin kaupunki muuttaisi mielensä, ja siihen olen vedonnut, ja
moni muukin täällä. En usko, että Lex Malmin, sen kansalaisaloitteen, alullepanijat ovat
kuntavaaleja miettineet, saatikka että se olisi keskustan salajuoni, siitä ei ole kysymys.
Keskustan kanta Malmin puolesta on ollut pitkään, on ollut jo vuosia, vähintäänkin kym-
menen vuotta, sama mikä se on tällä hetkellä. Mutta en kuullut vieläkään SDP:n kantaa: ha-
luatteko te, että Malmi pelastetaan, vai ettekö halua?

18.04 Ari Jalonen ps (vastauspuheenvuoro): Arvoisa puhemies! Täällä tosiaan edustaja
Kaikkonen kysyi demareitten kantaa. Minä ymmärrän sen, minkä takia Kaikkonen tätä ky-
syy, koska ainoat negatiiviset tuulahdukset tästä salista tätä aloitetta kohtaan ovat kuulu-
neet siitä suunnasta, joten hieman epäselvä tämä kanta on. Se on päivänselvää, että perus-
suomalaiset puolustaa Malmin kenttää, on puolustanut viime kaudella, tällä kaudella niin
Helsingin valtuustossa kuin eduskunnassa, ja se linja on ihan selvä. Muista en ole aivan
varma.

Ensimmäinen varapuhemies Mauri Pekkarinen: Vielä vastauspuheenvuoro, edustaja
Heinäluoma.

18.05 Eero Heinäluoma sd (vastauspuheenvuoro): Arvoisa puhemies! Puolustan sitä,
että puhutaan täällä samalla tavalla kuin mitä toimitaan hallituksessa. Kun 2014 hallitus
teki tämän päätöksen yksimielisesti, niin siinä hallituksessa oli mukana erittäin moni niistä
puolueista, jotka nyt täällä puhuvat asioista ihan toisin kuin mitä silloin tekivät, ja minusta
se ei ole oikein eikä reilua.
16



Pöytäkirjan asiakohta PTK 12/2017 vp
Sitten kysyn sen perään, onko hallitus tekemässä jotain todellista tässä asiassa, jossa alu-
eelliset päätöksentekijät, tässä tapauksessa Helsingin kaupunki, voisivat luottaa siihen, että
nämä tarkoittavat sitä, että todellakin ollaan palauttamassa lentoliikennetoimintoja Mal-
mille. Eihän sitä koko aluetta voida museoida. Sehän on selvää, että itse Malmin lentokent-
tärakennus tulee säilymään. Se on päivänselvää, että sitä ei pureta, niin kuin ei Olavinlin-
naakaan.

No, nyt täällä ei ole enää yhtään ministeriä paikan päällä. Eli hallitus on käyttänyt sen
oman puheenvuoronsa, jonka se on ajatellut käyttää, antanut tämmöisen epämääräisen lu-
pauksen, mutta sitten ei kerro, mitä se tekee niissä toiminnoissa, jotka ovat sen päätösval-
lassa ja jotka olisi välttämättömiä, [Puhemies koputtaa] jotta tähän asiaan voisi ottaa todel-
lisen kannan.

18.06 Pia Viitanen sd (vastauspuheenvuoro): Arvoisa herra puhemies! Kuten totesin jo
edellisessä puheenvuorossani, niin nyt, kun puhumme tällä foorumilla tästä asiasta, [An-
tero Laukkanen: Kyllä vai ei?] silloin kaikki ratkaisun avaimet ovat nimenomaan hallituk-
sella, ja olin hieman pettynyt siitä, kun kuulin nyt ministerin vastauksen. Siitähän kävi sel-
keästi ilmi, että kahden vuoden aikana kuitenkaan ei ole mitään hallituksen yhteistä, eri
hallinnonalat sivuavaa suunnitelmaa ja sitoutumista saatikka päätöksiä siihen, että hallitus
palauttaa nämä toiminnot Malmin alueelle. [Hannakaisa Heikkinen: Olitteko te ministeri-
nä silloin, kun tämä päätös tehtiin?] Äsken kuulimme, että Rajavartiolaitos tekee sitten, jos
tekee, joskus päätöksiä — ehkä.

Nyt täällä, kuten todettu, ministerit lähtivät pois paikalta, mikä on tietenkin hämmentä-
vä asia, koska nyt jos koskaan avaimet ovat siellä, kun me olemme tällä foorumilla. Olisin
todella toivonut, arvoisa puhemies, [Hannakaisa Heikkinen: Olitteko te ministerinä sil-
loin?] että kuulisimme hallituksen näkemyksen tähän, ja myös sitä, että kun sieltä ikään
kuin annetaan vihreää valoa ajatukselle, niin sitten [Puhemies koputtaa] se tietenkin edel-
lyttäisi, että myös on olemassa päätöksiä ja suunnitelmia, että toiminnot [Puhemies koput-
taa] palautetaan. Tästä on kysymys täällä.

18.07 Markku Pakkanen kesk (vastauspuheenvuoro): Arvoisa herra puhemies! On mie-
lenkiintoista kuunnella edustaja Viitasen ja Heinäluoman puheenvuoroja, kun nyt hallitus
ei tee muutosesityksiä. Oletteko sitä mieltä, että nykyisen hallituksen pitäisi muuttaa edel-
lisen hallituksen tekemiä päätöksiä? Viime viikolla äänestettiin täällä myös eräästä toises-
ta asiasta, missä oli kyse samasta asiasta, ja silloin ei saanut muuttaa. Nyt tässä Malmin len-
tokenttäasiassa pitäisi muuttaa viime hallituksen tekemä päätös. Ei tämäkään kovin joh-
donmukaista politiikkaa ole.

Edustaja Kari omassa puheenvuorossaan kiinnitti huomion siihen, kuinka paljon tue-
taan lentokenttiä ja Malmin lentokenttää. Se on todellakin näin, että maakunnissa harras-
tetoiminta on vilkasta, ja esimerkiksi meillä Kymenlaaksossa on viisi lentokenttää, mikä
on erittäin paljon. Meillä on erittäin aktiivista harrastusta. On pakko tässä yhteydessä mai-
nita, että mikäli helsinkiläiset eivät ymmärrä säilyttää Malmin kenttää, niin Pyhtäällä on jo
valmiudet tehdä uusi lentokenttä tunnin ajomatkan päähän ja toiminta siirtyy sinne.

18.08 Antero Laukkanen kd (vastauspuheenvuoro): Arvoisa herra puhemies! Kyllä täs-
sä edustaja Heinäluoma nyt hieman kohtuuttomasti syyttää ikään kuin tässä ei olisi oltu ak-
tiivisia. Enemmänkin on haluttu nähdä se, että Helsinki itsenäisenä kaupunkina olisi ym-
17



Pöytäkirjan asiakohta PTK 12/2017 vp
märtänyt sen, mitä koko Suomi toivoo ja mitä helsinkiläisten enemmistö toivoo, että Mal-
mi säilytetään. Aina ei voi sitä vastuuta sälyttää edes hallituksen tai hallituksien päälle vaan
luottaa siihen, että jonkinlainen kehonkieli tästä koko valtakunnasta olisi välittynyt sinne
helsinkiläisille päättäjille.

Ensimmäinen varapuhemies Mauri Pekkarinen:  Olen merkinnyt vielä vastauspuheen-
vuorot edustajille Meri, Torniainen, Kari ja Kiuru, ja nähdäkseni Savolakin pyytää ja Rä-
sänen, ja siitä ainakin tässä vaiheessa sitten pannaan poikki.

18.09 Leena Meri ps (vastauspuheenvuoro): Arvoisa puhemies! Meillä oli tuossa ensim-
mäinen tunti pari aika mukavasti yhdensuuntaista keskustelua, ja se todettiin monen suus-
ta, kunnes sitten SDP aloittikin tämän keskustelun siitä, onko täällä menossa kuntavaali-
kampanja. Minun tietääkseni täällä on menossa kansalaisaloitteen käsittely, ja SDP:stä
kuului myös sitä, onko täällä nyt jo valitusoikeus sitten kaavapäätöksiin. Ei ole. Tämä on
kansalaisaloitelain mukainen kansalaisaloite. Sen saa tuoda tänne, jos saa yli 50 000 ni-
meä. Meillä on velvollisuus se asianmukaisesti käsitellä, ellei se ole sopimaton tai hyvän
tavan vastainen. Tämä on ihan normaali kansalaisaloite.

Sitten täällä SDP peräsi sitä, että kun kerran on viime hallituskaudella yksimielisesti
päätöksiä tehty. No perussuomalaiset eivät ole olleet silloin hallituksessa. Muistutetaan,
että meillä on ensimmäinen hallituskausi meneillään ja emme varmuudella ole olleet mu-
kana. Me olemme vastustaneet tätä kentän lakkauttamista niin kunnissa kuin täälläkin ja
jatkamme ihan samalla linjalla.

18.10 Ari Torniainen kesk (vastauspuheenvuoro): Arvoisa herra puhemies! Kun tätä
keskustelua Malmin lentoaseman säilyttämisestä on käyty, niin alussa käsitin, että täällä
sali on hyvin yksimielinen sen säilyttämisestä. Mutta nyt on näköjään SDP:n mieli ja kanta
muuttunut ja he palaavat siihen, mitä ovat viime eduskuntakaudella silloisessa hallitukses-
sa päättäneet. Täytyy todeta, että keskusta viime kaudella vastusti Malmin lentoaseman
lakkautusta. Me olimme sen säilyttämisen kannalla jo silloin.

Kun edustaja Heinäluoma otti täällä esille, että eivät ole ministerit nyt läsnä, niin täytyy
todeta, että kolme keskustan ministeriä on ollut tässäkin keskustelussa mukana ja puolus-
tamassa Malmin lentoaseman säilyttämistä nykyisessä toiminnassa. Se on merkittävä asia.

Kuten pääministeri myöskin kertoi, niin kyllä hän ainakin ja myöskin hallitus on käynyt
Helsingin kaupungin kanssa keskustelua siitä, että Helsingin kaupungin ja [Puhemies ko-
puttaa] valtion väliseen maavaihtosopimukseen päästäisiin vapaaehtoisin keinoin.

18.11 Mika Kari sd (vastauspuheenvuoro): Arvoisa herra puhemies! Tässä edustajakolle-
ga keskustasta juuri todisti, että keskusta on ollut yli kaksi vuotta Malmin säilyttämisen
kannalla. [Antti Kaikkonen: Lähes 20 vuotta!] — No, nyt päästään oikeisiin lukuihin. Ryh-
mäpuheenjohtaja vahvisti, yli 20 vuotta. — Te olette olleet nyt kaksi vuotta hallituksessa.
Te olette istuneet hallituksessa käsienne päällä, jos te ette tämän kahden vuoden aikana ole
pystyneet varmistamaan sitä, että hallitus tukee Malmin jatkoa. Pääministerin vastaus tai se
vastauksen puute on tämän keskustelun suurin ongelma. Hallituksella on mahdollisuus
varmistaa, että Malmi jatkaa lentokenttänä tulevaisuudessa, jos ja kun — toivottavasti kun
— valtio siirtää sinne niitä Rajavartiolaitoksen ja muita valtion toimintoja, joita sieltä on
nypitty pois.
18



Pöytäkirjan asiakohta PTK 12/2017 vp
Itselleni ilmailuharrastajana, nimenomaan ilmailuharrastajana, on äärimmäisen tärkeää
nähdä Malmi jatkossa myös lentokenttänä. Tämä on minun henkilökohtainen näkemykse-
ni. Mutta hallintovaliokunnan jäsenenä olen huolestunut siitä, että tässä tiukassa kehykses-
sä, jota hallitus johtaa, ei Rajavartiolaitokselle ole lisätty määrärahojakaan. Ei [Puhemies
koputtaa] Rajavartiolaitos suorita toimintojaan nollalla eurolla.

18.12 Pauli Kiuru kok (vastauspuheenvuoro): Arvoisa puhemies! Talousarviokäsittelys-
sä Rajavartiolaitokselle lisättiin muistaakseni 400 000 euroa — että ainakin semmoista po-
sitiivista näkemystä sieltä löytyi.

Keskinäisen syyttelyn ja hieman tarkoitushakuisen muistelun sijasta on ehkä tärkeintä
sisäistää ja mieltää se, mikä viesti tässä kansalaisaloitteessa tulee, mikä on kansalaismieli-
pide, mitä uusia näkökulmia on nyt tässä kristallisoitunut, ja mennä siitä eteenpäin.

Helsingiltä on syytä odottaa nöyryyttä, asian uudelleen miettimistä. Jos Malmin alueel-
le sijoittuu 1,5 prosenttia Helsingin väkiluvusta vuonna 2050, niin tuntuisi oudolta, jos sitä
ei pystytä ratkaisemaan jollain muulla alueella [Puhemies koputtaa] ja lähestymistavalla.

18.14 Mikko Savola kesk (vastauspuheenvuoro): Arvoisa herra puhemies! Tahto täällä
nyt on ainakin tullut ilmi siitä, että Malmin lentokenttä halutaan säilyttää. Keskusta on sen
kannalla, perussuomalaiset ovat sen kannalla. SDP on nyt lähinnä takertunut menneisyy-
teen, syyttää tästä [Eduskunnasta: Itseään!] — nyt ehkä itseään, juurikin — siitä, mitä täs-
sä on tullut aikanaan päätettyä ja tehtyä. On hyvä myöntää virheelliset päätökset, mennä
eteenpäin, teillä on valta Helsingissä — teillä on hyvin suuri valta Helsingissä — korjataan
tämä asia. Te vaikutatte Helsingin kunnallispolitiikassa. Hallitus vaikuttaa täällä, kuten
koko eduskunta. Tehdään tämä maavaihtosopimus ja huolehditaan yhdessä siitä, että Mal-
min lentokenttä voi säilyä ja hyvin toimia täällä kaikkien suomalaisten hyväksi.

18.14 Joona Räsänen sd (vastauspuheenvuoro): Arvoisa puhemies! Nyt täytyy kyllä pik-
kuisen hämmästellä, että tässä nyt SDP:tä syytellään tästä asiasta. Että kun tätä keskuste-
lua on täällä käyty ja kyselty ministereiltä kantoja, niin ministeri Berner aika yksiselittei-
sesti totesi, että ei ole suunniteltu mitään, ei että toimintoja siirrettäisiin takaisin. Käsittääk-
seni hän on edelleen kuitenkin keskustapuolueen ministeri, ja keskustapuolue kun on Suo-
men suurin puolue täällä eduskunnassa tällä hetkellä, niin nyt syytetään sitten SDP:tä siitä,
että me emme ole nyt siirtämässä mitään toimintoja. Onpahan nyt sekin pitänyt nähdä, että
kun täällä SDP puolustaa kunnallista itsehallintoa, mikä on suurin piirtein rakennettu sinne
keskustalaisten selkärankaan, niin sekin on nyt väärin. Kyllä on kaikki eri spektrit nähty
tässä keskustelussa, [Eero Heinäluoman välihuuto] että mistä kaikesta vaan voidaan
SPD:tä syyttää, niin syytetään vaan. [Puhemies koputtaa]

Kun te sanoitte, että SDP:llä on valta Helsingissä, niin kyllä tässä itsekin toivoo, että
täällä ykköspuolueen asema vaihtuu ja SDP nousee ykköseksi, ja onkin [Puhemies koput-
taa] kiinnostavaa kuulla, että keskusta tukee tätä tavoitetta.

18.16 Eero Heinäluoma sd (vastauspuheenvuoro): Arvoisa puhemies! Tämä itse asiahan
on äärimmäisen vakava ja olennainen. Se koskee siis satojen ihmisten työsuhteita, tuhan-
sien ihmisten harrasteita, sitten se koskee meidän lentoliikennettämme ja lentoasemaverk-
koamme. Siihen ei sovi semmoinen jojolinja, että tehdään hetken aikaa jotakin, sitten jo-
tain toista, josta ei oikein tiedetä, mitä tehdään.
19



Pöytäkirjan asiakohta PTK 12/2017 vp
Siksi olen kysynyt sen perään, että onko tässä hallituksella joku vakava suunnitelma teh-
dä asiat toisin kuin mitä 2014 on päätetty. Tämä on mielestäni ihan oikeutettu kysymys.
[Mika Kari: Se on hyvä kysymys!] Tämähän aloite väistämättä tulee valiokuntakäsittelys-
sä vastaan, jolloin [Puhemies koputtaa] joudutaan kysymään, mitkä ovat ministeriöiden
suunnitelmat tämän alueen käytöstä vai ovatko he rakentaneet tilansa kokonaan muualle.
Täytyyhän tähän olla jokin vastaus.

Nyt me olemme kuulleet, että mitään sellaista ei ole tämän kahden vuoden aikana tapah-
tunut, että olisi valmisteltu tämän alueen jatkokäyttöä, vaan mennään aikaisempien sopi-
musten mukaan, joiden mukaan tämän alueen käyttö loppuu 2019 mennessä ja [Puhemies
koputtaa] valtion osalta jo sitä ennen.

18.17 Lasse Hautala kesk (vastauspuheenvuoro): Arvoisa herra puhemies! Nythän on ti-
lanne se, että siellähän ei ole enää Rajavartioston toimintaa eikä Finavian toimintaa. Se riit-
tää, että tämä säilyy lentopaikkana, vapaaehtoisten ilmailuharrastajien lentokenttänä. Ja
kuten ministeri Berner täällä sanoi, ei ole suunniteltu mitään toimintojen sinne siirtämistä
— okei, asia on näin, mutta on täysin mahdollista, että se tulee palvelemaan yhä kasvavaa
tarvetta harrasteilmailijapuolella. Pitää muistaa, että se on Suomen toiseksi vilkkain lento-
kenttä laskeutumisten osalta. [Eduskunnasta: Kyllä!] Se osoittaa sen, että sille kentälle on
käyttöä. Myös huoltovarmuusnäkökohdat tulee ottaa huomioon. 150 kilometrin säteellä ei
ole mitään muuta vastaavaa kenttää. Valtio on laittanut sinne paljon rahaa menneinä vuo-
sikymmeninä, ja olisi aivan järjetöntä, että johonkin muualle ryhdyttäisiin rakentamaan
uutta kenttää ja hakkaamaan sinne satoja miljoonia euroja. Malmi on olemassa oleva kent-
tä, pidetään siitä kiinni.

18.18 Antti Kaikkonen kesk (vastauspuheenvuoro): Arvoisa puhemies! Malmi varmaan
pystyy toimimaan ilman näitä valtion toimintojakin, ja ymmärrän kyllä, ettei hallitus voi
tehdä uusia päätöksiä valtion toimintojen sijoittamisesta Malmille takaisin, kun kerran
kaupat on tehty, nimet ovat paperissa ja koko alue on Helsingille menossa. Ennen kuin
tämä asia muuttuu, ei voi tietenkään ajatella, että sinne valtion toimintoja sijoitetaan. Jos
tämä asia saadaan muuttumaan, niin sitten varmaan tämä voi tulla kyseeseen ja toivotta-
vasti tulee. Mutta Helsingin pitää muuttaa asento tässä asiassa, sitten vasta päästään eteen-
päin. Jos Helsinki on valmis perumaan kaupat, niin minä olen varma, että hallitus sanoo sa-
man tien, että kiinni veti, saatte rahat takaisin, ja koko homma on paketissa. Helsingin kau-
pungin kannan tässä pitää muuttua, ja sen takia on hyvin tärkeää, että asento siellä Helsin-
gin kaupungissa muuttuu. [Mika Karin välihuuto] Tarvitaanko siihen sitten kuntavaaleja
vai mitä, mutta pääasia, että lopputulos olisi tämä.

Ensimmäinen varapuhemies Mauri Pekkarinen: Siirrytään puhujalistaan.

18.19 Pekka Puska kesk: Arvoisa puhemies! Puheenvuoroni ei ole pitkä, mutta kun se on
nykyisen edustajakauteni ensimmäinen, niin haluan puhua täältä pöntöstä juhlavasti.

Haluan heti alkuun sanoa, että keskustan eduskuntaryhmän lailla kannatan ilman muuta
Malmin lentokentän säilyttämistä, ja olisin toki mielelläni osallistunut tähän värikkääseen
keskusteluun, mutta kun olin puhujalistalla seuraavana, niin jäin odottamaan.

Minusta on jossakin määrin vastenmielistä, jos tässä tehdään kovin paljon poliittista no-
kittelua. Nyt pitäisi puhua tässä salissa siitä, mitä Malmin kanssa jatkossa tehdään. Kes-
20



Pöytäkirjan asiakohta PTK 12/2017 vp
kustelussa on erittäin hyvin käsitelty niitä eri syitä Malmin toiminnan jatkamiseksi, erityi-
sesti ilmailun kannalta, ja kuten on todettu, niin tämä aloite perusteluineen on erittäin hy-
vin tehty. Malmin kentällä on todella monipuolinen ja kasvava tehtävä uudenlaisenkin il-
mailutoiminnan kannalta, jota ei voi korvata esimerkiksi Helsinki-Vantaan suurliikenteen
asemalla. Tämä todella on kansallinen asia, tämä Malmin asia.

On myöskin tässä keskustelussa todettu, että eurooppalainen trendi on nimenomaan
kaupunkikenttien vahvistaminen lähi- ja pienliikenteelle. Ajatellaan vaikka Brommaa
Tukholmassa tai City-lentokenttää Lontoossa. Jatkossa todella Malmi voisi entistä parem-
min palvella paitsi Helsingin myös koko maan elinkeinoelämän tarpeita.

Mitä taas tulee tähän vaihtoehtoiseen ajateltuun käyttöön asuntorakentamiseen, niin on
todettu, että Helsingin maapinta-alasta 95 prosenttia on rakentamatta, ja jos puistot ja vas-
taavat alueet otetaan pois, niin 85 prosenttia on rakentamatta. Rakennusalueita kyllä on.
Mikä vimma on käydä Helsingin puistoja ja viheralueita tuhoamaan? Käsittääkseni Mal-
min lentokentän maapohja on myöskin hyvin vaikeaa asuntorakentamiselle, ja jos raken-
netaan, se tulisi erittäin kalliiksi. Mutta näiden tärkeiden perusteluiden lisäksi haluan yhtyä
niihin puheenvuoroihin, jotka ovat korostaneet Malmin alueen kulttuuri-, virkistys- ja hy-
vinvointiarvoja. Kenttäalue on myös kaupunkilaisille tärkeä viheralue. Alueella on todella
monimuotoista ja arvokasta luontoa, kasveja ja lintuja. Luontopolku on erittäin suosittu ja
antaa hyvän mahdollisuuden saada kontakti luonnon monimuotoisuuteen, jolla on virkis-
tyksen lisäksi myös ihan terveydellisiä vaikutuksia, kuten esimerkiksi uudet allergiatutki-
mukset ovat osoittaneet. Kenttää kiertävä noin 6 kilometrin reitti on suosittu ulkoiluun ja
terveellisen liikunnan tarpeisiin.

Arvoisa puhemies! Haluan siis ilmaista tukeni aloitteessa tarkoitetulle Malmin lento-
kentän säilyttämiselle ilmailulain mukaisena lentopaikkana, kuten valtaosa helsinkiläisis-
täkin näyttää toivovan, ja sille, että Malmin jatko turvattaisiin. Kun tätä keskustelua tässä
salissa kuuntelee, niin oikein kukaan ei tunnu tätä vastustavan. Valiokunta voi siis pohtia
niitä hallinnollisia järjestelyjä, joita tarvitaan, sekä kysymystä siitä, miten voidaan edistää
sitä, että valtio ja kaupunki voisivat näistä sopia, mihin pääministeri viittasi.

Vielä kerran muistutan siitä, että tällä Malmin kentän säilyttämisellä olisi merkitystä ei
vain ilmailun kannalta, joka on tärkeää ja josta täällä on paljon puhuttu, vaan myös kau-
punkilaisten terveyden ja hyvinvoinnin näkökulmasta. Puistoja ja viheralueita ei Helsin-
gissä eikä muuallakaan maassa pitäisi leikata vaan mieluummin niitä lisätä.

18.23 Leena Meri ps: Arvoisa puhemies! Kiitän vielä aloitteen tekijöitä. Tätä on ilo kat-
sella. Tämä on aivan yhtä hyvä kuin hallituksen esitykset, ja täällä on vaikutusarvioinnit
myöskin, niitä usein hallitukseltakin penätään, ja täältä ne löytyvät.

Kun lähdetään miettimään tätä koko aloitetta, täällä on käytetty erittäin hyviä puheen-
vuoroja, on hyvä huomata, että Malmi tukee kaupallisen lentoliikenteen kasvua ja siten
myös koko Suomen tavoitettavuutta. Helsinki-Vantaan lentoasema keskittyy Euroopan ja
Aasian väliseen lentoliikenteeseen. Ruuhkautuvan lentoaseman edellytykset palvella no-
peasti yleistyvää aikataulutonta liikennettä heikkenevät vuosi vuodelta. Malmin lentoase-
ma tarjoaa aikatauluttomalle lentoliikenteelle, kuten liikelentämiselle, sekä alueelliselle
reittiliikenteelle toimivan ja kustannustehokkaan vaihtoehdon. Malmin lentokenttä voi pal-
vella niin kansallista kuin kansainvälistä lentoliikennettä. Malmin lentoaseman tarjoama
kapasiteetti liikelentokoneille, lyhyen matkan reittiliikennekoneille ja helikopteriliiken-
teelle mahdollistaa myös Helsinki-Vantaan lentoaseman kasvun tulevaisuudessa. Kuten
21



Pöytäkirjan asiakohta PTK 12/2017 vp
täällä on muutaman kerran jo todettu, Malmin lentoasema on laskeutumisten määrällä mi-
tattuna Suomen toiseksi vilkkain lentokenttä sekä tärkein lentokoulutuksen keskus. Mal-
min lentoasema palvelee sekä pääkaupunkiseudun tavoitettavuutta että lentoyhteyksiä
maakuntiin. Lisäksi se mahdollistaa aikataulutetun reittiliikenteen sekaan huonosti sopi-
van miehittämättömän ilmailutoiminnan, joka palvelee niin logistiikan kuin viranomaistoi-
minnan tarpeita.

Myös EU on ottanut kantaa kaupunki- ja yleisilmailukenttien säilyttämisen puolesta Eu-
roopan parlamentin päätöslauselmassa 3. helmikuuta 2009. Lauselmassa on todettu, että
yleisilmailu ja liikelentotoiminta ovat nopeimmin kasvavia siviili-ilmailun aloja Euroopas-
sa ja että ne täydentävät kaupallisten lentoyhtiöiden harjoittamaa lentoliikennettä ja tarjoa-
vat siten erityisiä yhteiskunnallisia ja taloudellisia etuja lisäämällä mahdollisuutta kansa-
laisten liikkuvuuteen, liiketoimintaan ja alueelliseen yhteenkuuluvuuteen. Myös lento-
kenttäkapasiteetin riittävyys on EU:n strateginen huolenaihe.

Sekin on täällä todettu, että 150 kilometrin säteellä Helsingistä ei ole muuta vastaavaa
lentoliikennettä palvelevaa kenttää kuin Helsinki-Malmin lentoasema. Päättäjillä tulee olla
käytössään riittävästi tietoja ja tilastoja yleisilmailusta ja liikelentotoiminnasta, jotta he
voivat täysin ymmärtää ilmailualaa ja säännellä sitä asianmukaisesti.

Tuossa aikaisemmassa puheenvuorossani mainitsin, että tälle Malmin lentokentän har-
rasteilmailulle etsittiin vaihtoehtoja liikenne- ja viestintäministeriön selvityksellä vuonna
2014, ja niitä vaihtoehtoja olivat muun muassa Nummela ja Hyvinkää . Hyvinkäälle, mistä
minä olen kotoisin, sitä ei voitu siirtää monista eri syistä, kuten ympäristösyistä. Se on poh-
javesialue, ja siellä ei ole edellytyksiä tällaiselle. Ja myös se kentän sijainti, joka on nyt
pääkaupunkiseudun kupeessa, ei ole siirrettävissä Hyvinkäälle tai Nummelaan.

Täällä on puhuttu myös siitä, että tässä on kysymyksessä arvokas kulttuuriympäristö.
Malmin lentoasema muodostaa 30-luvulla rakennettujen funkkiskohteiden, kuten Olym-
piastadionin ja Lasipalatsin kanssa maailman mittakaavassa ainutlaatuisen arkkitehtuuri-
sen kokonaisuuden, jonka kulttuurihistoriallinen arvo on mittaamaton. Valtioneuvoston
päätöksellä Malmi on toimivana lentokenttäkokonaisuutena listattu valtakunnallisesti mer-
kittäväksi rakennetuksi kulttuuriympäristöksi.

Täällä on puhuttu myös lentoturvallisuudesta ja huoltovarmuudesta. Helsinki-Malmin
lentokentän pysyminen ilmailukäytössä parantaa Helsingin seudun huoltovarmuutta. Se
voi toimia myös varakenttänä osalle Helsinki-Vantaalle operoivasta kalustosta. Vuonna
1986 kotimaan reittiliikenne lennettiin Helsinki-Malmin lentopaikalta useiden viikkojen
ajan Helsinki-Vantaan sulkeneen virkamieslakon aikana. Samoin Rajavartiolaitos käyttää
Malmia eikä mahdu Helsinki-Vantaan kentälle. Se on ollut myös tukikohtana erilaisille
hankkeille.

Helsingin kaupunki selvitti, teetti tutkimuksen siitä, mitä rakentaminen maksaisi. Maa-
perätutkimukset osoittivat, että asuntorakentaminen edellyttäisi paalutusta jopa 29 metrin
syvyyteen. Rakentaminen olisi tällöin erittäin kallista.

Itse kannatan siis tätä kansalaisaloitetta ja toivon, että me pääsemme täällä jonkinlai-
seen ratkaisuun. Helsingin kaupungilla on tässä ratkaisun avaimet, kuten täällä useissa pu-
heenvuoroissa esitettiin.

Tämä ei ole kuntavaalipolitiikkaa, vaikka täällä eräät ihmiset yrittävät sitä siksi vääntää.
Minusta se on jollain lailla väheksyvää näitä kansalaisaloitteen tekijöitä kohtaan. He ovat
tästä asiasta olleet huolissaan, niin kuin monet kansalaiset, ja meidän tulee käsitellä se ar-
vokkaasti eikä itse lähteä puhumaan kuntavaaleista, vaikka sellaiset ovat ovella, ja jos jol-
22



Pöytäkirjan asiakohta PTK 12/2017 vp
lain itsellä tuntuu kuntavaalikiima nousevan päähän, niin ei se tarkoita sitä, että kaikki
muut sekaantuvat siihen. Monet osaavat silti hoitaa asioita johdonmukaisesti. Minusta
edustaja Turunen sanoi hyvin, kun puhuttiin täällä kunnallisesta itsemääräämisoikeudesta,
että kyllä me varmasti kaikki puuttuisimme siihen, jos tosiaan Savonlinnan kaupunki ryh-
tyisi Olavinlinnaa purkamaan. Kyllä me varmasti täällä siihen puuttuisimme, emmekä ajat-
telisi, että eipä tällä väliä, antaa siellä kunnallispoliitikkojen puuttua.

Perussuomalaiset ovat kannattaneet tätä johdonmukaisesti, tulevat kannattamaan, ja toi-
von mukaan tälle löytyy ratkaisu. Kun täällä ollaan ainakin näin yksimielisen tuntuisia,
niin toivon, että kaikki ne, jotka voivat Helsingin valtuutettuihin vaikuttaa, sen tekisivät.
Näin olemme meidän ryhmässä tehneet, ja Helsingin kaupungin perussuomalaiset ovat tä-
män kentän lakkautusta vastustaneet jatkuvasti johdonmukaisesti.

Kiitos aloitteen tekijöille.

18.30 Joona Räsänen sd: Arvoisa puhemies! Täytyy edelliselle puhujalle sen verran sa-
noa, että ole ihan huoleti, ei yksikään kunta lähde Olavinlinnaa purkamaan eikä yksikään
kunta, myöskään Helsingin kaupunki, lähde Malmin lentoasemaa purkamaan. Siitä voi-
daan olla ihan huoleti tässä keskustelussa.

Ehkä sillä tavalla voi myös kommentoida, että käsittääkseni tämä kyllä nyt jonkun ver-
ran liittyy tuleviin kuntavaaleihin, koska ainakin olen antanut itseni ymmärtää, että tämän
hetken päätöksentekijöillä Helsingin kaupungin kanta tästä tuskin muuttuu. Varmaan nyt
on tietynlainen tavoite saada Helsingin kaupunginvaltuustoon sellaisia kuntapäättäjiä, jot-
ka ajattelisivat tästä eri tavalla.

Arvoisa puhemies! Tässä keskustelussa on käyty hyvin avaavasti ja ansiokkaasti läpi
tätä tärkeää kokonaisuutta, niin Malmin kenttää itsessään kuin sitten lentoliikennettä ja laa-
jemminkin ilmailuharrastusta, sekä puututtu tämän alueen kulttuurihistorialliseen arvoon.
Itse en ajatellut näitä asioita omassa puheenvuorossani käydä läpi, vaan miettiä enemmän-
kin sitä, mikä tämä oikea marssijärjestys tässä asiassa olisi. Tosiasiahan on se, että tämän
tarinan juurihan juontaa sinne vuoteen 2014, jolloin valtio teki oman päätöksen siirtää toi-
mintojaan pois Malmin lentokentältä, ja tässä yhteydessä Helsingin kaupungin kanssa so-
vittiin siitä, että Helsingin kaupunki otti sitten tämän alueen ja se tulisi asuntokäyttöön, ja
tästä Helsingin kaupunki on omissa kaavoituspäätöksissään tehnyt nämä ratkaisut. No, niin
kuin arvata saattaa, nämä kaavapäätökset ovat herättäneet Helsingin kaupungissa paljon
keskustelua, ja siitä varmasti myös tämä kansalaisaloite kumpuaa, ainakin osittain, ja nyt
sitten olemme näistä asioista keskustelemassa täällä eduskunnan täysistunnossa. Tämän
täysistunnon kuluessahan on ollut hyvin kuvaavaa, että kun kysyttiin, onko valtio suunnit-
telemassa nyt toimintojen palauttamista Malmille, jota se on sieltä vetänyt pois edellisen
päätöksen perusteella, niin tällaista suunnitelmaa ei olla tekemässä. No, nythän tässä tilan-
teessa marssijärjestys on aika selkeä. Valtiohan voi, niin kuin käsittääkseni on tehnyt, yrit-
tää neuvotella Helsingin kaupungin kanssa korvaavasta alueesta ja maavaihdosta. Tähän
Helsingin kaupunki ei ole suostunut, joten päätöksenteko lepää nyt aika lailla Helsingin
kaupungin käsissä ja Helsingin kaupungin päätöksentekijöiden käsissä. Tässä on nyt kun-
nallisvaalit tulossa, ja kyllähän tähän voidaan vaalien kautta puuttua. Mutta mikäli Helsin-
gin kaupunki ei muuta omaa ratkaisuaan, niin on varmaan aika selkeää, että jatkamme tä-
män asian osalta niin kuin aikaisemmin on päätetty.

Arvoisa puhemies! Sitten täytyy muutama kommentti todella sanoa siitä, että nyt tähän
asiaan yritetään puuttua kansalaisaloitteella. Kysymyksessähän on siis kaavapäätös, johon
23



Pöytäkirjan asiakohta PTK 12/2017 vp
nyt halutaan hakea muutosta eduskunnalta, että se säätäisi erillislain, millä tämä alue mää-
rättäisiin johonkin toiseen käyttöön. En ole varmaan ainut, joka on pannut merkille oikeus-
oppineiden kommentit liittyen tähän, että puhutaan aika poikkeuksellisesta toimenpitees-
tä, että valtio lähtisi erillislailla säätämään jotain sellaista, mikä menee ohi kunnallisen it-
sehallinnon ja kunnan kaavamonopolin. Aivan poikkeuksellista. Ja jokainen voi sitten
miettiä, että jos näin todella tehtäisiin, niin minkä pandoran lippaan se sitten avaisi: olisiko
tulevaisuudessa niin, että jokaisesta kunnan tekemästä kaavapäätöksestä — kun se varmin
tapa hakea oikeutta ei enää olekaan valittaminen oikeusasteeseen, jossa juridiset oikeusop-
pineet käyvät asian läpi — lähdettäisiin tekemään kansalaisaloitetta ja hakemaan sitten
erillislakia eduskunnasta? [Leena Meri: Eiköhän tämä nyt ole vähän eri asia?] — No, en pi-
täisi sitä kovin erillisenä asiana, kun näitä varmaan tulee jatkossakin. — Nyt kannattaa
myös miettiä, mitä tämä tarkoittaa tässä vallan kolmijako-opissa: siis jos meillä kunnalla
on oma valtansa, valtiolla on oma valtansa ja sitten tuomioistuimilla oma valtansa, niin näi-
tä ei nyt parane lähteä sekoittamaan, ja toivoisin, että täällä oikeusoppineet — tässä salis-
sakin, ketkä istuvat — olisivat tätä mieltä. [Leena Meri: Ai sun kanssa samaa mieltä, no
joo!] Ja kun laajemmin tätä ajattelee, niin todella se, että johonkin yksittäisen kaupungin
tekemään kaavapäätökseen lähdetään kansalaisaloitteella hakemaan muutosta, ei kyllä
tainnut olla kansalaisaloitejärjestelmän idea, kun sitä luotiin, vaan idea taisi olla kyllä jos-
sain muualla.

Kaiken kaikkiaan, arvoisa puhemies, tämän jälkeen tulen hyvin vahvasti siihen lopputu-
lokseen, että tämä asia on Helsingin kaupungin päätöksentekovallassa, Helsingin kaupun-
gin päätöksentekijöiden vallassa, ja jos tätä asiaa halutaan muuttaa, niin kannattaa var-
maan yrittää vaikuttaa sinne. Mutta siitähän tässä kai nyt ainakin osittain on kysymys, kun
kunnallisvaalitkin ovat tulossa. [Leena Meri: Uskomatonta kansalaisaloitteen väheksyn-
tää!]

18.36 Suna Kymäläinen sd: Arvoisa herra puhemies! Aloitan kiitoksin: Kiitän aktiivi-
suutta, jota tämänkin kansalaisaloitteen toteutuminen on edellyttänyt. Täytyy myös kehua
aloitetta, sillä se todella on erittäin huolellisesti valmisteltu. Ja haluan todeta, että tämän
kansalaisaloitteen täytyy saada huolellinen, hyvä ja riittävän laajasti asiantuntijoita kuule-
va käsittely liikennevaliokunnassa, jossa myös itse vaikutan. Kiitän myös ministeri Berne-
riä tämän asian kohdalla hyvästä historian kertaamisesta puheenvuorossaan. Historia on
vielä varsin tuore, kuten kuulimme.

Arvoisa puhemies! Ilmailuharrastustoiminta täytyy mahdollistaa ja sille tärkeät toimin-
ta-alueet turvata. Minusta tämä on yksiselitteistä. Yhtä yksiselitteistä mielestäni on kunnal-
lisen itsehallintaoikeuden kunnioittaminen. Suomen hallitus on päättänyt 2014, että se siir-
tää toimintansa pois Malmin lentokentältä ja että Malmin lentokentän alueen käytöstä päät-
tää Helsingin kaupunki. Helsingin kaupungin päätöksentekijöiden vastuulla on tietenkin
päättää, kuinka se kaavoituksellaan ohjaa alueidensa käyttöä. Tiedämme, että Helsingin
kaupungin päättäjät ovat päättäneet alueen käyttämisestä asuntotuotantoon. Tavoitteena on
25 000 kohtuuhintaista uutta asuntoa. Ymmärrän myös erittäin hyvin, että tähän päätök-
seen pettyneet tahot haluavat etsiä millä keinoin tahansa muutosta tähän päätökseen, ja kyl-
lä kansalaisaloite tällaisenaan on täysin käyttökelpoinen tapa näin tehdä. Suuri joukko kan-
salaisista on aloitteen allekirjoittanut.

Suomen hallituksen on nyt valittava, pysyykö se tehdyissä päätöksissä vai onko se val-
mis kumoamaan tehdyt päätökset. Tänään on jo tehty historiaa kansalaisaloitteiden histo-
24



Pöytäkirjan asiakohta PTK 12/2017 vp
riassa. Mikään muu kansalaisaloite ei ole saanut heti lähetekeskustelussa pääministeriltä
näin vahvaa tuen osoitusta. Pääministeri totesi valtion tehneen virheen ja lupasi käyttää
kaikki keinot virheen korjaamiseksi. Hallituksen on siis päätettävä monista eri asioista, ku-
ten siitä, ottaako se päätösvallan Helsingiltä, siirtääkö se toimintaa takaisin Malmin lento-
kentälle ja, jos aloite toteutuisi, kuka Malmin lentokentällä toimisi tulevana operaattorina.
Tuleeko tästä kansalaisaloitteesta ennakkotapaus, jossa hallitus ikään kuin kävelee kunnal-
lisen päätösvallan yli? Näihin kysymyksiin on etsittävä vastaukset, ja siinä tapauksessa tar-
vitaan hallituksen esityksiä.

Yksinkertaisesti siis vielä: Suomen hallitus on siirtänyt vallan Helsingin kaupungille.
Kaupunki on pitäytynyt demokraattisesti tehdyssä kannassaan. Suomen hallituksen on siis
päätettävä, ottaako se vallan pois. Asia on nyt hallituksen käsissä, ja on tietysti kysymyk-
sen arvoista, jos hallituksessa voimakkaasti halutaan muutosta, miksi hallitus ei ole kuiten-
kaan kahteen vuoteen tehnyt vielä yhtään toimenpidettä peruuttaakseen olemassa olevia
päätöksiä.

Odotan hallitukselta vastauksia ja esityksiä. Totuus on, että jos hallitus olisi kuluneen
kahden vuoden aikana tehnyt peruuttavia esityksiä tänään todistetun kantansa mukaisesti,
ei koko kansalaisaloitetta olisi tarvittu. Helsingin kaupungin tehtävänä on päättää alueiden-
sa käyttämisestä, kuten olen monesti tässä jo todennut, mutta yhtä lailla Helsingin kaupun-
gin tehtävä on myös toimivien harrastusmahdollisuuksien tukeminen ja niille asianmukai-
sen toimintaympäristön osoittaminen.

Haluan vielä palata alkuun ja todeta, että kansalaisaloite Lex Malmi tarvitsee ja ansait-
see valiokunnassa objektiivisen, huolellisen ja riittävän käsittelyn.

18.41 Pekka Puska kesk (vastauspuheenvuoro): Puhemies! Kahden aikaisemman pu-
heenvuoron johdosta haluaisin vain todeta, että tämä Malmin asia ei ole mikä tahansa ta-
vanomainen kaavapäätös. Nyt on kysymys merkittävästä kansallisesta asiasta, kuten täällä
on monella tavalla todistettu, ja sen vuoksi minusta on erittäin hyvä, että pallottelun sijasta
otetaan täällä nyt aloitteen pohjalta vakavasti selvitettäväksi, mitä on tehtävissä, jotta Mal-
mi voitaisiin turvata.

18.41 Leena Meri ps (vastauspuheenvuoro): Arvoisa puhemies! Sen verran on nyt pakko
sanoa, kun tuossa edellisessä puheenvuorossa todettiin, että hallitus ei ole tehnyt mitään
kahteen vuoteen tämän asian purkamiseksi. [Suna Kymäläinen: Berner totesi näin!] Pää-
ministeri ilmoitti, että hän on selvittänyt oikeuskanslerin kanssa, olisiko tämä sopimus
mahdollista purkaa. Minusta se on jotain. En tiedä, mitä enempää hän on tehnyt, ja hän ei
ole minun puoluekumppanini, että en ole hänen kanssaan pitkiä keskusteluita käynyt, mut-
ta tämä oli minullekin uusi tieto, että tätä on todella selvitetty. Täällähän on aina toivottu,
että oikeuskanslerin näkemyksiä noudatetaan, ja kun tämmöisiä selvityksiä on tehty, oi-
keuskansleria on nyt tässä asiassa konsultoitu. Että kyllä tässä asioita on tehty. Ja kuten
edustaja Kaikkonen sanoi, niin olisipa se aika outoa, että me nyt siirtäisimme sinne tehtä-
viä, kun tilanne on mikä se on. Emme kai me voi sinne nyt siirtää tehtäviä, kun tämä tilan-
ne on auki. Hän totesi, että jos tämä toteutuu niin että kenttä säilyy, niin sitten voidaan taas
uudestaan katsoa. Pysytään faktoissa.

Ensimmäinen varapuhemies Mauri Pekkarinen: Nyt listaan.
25



Pöytäkirjan asiakohta PTK 12/2017 vp
18.42 Mikko Savola kesk: Arvoisa herra puhemies! Tämä Lex Malmi -kansalaisaloite on
meillä täällä käsittelyssä ja aiheuttanut jo vilkasta keskustelua tänään. Äärimmäisen tärkeä
asia, ja tämän asian merkittävyys ei ole pelkästään täällä helsinkiläisille ihmisille, helsin-
kiläisille käyttäjille, vaan tällä on merkitystä koko Suomelle, ja sen takia tämä varmasti on
näin laajasti puhututtanutkin täällä edustajia.

Tämän merkittävyyden osalta kun aloittaa näistä paikallisista arvoista täällä, sen lisäksi
että se on ilmailukäytössä, niin kaikki tämä muu oheistoiminta, kulttuurihistoria, ympäris-
töarvot ja sen kautta asukkaiden virkistyskäyttö, mihinkä Malmin lentokentän aluetta on
käytetty, ovat äärimmäisen tärkeitä, ja sekin puoltaa jo hyvin vahvalta osalta sitä, että tämä
lentokenttäalue tuolla pitää pystyä säilyttämään.

Taustallahan tässä ovat huonot päätökset, mitä edellisen vaalikauden aikana on tehty sii-
tä, että tästä liikennekäytöstä luovuttaisiin, ja Helsingin kaupungin kaavoituspäätökset,
joilla tämä asuinalue tuonne sitten tulisi. Näin tuolta hieman väljemmin asutulta maaseu-
dulta tulevana ihmettelen kyllä, eikö muka todellakaan Helsingissä tai muualla Suomessa
asuinrakentamiseen olisi parempia alueita kuin juuri tuo Malmin lentokentän alue, ja kun
itsekin lentokoneesta olen useamman kerran katsonut Helsinkiä ylhäältä alaspäin, niin kyl-
lä tuota metsää tuntuu täällä riittävän ja asuinaluetta riittävän. Sipoon alue siirrettiin joku-
nen vuosi sitten osaksi Helsinkiä nimenomaan asuinkäyttöön soveltuvaksi alueeksi. Aivan
kuten ministeri Tiilikainen täällä totesi, Raide-Jokeri on rakennettu nimenomaan helpotta-
maan asuinrakentamista. Eli kyllähän täällä on aika paljon muitakin mahdollisuuksia
asuinrakentamiselle kuin pelkästään tämä Malmin alue, ja senkin vuoksi tässä nyt näkee
sitä dramaattista vahinkoa, mitä kaiken kaikkiaan asian suhteen olisi tapahtumassa, mikäli
tämä nyt loppuun asti niin menee, että Malmin lentokenttä lakkaisi semmoisessa merkityk-
sessä kuin se tällä hetkellä on.

Herra puhemies! Ilmailijat ovat todellakin ottaneet paljon tästä asiasta yhteyttä, ja tämä-
hän on tuolta maakunnista keskeinen kenttä Helsinkiin tulla nimenomaan harrasteilmaili-
joille. Kansainvälisen lentämisen, bisneslentämisen suhteen, taksilentämisen suhteen tällä
kentällä on niin ikään paljon tulevaisuutta, jos me sitä tulevaisuutta haluamme antaa sillä
olevan. Lennonopetusta tuolla kentällä järjestetään. Nyt tässä pitääkin katsoa nimenomaan
tulevaisuuteen tämän asian suhteen ja miettiä niitä mahdollisuuksia, mitä Malmin lento-
kentällä on, eikä ainoastaan niitä lähinnä nyt tähän kaavoitukseen ja asumiseen liittyviä uh-
kia ja esteitä, mitä nyt erityisesti täällä Helsingissä on koettu. Sen vuoksi tätä viisautta nyt
toivoisi tänne helsinkiläiseen päätöksentekoon, ja on aivan aiheellista, että tämä on kansa-
laisaloitteen muodossa tuotu tänne meille eduskunnan käsittelyyn.

Herra puhemies! Nämä lentokenttien lakkauttamiset eivät olleet viime kaudella kovin-
kaan harvinaisia. Etelä-Pohjanmaalla Kauhavan lentokenttä Lentosotakoulun lakkauttami-
sen myötä päätettiin laittaa Lentosotakoulun tarkoituksessa kiinni. Kenttä sinne jäi, ja infra
on olemassa, tekniikkaakin hyvin pitkälti edelleen on, ja tälle kentällekin varmasti tarvetta
olisi. Kun Etelä-Pohjanmaatakin mietitään maakuntana ja sen lentotoimintaa, niin siellä-
kin kansainvälisyys lisääntyy ja on jo lisääntynyt. Sairaalaan suunnitellaan hankittavaksi
lääkintähelikopteria, ja se tarvitsee tukikohtaa, huoltokohtaa ja niin edelleen. Eli näitten fa-
siliteettien puolesta mutta myös käyttötarpeen puolesta Kauhavan lentokentän voisi avata
käyttöön oikeastaan milloin vain.

Sen vuoksi peräisinkin tällaista kokonaisvaltaista selvitystä Suomen ilmailuliikentees-
tä, lentoliikenteen tulevaisuudesta — missä pystytään tekemään parhaiten kustannusteho-
kasta koulutusta, näitten bisneslentojen tulevaisuudesta, harrasteilmailun tulevaisuudesta
26



Pöytäkirjan asiakohta PTK 12/2017 vp
— jotta tämä kokonaisuus katsottaisiin. Näistä pitäisi tehdä kokonaisvaltainen selvitys.
Nythän tämä ilmailu on hyvin lokeroitunutta meillä, kun näitä asioita nostaa esiin. Ilma-
voimat harjoittaa Puolustusvoimien alla, liikenne- ja viestintäministeriön alla on osa pää-
töksenteosta, opetus- ja kulttuuriministeriön alla on osa päätöksenteosta. Tämä kokonais-
valtainen selvitys loisi puitteet sille, että pystyttäisiin näkemään, missä mitäkin on syytä
järjestää, ja uskon, että jo tämän puitteissa niin Malmin lentokentän tulevaisuus olisi tur-
vattu kuin myös näitten maakuntakenttien, kuten esimerkiksi Kauhavan lentokentän, tule-
vaisuudesta olisi näytettävissä, että sitä on ja se kannattaisi jälleen käyttöön avata.

Tämän Lex Malmin tekijöille haluan lausua mitä parhaimmat kiitokset siitä, että tämä
aloite on tänne tehty ja tuotu meidän käsittelyyn. Se käsitellään asianmukaisesti valiokun-
nissa, ja kuten täällä on jo todettu, ainakin kaksi päähallituspuoluetta on yksimielisesti sen
takana tässä vaiheessa. Nyt se suuri työ on siinä, että kun tämä on käsitelty, niin Helsingin
kaupungin päättäjien kanssa ne neuvottelut jatkuvat ja esimerkiksi tämä maavaihtosopi-
mus valtion ja Helsingin kaupungin välillä pystytään tekemään. Se on varmasti tärkeä asia
ja meidän tahtomme.

18.49 Jari Ronkainen ps: Arvoisa puhemies! Aluksi haluan ottaa kantaa kansalaisaloite-
keskusteluun toteamalla, että nyt käsiteltävänä oleva aloite on paraatiesimerkki siitä, mitä
hyvää tästä järjestelmästä voi syntyä. Kansalaiset ovat valmistelleet erinomaisesti laaditun
ja perustellun lakialoitteen heitä syvästi koskettavasta asiasta. Kiitos aloitteen laatijoille!

Sitten itse sisältöön.
Edellisen hallituksen liikenneministeri Merja Kyllönen suututti aikoinaan lentoharrasta-

jat lausumalla, että Malmin kentän tapauksessa kyseessä oli muutamien kymmenien ihmis-
ten harrastus ja kohtuuhintainen asuminen vastakkain. Todellisuudessa kyse on sadoista
harrastelentäjistä ja tuhansista ilmailukerhojen jäsenistä. Lisäksi Helsinki on täynnä raken-
tamatonta tonttimaata. Kaupunkimaantieteen professori Mari Vaattovaara on arvioinut,
että Helsingin pinta-alasta vain 5 prosenttia on rakennusten peitossa. Edelleen, kun poiste-
taan nämä puistot ja vastaavat alueet, jäljelle jää 85 prosenttia rakentamatonta pinta-alaa.

Eniten minua huolestuttavat seikat Malmin kohtalossa ovat huoltovarmuus, riskinsieto
ja turvallisuusnäkökulmat. Rajavartiolaitoksen tärkein lentotukikohta on jo siirretty Mal-
milta kaupallisesti vilkkaasti liikennöidylle Helsinki-Vantaan lentokentälle. Sen lisäksi,
että Rajavartiolaitoksen kiireellisestä toiminnasta syntyy kaupallisten lentojen ylösvetoti-
lanteita, on merelle tapahtuvan toiminnan lentoaika pidentynyt muutamalla minuutilla. Sii-
nä suurimmassa hädässä nuo muutamat minuutit ovat pitkiä, joskus jopa hyvin ratkaisevia.

Rajavartiolaitoksen lisäksi Malmi on toiminut Helsingin pelastuslaitoksen lentotoimin-
nan päätukikohtana sekä tukikohtana poliisihelikopterille. Malmin lentokenttä on ainoa
varalasku- ja kriisiajan kenttä Suomen tärkeimmällä alueella, pääkaupungin sisällä. Hel-
sinki-Vantaan lentokentän tai sinne johtavien liikenneyhteyksien käyttökatko yllättävissä
tilanteissa tai poikkeusoloissa esimerkiksi onnettomuuden tai lakon seurauksena lamaut-
taisi koko pääkaupunkiseudun lentoliikenteen. Sodanajan olosuhteissa kentältä voidaan
tarvittaessa operoida sotilaskoneilla, kuten hävittäjillä. Lisäksi Puolustusvoimat on käyttä-
nyt Malmin kenttää muun muassa erikoisjoukkojen ja helikopterien yhteisharjoituksiin.

Arvoisa puhemies! Malmin kentän säilyttäminen ei ole yksinomaan pääkaupunkiseu-
dun asia. Itse Hämeen maakunnan kansanedustajana näen Malmin äärimmäisen tärkeänä
solmupisteenä Hämeen ja Helsingin välillä kuten muidenkin maakuntien ja pääkaupungin
välillä. Malmin kentän aikatauluvapaus mahdollistaa joustavan pienlentokoneyhteyden
27



Pöytäkirjan asiakohta PTK 12/2017 vp
pääkaupunkiin ja siitä myös eteenpäin ulkomaille. Koko pääkaupunkiseudun lentoliiken-
teen keskittäminen Helsinki-Vantaalle heikentää matkustajaliikenteen joustavuutta sekä
samalla haittaa pelastus-, etsintä-, sairaankuljetus- ja muita turvallisuustoimintaan liittyviä
lentotehtäviä. Lähtönopeus Malmilta on hätätilanteessa huomattavasti parempi, ja silloin
on kyse monta kertaa minuuteista tai jopa sekunneista.

Näillä edellä mainituilla perusteluilla kannatan Malmin säilyttämistä nykyisessä toimin-
nassaan.

18.54 Lasse Hautala kesk: Arvoisa herra puhemies! Vajaa kolme vuotta sitten Jyrki Ka-
taisen hallitus päätti, että valtio vetäytyy Helsinki-Malmin lentoasemalta vuoteen 2016
mennessä, ja samalla se poistuu sitten Finavian verkostosta. Saman vuoden marraskuussa
Helsingin kaupunginvaltuusto päätti ostaa  Finavialta Malmin lentoaseman kiinteistöt ja
Finavian omistuksessa olleen maa-alueen sekä ottaa kentän hallintaansa vuoden 2017 alus-
ta alkaen. Onneksi Helsingin kiinteistölautakunta viime vuoden lopulla päätti vuokrata
Malmin kentällä sijaitsevan alueen Malmin lentokenttäyhdistykselle valvomattoman len-
topaikan pitämistä varten harraste- ja yleisilmailutoimintaa varten.

Nyt tämä kansalaisaloite tulee aivan oikeaan aikaan, ja kannatan sitä.
Täällä keskustelussa peräänkuulutettiin sitä, että Malmin kentältä pois siirrettyjä toimin-

toja palautettaisiin takaisin kentälle. Olisi toki hyvä, jos niin kävisi, mutta on huomionar-
voista se, että sieltä pois siirrettyjen toimintojen volyymi on vain noin 15 prosenttia kentän
liikenteen volyymistä, eli tämä volyymi on paikattavissa lisääntyvän lentoharrastuksen toi-
minnan kautta.

Näen tulevaisuudenkin osalta, että Malmin lentokenttä tulee palvelemaan Suomessa
harrasteilmailua potkurikone-, liikennesuihkukone- ja helikopterikenttänä. Maakunnissa
on paljon sellaisia yrityksiä ja harrastelijoita, jotka haluavat tulla pääkaupunkiseudulle
omilla koneillaan. Ja kuten on monissa puheenvuoroissa sanottu, tämä on Suomen toiseksi
vilkkain kenttä, johon on kymmeniä, satoja miljoonia laitettu aikaisempina vuosina, ja se
on sijainniltaan niin edullinen, että mistään ei korvaavaa kenttää löydy näin edulliselta pai-
kalta kuin [Puhemies koputtaa] Malmi on.

18.56 Sami Savio ps: Arvoisa puhemies! Osoittaa erittäin hyvää kansalaisaktiivisuutta,
että Malmin lentokentän säilyttämistä puolustava kansalaisaloite on nyt saatu eduskunnan
käsiteltäväksi. Malmin lentokentän mahdollinen lakkautus ei tosiaankaan ole ainoastaan
pääkaupunkiseudun sisäinen asia, vaikka sitä on julkisuudessa toisinaan sellaisena käsitel-
tykin — onneksi ei kuitenkaan tässä täysistunnossa.

Perussuomalaiset ovat olleet yhtenäisesti kentän säilyttämisen kannalla, ja myös tehdyn
mielipidetutkimuksen mukaan vain 13 prosenttia pääkaupunkiseudun asukkaista haluaa
lentoaseman tilalle asuntoja. Yhteydenottoja kentän säilyttämisen puolesta on tullut muu-
altakin Suomesta.

Euroopan lentoliikenne on voimakkaassa kasvussa, ja tämän kasvun arvioidaan jatku-
van vuosikymmenien päähän tulevaisuuteen. Malmin lentokenttä on erittäin tärkeä yleisil-
mailun lentopaikka, ja yksityisen liikeilmailun lisääntyessä kentällä on olennainen merki-
tys Suomen saavutettavuudelle. Eräs tärkeä peruste on huoltovarmuuden takaaminen sekä
maanpuolustukselliset asiat yleisemminkin, ja niiden merkitys korostuu varsinkin poik-
keusoloissa, joita edustaja Ronkainen edellä ansiokkaasti käsitteli.
28



Pöytäkirjan asiakohta PTK 12/2017 vp
Malmin lentokenttä ei myöskään palvele vain pääkaupunkiseudun asukkaita, vaan kaik-
kea pääkaupunkiseudulle kohdistuvaa pienilmailua ja siten ilmailuharrastajia koko maas-
sa. Kenttä tarjoaa suoraan ja välillisesti yli 600 työpaikkaa, joten myös kenttätoiminnan
merkittävät työllisyysvaikutukset on syytä ottaa huomioon lopullista päätöstä tehtäessä. Ja
muiltakin osin kentän vaikutukset koko Suomen elinkeinoelämään ovat merkittäviä, eikä
kentän merkitystä ilmailun osaamisen ja kehittämisen kannalta ole mitään syytä väheksyä.

Pääkaupunkiseudun väestönkasvu aiheuttaa tietenkin painetta lisärakentamiseen ja uu-
sien alueiden käyttöönottoon, mutta olisi hyvin lyhytnäköistä lakkauttaa Malmin kenttä
tällä perusteella harvaan asutussa maassamme. [Puhemies koputtaa]

Näillä ja muilla perusteilla kannatan tätä kansalaisaloitetta.

18.58 Ritva Elomaa ps: Arvoisa puhemies! Haluaisin aloittaa puheenvuoroni painotta-
malla Malmin lentokentän historiallista ja kulttuurista arvoa. Alkuperäiskäytössään säily-
nyt Helsinki-Malmin lentoasema on myös valtakunnallisesti ja kansainvälisestikin erittäin
merkittävästi rakentunut kulttuuriympäristö. Se on pääkaupunkiseudun ensimmäinen len-
tokenttä ja toimi sodan aikana tärkeänä sotilaslentokenttänä Helsingin puolustamisessa.
Kentällä on myös huomattavia luontoarvoja, ja se toimii virkistysalueena alueella asuville.
Lisäksi sillä on merkitystä huoltovarmuudelle ja Helsingin turvallisuudelle.

Tässä yhteydessä on hyvä pitää mielessä, että ilmailun merkitys kasvaa Euroopassa jat-
kuvasti mutta Suomessa lentokenttien määrä vaikuttaa vähentyvän. Tässä on ristiriita. On-
gelmalliseksi kentän lentotoiminnan lopettamisen tekee myös se, että Malmin lentokenttä-
toiminnalle ei pystytä osoittamaan pääkaupunkiseudulta korvaavaa paikkaa. Kentän mu-
kana menetettäisiin lentotoiminnan lisäksi suuri määrä työpaikkoja. Kun merkittävä osa
lennonopettajista toimii osa-aikaisina, koko maan ilmailukoulutuksen tulevaisuus on uhat-
tuna. Osa-aikaiset lennonopettajat tuskin lähtevät kouluttamaan uusia lentäjiä satojen kilo-
metrien päähän.

Osana Suomen ilmailuinfrastruktuuria sillä on korvaamaton rooli ainoana yleisilmailu-
liikenteelle soveltuvana yhteytenä pääkaupungin ja muun Suomen välillä. Lentoasema ei
siis palvele ainoastaan pk-seudun asukkaita vaan kaikkea pääkaupunkiseudulle kohdistu-
vaa pienilmailua ja siten ilmailuharrastajia koko Suomessa.

Arvoisa puhemies! Asuntotuotantoa Helsingin ympäristössä pitää lisätä, se on selvä.
Helsingistä löytyy muitakin alueita, joille asuntoja voidaan rakentaa. Kentän alue on hyvin
vetistä, mikä tuli esiin aikanaan kenttää rakennettaessa. Sopiiko alue siis suurten asuinta-
lojen rakentamiseen? Lisäksi julkinen liikenne Malmin lentokentän alueen ja muun Hel-
singin välillä on vähäistä eikä nykyisellään täytä vaatimuksia asutuskeskusten julkisen lii-
kenteen määrästä.

Kansalaiset ovat olleet aktiivisia Malmin kentän säilyttämisen puolesta, siitä todisteena
vahva ja perusteellisesti tehty mielipide ja kannanotto kansalaisaloitteen muodossa — siitä
kiitos aloitteen tekijöille.

Perussuomalaiset, niin Helsingin kaupunginvaltuustossa kuin eduskuntaryhmässäkin,
ovat vahvasti tukemassa Lex Malmi -kansalaisaloitetta. Sen keskustelun valossa, mitä tä-
nään on käyty täällä salissa, luulisi, että Malmin kenttä säilyy myös tulevaisuudessa, mutta
ilmeisesti täällä ei ole vastustajien puheenvuoroja kuultu — he eivät ole olleet paikan pääl-
lä, jos heitä on. — Kiitos.
29



Pöytäkirjan asiakohta PTK 12/2017 vp
19.02 Sinuhe Wallinheimo kok: Arvoisa puhemies! En haluaisi tässä puheenvuorossa
suoraan ottaa kantaa Lex Malmiin, vaan luvallanne, arvoisa puhemies, pohdituttaisin kol-
legoja kansalaisaloiteinstituution kehittämistarpeesta.

Yleisellä tasollahan kansalaisaloiteinstituutio on toiminut hyvin, ja sitä kautta kansalais-
ten vaikuttamismahdollisuudet ovat entisestään parantuneet. Yhteiskuntaakin tämä uusi
instituutio on jo muuttanut: ilman viime kaudella hyväksyttyä kansalaisaloitetta emme ensi
keskiviikkona ottaisi käyttöön päivitettyä avioliittolakia. Toisaalta, arvoisa puhemies, ku-
ten muidenkin instituutioiden kohdalla, myös kansalaisaloitteen kohdalla muutaman vuo-
den kokemukset ovat synnyttäneet mielestäni terveen keskustelun tämän instituution ke-
hittämisestä.

Tänään käsittelyssä oleva Lex Malmi on ollut yksi tämän keskustelun synnyttäjistä. On
nimittäin mielestäni aivan perusteltua keskustella siitä, onko kansalaisaloite instituutiona
oikea paikka paikallisten kysymysten, tässä tapauksessa yhden kaupungin sisäisen kysy-
myksen, ajamiseen. Toisin sanoen: pitäisikö kansalaisaloitteiden kriteeristöä tältä osin
muuttaa ja kiristää?

Toinen, isompi keskustelu tarvitaan varmasti niin sanottujen vasta-aloitteiden asemasta.
Nythän me eilen tässä salissa lopullisesti kaadoimme aloitteen, jonka tavoitteena oli kumo-
ta edellisen eduskunnan hyväksymä kansalaisaloite. Miten tällaisiin pitäisi yleisellä tasolla
suhtautua, on kysymys, johon olisi hyvä hakea parlamentaarisesti yhteistä näkemystä.

Kolmas, ehkä jopa ikuisuuskeskustelu, liittyy siihen, pitäisikö kansalaisaloitteeseen
vaadittavien allekirjoitusten määrää korottaa nykyisestä 50 000:sta vaikkapa 100 000:een.
Myös tässä laaja parlamentaarinen pohdinta voisi olla paikallaan, ja toivottavasti myös näi-
tä saadaan tämän keskustelun aikana.

19.04 Joakim Strand r: Värderade herr talman! Som min kollega ledamot Löfström här
tidigare konstaterade stöder svenska riksdagsgruppen strävandena att bevara Malms flyg-
plats, och som man i det här initiativet konstaterar har flygplatsen nog en nationell betydel-
se för luftfarten i Finland och flygplatsens roll som landningsplats för mindre affärsflyg har
under senare tid bara ökat.

Itse korostaisin nimenomaan näitten yksityisten liikelentojen merkitystä. Kyllä tämän ko-
koiseen pieneen maahan ja kunnon kaupunkiin tällainen kenttä tänä päivänä kuuluu.

Frågan är förstås inte helt okomplicerad om man tänker på den kommunala planeringsau-
tonomin.

Itsekin olen kaupunginvaltuuston puheenjohtaja, eikä totta kai hirveästi kaivata ulkopuoli-
sia neuvoja suunnittelu- ja kaavoitusmonopoliin, mutta itse näen kuitenkin, että tällä on
suurempaa kansallista merkitystä. Varmaan näin mietittiin Sipoossakin silloin aikoinaan,
mutta se on eri keissi.

Så från svenska riksdagsgruppens sida hoppas vi att man hittar en vettig och klok lösning
och att flygplatsen kan bevaras. — Kiitos.
30



Pöytäkirjan asiakohta PTK 12/2017 vp
19.05 Arto Pirttilahti kesk: Arvoisa puhemies! Kiitokset tässä ensin kansalaisaloitteen
tekijöille: todella hyvin tehty kansalaisaloitepohja kaikkine ympäristöarvioineen ja myös
kulttuuriasioineen ja siihen liittyvine historioineen.

Eli Malmin lentokentän lentopaikan osalta siinä on ollut hyvin aktiivista toimintaa pit-
kän aikaa, kunnes sitä nyt on valtionkin toimesta tyhjennetty näiltä osin, mutta tämä har-
rasteilmailu vielä toimii siellä vahvasti. Olisi todella surullista, jos Malmin kenttä koko-
naistoiminnastaan suljettaisiin ja siitä tehtäisiin asuntoalue. Asuntoalueeksikin se on vä-
hän kelpaamaton näitten pehmoisten maapohjien vuoksi, ja se tulisi myös kohtuuttoman
kalliiksi.

Helsinki yleensä kauppaa meille maakuntien ihmisille näitä kohteita niin, että nämä ovat
valtakunnallisia kohteita, kun puhutaan museoista, kirjastoista ja muista, mitä tänne raken-
netaan, mutta tämä, jos mikä, on myös valtakunnan kohde eli valtakunnallinen paikka, mi-
hinkä voidaan kansainvälisiltä lentokentiltä siirtyä Suomen puolelle.

Mutta näen, että tässä on kokonaisuuden keskiössä tämä maakuntien lentopaikkojen ke-
hittäminen. Eli saavutettavuutta pitää katsoa molempiin suuntiin, täältä maakuntaan ja
maakunnasta tänne, kuten useissa puheenvuoroissa on puhuttukin siitä, millä tavalla esi-
merkiksi meidän yrityselämän yksityiskoneilla voidaan tulla Helsinkiin ja myös päinvas-
toin. Taksiliikenne — niin sanottu citykenttäetuhan tässä on. Sähköiset lentokoneet ovat
tulossa. Ja moni muu asia tulevaisuudessa tulee muuttamaan tätä lentoliikennettä. Tämä on
aktiivinen myös muussa toiminnassa, harrastajailmailukeskustoiminnassa. Ja varmaan
tämmöistä paikkaa näin lähelle kaupunkia ei pystytä enää sitten rakentamaan, eli tämä kau-
pungin läheisyys on erittäin tärkeä.

Meillä on vähän samanlaisia suunnitelmia tuolla Mänttä-Vilppulassa. Meillä on Mäntäs-
sä Sassin kenttä, joka on hankittu nyt kaupungin omistukseen. Siihen rakennetaan, ja siinä
on kaavoitus — voitte käydä katsomassa vaikka netistä sanoilla "Sassin kenttä" siitä olevat
kaavakuvat — että siihen luotaisiin tämmöinen airpark, että voitte tulla lentokoneella sin-
ne, viihtyä omalla mökillä ja mennä sitten vaikka rannasta suoraan kalalle tai tulla vesita-
solla sinne.

Eli näitä kohteita Suomessa ollaan muuallakin kehittämässä, mutta nämä kohteethan tar-
vitsevat tämän meidän pääkaupunkihubin harrasteilmailun puoleltakin. Ja näkisin joten-
kin, että myös tässä, jos jotain haluttaisiin rakentaa, niin olisi tämäntyyppistä toimintaa eh-
kä, mikä olisi kytköksissä sitten tähän ilmailutoimintaan. Tällä on iso osuus juurikin tämän
itse matkailun osalta, mutta minä sanon, että turismi vaikuttaa myös tähän talouteen eli sii-
hen, millä tavalla Helsinki vetää puoleensa ja millä tavalla me myös pääsemme Helsinkiin.
Yksi toinen toimiala, mitä meidän Mänttä-Vilppulan kaupungissa on, ovat museot. Kuin-
ka päästään esimerkiksi Helsingistä tai muualta sinne ja sieltä taas tänne?

Eli Lex Malmi on hyvä esitys, ja kannatan sitä, kuten koko keskustan eduskuntaryhmä.

19.09 Sinuhe Wallinheimo kok: Arvoisa puhemies! Äskeinen puheenvuoroni ei selkeäs-
ti kyllä toiminut keskustelun herättäjänä. Mutta kun vieressäni todellakin on edustaja
Strand, joka tällä hetkellä toimii Vaasan valtuuston puheenjohtajana, jos samanlainen keis-
si tulisi esimerkiksi Vaasassa siinä suhteessa, että Vaasa kaavoittaisi tietyn alueen ja sinne
oltaisiin päätetty rakentaa asuintaloja ja sitten tulisikin kansalaisaloite, joka sitten täällä kä-
siteltäisiin, ja kävisikin niin, että valtio rupeaisi pakkolunastamaan tätä aluetta Vaasalta,
niin haluaisin oikeastaan kysyä, minkälaiset tunteet siellä heräisivät sitten tämmöisen suh-
31



Pöytäkirjan asiakohta PTK 12/2017 vp
teen. Että kyllä tässä aika ristiriitaisesti mennään nyt tietyllä lailla vain yhden alueen edellä
ja tässä nyt sitten valtion roolia kyseenalaistetaan aika lailla.

19.10 Joakim Strand r: Arvoisa puhemies! Kiitos kysymyksestä. Se tietenkin riippuu
asiasta, miten siihen suhtauduttaisiin, mutta normaalisti ei hirveästi kaivata kyllä ulkopuo-
lisia neuvoja. Ja jos puhutaan valtion ohjauksesta ja siitä, että puututaan tavallaan kunnan
toimiin, niin jos sinä lähdet siitä itse arvonluonnista, niin kyllähän meitä häiritsee se, että
kielletään tietyissä laeissa nyt meitä kehittämästä omalla rahalla, itse maahan tuomillam-
me rahoilla, esimerkiksi erikoissairaanhoitoa sellaiselle tasolle, mikä globaalisti kilpaile-
vaan ekosysteemiin kuuluu, että on voitu katsoa monelta eri kantilta.

Ehkä se kuvastaa myös sitä, kuinka huonoja me olemme tässä talossa miettimään talou-
dellisia dynaamisia vaikutuksia. Nytkin puhutaan Helsingistä, vaikka nimenomaan lento-
liikenne jos jokin on kuntarajat ylittävää toimintaa ja liittyy vahvasti kauppaan. Kyllä tääl-
lä Helsingissä varmaan riittää pääkonttoreita ja virastoja jatkossakin, jos muualla päin
maata on jotain liiketoimintaa.

19.11 Arto Pirttilahti kesk: Arvoisa puheenjohtaja! Edustaja Wallinheimo haastaa kes-
kustelemaan tästä kansalaisaloitejärjestelmästä, ja olen pitkälle hänen kanssaan siinä sa-
maa mieltä, että meidän tulee sitä tarkastella. Otetaan nyt tämä tasa-arvoinen avioliittolaki
ja siihen liittyvät koukerot, että tulee aloitteita ja vasta-aloitteita ja todennäköisesti tulee
vielä edelleenkin. Onko näissä kansalaisaloitteissa tämä, sanotaan, kirjoitusten määrä —
nyt se taso on 50 000:ssa — liian alhaalla, kun meiltä kansanedustajilta — jos lasketaan
kansanedustajien määrä, 100 kansanedustajaa, noin 5 000 ääntä per kansalainen — vaadi-
taan puolen miljoonan ihmisen kannatus tälle meidän lakialoitteellemme eduskunnassa,
että me saamme sitä edes jossakin eteenpäin? Sitä kynnystä on varmaan pohdittava ja sit-
ten sitä tapaa, miten tässä kansalaisaloitteessa toimitaan.

Mutta tämä hanke ja moni muukin: Olen viime aikoina näitten kansalaisaloitteiden puo-
lesta äänestänytkin. Järjestelmänä se on hyvä, mutta sitä on hyvä hioa ja katsoa, että ei tu-
lisi tämmöisiä ping pong -pelejä tämän meidän lainsäädännön osalta. Se ei ole taas hyvää
lainsäädäntöä.

19.12 Sinuhe Wallinheimo kok: Arvoisa puhemies! Juuri näin, miten edustaja Pirttilahti
tässä selitti tämän. Mielestäni tässä tarvittaisiin nopeasti nyt eduskuntaryhmien puheenjoh-
tajat tai jonkunlainen parlamentaarinen kokoonpano tai ehkä jopa puhemiesneuvostossa
asia voitaisiin nostaa esiin. Kyllä tätä instituutiota nyt kannattaisi käsitellä hyvällä tavalla,
koska tämä on hyvä uusi muoto. Mutta toisaalta nyt tällä hetkellä tuntuu, että mennään jo
hieman eräällä lailla lillukanvarsiin, vaikka tämäkin kansalaisaloite kuitenkin mielestäni
on ihan hyvä kansalaisaloite.

19.13 Joakim Strand r: Värderade herr talman! Helt kort bara vad gäller det här medbor-
garinitiativet. Jag håller själv med både kollegerna Pirttilahti och Wallinheimo om att det
inte får bli en pingpongeffekt. Å andra sidan är det bra att det nu finns den här vägen för
medborgarna. Om man känner sig riktigt djupt kränkt över någonting så är det ändå en väg
att ta.
32



Pöytäkirjan asiakohta PTK 12/2017 vp
Minun mielestäni on aika mielenkiintoista nähdä, miten muutamassa viikossa on jo yli
60 000 allekirjoitusta tullut erääseen aloitteeseen tuolla Pohjanmaalla, Vaasan seudulla,
jos ollaan koettu, että tässä on aidosti ollut huonoa valmistelua ja ollaan jyrätty vastoin pa-
rempaa tietämystä, asiantuntijalausuntoja ja ennen kaikkea ottamatta huomioon hyvin-
vointipalveluitten rahoittamisen näkökulmasta tärkeintä elikkä vientiteollisuutta. Mutta
siihen vielä palataan, mutta varmasti kannattaa kehittää tätä kansalaisaloitejärjestelmää. Se
ei ole varmaan ikinä täysin valmis.

Keskustelu päättyi.

Asia lähetettiin liikenne- ja viestintävaliokuntaan.
33


