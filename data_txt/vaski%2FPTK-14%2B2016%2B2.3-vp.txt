















































DEMFE0.tmpSave.xml


Pöytäkirjan asiakohta PTK 14/2016 vp

 Tarkistettu
4.0

Pöytäkirjan asiakohta 

PTK 14/2016 vp

Täysistunto

Torstai 25.2.2016 klo 16.00—17.44

2.3. Suullinen kysymys maaseudulle rakentamisesta (Anne Kalmari kesk)
Suullinen kysymys SKT 17/2016 vp

Suullinen kyselytunti

Ensimmäinen varapuhemies Mauri Pekkarinen: Seuraava kysymys, edustaja Kalmari.

Keskustelu

16.56 Anne Kalmari kesk: Arvoisa herra puhemies! Turvallisuuspolitiikka on pysyvää,
mutta on eräs asia, jossa tämä hallitus on tehnyt selvän linjamuutoksen: se ei enää ajattele,
että maaseutu on riippa vaan tärkeä voimavara — voimavara, jota tarvitaan, kun Suomeen
luodaan uutta kasvua. Siksi jo hallitusohjelmaa tehdessä linjattiin monia asioita, joilla yrit-
täjyyttä ja maaseudulla asumista helpotetaan. Erityisen linjakkaasti ja vauhdilla tässä asias-
sa on toiminut ministeri Tiilikainen, ja kysyisinkin nyt teiltä, ministeri Tiilikainen: millä ta-
valla tämä hallitus vapauttaa maaseudulle rakentamista?

Ensimmäinen varapuhemies Mauri Pekkarinen:  Osaisiko ministeri Tiilikainen nyt
vastata?

16.56 Maatalous- ja ympäristöministeri Kimmo Tiilikainen (vastauspuheenvuo-
ro): Arvoisa puhemies! Kysymys ei tullut aivan yllättäin, koska hallitusohjelman mukai-
sesti ministeriömme on lähtenyt tietenkin valmistelemaan näitä hallitusohjelman linjauk-
sia. Asumista ja rakentamista koskee kaksi päätavoitetta: lisätään ja vapautetaan. Lisätään
siellä, missä on pulaa asunnoista, kuten suurimmilla kaupunkiseuduilla. Vapautetaan ra-
kentamista siellä, missä tällä hetkellä turhat säädökset sitä kahlitsevat. Olemme jo tehneet
päätösvallan siirtoa ympäristöministeriöstä maakunnille, ely-keskuksilta kunnille poik-
keustoimilupien osalta, ja paraikaa valmistellaan kaavajärjestelmää ja rakentamista koske-
vien lupajärjestelmien sujuvoittamista. Siellä on ne kaikki kohdat, mitä hallitusohjelmassa
on mainittu, tavoitteena saada lainsäädäntöön saakka, eli hajarakentamista helpotetaan, lo-
marakennusten muuttamista pysyvään käyttöön helpotetaan, ylipäänsä käyttötarkoituksen
muutoksia sujuvoitetaan ja pienimuotoista piharakentamista ja energiarakentamista helpo-
tetaan. Tämä on valmistelussa, (Puhemies koputtaa) ja esitykset saadaan eduskuntaan tä-
män vuoden aikana.

Kysymyksen käsittely päättyi.


