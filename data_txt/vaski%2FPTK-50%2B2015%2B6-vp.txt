















































DEM5762.tmpSave.xml


Pöytäkirjan asiakohta PTK 50/2015 vp

 Tarkistettu
4.0

Pöytäkirjan asiakohta 

PTK 50/2015 vp

Täysistunto

Keskiviikko 14.10.2015 klo 13.59—17.39

6. Hallituksen esitys eduskunnalle laiksi sotilasvammalain 6 e §:n muuttamisesta
Hallituksen esitys HE 52/2015 vp
Valiokunnan mietintö StVM 2/2015 vp

Ensimmäinen käsittely

Toinen varapuhemies Paula Risikko: Ensimmäiseen käsittelyyn esitellään päiväjärjes-
tyksen 6. asia. Käsittelyn pohjana on sosiaali- ja terveysvaliokunnan  mietintö StVM
2/2015 vp. Nyt päätetään lakiehdotuksen sisällöstä.

Keskustelu

17.23 Eeva-Maria Maijala kesk:  Arvoisa puhemies! Halusin tulla tänne eteen tämän
asian esittämään, koska asia on niin tärkeä. Tehtävämme on todellakin kunnioittaa sotiem-
me veteraaneja, henkilöitä, jotka ovat siellä töitä tehneet sen eteen, että me tänään tässä
voimme parlamentaarisesti asioita Suomessa päättää.

Tämä esitys on todellakin hyvä ja kannatettava, vaikka tämä esitys koskee alle sataa
henkilöä. Jälkipolvet tulevat tarkastelemaan näitä ja edellisiä vuosikymmeniä, miten me
olemme suhtautuneet niihin ihmisiin, jotka kalliiden uhrien kautta pelastivat isänmaamme
vapauden. Sotien jälkeen huomattava määrä sotaveteraaneja ja heidän perheitään joutui
muuttamaan Ruotsiin, kun Suomessa ei pystytty tarjoamaan riittävästi töitä. Heidän panok-
sensa Suomen pelastamisessa sodissa oli yhtä arvokas kuin Suomeen jääneidenkin. Hei-
dän asemansa huomioiminen on perusteltavaa.

Tämän lakimuutoksen kohteena oleva veteraanien joukko on vähäinen, mutta asia on
tärkeä. Kun veteraanit vanhenevat, sotavammojen haittavaikutukset yleensä kasvavat. Lii-
kuntakyvyn yleisesti heikentyessä voi alkujaan pienikin sotavamma pahentaa invaliditeet-
tia huomattavasti. Muistutan jälleen kerran myös siitä, etteivät sotien jälkeen tehdyt arviot
työkyvyttömyysasteesta aina kuvanneet aidosti vammautumisen laajuutta. Tuolloin mie-
hillä oli kiire pois armeijan kirjoista, ja pelko vastaisen työnsaannin vaikeutumisesta saat-
toi johtaa miehet vähättelemään vammojaan. Kaikille oli tärkeintä tehdä töitä ja pelastaa ja
auttaa tätä Suomea eteenpäin. Kun elämme taloudellisesti tiukkoja aikoja, niin tämä esitys
on hieno arvovalinta siitä, että sotaveteraanien asia on yhteinen kunnia-asiamme.

Yleiskeskustelu päättyi.

Eduskunta hyväksyi hallituksen esitykseen HE 52/2015 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.


