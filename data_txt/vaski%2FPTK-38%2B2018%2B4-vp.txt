















































DEM2D38.tmp.xml


Pöytäkirjan asiakohta PTK 38/2018 vp
Pöytäkirjan asiakohta 

PTK 38/2018 vp

Täysistunto

Torstai 19.4.2018 klo 16.01—20.42

4. Kumotaan HE 124/2017 vp
Kansalaisaloite KAA 3/2018 vp

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 4. asia. Puhemiesneuvosto ehdottaa, että asia lähetetään sosiaali- ja terveysvalio-
kuntaan.

Keskustelu

17.00 Timo Heinonen kok: Arvoisa rouva puhemies! Hyvät edustajakollegat ja muut pai-
kalla olijat! Meillä on jälleen käsittelyssä yksi kansalaisaloite, ja itse pidän tärkeänä tätä
kansalaisaloitejärjestelmää enkä ole kannattamassa esimerkiksi sen allekirjoitusmäärien
korottamista. Tämä on yksi hyvä demokratian keino nostaa asioita esille. Tässä kansalais-
aloitteessa haluan antaa erityisesti kiitosta siitä, että tämä on rakennettu sillä tavalla kuin
ehkä tulevaisuudessa toivoisin nämä rakennettavan eli tämä on tällainen selkeä tahdonil-
maisu, että hallituksen pitää ryhtyä joihinkin toimenpiteisiin. Meillä on valitettavasti ollut
sellaisia kansalaisaloitteita käsittelyssä eduskunnassa, joista sitten valiokuntakäsittelyssä
on todettu, että siellä on niin paljon teknisiä ongelmia, että niitä ei voida viedä eteenpäin,
eli tavallaan on menty muotoseikkojen tai pienien virheiden taakse asiassa, jossa oikeasti
on perää ja on tarvetta toimia.

Tämä kansalaisaloite on tärkeä aihe, sillä meidän pitää tehdä toimenpiteitä työllistämi-
sen edistämiseksi. Taloudessa on tapahtunut merkittävä käänne. Nyt talous on laaja-alai-
sessa kasvussa ja talouskasvu on vahvaa. Näin siis myös työllisyys paranee ja työttömyys
Suomessa helpottaa. Työttömyys on itse asiassa laskenut kaikilla alueilla, ja hyvän kehi-
tyksen ennakoidaan jatkuvan myös lähitulevaisuudessa. Myös pitkäaikaistyöttömien ja
nuorten työttömien tilanne on helpottunut, ja senkin eteen tarvitaan vielä tulevaisuuteen-
kin uusia toimenpiteitä. Avoimia työpaikkoja on tarjolla, mutta työttömyysaste on silti
edelleen korkea. Työttömiä on edelleen paljon, ja samaan aikaan maassamme on itse asias-
sa kymmeniätuhansia vapaita työpaikkoja. Kohtaanto-ongelma on ilmeinen, ja siksi pidän
tärkeänä, että muunto- ja täydennyskoulutukseen nyt panostetaan merkittävästi lisää. Työl-
le täytyy löytyä tekijä ja ennen muuta tekijälle töitä.

Aktiivisen työnhaun tuen ja työnhakijoiden paremman palvelun toteuttamiseksi hallitus
päätti viime viikolla kehysriihessä työministeri Jari Lindströmin esityksestä lisätä työ- ja
elinkeinotoimistojen eli TE-toimistojen henkilöresursseja yli 200 henkilötyövuodella.
Tämä on tärkeä toimenpide ja apu monelle työttömälle. Ensi vuonna lisähenkilöstön palk-
kaamista varten lisätään talousarvioon yli 10 miljoonaa lisämäärärahaa ja tänä vuonna täs-
 Tarkistettu
4.1



Pöytäkirjan asiakohta PTK 38/2018 vp
sä lisäpalkkauksessa hyödynnetään aiempia määrärahoja. Hyvä, että työtä etsivä saa entis-
tä henkilökohtaisempaa apua ja tukea. [Ben Zyskowicz: Oikein!]

Haluan antaa myös kiitosta siitä, että hallitus osoittaa nyt myös 24 miljoonaa euroa lisää
rahaa työvoiman jatko- ja täydennyskoulutukseen. Moni tällä hetkellä työtä etsivä tarvit-
see nyt uudenlaista osaamista, ja pidän hienona sitä, että nyt sitä osaamista ja sitä koulut-
tautumista tuetaan. Näillä toimilla vastataan nopeasti osaavan työvoiman saatavuusongel-
miin työvoimapula-alueilla. Kainuussa, Lapissa ja Satakunnassa on jo merkittäviä rekry-
tointiongelmia. Merkittävää on mielestäni myös se, että 25 vuotta täyttäneet työttömät
työnhakijat voivat jatkossa työttömyysetuutta menettämättä opiskella lyhytkestoisia opin-
toja, jotka antavat ammatillisia valmiuksia tai tukevat yritystoimintaa. Itse asiassa he voi-
vat opiskella puoli vuotta. Nämä opinnot laskettaisiin ja lasketaan tulevaisuudessa myös
tämän mallin edellyttämiin toimiin. Samalla helpotetaan myös nuorten työttömien työllis-
tymistä.

Työ- ja elinkeinoministeriö on ryhtynyt valmistelemaan muutosta, jonka mukaan työn-
antaja saisi tehdä määräaikaisen työsopimuksen vähintään kolme kuukautta yhtäjaksoises-
ti työttömänä työnhakijana olleen alle 30-vuotiaan nuoren kanssa. Toivottavasti tämän
myötä moni nuori, jolla on työn halua, tahtoa tehdä työtä, saisi näytön paikan, pääsisi töi-
hin, voisi osoittaa, että tässä on teille hyvä tekijä, tehdään työsopimus, ja toivottavasti py-
syvä työpaikka löytyy.

Pidän hyvänä myös sitä, että työntekijöiden pääsyä töihin pieniin yrityksiin helpotetaan.
Työllistämisen kynnystä on hyvä alentaa ja antaa tätä kautta ihmisille paremmat mahdol-
lisuudet päästä näyttämään osaamisensa. Lisäksi hallitus on ryhtynyt valmistelemaan muu-
toksia siihen, että kevennetään myös alle 20 henkeä työllistävissä yrityksissä työntekijöi-
den irtisanomisia. Tämänkin muutoksen tavoitteena on se, että annettaisiin näytön paikko-
ja näille nuorille tekijöille. Muutoksen tavoitteena on nimenomaan alentaa työllistämisen
kynnystä, ja toivottavasti sen kautta moni tällä hetkellä työttömänä ollut pääsee töihin
näyttämään osaamistaan ja työn syrjään kiinni. 

Vielä samalla on päätetty edistää vaikeassa työmarkkina-asemassa olevien työllistymis-
tä osana kasvupalvelupilotteja sekä käynnistää pilotti tukemaan perhevapaalla olevien pa-
luuta takaisin työelämään.

On ollut minun mielestäni tärkeää myös seurata, mikä tilanne arjessa on ja mitä se vaa-
tii, ja näin myös on tehty. On ollut erityisen mieluisaa kuulla, että TE-keskuksista on tullut
viestiä, että alkuvuodesta monet sellaiset työttömät, jotka eivät aiemmin ole olleet heidän
palveluidensa piirissä, ovat nyt päässeet palveluiden piiriin. Se on hyvä merkki siitä, että
aktiivisuus on parantunut. Minusta on ensiarvoisen tärkeää, että aktiivimallia nyt myös täs-
mennetään lisäämällä aktiivisuuden osoittamisen keinoiksi myös ammattiliiton tai -järjes-
tön, kansalaisjärjestön, kunnan tai muun vastaavan tahon järjestämiä työllistymistä edistä-
viä palveluita, joiden järjestämistä on rahoitettu julkisista varoista tai jotka ovat muutoin
työvoimaviranomaisten hyväksymiä. 

Työ on lopulta parasta sosiaaliturvaa, ja itse toivon, että mahdollisimman moni saa tänä
vuonna työtä.

Toinen varapuhemies Tuula Haatainen: Avataan tähän debattikeskustelu. Pyydän, että
te, jotka haluatte osallistua debattiin, painatte V-painiketta ja nousette seisomaan.
2



Pöytäkirjan asiakohta PTK 38/2018 vp
17.08 Antti Rinne sd (vastauspuheenvuoro):  Arvoisa puhemies! On hyvä kyllä se, että
edustaja Heinonen on rehellinen puheissaan. [Timo Heinonen: Aina, aina!] Kokoomuksen
linja on täysin selkeä. Kokoomuksen kova keppilinja on täysin selvä.

Tämä hallitus on nyt omilla päätöksillään aktiivimalliin liittyen vähentänyt 100 000 suo-
malaisen toimeentulomahdollisuuksia: näillä ihmisillä on yli 11 miljoonaa euroa kolmen
kuukauden aikana vähemmän rahaa käytössä kulutukseen ja elämiseen. Tämä on teidän
keppimallinne seurausta, aktiivimallin seurausta, ja se jatkaa niitä pakkolakikeskusteluja,
jatkaa sitä keskustelua, jota äsken käytiin kyselytunnin yhteydessä. Nyt täällä kehuu ko-
koomuksen edustaja sitä, että on tullut kolme kuukautta työttömänä olleille määräaikaisen
työsuhteen perusteettomat palautukset, on tullut työmarkkinoitten jako kahtia, alle 20 ih-
misen työpaikan työsuhdeturvaan tulee heikennyksiä. Arvoisa ministeri Lindström, ettekö
te voisi nyt tämän kansalaisaloitteen pohjalta tehdä päätöksiä, [Puhemies: Aika!] että te
luovutte tästä 5 prosentin leikkauksesta?

17.09 Rami Lehto ps (vastauspuheenvuoro):  Arvoisa rouva puhemies! Hallitus on tä-
näänkin kyselytunnilla paljon puhunut, kuinka he haluavat lisätä nuorten työttömien työl-
lisyysmahdollisuuksia. Mutta sitten kuitenkin toisaalta ministeri Mykkänen on median
kautta puhunut, että hän olisi valmis lisäämään ulkomaisen työvoiman saatavuutta elikkä
poistamaan tarveharkinnan ulkomaiselta työvoimalta, mikä taas lisää näitä työntekijöitä
tänne. Sehän vähentää taas suomalaisen työttömän mahdollisuutta saada se työpaikka, ja
kun sitä ei saa, niin aktiivimalli leikkaa siltä nuorelta. Kun nuori yrittää nyt saada väkisin
jonkun työpaikan, niin on otettava vastaan mikä tahansa, ja kun tähän taas ministeri Orpo
on median kautta puhunut, että jos ei ole ammattitaitoa, niin voidaan palkasta vähän leika-
ta elikkä saada listapalkkaa pienempää palkkaa, niin kyllä tässä nyt tuntuu siltä, että halli-
tus kyykyttää ja tämä kansalaisaloite on todella tervetullut.

17.10 Martti Talja kesk (vastauspuheenvuoro):  Arvoisa puhemies! Aika hyvin muiste-
taan nykyhistoria. Työ on kuitenkin parasta sosiaaliturvaa. Kun katsotaan, kuka aloitti eri-
laiset keppijärjestelyt työttömyyden hoitamiseksi, niin esimerkiksi vuonna 96 alle 20-vuo-
tiaille kouluttamattomille työttömille voitiin maksaa työmarkkinatukea vain siltä ajalta,
jolloin he osallistuivat aktiivitoimenpiteisiin. Toimeentuloa leikattiin 20 prosentilla, jos
työtön kieltäytyi työvoimapoliittisista toimenpiteistä. Tämänkaltaisia toimenpiteitä löytyy
90-luvulta useita. [Välihuutoja vasemmalta]

Nyt täytyy löytää oikealla tavalla se porkkana ja keppi, ja hallitus on nöyrästi lähtenyt
huomioimaan sen, että tässä aktiivimallissa on puutteita, ja on valmis korjaamaan niitä
edellä esitetyllä tavalla.

17.11 Anna Kontula vas (vastauspuheenvuoro):  Arvoisa puhemies! Työhän ei ole sosi-
aaliturvaa. Sosiaaliturva on sosiaaliturvaa, ja työ on keino ansaita leipänsä myymällä omaa
työaikaansa. Nämä kaksi on hyvä pitää erillään, vaikka ne tuntuvat välillä menevän aika
pahasti sekaisin.

On myös hyvä muistaa, että sitä myöten, kun työttömyysturvan sanktioita on 1990-lu-
vulta lähtien lisätty, tulottomien kotitalouksien määrä on nelinkertaistunut — nelinkertais-
tunut — ja niissä perheissä on valtava määrä myös lapsia. Se tarkoittaa myös sitä, että niitä
kotitalouksia, joiden kohdalla byrokratialoukku on mahdollisimman suuri ja taloudellinen
kannustavuus on mahdollisimman pieni, on neljä kertaa enemmän kuin niitä oli 1990-lu-
3



Pöytäkirjan asiakohta PTK 38/2018 vp
vulla, ja aktiivimalli osaltaan — nyt kun me tiedämme, mitä se on tuonut tullessaan — jat-
kaa tätä kehitystä entisestään. Estetään ihmisiä menemästä töihin.

17.12 Juhana Vartiainen kok (vastauspuheenvuoro):  Arvoisa puhemies! Täällä on pu-
huttu hyvin retorisesti kepistä ja porkkanasta, mutta kysymys on oikeastaan samasta asias-
ta eli siitä, miten taloudellisesti houkuttelevaa on olla työssä verrattuna siihen, miten hou-
kuttelevaa on elää tulonsiirroilla. Ja yritettiin tästä olla miten tuohtuneita tahansa, kuiten-
kin hyvin vankka tutkimusnäyttö kaikista meidän kaltaisistamme maista ja eritoten Poh-
joismaista kertoo siitä, että tällä työnteon taloudellisella kannustimella on suuri merkitys
työttömyysasteelle. Eli tätä ei pidä ollenkaan pyydellä anteeksi. Tämä on järkevää skandi-
naavista politiikkaa, varsinkin kun jos te katsotte työttömyystilastoja Euroopassa, niin
Suomihan on täällä Pohjois-Euroopassa aivan ainutlaatuinen tapaus: kaikki maat EU:ssa,
joissa enää on meitä korkeampi työttömyys, ovat Välimeren maita. Hallitus on lähtenyt täs-
sä rehellisesti liikkeelle.

17.14 Antti Lindtman sd (vastauspuheenvuoro): Arvoisa puhemies! Jos katsoo ja vertaa
meitä Pohjoismaihin, niin on hyvä muistaa, että meillä on itse asiassa valmiiksi erittäin al-
hainen työttömyysturva verrattuna Ruotsiin, verrattuna Tanskaan. Nyt tätä työttömyystur-
vaa hallitus alentaa vielä lisää ja kaiken lisäksi vielä heiltä, jotka ovat kaikkein heikoim-
massa työmarkkina-asemassa.

Täällä hallituspuolueiden edustajat väittävät, että tällä kansalaisaloitteella — joka muu-
ten on koko Suomen historian toiseksi suosituin, ennätysnopeasti toiseksi eniten nimiä ke-
rännyt kansalaisaloite — esitetään jotain pikkuviilauksia, mutta eihän se niin ole, vaan tä-
män kansalaisaloitteen otsikko on, että ”kumotaan” tämä hallituksen niin sanottu aktiivi-
malli.

Arvoisa puhemies! Ministeri, teillä on nyt esitys edessä siitä, että tämä teidän epäoikeu-
denmukainen raippa- ja leikkurimallinne kumotaan. Tämä on yksi tämän hallituksen epä-
oikeudenmukaisimmista esityksistä. [Pia Viitanen: Se on symboli suorastaan!] Arvoisa
ministeri, sykkiikö teidän sydämenne yhtään näille heikoimmassa asemassa oleville työt-
tömille?

17.15 Outi Alanko-Kahiluoto vihr (vastauspuheenvuoro): Arvoisa puhemies! Hyvin su-
rullista on kuulla, että hallituspuolueissa ei edelleenkään oteta vakavasti sitä hätää, johon
tämä aktiivimalli on kaikkein köyhimmät työttömät ajanut. Oli erittäin järkyttävää kuun-
nella tätä edustaja Vartiaisen puheenvuoroa.

Ennen joulua kun täällä salissa käytiin tästä asiasta keskustelua, silloin totesimme mo-
neen kertaa, että perustuslakivaliokunta on oikeassa siinä, kun se katsoo, että tämä laki tu-
lee kohtelemaan työttömiä hyvin eri tavoin riippuen siitä, millä puolella Suomea asuu,
minkä ikäinen on, millainen on koulutustausta. Perustuslakivaliokunta katsoi, että tämä ei
kohtele ihmisiä yhdenvertaisesti ja sen vuoksi tällaista lakia ei pitäisi säätää. Nyt näemme,
kun olemme saaneet Kelalta tilastoja siitä, keihin tämä leikkuri on osunut ja millaisille
paikkakunnille, että toisilla paikkakunnilla on leikattu jopa 80 prosentilta työttömistä, toi-
silla on leikattu 20 prosentilla. [Puhemies: Aika!] Tämä juuri osoittaa sen, että työttömien
palveluita ja työpaikkoja on hyvin eri tavoin riippuen siitä, [Puhemies: Aika!] missä ihmi-
nen asuu. Tämä ei ole hyvää lainsäädäntöä.
4



Pöytäkirjan asiakohta PTK 38/2018 vp
17.16 Juhana Vartiainen kok (vastauspuheenvuoro): Arvoisa puhemies! Jos tutustuu ai-
neistoihin, niin havaitsee kyllä sen, että Suomen työttömyysturva ei ole erityisen niukka
verrattuna muihin Pohjoismaihin. Katsokaapa vaikka kristillisdemokraattien puoluesihtee-
ri Asmo Maanselän tuoretta kirjaa sosiaaliturvan uudistamisesta. Nämä edustaja Lindtma-
nin luonnehdinnat ovat virheellisiä.

Mutta sitten tähän, mitä edustaja Alkanko-Kahiluoto sanoi: Kyllä täytyy kuitenkin
muistaa tämän meidän avoimen talousjärjestelmämme luonne. Jos jossain ei ole työtilai-
suuksia, niin ei olekaan tarkoitus, että siellä sitten eletään sosiaaliturvalla elämän loppuun
asti. Koko meidän markkinatalous perustuu siihen, että työkykyiset ihmiset kuitenkin huo-
lehtivat itsestään ja tarvittaessa muuttavat työn perässä muualle. Jos ei tätä ymmärretä, niin
meillä ei ikinä ole mahdollisuuksia rahoittaa meidän hyvinvointimenoja.

17.17 Laura Huhtasaari ps (vastauspuheenvuoro):  Arvoisa puhemies! Nykyhallitus on
löytänyt yhteisen arvopohjan, jonka keskeisenä tavoitteena on murtaa työehtosopimuksen
yleissitovuus [Ben Zyskowiczin välihuuto] ja heikentää duunareiden asemaa kaikella ta-
valla. Aktiivimallia me emme tarvitse. Me tarvitsemme työpaikkoja. Nuori rakennusmies
soitti minulle eilen ja kysyi, miten on mahdollista, että Suomessa on luotu sellainen työ-
markkinatilanne, jossa suomalaiset rakennusmiehet ovat työttöminä ja virolaiset ovat töis-
sä. Kun täällä halutaan poistaa tarveharkinta, niin sekin on vain siihen, että halutaan lisää
polkea palkkoja. Tiedämme, että kokoomus ajaa vain mammuttifirmojen etuja, [Ben Zys-
kowicz: Höpö höpö!] mutta onko hallituksesta ajamaan suomalaisen duunarin etua? [Eero
Heinäluoma: Kokoomuksen linja on nyt voitolla!]

17.18 Eero Heinäluoma sd (vastauspuheenvuoro): Arvoisa puhemies! Haluan kiittää tä-
män kansalaisaloitteen tekijöitä. Tämä on ollut erittäin tärkeä aloite. Se on suuresti vaikut-
tanut myös julkiseen keskusteluun ja myös siihen, mitä hallitus on tekemässä. Hallitus on
nyt ensimmäiset perääntymisensä tehnyt. Kun tästä ensimmäisen kerran puhuttiin viime
vuoden puolella täällä eduskunnassa, sanottiin, että nämä toimeentulo-ongelmat ja nämä
vaikeudet ovat opposition pelottelua, että kyllä tämä tulee toimimaan ja kyllä nämä ihmi-
set tulevat löytämään töitä. Nyt me tiedämme, että näin ei käynyt vaan leikkuri on toiminut. 

Tämän aloitteen tekijät tekivät tästä ison asian ja ovat pakottaneet hallituksen kääntä-
mään hitaasti kelkkansa. Tämä malli, joka tässä on esitetty, on erittäin epäoikeudenmukai-
nen, koska se tarkoittaa, että työttömyysturvaa leikataan, vaikka olet kaikkesi tehnyt, jotta
työpaikka löytyisi. Jos ei sitä löydy, niin työttömyysturva lähtee. Tämähän on sama asia
kuin sairauspäivärahassa: jos et tervehdy, niin sairauspäivärahaa leikataan, koska pitää olla
aktiivinen. Kysyn ministeri Mattilalta: tuleeko tämmöinen sairauspäivärahan muutos teiltä
seuraavaksi, ennen kuin ehditte lopettaa ministerityönne?

17.19 Heli Järvinen vihr (vastauspuheenvuoro): Arvoisa rouva puhemies! Tämä malli on
niin epäoikeudenmukainen juuri sen takia, että se rankaisee sellaisia työttömiä, jotka teke-
vät parhaansa, etsivät urakalla vakavasti töitä jopa koko maasta, mutta kun he eivät tässä
onnistu, heitä koskee tämä leikkuri. Mutta vielä pahempaa on se, että nyt tämä leikkuri kos-
kee myös isoa osaa niistä ihmisistä, jotka työllistyvät 18 tunniksi tai yrittäjänä. Se leikkuri
koskee heitä siten, että esimerkiksi Työttömyyskassa Finkan maksut käsitellään tällä het-
kellä neljän viikon eli kuukauden viiveellä, kun normaalisti ansiosidonnaisen työttömyys-
korvauksen saa parissa päivässä. Tämä tarkoittaa itsensä työllistäneelle työttömälle aivan
5



Pöytäkirjan asiakohta PTK 38/2018 vp
samankaltaista leikkuria ja toimeentulon uhkaa pitkälle ajalle ja erittäin suurta vaaraa sii-
nä, että on ottanut töitä vastaan. [Ben Zyskowicz: Sitä kutsutaan kannustinloukuksi!]

17.20 Li Andersson vas (vastauspuheenvuoro):  Arvoisa puhemies! Tässä monet edusta-
jat puhuvat yleisesti työllisyyspolitiikasta ja työvoimapolitiikasta, mutta kyllä ne yli
140 000 ihmistä, jotka tämän kansalaisaloitteen allekirjoittivat, toivovat meidän keskitty-
vän nyt tähän aktiivileikkuriin ja sen vakavan virheen korjaamiseen, mikä tehtiin, kun tämä
laki säädettiin. Siihen eduskunnalla on nyt mahdollisuus. 

Hallituksen suunnasta sanottiin useampaan otteeseen, että tämä ei ole leikkuri. Nyt me
tiedämme jo tässä vaiheessa, että tämä on leikkuri. Kelan alustavien tietojen mukaan tämä
leikkaa lähes sadantuhannen Kelan etuuksia saavan työttömän perusturvaa. Työttömyys-
kassojen antamat tiedot ovat samansuuntaisia. Tämän piti aktivoida. Mitään näyttöä siitä,
että tämä olisi merkittävästi lisännyt aktiivisuutta, ei ole. [Ben Zyskowiczin välihuuto] Sa-
mat työttömät työnhakijat ovat aktiivisia, jotka olivat sitä jo ennen tätä lakia. Tämän ei pi-
tänyt johtaa kohtuuttomiin tilanteisiin. Senkin me tiedämme jo tällä hetkellä, että tämä kos-
kee myöskin [Puhemies koputtaa] esimerkiksi osatyökykyisiä [Puhemies: Aika!] työttö-
miä työnhakijoita, joiden edellytykset työllistyä ovat erittäin heikot. 

17.21 Marisanna Jarva kesk (vastauspuheenvuoro):  Arvoisa puhemies! Aktiivimallista
todella tuli palautetta jo ennen kuin laki säädettiin, ja keskustan esityksestähän eduskun-
nan hyväksymäksi lausumaksi tähän tuli, että tähän esitykseen palataan, [Pia Viitanen: Ja
nyt voi palata ja perua!] mikäli siihen tulee korjaustarvetta, ja näitä muutoksia ollaan nyt
tekemässä. 

Näistä on tullut erittäin hyvää palautetta. On tärkeää, että työttömän omia työllistymis-
mahdollisuuksia lisätään näillä erilaisilla koulutuksilla, mitä esimerkiksi kunnat, liitot ja
vapaan sivistystyön toimijat tarjoavat. Myös verkkokoulutusta on tärkeätä tarjota jatkossa.
Se on tulevaisuutta, että sitä kautta myöskin sitä omaa koulutustarvetta voidaan sitten tyy-
dyttää, jos sieltä löytyy semmoista sopivantyyppistä koulutusta. Olisinkin kysynyt, miten
tätä ollaan lisäämässä. 

Vielä jatkaisin aktiivimallista: Ei pidä paikkaansa, ettei se olisi aktivoinut työttömiä.
Olemme esimerkiksi kahden muun perheen kanssa palkanneet kotiimme työhön tällaisen
työttömän henkilön, joka itse aktivoitui ja on todennut, että tämän aktiivimallin ansiosta
hän on työllistynyt noin 20 tuntia, tekee nyt tämän kolmen kuukauden sisään, saa useam-
man satasen lisää, on työttömyysturva säilynyt, [Puhemies koputtaa] ja hän on aivan tyy-
tyväinen malliin. Myös näitä tarinoita on paljon.

17.23 Ilmari Nurminen sd (vastauspuheenvuoro): Arvoisa puhemies! Olen itse aika huo-
lestunut tästä sävystä, miten työttömiä kohdellaan, varsinkin heitä, jotka ovat joutuneet tä-
män leikkauksen kohteeksi. Usein he yrittävät löytää työtä, päästä palveluihin, mutta he ei-
vät onnistu, ja he kokevat ihan oikeutetusti, että tämä on äärettömän epäoikeudenmukai-
nen, joten jo tästä syystä pidän aika kohtuuttomina tämmöisiä äänensävyjä, että he olisivat
jotenkin laiskoja tai heistä tämä ei kannattaisi. 

Kuten edustaja Vartiainen hyvin tietää, me valiokunnassa kävimme tästä hyvin perus-
teellisen kuulemisen ja hallitus itse arvioi, että tämä lisää toimeentulotukia 10 miljoonalla
ja tämä kohdistuu kaikista heikoimmassa asemassa oleviin, osatyökykyisiin, eri alueille ja
muuta, niin että kyllä tämä oli tiedossa jo, kun tätä säädettiin, nyt nämä ovat vaan realisoi-
6



Pöytäkirjan asiakohta PTK 38/2018 vp
tuneet. Tämä pitäisi ehdottomasti korjata, koska tämä on suora tulonleikkaus kaikista pie-
nituloisimmilta ja uhkaa ajaa heidät uusiin toimeentuloloukkuihin toimeentulotuen puolel-
le. [Eero Heinäluoma: Asiantuntemuksen ääni!]

Toinen varapuhemies Tuula Haatainen:  Ministeri Lindström, vastauspuheenvuoro 3
minuuttia.

17.24 Työministeri Jari Lindström: Kiitos, arvoisa puhemies! Muutama kommentti tä-
hän keskusteluun: 

Jos nyt yleisellä tasolla lähdetään siitä, mitä tässä tavoitellaan: Tässä on tavoitteena työl-
lisyyden lisääminen 8 000 henkilöllä. Tällä aktiivimallilla ei ole mitään säästötavoitetta.
Työttömyysturvan kehittäminen aktiivimallin ja siihen liittyvien omavastuupäivien avulla
on osa hallituksen työllisyyspolitiikan 10 kohdan toimenpideohjelmaa, kuten on moneen
kertaan tuotu esille. 

Kun näitä puheenvuoroja tässä kuunteli, niin minä en ainakaan muista, että olisin mis-
sään vaiheessa sanonut, että tämä aktiivimalli olisi jotenkin täydellinen ja että siinä ei olisi
mitään korjattavaa. [Eero Heinäluoma: No se nyt vielä puuttuisi!] — Niin, se nyt vielä
puuttuisi. — Nyt hallitus on sitten tehnyt niitä toimenpiteitä, joita tämä eduskunta on edel-
lyttänyt. TE-puolella meiltä on edellytetty, että tehdään toimenpiteitä. Edustaja Andersson
sanoi, että mitään näyttöä ei ole aktiivisuuden lisääntymisestä. Jos me kysymme TE-toi-
mistoilta, kuinka paljon aktiivimalli on nyt näkynyt heillä, ja vastaus on sitten se, että pyy-
detään lisää henkilökuntaa, koska tämä on näkynyt siellä, niin minusta on aika omituista
väittää, että ei ole mitään aktivoitumista tapahtunut. [Ben Zyskowicz: Kysytään TE-toi-
mistoista!]

Sitten tämä edellisen viiteryhmäni perussuomalaisten lähestyminen tähän: Kun te teette
kysymyksiä liittyen nyt sitten ulkomaisen työvoiman tarveharkintaan ja tuli väite edustaja
Huhtasaarelta, että on tavoitteena murtaa työehtosopimusten yleissitovuus, niin kannattaa
ehkä perehtyä ensiksi, mitä ollaan oikeasti sanottu, niin ettei nyt ihan tule nolattua itseään.
Jos joku on puolustanut yleissitovuutta, niin se seisoo tässä. Jos joku on puolustanut halli-
tusohjelmaa, niin se seisoo tässä. Hallitusohjelmaan on kirjattu, että me emme luovu ulko-
maisen työvoiman tarveharkinnasta. Tulikohan tämä nyt selväksi? Toivottavasti. 

Ihan selvää on, että tätä seurataan koko ajan ja sitten tehdään korjaavia toimenpiteitä. Ja
sanoin silloin kun tämä oli täällä, että tämä ei mennyt niin kuin Strömsössä, tässä on kor-
jattavaa, ja se korjattava asia on täällä noussut esille, tämä tunne siitä — joka on ihan oikea
ja johon tämä aloite tähtää — että jos teet kaikkesi, niin silti tulee sanktio. Sehän on tässä se
koko ongelman ydin. [Heli Järvinen: Kyllä, juuri näin!] En usko, että tässä on mitään muu-
ta ongelmaa kuin tämä, koska se palaute, mikä tuolta kentältä tulee, on sen suuntainen, että
jos tämän korjaatte, niin tämä malli toimii kuten sen on ajateltu toimivan. [Vastauspuheen-
vuoropyyntöjä]

Toinen varapuhemies Tuula Haatainen:  Ministeri Mattila vielä, ja sitten otetaan uusi
debattikierros.

17.27 Sosiaali- ja terveysministeri Pirkko Mattila: Arvoisa rouva puhemies! Ensinnä-
kin, edustaja Nurminen, jos te väitätte, että olen väittänyt jossakin julkisuudessa, että pi-
dän työttömiä laiskoina, te käytätte totuutta todella varomattomasti. Te käytätte totuutta
7



Pöytäkirjan asiakohta PTK 38/2018 vp
varomattomasti. Se ei pidä paikkaansa, ei pidä paikkaansa. Työttömät ovat, niin kuin tästä
mallistakin käydyssä keskustelussa ja nyt kerätyissä tiedoissa on noussut esille, hyvin mo-
ninainen joukko kansalaisia, jotka tarvitsevat erilaisia palveluita, kuten työministeri Lind-
ström on tässä todennut.

Sitten, edustaja Heinäluoma, en tiedä, mistä sairausvakuutuksesta puhuitte. Tämä halli-
tus on ainakin nostanut vähimmäispäivärahoja muun muassa. [Pia Viitanen: Ja leikannut
indeksit!] — Edustaja Viitanen, jos indeksit korjataan teidän esittämällänne tavalla, tiedät-
tehän sen, että se tulee muun muassa korottamaan lääkemenoja. Sitäkö te haluatte, [Pia Vii-
tanen: Ei olla sitä esitetty! — Antti Lindtman: Ei olla esitetty!] jos te puhutte siitä kokonai-
suudesta? — Mutta puhutaan aktiivimallista. Edustaja Heinäluoma, kansalaisaloitteesta
riippumatta ja nyt sen rinnalla hallitus seuraa aktiivimallin vaikuttavuutta ja vaikutuksia,
kuten edustaja Jarva totesi. Sellainen eduskunnan lausuma on lisätty, ja tätä hallitus toteut-
taa. Kansalaisaloitteen käsittely ei suinkaan ohita eikä poista hallitukselta sitä velvoitetta,
että tätä lausumaa toteutetaan ja seurantaa tehdään.

Täällä nousivat esille myös alueelliset kysymykset. Ilmeisesti alustavien tietojen mu-
kaan nämä alueelliset ennusteet eivät kuitenkaan täysin ole osuneet oikeaan. On kannettu
huolta Kainuusta, mutta näyttää kuitenkin siltä, että siellä työvoimapula jatkuu ja työvoi-
maa tarvitaan ja ongelmat ovat alueellisesti ehkä toisaalla.

Sitten osatyökykyiset ja heidän tilanteensa: Meillä on hallituksessa kärkihanke OTE,
osatyökykyisten työelämään siirtymistä tai siellä jatkamista edistävä hanke, ja siihen on
asetettu selvityshenkilöt arvioimaan muun muassa niin sanottujen työkyvyttömien työttö-
mien asemaa. Ymmärtääkseni tämä on ensimmäinen kerta historiassa Suomessa, että näin
laajasti perehdytään tähän kysymykseen, joka kuitenkin on ollut tiedossa jo useitten halli-
tusten ajan. 

On hyvä, että kansalaisaloite on nyt eduskunnassa. Se saa täällä asianmukaisen käsitte-
lyn, ja samalla hallitus jatkaa, kuten työministeri totesi, aktiivimallin kehittämistä.

Toinen varapuhemies Tuula Haatainen:  Jatketaan debattia.

17.29 Pia Viitanen sd (vastauspuheenvuoro): Arvoisa puhemies! Tämä on hyvin tärkeä
kansalaisaloite. Kiitos siitä. Se osoittaa sen, että tämä hallituksen ja Lindströmin leikkaus-
malli sotii hyvin vahvasti ihmisten oikeudentuntoa vastaan. Ei voi oikein käsittää, että ih-
mistä rankaistaan siitä, että hän on aktiivinen ja tekee parhaansa, ja työttömyysturva vie-
dään kiitokseksi leikkuriin.

Puhemies! Ministeri Lindström, mitä te itse sanoitte tästä mallista: te sanoitte, että tämä
on kivi pullassa, joka on nyt vain nieltävä [Eero Heinäluoma: Kivi pullassa!] — tämä on
kivi pullassa. Nyt tämä kansalaisaloite on täällä. Nyt olisi erinomainen mahdollisuus ottaa
se kivi pois, koska ihan maalaisjärjellä ajatellen en ymmärrä, miksi kenenkään kannattaa
leipoa pullaa ja pistää sinne sitten väen vängällä kivi, kun sen kiven voi ottaa pois. Tätä mi-
nä, ministerit, nyt teiltä edellytän, että otatte tämän kiven pois ja tunnette sellaisen sinisen
omantunnon [Puhemies koputtaa] äänen tätä kokoomuslaista ideologiaa vastaan.

17.31 Olavi Ala-Nissilä kesk (vastauspuheenvuoro): Arvoisa puhemies! Tuolla Uudessa-
kaupungissa on eräänlainen aktiivimalli. Siellä on 3 000 ihmistä haettu töihin, nyt haetaan
500:aa uutta. On lähestytty 100 000:ta ihmistä, heitä on kuultu, on työllistetty. Todella, töi-
tä on aktiivisesti saatavissa. Minusta on erittäin hyvä, että hallitus nosti tämän työasunto-
8



Pöytäkirjan asiakohta PTK 38/2018 vp
vähennyksen nyt 450 euroon. Kun ihmisellä on kaksi asuntoa, niin se mahdollistaa tämän
toisen asunnonkin hetkeksi aikaa. 

Minusta on tärkeätä tämä seuranta, mikä on tässä olemassa, niin että ne resurssit, mitä on
tähän nyt laitettu, ja nämä uudet aktivointitavat on otettu pöydälle. Annan tästä tunnustuk-
sen hallitukselle. Todella, kun Suomessa on töitä niin paljon tänä päivänä, että tällaista ak-
tiivista toimintaa on vähän joka puolella, niin minä uskon, että tämä tilanne on todella, to-
della hyvä ja paranee tämän osalta. 

Tämä kansalaisaloitehan on yksi demokratian muoto, ja on tärkeää, että se käsitellään
niin kuin se kuuluu käsitellä, ja sille annan myöskin tässä arvon.

17.32 Eero Suutari kok (vastauspuheenvuoro): Arvoisa puhemies! Kainuussa on viimei-
sen vuoden aikana avoimien työpaikkojen määrä noussut 450:stä 950:een, ja siellä on suh-
teessa Suomen suurin tarve uudesta työvoimasta. [Eero Heinäluoma: Se oli ennen aktiivi-
mallia!] — Joo. [Vasemmalta: Joo!] — Nyt sitten tietysti tarkoituksena on ja on ihan hyvä,
että kaikin mahdollisin keinoin parannetaan työn ja työttömyyden kohtaamista. 

Aktiivimallin tarkoituksena minun näkökulmastani on se, että se kehottaa ihmisiä ja
pyytää ihmisiä ottamaan osaa omaan työmarkkinaan työllistymisen parantamiseksi, juuri
nimenomaan esimerkiksi ammatilliseen koulutukseen ja muuhun sellaiseen asiaan. Tässä
tapauksessa on väitetty esimerkiksi, että Kainuussa ei olisi mahdollisuuksia tällaiseen.
Kainuun TE-keskuksen johtaja on nimenomaan kirjoittanut, että meillä on kaikista parhaat
mahdollisuudet, koska meillä on semmoinen koneisto valmiina, jossa pystytään kaikille,
jotka ovat halukkaita, [Puhemies koputtaa] työllisyyskoulutusta järjestämään.

17.33 Ari Jalonen sin (vastauspuheenvuoro):  Arvoisa puhemies! Kuten kaikki tiedäm-
me, ministeri Lindström pitää tätä tosiaan kivenä pullassa, mutta en minä tätä leipomislin-
jaa jatka tähän nyt sen enempää muuta kuin totean, että hallitus on havainnut näitä kiviä ja
poistanut niitä ongelmia, tarmokkaasti puuttunut niihin, niin kuin tässä on esille tuotu. 

Mainitsitte, että tämä on kymppilistan yksi asia. Minä olen ymmärtänyt niin, että tämä
on yhdessä sovittu työmarkkinajärjestöjen kanssa [Pia Viitanen: Ei!] ja työmarkkinajärjes-
töt ovat ainakin osittain siinä kuviossa mukana. Tätä kymppilistaa voisi kuitenkin vähän
aukaista, mitä muita asioita siellä nyt sitten on, ja tätä kokonaisuutta avata.

17.34 Antti Rinne sd (vastauspuheenvuoro): Arvoisa puhemies! Nyt täytyy kyllä korjata
edustaja Jalosta, että tätä esitystä, tätä raippamallia, vastusti todellakin koko työmarkkina-
järjestöjen kenttä palkansaajapuolelta ja myös työnantajapuolelta, eli älkää lasketelko lui-
kuria täällä. 

Arvoisa puhemies! Ministeri Mattila, tällä hetkellä tulee tietoa esimerkiksi eläkeyhtiöis-
tä, jotka työkokeiluja määräävät ihmisille sen takia, että nämä voisivat palata työelämään,
aktiiviseen työelämään, että tässä työkokeilutilanteessa tämä aktiivimalli leikkaa 5 pro-
senttia työttömyysturvasta. Tämä on täysin käsittämätöntä. Tämä oli tiedossa ennakolta,
kun te hyväksyitte tätä lainsäädäntöä. Sama koskee näitä osatyökyvyttömiä ihmisiä, jotka
menettävät tällä mallilla nyt rahaa, vaikka yrittävät päästä takaisin työelämään. Te tiesitte
tämän etukäteen. Tämä aktiivimalli on raippamalli, joka leikkaa työttömyysturvaa, eikä ole
sillä tavalla, niin kuin edustaja Suutari tämän kivasti esitti, että on hienoa, että patistetaan
töihin. Tämä leikkaa työttömyysturvan tasoa.
9



Pöytäkirjan asiakohta PTK 38/2018 vp
17.35 Touko Aalto vihr (vastauspuheenvuoro): Arvoisa puhemies! Hallitus ei pääse kar-
kuun sitä tosiasiaa, että sen aktiivimalli on leikannut tästä kuusta lähtien — tästä kuusta
lähtien — enemmän kuin joka toiselta työttömältä Kelan maksamaa peruspäivärahaa ja
työmarkkinatukea. On hyvä asia, että tähän malliin tehtiin pieniä korjauksia, mutta sekään
ei poista sitä tosiasiaa, isointa ongelmaa, että ihmistä voidaan rankaista tilanteesta, johon
hän ei itse voi vaikuttaa. [Eero Heinäluoma: Juuri näin!] 

Vastuullisen opposition tehtävänä on esittää vaihtoehtoja. Annan kahdeksan ehdotusta,
millä voidaan korvata tämä aktiivimalli:

1) Lisätään resursseja palkkatukeen ja aktivointitoimien järjestämiseen ympäri maan.
2) Palautetaan kaikkien lasten oikeus kokopäiväiseen päivähoitoon.
3) Lisätään työttömyysturvaan ennakoitavuutta keikkatyöntekijöille.
4) Luodaan tulorekisteriin pohjautuva tukijärjestelmä, joka edistää työllisyyttä.
5) Poistetaan loputkin esteet sivutoimiselle yrittäjyydelle.
6) Poistetaan työn perässä muuttamisen esteitä.
7) Otetaan askelia kohti perustuloa. 
Viimeisenä numero 8: huolehditaan työttömien koulutuksesta. 

Toinen varapuhemies Tuula Haatainen:  Ministeri Lindström, lyhyt vastaus, minuutti.

17.36 Työministeri Jari Lindström (vastauspuheenvuoro):  Arvoisa puhemies! Haluan
korjata tässä, ettei tule mitään väärinkäsityksiä siitä niin sanotusta kymppilistasta: Siis me
kerroimme työmarkkinajärjestöille tämän kymppilistan, ja kyllä he vastustivat nimen-
omaan tätä aktiivimallia alusta saakka. Se on reilua sanoa tässä. Mutta samassa yhteydessä
me kerroimme niitä muita toimenpiteitä, joista esimerkkinä — tänään valtioneuvosto hy-
väksynyt, tulee eduskuntaan — on mahdollisuus opiskella työttömyysetuudella kuusi kuu-
kautta ilman harkintaa opintojen pää- ja sivutoimisuudesta, ja tämä katsotaan myös aktii-
vimallin mukaiseksi toimeksi. Tämä on osa sitä niin sanottua täydentävää pakettia, joka
liittyy tähän aktiivimalliin. 

17.37 Li Andersson vas (vastauspuheenvuoro): Arvoisa puhemies! Mikäli edustaja Jalo-
nen oli saanut sellaisen kuvan, että tämä 10 000 hengen mielenosoitus oli järjestetty aktii-
vimallin tueksi, niin olipa hyvä, että tuli asia kunnolla korjattua viimeistään tässä vaihees-
sa. [Naurua vasemmalta]

Mutta, ministeri Lindström, en yhtään ihmettele sitä, että TE-toimistojen henkilöstö-
määrää on tarvetta lisätä, koska tietenkin kaiken sen byrokratian, joka tähän malliin liittyy,
pyörittämiseen tarvitaan nyt lisää henkilöstöä TE-toimistoihin. [Eero Heinäluoma: Se työl-
listää!] Sinnehän ne työttömätkin ovat yhteydessä kysyäkseen, miten voivat täyttää tämän
aktiivimallin ehtoja.

Vielä kerran, ministeri Lindström: Mikäli tämän leikkurin tavoitteena ei ole säästää eikä
tällä pitänyt leikata, niin eikö lopputulos, jossa jopa puolelta Kelan työttömyysetuuksia
saavien työttömien perusturvaa leikataan, osoita, että tämä on valtava epäonnistuminen
suhteessa niihin tavoitteisiin, mitä hallitus itse asetti tähän malliin? Eikö kaikista oikeuden-
mukaisinta ja suoraselkäisintä nyt tässä vaiheessa olisi myöntää, [Puhemies: Aika!] että
tuli tehtyä virhe?
10



Pöytäkirjan asiakohta PTK 38/2018 vp
17.38 Juhana Vartiainen kok (vastauspuheenvuoro):  Arvoisa puhemies! Täällä monet
näyttävät jo tietävän, miten tämä malli toimii, mutta oikeastihan tällaiset työvoimapolitii-
kan toimenpiteet vaikuttavat työmarkkinoiden toimintatapaan, ja sitten muutaman vuoden
kuluttua ehkä tutkijat pystyvät jotenkin arvioimaan, millainen se vaikutus on ollut toden-
näköisesti. Jossain määrin voi toivoa realistisesti, että esimerkiksi virtaus tähän työttö-
myyseläkeputkeen eli lisäpäiville vähenisi. Meillä ei näinä ensimmäisinä kuukausina ole
minkäänlaisia edellytyksiä väittää jotain siitä, että tietäisimme, miten tämä malli toimii.

Täällä on vedottu siihen, että työttömyysturva alenee joillakuilla, mutta niillä, jotka ovat
kaikkein heikoimmassa asemassa, niin kuin täällä on todettu, toimeentulotuki korvaa sit-
ten sen. [Välihuutoja vasemmalta — Vastauspuheenvuoropyyntöjä] Joka tapauksessa tämä
tehdään suhdannetilanteessa, jossa, niin kuin edustaja Suutari luonnehti, meillä on paljon
työtilaisuuksia, ja tämä nyt patistaa ihmisiä ottamaan niitä enemmän vastaan. [Puhemies:
Aika!] Se on meidän ihmisluonnossamme, eikä siitä kannata tuolla tavalla [Puhemies:
Edustaja Vartiainen, aika!] teatraalisesti tekoloukkaantua.

17.39 Merja Mäkisalo-Ropponen sd (vastauspuheenvuoro):  Arvoisa puhemies! Halli-
tuksen esittämät pienet korjaukset aktiivimalliin eivät kyllä poista tämän mallin peruson-
gelmaa. Turvaa leikataan jatkossakin niiltä, joilla ei ole toimia eikä töitä, eli niitä ei vain
kerta kaikkiaan löydy, ja aktiivisuuteen hyväksyttävien koulutusten laajentaminen tai TE-
toimistojen resurssilisäykset eivät tule muuttamaan sitä tosiasiaa, että kaikkein eniten hen-
kilökohtaista tukea, ohjausta ja rinnalla kulkemista tarvitsevat pitkään työttömänä olleet
jäävät työn ja palvelujen ulkopuolelle ja heihin kohdistetaan nyt niitä sanktioita. [Ben Zys-
kowicz: Mistä te tiedätte, että jää?] Tämä malli johtaa työttömyysturvan leikkaamiseen, ja
iso osa näistä henkilöistä joutuu jatkossa turvautumaan toimeentulotukeen, ja me kaikki
tiedämme selvityksistä, että toimeentulotukiasiakkuudesta on kaikkein vaikeinta päästä
kiinni takaisin työelämään.

17.41 Timo Heinonen kok (vastauspuheenvuoro):  Arvoisa rouva puhemies! Ihmettelen
sellaisia puheenvuoroja, joissa sanotaan, että eri työllisyystoimet eivät jollain tavalla kuu-
luisi tähän keskusteluun. Minun mielestäni ne kuuluvat, kerran me tarvitsemme nyt laajas-
ti erilaisia toimia. Niin kuin edustaja Mäkisalo-Ropponenkin toi esille sen, kaikille ei löy-
dy työtä sen takia, että ei esimerkiksi ole sitä osaamista, mitä tämän päivän työelämässä
tarvitaan. Meidän täytyy tehdä toimia helpottaaksemme, että nuoret ja pitkäaikaistyöttö-
mät löytävät työtä, mutta yksi iso ryhmä ovat nämä noin 640 000, jotka ovat pelkän perus-
koulun varassa. Heidän työllisyysasteensa on vain 40 prosenttia. Kysyisin työministeri
Lindströmiltä: uskotteko, että heille saadaan koulutusta mutta toisaalta myös työttömille
täydennyskoulutusta ja muuntokoulutusta, jotta voitaisiin ratkaista näitä ongelmia, kun ei
ole löydetty esimerkiksi sitä työtä, vaikka olisi ollut tahtoa töihin mennä.

17.42 Sami Savio ps (vastauspuheenvuoro): Arvoisa puhemies! Ministeri Lindström tote-
si joulukuussa täällä eduskunnassa, että aktiivimalli on huonosti valmisteltu, ja ymmärsin
hänen tarkoittavan sitä, että sitä ei pitäisi viedä ollenkaan eteenpäin. No, oppositio sitä hä-
nelle yritti kyllä kertoa, mutta ilmeisen pakon edessä ministeri Lindström sitä lakia vei
eteenpäin. [Eero Heinäluoma: Kokoomus jyräsi!] Näin se vain meni, valitettavasti. Toivot-
tavasti ministeri Lindströmkin tämän vielä muistaa. Ihmettelen toki hieman, mikä se pak-
11



Pöytäkirjan asiakohta PTK 38/2018 vp
ko siellä oikein oli. Ainakaan se ei työmarkkinajärjestöjen taholta tullut, kuten edustaja Ja-
lonen tässä äsken jo väitti.

Mutta, arvoisa puhemies, onneksi tämä kansalaisaloite nyt lopulta mahdollistaa tämän
epäoikeudenmukaisen lain uudelleenarvioinnin. Nyt on jo nähty, että lähes puolet alinta
työttömyysturvaa saaneista ihmisistä on joutunut tämän erittäin epäoikeudenmukaisen
leikkurimallin kohteeksi. Kaikki tämä siitä huolimatta, että oppositio teitä yritti varoittaa.
Arvoisa hallitus, ottakaa nyt lopulta järki käteen ja perukaa [Puhemies: Aika!] tämä täysin
kohtuuton ja epäoikeudenmukainen ihmiskoe.

17.43 Martti Talja kesk (vastauspuheenvuoro): Arvoisa rouva puhemies! Me kyselytun-
nilla kävimme ansiokkaan keskustelun nuorten työttömyydestä ja siitä, miten heitä voitai-
siin työllistää. Itse asiassa me käymme nyt sitä samaa keskustelua. Hallitus on ryhtynyt toi-
menpiteisiin, joilla pyritään löytämään keinoja, joilla voidaan nuoria aktivoida aivan todel-
la ottamaan kantaa siihen, miten he aikovat tulevaa elämäänsä viettää. Tällä hetkellä meil-
lä on monella paikkakunnalla pula työntekijöistä erityisesti metalliteollisuudessa, ja samal-
la keskustellaan siitä, että meillä on myös työttömiä samalla alueella mutta nuoret eivät ha-
lua ottaa vastaan. Meillä on todella tämä kohtaanto-ongelma tällä hetkellä. Voidaanko tällä
nyt asioita hoitaa, sitten edistää, aktivoida, lähteä täydennyskouluttamaan ja niin edelleen,
vai onko käytettävissä joitakin muita keinoja?

17.44 Eero Heinäluoma sd (vastauspuheenvuoro): Arvoisa puhemies! Jos todellakin oli-
si niin, että nuoret eivät haluaisi ottaa työpaikkaa vastaan ja meidän ongelmiemme syy oli-
si se, että nuoret ja ihmiset ylipäänsä eivät ottaisi työpaikkaa vastaan, niin me olisimme to-
della suurissa ongelmissa, mutta näinhän ei ole. Eihän tämäkään aloite, jonka hallitus teki
laiksi, puhu siitä, mitä tehdään niille, jotka kieltäytyvät ottamasta työpaikkaa vastaan. Ei-
hän tämä sitä kosketa. Tämä koskettaa niitä, jotka ovat etsineet työpaikkaa, olisivat valmiit
ottamaan työpaikan ja haluaisivat koulutukseen, mutta eivät ole päässeet sinne, omasta
syystään täysin riippumatta. He ovat tehneet kaikkensa, hakeneet lukemattomiin koulutuk-
siin, mutta niitä koulutuksia ei ole siellä työvoimatoimistossa. He haluaisivat työpaikan,
ovat hakeneet työpaikkoja, ja kun eivät saa työpaikkaa, niin kiitokseksi tästä aktiivisuudes-
ta hallitus leikkaa heidän työttömyysturvaansa. Tämä on väärin, tämä on epäoikeudenmu-
kainen ja julma laki, koska tämä loukkaa niitä, jotka ovat tehneet kaikkensa löytääkseen
työpaikan.

17.45 Marisanna Jarva kesk (vastauspuheenvuoro):  Arvoisa puhemies! Puhuttiin siitä,
että tilanne on todella vakava. Työttömyyttä on edelleen paljon, mutta työpaikkoja avau-
tuu ympäri Suomen, erityisesti Pohjois- ja Itä-Suomessa on paljon työpaikkoja auki. Meil-
lä on myös koulutusta tarjolla, ja näitä resursseja lisätään nyt TE-toimistoihin. Olisi erit-
täin tärkeää, että tätä tietoa nyt saataisiin lisättyä. On tullut palautetta työttömiltä myös
meidän alueeltamme siitä, että vaikka tiedetään, että palveluita on tarjolla, työpaikkoja on
tarjolla, niin heillä ei ole riittävästi tietoa, mille aloille he voisivat kouluttautua, minkä
tyyppiseen koulutukseen voisivat mennä. Tähän tiedottamiseen pitää panostaa. Olisinkin
kysynyt tästä, miten tätä ollaan lisäämässä.

Nostaisin myös huomiona oppositiolle, että ilmeisesti kaikki vasemmalla laidallakaan
eivät vastusta tätä aktiivimallia, koska tämän aktiivimallin idean isähän on siis entinen va-
semmistoliiton puoluesihteeri Ralf Sund. Hän on nimenomaan esittänyt tässä työryhmässä
12



Pöytäkirjan asiakohta PTK 38/2018 vp
tätä aktiivimallia, koska Suomen tilanne on niin vakava ja tarvitaan toimia, joilla me kan-
nustamme ihmisiä työhön.

17.46 Li Andersson vas (vastauspuheenvuoro): Arvoisa puhemies! Kyllä minun mieles-
täni olisi ihan suoraselkäistä hallituspuolueiden edustajilta seistä itse laatimansa lain taka-
na sen sijaan, että käytetään tällaisia täysin ala-arvoisia argumentteja, kaiken lisäksi liit-
tyen henkilöön, joka ei itse ole täällä paikan päällä puolustamassa itseään.

Ministeri Lindström, te totesitte aikaisemmassa puheenvuorossanne, että ongelman ydin
on sellainen tilanne, jossa ihminen tekee kaikkensa mutta ei silti onnistu saamaan työpaik-
kaa tai pääsemään koulutukseen. Näin ministeri Lindström totesi aikaisemmin, ja niinhän
se onkin. Se on se syy, minkä takia työttömät ympäri Suomen kokevat tämän mallin niin
epäoikeudenmukaiseksi, koska se leikkaa myöskin niiden työttömien työnhakijoiden pe-
rusturvaa ja työttömyysturvaa, jotka tekevät kaikkensa. Mikään niistä korjauksista, mitä
hallitus nyt on esittänyt, ei korjaa tätä perustavanlaatuista ongelmaa.

17.47 Antti Rinne sd (vastauspuheenvuoro):  Arvoisa puhemies! Kun tätä keskustelua
kuuntelee ja hallituspuolueitten kommentteja tästä, niin kyllä näyttää unohtuneen se, että
näitten kaikkien toimenpiteitten kohteena ovat ihmiset, tavalliset ihmiset, jotka menettävät
rahaa, menettävät toimeentulon edellytyksiä. Tämä hallituspuolueitten puhe on ylimieli-
syydessään käsittämätöntä puhetta. Siellä on ihan oikeita ihmisiä, jotka menettävät 32,40
euroa kuukaudessa. Se on iso raha niille ihmisille, jotka elävät perusturvan varassa. Tämä
on vienyt ostovoimaa tältä joukolta jo nyt 11 miljoonaa euroa näitten kolmen kuukauden
aikana, ja se tulee tekemään täsmälleen saman seuraavan kolmen kuukauden aikana, koska
ne toimenpiteet, mitä te olette nyt palveluihin lisäämässä resursseja, ehkä vaikuttavat sit-
ten joskus vähän myöhemmin, mutta eivät todellakaan seuraavaan kolmen kuukauden jak-
soon.

Ministeri Lindström, pyydän teitä, vastatkaa tälle isolle joukolle ihmisiä, jotka ovat teh-
neet tämän peruuttamispyynnön teille, että te olette valmiit harkitsemaan ja peruuttamaan
tämän aktiivimallin leikkauksen. [Eero Heinäluoma: Kivi pois pullasta!]

17.48 Heli Järvinen vihr (vastauspuheenvuoro):  Arvoisa rouva puhemies! Ministeri
Lindström, sanoitte, että sen pitäisi riittää, että ihminen tekee parhaansa. Olen tästä samaa
mieltä, mutta se meidän jokaisen paras vain on hyvin erilainen asia. Jollekin se paras voi
olla esimerkiksi tohtoriväitöskirjan loppuunsaattaminen, jollekin toiselle se voi olla ham-
masharjan käteen ottaminen ja vaikka kerran viikossa suihkussa käynti. TEMin oman ar-
vion mukaan 30 prosenttia työttömistä itse asiassa on työkyvyttömiä. Sen lisäksi 20 pro-
senttia työttömistä kaipaisi ensisijaisesti sosiaali- ja terveyspalveluita ennen kuin työllistä-
mispalveluita. Siksi kysyn teiltä: millä tavalla tämä suuri joukko, yli 100 000 ihmisen, työt-
tömän joukko, pystyy näyttämään halunsa tehdä elämälleen joitakin parannuksia, sillä he
eivät koskaan kykene ainoallekaan kurssille, koulutukseen tai työpaikkaan?

Toinen varapuhemies Tuula Haatainen:  Ministeri Mattila, minuutti.

17.49 Sosiaali- ja terveysministeri Pirkko Mattila (vastauspuheenvuoro):  Arvoisa rou-
va puhemies! Kiitoksia tästä puheenvuorosta. 
13



Pöytäkirjan asiakohta PTK 38/2018 vp
Tästä kävi juuri ilmi se moninaisuus, mikä on meidän työttömyysturvajärjestelmässä ja
niissä kansalaisissa, jotka kohtaavat työttömyyden. [Li Anderssonin välihuuto] — Otan
tässä esiin ne hankkeet, jotka ovat käynnissä, nimenomaan. — Näille henkilöille, jotka
ovat niin sanottuja työkyvyttömiä työnhakijoita, meillä on OTE-kärkihanke, jonka puit-
teissa meidän on mahdollista jo tällä hallituskaudella tämä laaja kansalaisten kirjo katsoa
läpi. Sitten meillä on sen lisäksi osallistavan sosiaaliturvan hanke ollut käynnissä jo viime
vuodesta lähtien — nimenomaan osallistavan sosiaaliturvan hanke — kuudella paikkakun-
nalla, ja se nimenomaan pureutuu kaikista huonoimmassa tai heikoimmassa työmarkkina-
asemassa olevien kansalaisten tilanteeseen juuri niin, [Heli Järvisen välihuuto] että siellä
ovat sosiaalityö ja TE-palvelut yhdessä saman katon alla tekemässä kansalaisten parhaaksi
töitä.

Sitten täällä nousi vielä esiin tulorekisteri. Totean siitä vain — edustaja Aalto on lähte-
nyt — että kunpa [Puhemies koputtaa] se tosiaan valmis olisi ja kunpa sen valmistelu olisi
aloitettu jo kenties aiemmin.

17.51 Työministeri Jari Lindström (vastauspuheenvuoro):  Arvoisa rouva puhemies!
Muutama kommentti: 

Paitsi että tässä on yritetty aktivoida ihmisiä, niin tässä on onneksi tapahtunut myös niin,
että erilaiset toimijat ovat aktivoituneet. Haluan tässä yhteydessä kiittää MTK:ta siitä, että
he ovat aloittaneet oman työnvälitystoimintansa tähtäimenä nimenomaan se, että maaseu-
dulla on paljon työtä, joka voisi täyttää tämän aktiivimallin kriteerit. 

Meillä on tilastoitu avoimia työpaikkoja 110 vuotta, ja milloinkaan ei ole näin paljon
avoimia työpaikkoja ollut kuin tänä vuonna tällä hetkellä. [Martti Talja: Aivan!] Ja samaan
aikaan tämä yhtälö ei toteudu, meillä on tämä kohtaanto-ongelma, työ ja tekijät eivät koh-
taa. Sen takia te... [Eero Heinäluoman välihuuto] — Tämä ongelma on juuri tämä, kun op-
positio aina tarttuu yhteen asiaan, tässä tapauksessa aktiivimalliin, [Välihuutoja vasemmal-
ta] ja tälläkö te luulette, että tämä ratkeaa. [Pia Viitanen: Voi hyvänen aika!]

Puhemies! Jos saisi vähän rauhoittumista, niin voisin vastata tähän. — Meillä on monta
erilaista toimenpidettä, jotka tähtäävät siihen, että ihmiset pääsevät töihin. Esimerkki siitä
on tämä työasuntovähennys. Meillä koetetaan kannustaa ihmisiä ottamaan töitä vastaan pi-
demmänkin matkan päästä ja mahdollistaa se puoli. Toisaalta sitten meillä on koulutus ja
osaaminen, jotka edustaja Heinonen nosti esille. Siihen tuli riihessä jonkunlaisia ratkaisu-
malleja. Ne eivät tietenkään kaikkea tässä tapauksessa ratkaise, [Puhemies koputtaa] mut-
ta on tehty paljon toimenpiteitä.

Vielä edustaja Jarvalle: Me tiedotamme näistä palveluista, koska näitä palveluja ei tun-
neta tarpeeksi hyvin, ja se on nimenomaan se asia, mihinkä seuraavaksi tullaan panosta-
maan tämän kuun aikana. [Eero Heinäluoma: Eikä niitä palveluita ole!]

17.52 Lauri Ihalainen sd (vastauspuheenvuoro):  Arvoisa puhemies! Tämän kansalais-
aloitteen suuri viesti on varmaan se, että nämä valuviat ja epäoikeudenmukaisuudet, joita
tähän esitykseen liittyy, pitää ehdottomasti korjata. Mutta minä ajattelin, että siirretäänpä
katse varpaista nyt vähän tulevaisuuteen. Tämä työelämän murros, joka on menossa, vaatii
sitä, että meillä on hyvä työttömyysturva, meillä on hyvää osaamista, yhdistetään sosiaali-
turvan kehittäminen, tehdään kokonaisuudistusta, joka tukee työssä pärjäämistä työstä toi-
seen. Ja tutkitusti hyvä, kattava työttömyysturva auttaa ihmisen ottamaan riskejä siirtyä
työstä ja ammatista toiseen. Tämä ajattelu, että leikataan työttömyysturvaa, on kerta kaik-
14



Pöytäkirjan asiakohta PTK 38/2018 vp
kiaan vanhanaikainen. Meidän pitää uudistaa sitä niin, että työttömyysturvalla tuetaan ih-
misten siirtymistä työstä ja ammatista toiseen ja joustavoitetaan työmarkkinoita.

Toinen varapuhemies Tuula Haatainen:  Ministeri Lindström, minuutti.

17.53 Työministeri Jari Lindström (vastauspuheenvuoro):  Arvoisa puhemies! Tähän
haluan välittömästi reagoida, koska olen samaa mieltä edustaja Ihalaisen kanssa suurim-
masta osasta tästä, mitä te sanoitte. Sanoitte, että tarvitaan hyvä työttömyysturva ja että se
kannustaa. [Lauri Ihalainen: Ottamaan riskejä!] Siitä huolimatta tekin olitte viime hallituk-
sessa leikkaamassa työttömyysturvaa. Te olette itse ollut tekemässä tätä samaa asiaa —
valtiontalouden takia. [Välihuutoja vasemmalta] 50 miljoonaa euroa leikattiin. Muistan tä-
män erinomaisen hyvin, koska jätimme eriävän mielipiteen asiaan. Eli kyllä itse kukin voi
katsoa peiliin, jos rupeaa pitämään meille esitelmää liittyen tähän työttömyysturvaan ja sen
tasoon. Totta kai se pitää olla sellaisella tasolla, että sillä elää, mutta myös sellaisella tasol-
la, että se kannustaa olemaan aktiivinen ja hakemaan töitä ja parantamaan omaa tilannet-
taan.

17.54 Antti Lindtman sd (vastauspuheenvuoro):  Arvoisa puhemies! Ministeri Lind-
ström, te ette nyt tunnu löytävän sitä kiveä siitä pullasta. Tuntuu, että te kierrätte sitä kuin
kissa kuumaa puuroa. Ainoa, joka täällä sydämestään tätä puolustaa, on edustaja Vartiai-
nen, joka sanoi, että jos leikkaus iskee, niin ei se mitään, toimeentulotuki auttaa. Eli viesti
hallituspuolueilta on: leikkaamme teidän turvaa, vaikka olisitte aktiivisia, ja jos rahat eivät
riitä elämiseen, menkää sosiaalitoimistoon, [Juhana Vartiainen: Menkää töihin!] sosiaali-
toimistoon, jonka luukulta, edustaja Vartiainen — luulen, että hyvin tiedätte — on kaik-
kein vaikeimmat kannustimet päästä uudelleen työhön. [Juhana Vartiainen: Niillähän ei ol-
lut merkitystä!]

Arvoisa puhemies! Lähetekeskustelussa edustaja Zyskowicz sanoi, että kaikkialla Suo-
messa on mahdollisuus päästä aktiivitoimenpiteiden piiriin. No, nyt on nähty, että esimer-
kiksi Kuopiossa, Oulussa, Tampereella, Lahdessa enemmistöltä työttömistä on leikattu.
Itse asiassa jopa Helsingissä suurimmalta osalta työttömistä on leikattu turvaa. Nämä tei-
dän puheenne osoittautuvat tyhjäksi kuin ilmapallo vappuna. [Juhana Vartiainen: Vappu-
na ne on täynnä!]

17.56 Ben Zyskowicz kok (vastauspuheenvuoro): Arvoisa rouva puhemies! Täällä oppo-
sitio sanoo, että tämä on leikkauslaki, tämä on paha leikkuri. Jos tämä olisi leikkauslaki,
kuten te väitätte, niin silloinhan uutinen olisi se, että noin puolet työttömistä on pystynyt
välttämään nämä leikkaukset sillä, että he ovat pystyneet toteuttamaan tämän aktiivisuus-
mallin mukaiset aktiivisuusehdot. Mahdollisuus tähän paranee sen myötä, että hallitus on
lisäämässä voimavaroja te-toimistoille, sitä myötä, että hallitus on mahdollistamassa oma-
ehtoisen oppimisen ilman työvoimatoimiston harkintaa, ja sitä kautta, että hallitus on laa-
jentamassa sen koulutusvalikoiman piiriä, jotka lasketaan tähän mukaan. Sitten on pakko
sanoa, vaikka tämä voi olla vähän epäkorrektia, että eivät kaikki ne ihmiset, jotka ovat jou-
tuneet tämän leikkurin kohteeksi, ole tehneet vimmatusti kaikkeansa, jotta pääsisivät näi-
den toimien piiriin, koska meillä on kannustinloukkuja eli tuloloukkuja ja byrokratialouk-
kuja, ja niihin on tietysti syytä puuttua.
15



Pöytäkirjan asiakohta PTK 38/2018 vp
17.57 Antti Lindtman sd (vastauspuheenvuoro):  Arvoisa puhemies! Edustaja Zysko-
wicz, te sanoitte tämän niin sanotun aktiivimallin lähetekeskustelun yhteydessä: ”Kaik-
kialla Suomessa, kaikkialla Suomessa, on myös mahdollisuus löytää keikkatöitä. Kaikkial-
la Suomessa on mahdollisuus päästä aktivointitoimien piiriin.” Nyt tämä ensimmäinen tar-
kastelujakso on osoittanut, että työttömien aktiivisuus on suurin piirtein samalla tasolla
kuin ennen aktiivimallia. Kun te olette sanonut, että kaikkialla Suomessa on mahdollisuus
löytää keikkatöitä, niin jos kaikkialla näin tapahtuu, niin aivan varmasti teidän omassa ko-
tikaupungissanne Helsingissä on mahdollisuus, mutta siitä huolimatta suurimmalta osalta
helsinkiläisiäkin työttömiä on leikattu työttömyysturvaa tämän teidän leikkurinne takia.
Edustaja Zyskowicz, onko niin, että suurin osa helsinkiläisistä työttömistä ei halua työtä tai
aktiivitoimenpiteitä ja on laiskoja?

17.58 Ben Zyskowicz kok (vastauspuheenvuoro): Rouva puhemies! Jos olen sanonut niin
kuin edustaja Lindtman siteerasi, niin sehän on totta: kaikkialla Suomessa on mahdollista
päästä näiden aktiivitoimien piiriin. Totta ei tietystikään ole se, että kaikkialla Suomessa
kaikilla olisi aina mahdollisuus päästä. Se on varmasti käynyt selväksi. Tätä tilannetta hal-
litus pyrkii osaltaan edellä mainitsemillani täydennyksillä parantamaan. Mutta, edustaja
Lindtman, jos te väitätte, että Helsingissä jokainen, joka on joutunut tämän aktiivimallin
pienennyksen piiriin, on vimmatusti pyrkinyt mitä tahansa keikkatyötä löytämään ja mitä
tahansa koulutusta löytämään, niin sehän ei ole oikea väite. Esimerkiksi tämän kansalais-
aloitteen allekirjoittaja on julkisuudessa kertonut, että koska hän on ylivelkaantunut, niin
hänen ei kannata alle kahden ja puolen tonnin hommia ottaa vastaan.

17.59 Outi Alanko-Kahiluoto vihr (vastauspuheenvuoro):  Arvoisa puhemies! Edustaja
Zyskowicz nyt rakentelee täällä olkiukkoja. Eihän kukaan ole osoittanut yksittäisiä työttö-
miä. Me olemme argumentoineet sillä, miten tilastollisesti voidaan osoittaa, mitä on tapah-
tunut tämän aktiivimallilainsäädännön voimaan tultua. 

Tämä on leikkuri, koska se leikkaa joka toiselta työttömältä ja myös sellaisilla paikka-
kunnilla kuin Helsinki, jossa kuitenkin on tarjolla myös vapaita työpaikkoja, mikä osoittaa
sen, että tämä laki ei korjaa kohtaanto-ongelmaa. Sen vuoksi voidaan sanoa, että laki on
epäonnistunut. Se leikkaa joka toiselta kaikkein pienintä työttömyyspäivärahaa ja työ-
markkinatukea saavalta ja lisää toimeentulotuen tarvetta, mikä taas pahentaa työttömyys-
loukkua ja vaikeuttaa työn vastaanottamista. 

Kaikki nämä toimenpiteet, joita te täällä luettelette, ovat tulevia toimenpiteitä, nämä toi-
menpiteet, joilla on tarkoitus helpottaa vaikeassa asemassa olevien työllistymistä ja niin
edelleen. Eiväthän ne ole voimassa. Ne ovat sellaisia toimenpiteitä, joista te vasta puhutte.
Minusta tuo on hyvin julmaa, ylimielistä ja piittaamatonta puhetta sellaisten ihmisten ase-
masta, [Puhemies koputtaa] jotka ovat kaikkein vaikeimmassa jamassa työmarkkinoilla.

Puhemies Paula Risikko:  Ensiksikin hyvää iltaa, ja terveisiä Ruotsin kuningashuoneelta
teille kaikille. [Eduskunnasta: Kiitos!] Nyt jatkuu debatti.

18.01 Paavo Arhinmäki vas (vastauspuheenvuoro):  Arvoisa rouva puhemies! Edustaja
Zyskowicz eilisessä keskustelussa totesi olleensa väärässä subjektiivisen päivähoito-oi-
keuden leikkaamisen suhteen, ja nyt kun olemme nähneet sen, mitä kolmen ensimmäisen
kuukauden aikana tapahtui — tapahtui juuri niin kuin oppositio etukäteen kertoi eli tämä
16



Pöytäkirjan asiakohta PTK 38/2018 vp
leikkasi noin puolelta perustoimeentuloa, pienituloisilta työttömiltä, joista monet ovat ol-
leet hyvin aktiivisia — teillä olisi nyt mahdollisuus olla rehellinen ja myöntää, että olitte
väärässä ja tämä malli pitää kumota niin kuin tämä kansalaisaloite esittää.

Edustaja Talja kertoi ensimmäisessä puheenvuorossaan aivan oikein, mikä meidän mal-
limme on: jos kieltäytyy työstä, jos kieltäytyy koulutuksesta, niin silloin leikataan. [Eero
Heinäluoma: Just niin!] Mutta tässä ei ole kysymys siitä, ja sen itse asiassa edustaja Talja
unohti seuraavassa puheenvuorossaan, jossa hän jo alkoi väittää, että kovapalkkaisia me-
tallityöläisen hommia ei oteta vastaan, kun mieluummin ollaan noin 500 eurolla kuukau-
dessa.

Arvoisa puhemies! Ministeri Lindström istui aikaisemmin tässä lähempänä, mutta siir-
tyi mahdollisimman kauas. Laitoin kuitenkin silmälasit nyt päähän, jotta näkisin teidät
tarkkaan. Nimittäin haluaisin nähdä teissä pienen inhimillisyyden ja ymmärryksen näitä
työttömiä kohtaan. Älkää valitko edustaja Vartiaisen linjaa, joka on kova ja julma, vaan va-
litkaa linja, jossa ymmärrätte näitä ihmisiä, ja lähtekää mukaan siihen joukkoon, joka ha-
luaa kumota kansalaisaloitteella tämän lain.

18.02 Juhana Vartiainen kok (vastauspuheenvuoro): Arvoisa puhemies! Minun linjani
on kuulemma kylmä tai kova, mutta se niin kuin tämä aktiivimalliajattelukin perustuu kyl-
lä vankkaan käyttäytymistieteelliseen tutkimukseen siitä, millä tavalla ihmiset oikeasti
käyttäytyvät. Ilman että kenenkään siitä tarvitsee teatraalisesti tekoloukkaantua, taloudel-
liset kannustimet vaikuttavat työttömyysasteeseen eli se, miten houkuttelevaa on olla työ-
tön tulonsiirroilla taloudellisesti verrattuna siihen, että on töissä. Tästä on ihan valtava tut-
kimusnäyttö, ja siksi tämä puhe, että jollain tavalla ihminen on unohtunut tässä, on minus-
ta ihan kaistapäistä. Minun mielestäni tämä perustuu nimenomaan siihen, että yritetään vä-
hän ymmärtää, miten ihmiset toimivat, ja saada sitten aikaan käyttäytymismuutoksia, joil-
la me saamme työttömyyttä alas, tätä Pohjois-Euroopan korkeinta työttömyyttä alas. Sitä
me voimme ehkä muutaman vuoden kuluttua sitten katsoa, millä tavalla tämä laki toimii.

18.03 Anna Kontula vas (vastauspuheenvuoro): Arvoisa puhemies! Edustaja Vartiainen,
kuten hyvin tiedätte, tällaista nimenomaista mallia ei ole testattu missään ja tästä nimen-
omaisesta mallista ei ole olemassa mitään laajaa käyttäytymistieteellistä tutkimusta. Totta
kai meillä on tutkimusta siitä, että taloudelliset kannustimet vaikuttavat ihmisten työnteko-
haluun. Koko meidän palkkatyöjärjestelmämme itse asiassa perustuu siihen ajatukseen,
että työtä, työaikaa ja rahaa vaihdetaan keskenään. [Juhana Vartiainen: Juuri niin!] Mutta
sillä ei ole mitään tekemistä tämän aktiivimallin kanssa, koska tässä aktiivimallissa itse
asiassa on myös mekanismi, jolla heikennetään niitä taloudellisia kannustimia. Sen lisäksi,
että leikataan, kuten hyvin tiedätte, osa niistä ihmisistä, joilta leikataan, siirtyy työttömyys-
turvalta toimeentulotuen piiriin, jolloinka heidän taloudelliset kannustimensa sirpaletöi-
den vastaanottamiseen heikkenevät merkittävästi, minkä lisäksi syntyy valtava taloudelli-
nen riski, että he joutuvat byrokratialoukkuun. [Puhemies koputtaa] Taloudelliset kannus-
timet heikkenevät.

18.04 Johanna Ojala-Niemelä sd (vastauspuheenvuoro): Arvoisa rouva puhemies! Kyl-
lä tämä aktiivimalli ei auta työllistymään vaan rankaisee vaikeasti työllistyviä. Itse tulen
pohjoisesta, ja siellä tämä on toiminut erinomaisesti, koska meillä ei riitä edes se, että on
leikattu puolelta työttömistä työttömyysturvaa, vaan meillä löytyy paikkakuntia, joilla on
17



Pöytäkirjan asiakohta PTK 38/2018 vp
leikattu 80 prosentilta työttömyysturvaa. Tämä hallituksen uusi tapa leikata työttömyystur-
vaa toimii erinomaisesti. Se ei ole näitten ihmisten vika, vaan tyhjästä on paha nyhjäistä.
Tämä se on se todellisuus siellä. Kokoomuksen lääkkeen tähän me tiedämme. Vartiainen
sanoo: ”Jos työllistäytymismahdollisuuksia on heikosti omassa kotikunnassa, jokainen on
velvollinen muuttamaan muualle.” Nyt kysyn, ministeri Lindström: mikä teidän lääkkeen-
ne on esimerkiksi näille posiolaisille, joilta on leikattu 80 prosentilta työttömyysturvasta?

18.05 Olavi Ala-Nissilä kesk (vastauspuheenvuoro):  Arvoisa puhemies! Tässä aktiivi-
mallin osalta on näitä resursseja lisätty. On tehty uusia aktivointimahdollisuuksia ja tänään
annettu esitys siitä, että valmistellaan muutos, että voi yli 25-vuotias henkilö kouluttautua
kuuden kuukauden jaksolla. Minä pidän hyvänä myöskin tätä hallituksen esitystä työasun-
non verovähennyksen nostamisesta reippaasti 450 euroon joka kuukausi verotettavasta an-
siotulosta. 

Viittasin jo tuohon aktiivimalliin, mikä Uudessakaupungissa on. Siellä on siis yli
100 000:ta ihmistä lähestytty työasioissa. Heistä yli 10 000:ta on kontaktoitu, 3 000 on
kohta työllistetty. Nyt haetaan 500:aa uutta. Tämä on sellaista aktiivimallia, jota Suomi tar-
vitsee joka puolella, ja tässä on todella mahdollisuuksia ihmisillä työllistyä ja Suomella
nousta. Tällaista aktiivimallia me todella myöskin Suomessa tarvitsemme.

18.06 Ilmari Nurminen sd (vastauspuheenvuoro):  Arvoisa rouva puhemies! Mielestäni
on käsittämätöntä, miten eräät hallituksen edustajat sanovat, että menkää toimeentulotuel-
le ja toimeentulotukiluukulle. Tämä sama keskustelu käytiin toisen asteen oppimateriaa-
lien kohdalla. Päinvastoin, meidän tarvitsisi tehdä sellaista politiikkaa, että ihmiset pääse-
vät niistä tuloloukuista ja köyhyydestä pois, eikä vain ajaa heitä uusiin tuloloukkuihin ja
köyhyyteen.

Mutta, ministerit Lindström ja Mattila, nyt kun tässä on paljon puhuttu tulevista toimen-
piteistä, niin teitte aikaisemmin esityksen tästä aktiivimalli 2:sta, jossa oli tämä viikoittai-
nen raportointivelvollisuus, että pitää hakea työpaikkoja, lähettää näitä hakemuksia. Me
ärähdimme tästä jo tämän aktiivimalli 1:n seurauksena, ja nyt siitä ei onneksi ole kuulunut
mitään, myöskään kehyksissä ei ollut mitään. Onko nyt unohdettu tämä aktiivimalli 2, vai
vieläkö valmistelette ja aiotte tuoda sen eduskuntaan? Toivoisin tähän nyt suoraa ja selvää
vastausta. 

18.07 Rami Lehto ps (vastauspuheenvuoro):  Arvoisa rouva puhemies! Ministeri Lind-
ström tuossa jo aikaisemmin totesikin, että aktiivimalli ei ole täydellinen. Minä voinkin to-
deta, että priimaa yrititte tehdä, mutta saitte suden — susi, mikä syö työttömän leipää. 

Täytyy ihmetellä, että kun noita pieniä korjauksia tehtiin aktiivimalliin, niin miksi siellä
ei tullut vapaaehtoistyö mukaan? Meillä on paljon osatyökykyisiä tai nuorempiakin, jotka
eivät välttämättä sovellu työhön eivätkä mahdu kursseille vuodesta toiseen, mutta he olisi-
vat sopivia vapaaehtoistyöhön, pääsisivät tekemään jotain muutakin ja saisivat siitä sosi-
aalista toimea ja kanssakäymistä muitten kanssa. Te sanoitte, että Suomessa on 110 000
avointa työpaikkaa — en muista tarkkaan sitä lukua — mutta kun se työtön menee hake-
maan, niin kun hänellä ei välttämättä ole oikeata koulutusta niihin, niin ei hän pääsekään.
Se on vaikeaa, jos puhutaan siitä, kuinka paljon on avoimia työpaikkoja, kun ne eivät vält-
tämättä kohtaa sen kanssa, mikä on koulutus. 
18



Pöytäkirjan asiakohta PTK 38/2018 vp
18.09 Eero Lehti kok (vastauspuheenvuoro):  Arvoisa rouva puhemies! Toissa päivänä
työ- ja elinkeinoministeriö järjesti Mariankatu 9:ssä seminaarin. Siellä oli virkamiehiä ja
muita ihmisiä käynyt tutustumassa Australian työttömyystoimenpiteisiin. Siellä tuli esille
se, että siellä edellytetään 20:tä käyntiä per kuukausi työttömältä. Perusteluna oli se, että
mitä nopeammin ihminen saadaan töihin, sitä suurempi mahdollisuus hänellä on välttää
erilaisia pitkäaikaiseen työttömyyteen liittyviä ongelmia. Samanlaisia tuloksia on Yhdys-
valloistakin. 

Suomessa työmarkkinat ovat maailman jäykimmät todennäköisesti edelleenkin, vaikka
hallitus on tekemässä ohjelmia. 47 vuoden aikana luulen palkanneeni jotain 5 000—10 000
ihmistä töihin. Täytyy sanoa, että ne nuoret, vanhemmat, koululaiset, jotka ovat olleet ak-
tiivisia eivätkä ole noudattaneet opposition neuvoja, ovat myös saaneet työtä. 

18.10 Eero Heinäluoma sd (vastauspuheenvuoro): Arvoisa puhemies! Kun edustaja Leh-
ti puhui sen puolesta, että ihminen on aktiivinen, niin hänen ajattelunsa on syytä allekirjoit-
taa. Ilman muuta pitää olla aktiivinen, pitää itse hakea töitä ja pitää olla mahdollisuus kou-
lutukseen. Me olemme tästä, edustaja Lehti, kaikki samaa mieltä.

Mutta kysymyshän kuuluu, että entä sitten, kun on hakenut 20 kertaa työpaikkaa eikä ole
sitä kuitenkaan saanut: onko sen jälkeen oikeus leikata toimeentuloa, koska työpaikkaa ei
ole löytynyt? Tätä teidän malliahan ei ole, niin kuin täällä on todettu, maailmassa käytös-
sä, että ihmisiltä, jotka tekevät kaikkensa, hakevat työpaikkoja, hakevat koulutukseen mut-
ta eivät saa sitä itsestään riippumattomasta syystä, leikataan työttömyysturvaa. Tämä on
kova ja ihmisiä loukkaava malli. Ihminen, joka on hädässä, ilman työtä, heikolla toimeen-
tulolla ja joka on mahdollisimman aktiivinen, saa palkinnoksi tämän 5 prosentin leikkurin.
Ihmettelen, että te ette ymmärrä 150 000 kansalaisaloitteen allekirjoittajan mielipidettä ja
hätää.

18.11 Marisanna Jarva kesk (vastauspuheenvuoro):  Arvoisa puhemies! On erittäin tär-
keää, että täällä pidetään myös lunttilappuja mukana, kun nyt tällaistakin huutelua tulee,
koska edustaja Rinne esitti aivan väärän väitteen. Hän väitti, että ostovoima olisi kadon-
nut: jo 11 miljoonaa olisi katoamassa. No, ostovoimaa ei katoa 11 miljoonaa tämän aktii-
vimallin myötä, sillä kun ensisijainen etuus tippuu eli jos tämä työttömyysetuus tippuu,
niin silloin toissijaista tukea, esimerkiksi toimeentulotukea ja asumistukea, tulee tilalle.
Tästä yhteisvaikutuksesta ei ole tietoa, eli ei kannata puhua puolitotuuksia.

 Mutta jotta työn piiriin pääsevät nopeammin niin nuoret kuin vanhemmatkin, meidän
pitää jatkossa kiinnittää huomiota tämän aktiivimallin osalta ja koko tämän työllistämis-
prosessin kannalta siihen, että tätä tietoa saataisiin lisää. Siinä on silloin myös aito ongel-
ma, jos jatkuvasti hakee töitä eikä saa töitä. Silloin on kyse siitä, että omat työllistymis-
mahdollisuudet ovat heikommat, pitää mennä muuntokoulutukseen tai tehdä jotain muuta,
mennä sentyyppiseen valmennukseen, että ne omat työllistymismahdollisuudet paranevat.
On myös mahdollista muuttaa esimerkiksi pohjoiseen, jossa on työpaikkoja avoinna ehkä
siellä omalla alalla. [Välihuutoja vasemmalta] — Tervetuloa!

18.12 Eero Lehti kok (vastauspuheenvuoro): Arvoisa puhemies! Veikkaan, että ei sellai-
sia henkilöitä, jotka ovat hakeneet 20:tä työpaikkaa henkilökohtaisesti, kovin monta enää
ole työttömänä sen jälkeen. Silloin, jos näin käy, täytyy tietysti katsoa yksittäistä tapausta,
onko hakenut oikeantyyppisiä töitä, onko edellytykset menestyä siinä tehtävässä ja niin
19



Pöytäkirjan asiakohta PTK 38/2018 vp
edespäin. Mutta tässä tilanteessa ehkä ainoastaan sellaiset henkilöt jäävät työttömäksi, joi-
den, sanoisiko, tuottavuus ei riitä sille tasolle, että työnantajan kannattaa hänet palkata. Sil-
loin tekisi mieli sanoa, että nämä kannustinloukut tulevat ongelmaksi, ja tekisi mieli myös
pohtia sitä, onko tämä verotuskäytäntö sellainen, että kannattaa siirtyä negatiiviseen tulo-
veroon, jolloin sille ihmiselle voitaisiin maksaa senmukainen palkka, joka hänen työkapa-
siteettinsa on, ja loppu sitten korvata yhteiskunnan varoista.

Suomalaisen yhteiskunnan suurin ongelma on työmarkkinoiden jäykkyys. OECD —
Arhinmäelle muistin virkistykseksi — mittasi tämän, ja viimeksi Suomi taisi olla sijalla
150 mitatuista maista. Suunnilleen se määrä niitä olikin. Näin se on siellä kolmen viimei-
simmän maan joukossa ollut jatkuvasti.

18.13 Pia Viitanen sd (vastauspuheenvuoro):  Arvoisa puhemies! Minusta se on aika
kammottavaa, että täällä käytetään sellaisia ilmaisuja kuin että tästä ”tekoloukkaannu-
taan”, ”oppositio tekoloukkaantuu”. Minä ihmettelen, tarkoittaako täällä nyt sitten puhuja
sitä, että nämä 130 000 ihmistä [Eero Heinäluoma: 150 000!] — 150 000 — jotka ovat al-
lekirjoittaneet tämän kansalaisaloitteen, tekoloukkaantuvat. Onko niin todellakin, että se
ihminen, kenen lompakosta häviää reilu kolmekymppiä pienistä tuloista, tekoloukkaan-
tuu? Kyllä minä luulen, että se hätä silloin on aito, puhemies. Se hätä on aito: rahat vähissä,
ja vielä vähistäkin rahoista viedään lisää.

Kyllä me näemme, ministerit siellä aitiossa, mistä tässä nyt on kysymys. Tässä on kysy-
mys siitä, että siniset täällä toteuttavat jopa innokkaasti kokoomuslaista politiikkaa ja kes-
kusta sitten tuossa vieressä vähän nyökkäilee. [Marisanna Jarvan välihuuto] — Nyökkäi-
lee siinä vieressä, ja kokoomuslaista politiikkaa toteutetaan. — Perusturvaa leikataan, kes-
kusta nyökkäilee, ja siniset vievät innokkaasti eteenpäin. [Puhemies: Aika!] Kyllä nämä
ovat kummallisia päiviä, puhemies, nykyään.

18.15 Heli Järvinen vihr (vastauspuheenvuoro): Arvoisa rouva puhemies! Tästä keskus-
telusta huokuu vähän sellainen asenne, että työtön toimii hyvin tai oikein ainoastaan sil-
loin, kun hän hakee vimmatusti töitä tai tekee vähintään 20 hakemusta. 

Olen itse ollut puoli vuotta työttömänä. En hakenut vimmatusti töitä. Itse asiassa en ha-
kenut muistaakseni ainoatakaan työpaikkaa, koska sadan kilometrin säteellä kodistani ei
ollut ainoatakaan koulutustani vastaavaa työpaikkaa vapaana, ja se kuusi kuukautta ei silti
mennyt hukkaan. Sain muhitella rauhassa ajatusta omasta yrityksestä, jonka perustin, jon-
ka turvin työllistin myös muita ihmisiä, ja väitän, että pitkällä tähtäimellä minustakin on ol-
lut yhteiskunnalle paljon enemmän hyötyä tällä keinoin kuin sillä, että minut väkisin olisi
pistetty propsimetsään tekemään jotain kiintiötöitä tai jotain muuta. Sen takia toivon, että
tässä keskustelussa muistettaisiin se, että työttömien joukossa on valtava kirjo erilaisia ih-
misiä [Puhemies koputtaa] ja välillä myös ajattelutauko on pitkällä tähtäimellä parempi
kuin se propsimetsä.

18.16 Martti Talja kesk (vastauspuheenvuoro): Arvoisa puhemies! Aivan oikea analyy-
si, että nyt täytyy pohtia nimenomaan sitä, kehen näitä työllistäviä toimenpiteitä kohden-
netaan aktiivimallissa. Kun 98 Lipposen hallituksen aikana siitä maksettiin, jos ei lähtenyt
työllistäviin toimenpiteisiin, 40 prosenttia otettiin pois toimeentulotuesta, niin tämä halli-
tus on lähtenyt kuitenkin toimenpiteisiin. [Paavo Arhinmäen välihuuto] Nyt selkeästi ak-
tiivimallia lähdetään korjaamaan — keskusta on ollut siinä vastuullinen — ja ihan oikein
20



Pöytäkirjan asiakohta PTK 38/2018 vp
täällä on käsitelty niitä henkilöitä, jotka eivät kykene vastaanottamaan työtä. Sosiaali- ja
terveysministeriö on asettanut selvityshenkilöt, jotka kartoittavat osatyökykyisten tilannet-
ta, syitä osatyökykyisyyteen ja sitä, miten heidän tilannettaan pitäisi parantaa ja miten tätä
kokonaismallia edelleen kehittää. Lainsäädäntöhän on senkaltaista, että sitä kehitetään ai-
na, ei se ole koskaan valmis, otetaan palautetta vastaan. Tähdennän vielä sitä, että nyt tässä
tehdään politiikkaa itse asiassa niillä työttömillä.

18.17 Li Andersson vas (vastauspuheenvuoro):  Arvoisa puhemies! Tässä on kaksi kes-
keistä eroa. Edustaja Talja puhui tilanteesta, jossa ihminen kieltäytyy aktivointitoimenpi-
teestä, ja silloin rangaistaan. Nyt me puhumme tilanteesta, jossa ihminen ei pääse aktivoin-
titoimenpiteiden piiriin siitä huolimatta, että hän haluaa, ja tämän mallin seurauksena sil-
loin rangaistaan, ja se on epäoikeudenmukaista myöskin sen ihmisen oikeusturvan näkö-
kulmasta.

Ihmettelen myöskin tätä hallituspuolueiden edustajien intoa viitata toimeentulotukeen.
Kuten me kuulimme, niin tämä leikkuri, jonka ei pitänyt olla leikkuri, on leikannut 11 mil-
joonaa työttömien perusturvasta. Siis noin puolelta Kelan perusturvaa saavalta työttömältä
perusturvaa on leikattu, ja teidän vastauksenne on se, että nämä kaikki voivat hakea toi-
meentulotukea paikkaamaan tätä. Sehän tarkoittaa sitä, että te olette pahentaneet kannus-
tin- ja byrokratialoukkua lähes 100 000 suomalaisen työttömän työnhakijan osalta. Sitäkö
te tavoittelette, ja pidättekö tosiaankin tällaista mallia onnistuneena esimerkkinä työvoima-
politiikasta?

Puhemies Paula Risikko:  Täällä on pyyntöjä vastauspuheenvuoroista, joita annan nyt
vielä sellaiset kahdeksan kappaletta, ja sen listan aloittaa edustaja Lehti. — Te kaikki, jot-
ka olette nyt paikalla, saatte puheenvuoron.

18.18 Eero Lehti kok (vastauspuheenvuoro): Arvoisa puhemies! Ihmisillä on usein sel-
lainen käsitys, että kaikki avoimet työpaikat ovat julkisesti avoimia. Riippuu varmaan suh-
dannetilanteesta, mutta veikkaan, että yli puolet on sellaisia työpaikkoja, joita ei julkisteta
avoimiksi sen takia, että työnantaja ehkä saa liian paljon hakemuksia, pienellä paikkakun-
nalla on ikävä vastata kieltävästi ja niin edespäin. Se, että on niin kapeaa ajattelua, että jos
ei ole avoimia työpaikkoja, niin ei tehdä mitään, on minun mielestäni aika omituinen läh-
tökohta. Me keskustelimme kerran aikaisemmin ministerin kanssa tästä ongelmasta. Kyllä
ihmisten pitää tarjoutua, ja siinä tilanteessa työnantaja pystyy yleensä arvioimaan, milloin
ja mihin tehtävään mahdollisesti olisi tarjolla hänelle työtä. 

18.19 Joona Räsänen sd (vastauspuheenvuoro):  Arvoisa puhemies! Kun tätä keskuste-
lua on kuunnellut, on ainakin tullut selväksi se, että ei tässä ainakaan hallitukselta kannata
leivontavinkkejä tulla hakemaan. [Naurua — Pia Viitanen: Ei todellakaan!] Niin kuin mi-
nisteri viittasi, tämä on vähän kuin pulla, minkä sisällä on kivi. No, ministereiltä voisi ky-
syä, mitenköhän sitten käy, kun sen pullan syö, missä se kivi on. Kyllähän siinä hampaat
menee, ja näinhän tämän hallituksen rakentaman mallin osalta tässä on käynyt.

Täällä viitattiin siihen, että ehkä muutaman vuoden päästä saamme tuloksia siitä, miten
tämä malli on toiminut. No, edustaja Vartiainen, niin kuin varmaan olette huomannut, kyl-
lä ne tulokset näkyvät jo tällä hetkellä niiden ihmisten lompakoissa, joidenka toimeentuloa
on leikattu. Vaikka omaa halua aktivoitua olisi, tämä malli on leikannut ihmisten toimeen-
21



Pöytäkirjan asiakohta PTK 38/2018 vp
tuloa. Sitten ratkaisuksi hallitus tarjoaa tässä sitä vaihtoehtoa, että menkää toimeentulotu-
elle. Siis minkälaisen passiivimallin te olette tässä tekemässä, kun olette ensin leikkaamas-
sa toimeentuloa ja pakottamassa ihmiset vielä sen jälkeen toimeentulotuelle? Aivan järje-
tön malli! [Puhemies koputtaa] Miettikää nyt vielä, olisikohan tässä vähän viilattavaa. [Pia
Viitanen: Kivi pois!]

18.20 Juhana Vartiainen kok (vastauspuheenvuoro): Arvoisa puhemies! Puutun muuta-
miin asioihin. Täällä Heli Järvinen puhui tästä, miten oli perustanut omaa yritystä, ja hal-
litushan on nyt nimenomaan toiminut tässä. Nyt me olemme tuoneet lakiuudistuksen, jolla
mahdollistetaan yritystoiminnan kokeilu. Vanhastaan kuitenkin työttömyysturva on tar-
koitettu siihen, että ollaan palkansaajana työmarkkinoiden käytettävissä.

Täällä on puhuttu lompakosta. Samainen Ralf Sund, siis vasemmistoliiton entinen puo-
luesihteeri, joka tämän mallin keksi, on arvioinut, että 70 prosentilla työttömistä tulot kas-
vavat, koska nämä omavastuupäivät vähenevät. On sanottu, että tällaista mallia ei ole mis-
sään muualla. Tämäntapaisia malleja on kaikkialla Pohjois-Euroopassa. Tanskassa on mil-
tei samanlainen. Siellä tämä työntekovelvoite on vain paljon isompi, 148 tuntia neljää kuu-
kautta kohti.

Lopuksi tähän edustaja Lauri Ihalaisen puheenvuoroon sanon sen, että yleinen totuus on
kuitenkin se, että mitä enemmän on erilaisia ehtoja ja velvoitteita, sitä korkeampi työttö-
myysturva meillä voi olla.

18.22 Merja Mäkisalo-Ropponen sd (vastauspuheenvuoro): Arvoisa puhemies! Pitkään
työttöminä olleiden kohdalla vaikuttava aktivointi edellyttää resursseja työttömän henki-
lön rinnalla kulkemiseen, mikä tarkoittaa yksilöllisesti räätälöityä apua, tukea ja ohjausta.
Mutta nyt nämä hallituksen myöntämät lisäresurssit eivät mahdollista kyllä tätä, koska täl-
lä hetkellä edes hallituksen hehkuttamia määräaikaishaastatteluja ei ole pystytty siellä TE-
toimistoissa tekemään. Niitäkin on valtavan paljon tekemättä. Hallitus on tehnyt myös kak-
si pahaa virhettä, jotka estävät pitkäaikaistyöttöminä olleiden työllistymisen. Ne kaksi pa-
haa virhettä ovat nuorten aikuisten osaamisohjelman alasajo sekä kolmannen sektorin työl-
listämismahdollisuuksien heikentäminen. Välityömarkkinat olisivat niitä työpaikkoja,
joissa sellainenkin henkilö, joka ei pääse sinne avoimille työmarkkinoille, voisi tehdä mie-
lekästä ja järkevää, yhteiskuntaa hyödyttävää työtä.

18.23 Maria Tolppanen sd (vastauspuheenvuoro): Arvoisa puhemies! Täällä viitattiin ai-
kaisemmin jopa behaviorismiin. En löydä sieltä yhtään sellaista tutkimusta, joka koskisi
aktiivimallia. Tanskan mallista voin kertoa sellaisen asian, ettei ihan vääriä käsityksiä tu-
lisi, että siellä työttömyysturva on jopa 90 prosenttia palkasta ja työttömyysturvaa makse-
taan kaksi vuotta. Se on parisataa päivää enemmän kuin mitä Suomessa pisimmillään mak-
setaan. Sen lisäksi Kelan ihmiset sanovat näin, että näyttää siltä, että henkilöt, jotka olivat
aktiivisia aikaisemminkin, ovat aktiivisia edelleen eli nuoret ja naiset ovat keskimäärin ak-
tiivisempia kuin iäkkäät ja miehet. Kelan toimeentuloturvaetuuksien osaamiskeskuksen
päällikkö toteaa, että työttömien aktiivisuudessa ei ole merkittävää muutosta.

No, nyt meillä on tullut sitten tämä yksityistäminen tähän. Ministeri Lindström, kun pu-
hutaan aktiivimallista ja kaikista muista näistä ja kun tulee tämä yksityistäminen, jota nyt
sitten kaiketi valtiokin alkaa tukemaan, oletteko valmis tekemään lakiesityksen, [Puhe-
22



Pöytäkirjan asiakohta PTK 38/2018 vp
mies koputtaa] jonka keskeinen sisältö on tulos tai ulos. Jollei löydy työpaikkaa työttömäl-
le, niin sellaiset työvoimatoimistot lakkautetaan.

18.24 Katja Hänninen vas (vastauspuheenvuoro): Arvoisa rouva puhemies! Täytyy kyl-
lä todella ihmetellä tuolta oikealta laidalta tulevia puheenvuoroja: Syyllistetään työtöntä, jo
valmiiksi lyötyä, ihmistä, joka on heikoimmassa asemassa erittäin pienellä työttömyyskor-
vauksella. Edustaja Vartiainen näkee, että meillä on Suomessa liian korkea työttömyystur-
va ja perustuva ilmeisesti. Te olette valmis ajamaan valmiiksi ahdingossa olevat ihmiset
toimeentulotukiluukulle, kyykyttämään heitä entisestään, ihmisiä, jotka tekevät parhaan-
sa, yrittävät löytää työtä, yrittävät päästä koulutukseen, mutta teidän mielestänne he ovat
laiskoja ja heitä pitää raipata. Tämä tuntuu ihan käsittämättömältä. Meillä on kansalais-
aloite, joka tässä on meidän käsissämme, joka ennätysajassa sai 150 000 allekirjoitusta, ja
teidän viestinne heille on: menkää toimeentulotukiluukulle, menkää leipäjonoihin, hake-
kaa sieltä toimeentulonne. Tämä on kyllä ihan käsittämätöntä puhetta.

Arvoisa ministeri Lindström, kysyn teiltä: oletteko te todella tätä kokoomuksen linjaa
ajamassa eteenpäin, vai kuuletteko näitten ihmisten hätähuudon?

18.25 Marisanna Jarva kesk (vastauspuheenvuoro):  Arvoisa puhemies! Hallitus on li-
sännyt työttömille mahdollisuuksia päästä nimenomaan työn piiriin mutta myös opiskella
työttömyysturvalla. Tämä on ollut todella tärkeätä. Myös yrittäjyys on mahdollista nyt jat-
kossa, ja myös palkkatukena on voinut työttömyysturvaa käyttää. Olisi myös tärkeätä, että
myös ansiosidonnaista työttömyysturvaa voisi käyttää yrittäjätoiminnan aloittamiseen.
Toivottavasti työmarkkinajärjestöt vihdoinkin suostuisivat tähän, mitä hallitus on toivonut. 

Sitten osatyökykyisten ja työkyvyttömien osalta: On todella tärkeää, että nyt on aloitettu
tämä työ, miten voidaan heitä auttaa ja palvella — nimenomaan täsmätoimia näille ryhmil-
le, joilla on vaikeuksia työllistyä. Iso osa työttömistä on tosiasiassa työkyvyttömiä. Tämän
totesi myös lääketieteen tohtori Raija Kerätär Paltamon työllisyyskokeilussa, missä hän oli
mukana tekemässä työtä, ja hän on nyt tässä sosiaali- ja terveysministeriön hankkeessa mu-
kana. Milloinka tästä on odotettavissa tuloksia, että voitaisiin päätöksiä tehdä?

Puhemies Paula Risikko:  Otan vielä kolme vastauspuheenvuoroa, sen jälkeen ministe-
reitten lyhyet vastaukset, ja sen jälkeen sitten puhujalistaan, ja nämä kolme henkilöä ovat
edustaja Kiuru, Krista, edustaja Ojala-Niemelä ja edustaja Arhinmäki.

18.26 Krista Kiuru sd (vastauspuheenvuoro): Arvoisa puhemies! Yhteiskunnan suuri ar-
vokysymys on se, mikä on se suuri tavoite, joka eduskunnalla on. Käsitykseni mukaan
kaikki puolueet ovat ajatelleet, että viimesijainen on se, että me ajamme ihmisiä toimeen-
tulotuen piiriin. Ja siltä osin arvokysymys on nyt aika vahvasti tässä läsnä: koemmeko me,
että on reilua ottaa käyttöön työllisyyspolitiikkaan joku sellainen ikään kuin hallituksen
omiin intresseihin liittyvä mekanismi, jossa jopa joka toinen saattaa olla riskissä joutua toi-
meentulotuen varaan? Tämä on varmasti se iso ongelma, ja joku voisi sanoa, että onkin ky-
symys passiivimallista. Minusta on niin suuri kysymys se, että jos ihminen tekee parhaan-
sa, niin hän voi saada siitä palkitsemista, ei keppiä. Tämäntyyppisestä isosta arvokysymyk-
sestä keskusteleminen uudelleen eduskunnassa on mielestäni tarpeen. [Puhemies koput-
taa] Siksi on hyvä, että tämä aloite tulee sosiaali- ja terveysvaliokuntaan uudelleen.
23



Pöytäkirjan asiakohta PTK 38/2018 vp
18.28 Johanna Ojala-Niemelä sd (vastauspuheenvuoro):  Arvoisa rouva puhemies!
Tämä malli on epäoikeudenmukainen ja kohtuuton, ja se loukkaa kansalaisten yhdenver-
taisuutta. Tässä on sama sabluuna laitettu koko maahan tunnistamatta näitten alueitten alu-
eellisia eroja. Palvelujen määrä vaihtelee suuresti paikkakunnittain. Eri puolilla Suomea on
erilaiset mahdollisuudet saada lyhytkestoista työtä, eli aktiivimalli ei aktivoi, vaan se ran-
kaisee näitä ihmisiä työn puutteen takia. Tämä on se lähtökohta. Malli rankaisee nimen-
omaan heitä, joilla on heikoimmat työllistymismahdollisuudet ja heikoin pääsy palvelui-
hin. Kuten tässä edustaja Hänninenkin sanoi, työnnetään ihmisiä toimeentuloluukulle, joka
johtaa työttömien lisääntyvään köyhyyteen. Se on aika kova rangaistus: 32 euroa 40 sent-
tiä otetaan pois. Tämä taas puolestaan nostaa työllistymiskynnystä. Että oikean kehän olet-
te kyllä, ministeri Lindström, keksinyt!

18.29 Paavo Arhinmäki vas (vastauspuheenvuoro): Arvoisa rouva puhemies! Jos ajatte-
lee, mitä edellinen hallitus teki, niin se muun muassa helpotti työllistymistä sillä, että työt-
tömyyskorvausta saava voi tehdä töitä ilman, että se leikkautuu, minkä edustaja Jarva tääl-
lä nosti esille. [Eero Heinäluoma: Suojaosa!] Se, suojaosa, oli positiivinen uudistus, [Eero
Heinäluoma: Kyllä!] mutta tämä hallitus on tehnyt pelkästään negatiivisia, leikkaavia uu-
distuksia. 

Olen lukenut aika paljon palautteita ihmisiltä, jotka ovat nyt joutuneet tämän aktiivimal-
lin kaltoinkohtelemiksi. Tämä ei ole aktivoinut heitä, vaan tämä on pikemminkin masen-
tanut heitä. Tämä ei ole aktiivimalli vaan passiivimalli. Edustaja Vartiainen tuntuu täällä
kannattavan passiivimallia, sitä, että ihmiset työnnetään köyhyyteen ja työmarkkinatu-
keen, joka on kaikkein passivoivin meidän kaikista tuistamme [Eero Heinäluoma: Toi-
meentulotuki!] — anteeksi, toimeentulotukeen. 

Arvoisa rouva puhemies! Täällä on yritetty oikeastaan kiertää sitä, että puhuttaisiin tästä
itse asiasta, esimerkiksi siitä, että sairaat, ne jotka eivät ole työkykyisiä... Edustaja Lehti,
ihan oikein, nosti esille, että [Puhemies koputtaa] on semmoisia ihmisiä, jotka eivät pysty
tekemään töitä, [Puhemies: Aika!] ja tämä leikkaa heiltäkin. 

Puhemies Paula Risikko: Kiitoksia debatista. Nyt molemmat ministerit, enintään 3 mi-
nuuttia. Voi myös sieltä paikalta puhua. Enintään 3 minuuttia. 

18.30 Työministeri Jari Lindström: Arvoisa rouva puhemies! Kiitoksia keskustelusta.
Vaikka me olimme eri mieltä, niin tärkeä keskustelu tärkeästä aiheesta. Vielä kerran vähän
näitä perusasioita, miten tätä mallia on nyt kehitetty ja kehitetään.

Siis tavoitellaan työllisyysasteen nousua, se on siellä se päätavoite, mutta halutaan vai-
kuttaa myös työttömyysturvaa saavien toimintaan, kuten edustaja Vartiainen on aika mo-
neen kertaan täällä todistanut väkevästi. Tätä tavoitetta ei ole piiloteltu missään vaiheessa,
mutta ei tämä muutos tapahdu yhdessä yössä tai päivässä. Työllisyyspaketissa kehysriihes-
sä on kuitenkin jo päätetty lisätä mahdollisuuksia osoittaa aktiivisuutta. Täällä puhuttiin
siitä, että tämä lisää byrokratiaa työ- ja elinkeinotoimistoissa. Totta kai sinne tulee lisää
työtä, se on ilman muuta selvää. Sen takia sinne on annettu lisää rahaa sekä henkilökohtai-
seen palveluun että työllistymistä tukevien toimien järjestämiseen. Tämä on tietenkin tär-
keää, ja ihmiset tarvitsevat tukea. Työttömien mahdollisuuksia opiskella kehitetään, ja
nämä uudet mahdollisuudet kerryttävät mallin mukaista aktiivisuutta, kuten on täällä esi-
tetty moneenkin kertaan. 
24



Pöytäkirjan asiakohta PTK 38/2018 vp
Edustaja Lehto kysyi tästä vapaaehtoistyöstä. Totta kai tätä on pohdittu, mutta sen on-
gelma on hyvin pitkälle se, mihinkä me vedämme rajan, minkälainen vapaaehtoistyö kel-
paisi tähän. Onko se tuon organisaation järjestämä vapaaehtoistyö vai kaikki vapaaehtois-
työ? Johtaisiko se sitten siihen, että tehtäisiin ikään kuin keinotekoista aktivoitumista, jär-
jestettäisiin jotakin vapaaehtoista toimintaa, joka täyttäisi aktiivimallin mukaiset kriteerit?
Tämä on tässä se ongelma. Siksi me olemme tällä hetkellä siinä asennossa, että vapaaeh-
toistyö ei täytä näitä kriteerejä. [Juhana Vartiainen: Naulan kantaan!]

No, sitten edustaja Tolppanen vallan mainiosti tietää asian — Tanskassa on 90 prosent-
tia tosiaan se työttömyysturvan taso, mutta se, mikä aika usein unohtuu sanoa: siellä on hel-
pompi irtisanoa ja siellä on vahva työnhakuvelvoite. Joten silloin kun puhutaan näistä, niin
pitää nämä molemmat asiat sanoa. 

Tässä nousi esille se, mitenkä me kehitämme tätä työnvälitystoimintaa. Muun muassa
siten, että tulee oikeasti tulosperusteista työnvälitystoimintaa. SIB, Social Impact Bond: se
alun perin tuli tähän kotouttamiseen, nyt sitä mallia ollaan laajentamassa muun muassa pit-
käaikaistyöttömiin — vain tuloksista maksetaan. Minun mielestäni tämä on tervettä suun-
tausta. Kaikki tiedämme työttömyyden kustannukset, 6 miljardia euroa. Jotain tälle järjes-
telmälle täytyy tehdä. Siksi tämä hallitus on tehnyt tämän työttömyysturvan käytön laajen-
tamisen palkkatukeen, starttirahaan. 

Ja kiitos edelliselle hallitukselle suojaosan nostamisesta, erittäin hieno teko. Mutta odot-
taisin, että tällekin annetaan krediittiä, että tämä hallitus on mennyt ajattelussa siihen suun-
taan, että olemassa olevaa rahaa käytetään aktivoivaan toimintaan eikä passivoivaan. 

Puhemies Paula Risikko: Seuraavaksi ministeri Mattila, enintään 3 minuuttia.

18.33 Sosiaali- ja terveysministeri Pirkko Mattila: Arvoisa rouva puhemies! Ensin vas-
taus edustaja Jarvalle. Nostitte esille tämän hankkeen, joka on sosiaali- ja terveysministe-
riön ja työ- ja elinkeinoministeriön yhteishanke, jossa selvitetään juuri näitä työkykyasioi-
ta. Tavoiteaikataulu on jo lokakuun loppuun mennessä saada ensimmäisiä tuloksia. Tämä
onnistui näin nopealla aikataululla aloittaa tämä selvittely, koska oli jo olemassa tämä
OTE-hanke osatyökykyisten osalta. Siitä on lupa odottaa tuloksia, koska tällaista selvitys-
tä näin laajasti aiemmin ei ole tehty ja kuitenkin tämä tilanne on ollut täällä vuosia jo edel-
lisen hallituksen aikana. 

Sitten vastaus siihen, että kansalaisaloitteesta riippumatta, jo sitä ennen ja nyt sen jäl-
keen, hallitus seuraa tätä eduskunnan lausumaa, aktiivimallin vaikuttavuutta, vaikutuksia,
ja ryhtyy tarvittaessa toimenpiteisiin. Suinkaan tämä työ ei tässä lopu. 

Aikataulua täällä on myös kysytty, mitä muutoksia tulee. Totta kai riihikirjaus on, että
tavoite on, että muutoksia saadaan voimaan mahdollisimman pian, mahdollisesti jo ennen
elokuuta. Näin ollen niitä korjaavia toimenpiteistä on tehty, eikä se siihen tämä työ lopu.

Vapaaehtoistyöstä haluaisin todeta vielä sen, että Suomesta puuttuu sellainen vapaaeh-
toistyötä koskeva lainsäädäntö, joka monissa muissa Euroopan maissa on ja joka nimen-
omaan määrittelee työttömyyden ja vapaaehtoistyön suhdetta. Tätä selvitystä myös teh-
dään ministeriössä. 

Sitten se, että täällä todetaan, että tämä hallitus leikkaa kaikesta ja kaikessa työttömiltä
tai pienistä päivärahoista: tässä käytetään kyllä niukasti totuutta, näin on todettava. Meillä
on perustulokokeilu, meillä on riihessä nostettu takuueläkkeitä, meillä vähimmäispäivära-
25



Pöytäkirjan asiakohta PTK 38/2018 vp
hoja on nostettu, meillä on Lex Lindström ollut voimassa. Näin ollen tämä ei pidä täysin
kyllä paikkaansa. 

Edustaja Eero Lehti otti esille negatiivisen tuloveron. Tämä on erittäin kannatettava aja-
tus. Nimenomaan tuleva hallitus tai seuraava hallitus on sen kysymyksen äärellä mielestä-
ni, miten meillä perusturvaa tai toimeentuloturvaa, sosiaaliturvaa uudistetaan seuraavalla
kaudella. Eli näin ollen totean: työ jatkuu tämän työttömyysturvalain puitteissa sen paran-
tamiseksi.

Puhemies Paula Risikko: Tämän jälkeen siirrymme puhujalistalle, ja muistutan, että tääl-
tä korokkeelta 7 minuuttia ja paikalta 3 minuuttia. 

18.36 Li Andersson vas: Arvoisa puhemies! Sinä aikana, kun minä olen ollut politiikassa
mukana, on ollut ylitse muiden kaksi asiaa, joista ihmiset ovat olleet yhteydessä. Näistä on
tullut satoja ja satoja sähköposteja sekä puhelinsoittoja. Näistä ihmiset ovat tulleet juttele-
maan toreilla ja tilaisuuksissa riippumatta siitä, missä päin Suomea olen ollut. Nämä kaksi
asiaa ovat lomarahojen leikkaus ja niin sanottu aktiivimalli. Lomarahojen leikkausta ja ak-
tiivimallia yhdistää se, että ne molemmat koskettavat satojatuhansia suomalaisia, ja se, että
ne koetaan poikkeuksellisen epäoikeudenmukaisiksi. 

Vaikka suurin osa ihmisistä on valmiita joustamaan yhteisen hyvän eteen vaikeassa ta-
loustilanteessa, ei kukaan ole pystynyt perustelemaan sitä, miksi nimenomaan julkisen
sektorin työntekijöiltä piti leikata muita enemmän. [Eero Heinäluoma: Hyvä kysymys!]
Vaikka suurin osa ihmisistä on sitä mieltä, että työttömiltä voi edellyttää aktiivisuutta, ei
kukaan ole pystynyt perustelemaan sitä, miksi työttömiltä pitää leikata siitä huolimatta,
että he ovat olleet aktiivisia. [Eero Heinäluoma: Naulan kantaan!] Kepin ja kurjistamisen
sijaan meidän tulee tukea työllistymistä panostamalla koulutukseen ja purkamalla työn
vastaanottamista vaikeuttavia byrokratialoukkuja. Nyt eduskunnalla tämän kansalaisaloit-
teen myötä on historiallisen tärkeä mahdollisuus korjata tämä vääryys ja osoittaa, että päät-
täjät kyllä myöntävät virheensä, kun sellainen on tullut tehtyä. [Eero Heinäluoma: Kivi
pois pullasta!] 

Miten me tiedämme, että tämä niin sanottu aktiivimalli oli virhe? Vastaus on yksinker-
tainen: kaikkien jo tällä hetkellä saatavilla olevien tietojen perusteella. Aktiivimallin vai-
kutuksista tiedetään nimittäin jo tällä hetkellä varmasti kaksi asiaa. Ensimmäinen on se,
että se leikkaa kohtuuttoman monen pienituloisen suomalaisen tuloja. Toinen on se, ettei se
ole lisännyt aktiivisuutta ainakaan siinä määrin, että se olisi millään tavalla osoitettavissa.
Ennakkotietojen mukaan Kelan etuuksia saavista työttömistä noin puolelta eli lähes
100 000:lta työmarkkinatukea tai peruspäivärahaa saavalta perusturvaa leikataan. Kelan
tutkijan mukaan vertailu viime vuoden aktiivisuuteen ei osoita, että aktiivimalli olisi lisän-
nyt työttömien aktiivisuutta ainakaan merkittävästi. Työttömyyskassojen tulokset ovat sa-
mansuuntaisia. JHL:n selvityksen mukaan aktiivimalli ei ole lisännyt työttömien jäsenten
työssäkäyntiaktiivisuutta lainkaan edelliseen vuoteen verrattuna. JHL:n kassan jäsenistä
vain 40 prosenttia on onnistunut täyttämään aktiivisuusehdon. Insinöörien ja ekonomien
työttömyyskassan jäsenistä arvion mukaan vain 33 prosenttia on täyttänyt aktiivisuuseh-
don ja Paperityöväen Työttömyyskassan arvion mukaan vain 20 prosenttia. Lain käsitte-
lyn yhteydessä hallituksessa sanottiin, ettei aktiivileikkurin tarkoitus ole leikata työttömil-
tä. Tämä oli joko räikeä virhearvio tai kansalaisten tietoista harhaan johtamista. En tiedä,
kumpi vaihtoehto on pahempi. 
26



Pöytäkirjan asiakohta PTK 38/2018 vp
Vasemmistoliitto pyysi kansalaisilta kokemuksia aktiivimallista, jotta kaikki aktiivileik-
kurin puolesta äänestäneet saavat kuulla, miten se on ihmisten arkeen vaikuttanut. Markus
kertoo, kuinka aktiivimallin johdosta hänen perheensä joutui jättämään osan ruokatarpeis-
takin ostamatta. ”Noin viikon ruokaraha lähti meidän taloudestamme sen tähden, kun työn-
antajat eivät palkkaa sadoista työhakemuksista huolimatta.” Marketta on 61-vuotias maal-
la asuva nainen. ”Olen hakenut jatkuvasti töitä, mutta kukaan ei halua palkata tämän ikäis-
tä ihmistä. Olen ollut työttömänä viimeiset neljä vuotta. Minulla on useita tutkintoja, olen
muun muassa tietoliikennetekniikan insinööri (AMK). Olen kouluttanut itseni vapaaehtoi-
sesti työttömyysvuosinani kahtakin eri tutkintoa varten. Olen osallistunut työvoimatoimis-
ton kursseille aina, kun olen vain päässyt. Olen helmikuussa kahteen kertaan yrittänyt
päästä työvoimatoimiston virkailijoiden kanssa keskustelemaan omasta tilanteestani, mut-
ta minulta evättiin pääsy keskusteluun. Aktiivimallin takia tulojani on leikattu.” 

Kuten oppositio varoitti jo lain säätämisen yhteydessä, kohtelee aktiivileikkuri eri ase-
massa olevia työttömiä erittäin epätasa-arvoisesti. Iäkkäämpien työnhakijoiden mahdolli-
suudet päästä kursseille tai keikkatöihin ovat muita heikommat, ja alueelliset erot mahdol-
lisuuksissa täyttää aktiivisuusehdot vaihtelevat hyvin suuresti. Samaten kortistossa on ai-
van liian monta sellaista työkyvytöntä työnhakijaa, jonka sairauspäivärahat ovat loppuneet
mutta joka ei ole saanut eläkepäätöstä. Nyt hallitus siis väittää korjaavansa aktiivileikkurin
ongelmia osoittamalla 11 miljoonaa euroa lisää työllisyysmäärärahoihin sekä laajentamal-
la aktiivisuusehtoon hyväksi luettujen koulutusten kirjoa. Nämä muutokset eivät kuiten-
kaan riitä korjaamaan jo valmiiksi viallista aktiivileikkuria. Tilanteessa, jossa pitkälle yli
100 000 työttömän työttömyysturvaa leikataan, ei näillä toimilla muuteta sitä, että suurella
osalla työttömistä ei jatkossakaan tule olemaan todellisia mahdollisuuksia päästä palvelui-
den piiriin toistuvasti kolmen kuukauden tarkastelujaksolla. Hallituksen päättämät muu-
tokset eivät myöskään ratkaise työkyvyttömien ja muiden vaikeassa asemassa olevien ti-
lannetta, joiden kohdalla lyhytaikaiset työt ja kursseille osallistuminen eivät aina ole rea-
listinen vaihtoehto. Malli siis rankaisee jatkossakin ihmisiä siitä, että heidän terveydenti-
lansa ei ole riittävän hyvä. 

Edelleen on syytä muistaa, että suurin lyhytkestoisen työn vastaanottamista hankaloitta-
va tekijä on byrokratialoukku, joka vaarantaa keikkatyöläisten toimeentulon. Kolme vuot-
ta vallassa ollut hallitus ei ole tehnyt vielä ainoatakaan toimenpidettä tämän ongelman kor-
jaamiseksi, vaan on keskitytty leikkaaman perusturvaa ja antamaan kurinpalautusta työttö-
mille. 

Aktiivileikkuri tulee perua. Se on välttämätön alku byrokraattisen sosiaaliturvaviidakon
uudistamiselle, mutta ennen kaikkea se olisi oikein ja oikeudenmukaista. 

18.43 Anna Kontula vas: Arvoisa puhemies! Puhumme taas aktiivimallista. Silloin kun
asiasta viimeksi tässä salissa keskusteltiin, ennakoin monenlaisia ongelmia. On kuitenkin
yksi asia, jota en osannut ennakoida, nimittäin se, että aktiivimalli velvoittaa ihmiset tam-
mikuun alussa noudattamaan sellaista ohjeistusta, joka annetaan tarkalleen vasta huhti-
kuussa. Siis työttömien on pitänyt tammikuun alusta saakka sanktioiden uhalla noudattaa
ohjeistusta, jota heillä ei ollut mitään mahdollisuutta tietää varmuudella ennen kuin huhti-
kuussa. No, ei tarvitse olla sosiologi ennustaakseen, että tällaisissa tilanteissa TE-toimis-
toille syntyy ruuhkaa, ja niinhän siinä syntyikin, ja sen takia hallituksen yksi korjaavista
toimista aktiivimalliin on nyt viranomaisvoimavarojen lisääminen.
27



Pöytäkirjan asiakohta PTK 38/2018 vp
Aktiivimalli itsessään oli jo oikeusturvan kannalta ongelmallinen, mutta sen toteutus on
tehnyt siitä entistä ongelmallisemman. Minä en voi kuvitella, että yksikään poliitikko tässä
salissa ajattelee, että on reilua vaatia ihmisiltä jotain sanktion uhalla kertomatta, mitä heil-
tä vaaditaan. Tämän pitäisi olla selvää ihan oikealta vasemmalle laidalle, että näin ei voida
toimia, ja pitäisi olla selvää myös, että jos tällä lailla toimitaan, niin jos ei mikään muu niin
viimeistään tämä kyllä murentaa tehokkaasti ihmisten luottamusta järjestelmään: sekä nii-
den TE-toimistojen virkailijoiden, jotka koettavat vastata niihin tuhansiin yhteydenottoi-
hin, kun ihmiset soittelevat, että miten heidän nyt pitäisi tehdä, jotta he tästä kuivin jaloin
selviävät, että ennen kaikkea niiden ihmisten, joidenka muutenkin hyvin pieni toimeentulo
on uhattuna pienentyä entisestään. Tästä asiasta ei ole tänään tässä salissa käytetty yhtään
puheenvuoroa, ja minä todella haluaisin kuulla jonkun sanovan, että tämä on okei, että täs-
sä muka ei olisi mitään ongelmaa, että tässä muka on joku puolustettava tai edes sen ym-
märrettäväksi tekevä ulottuvuus, koska minun nähdäkseni sellaista ei ole.

Mitä muuta me tiedämme nyt aktiivimallista, mitä vielä viime käsittelyssä, kun viimek-
si tästä pöntöstä asiasta puhuin, ei tiedetty? No, ainakin näyttää nyt siltä, että aktiivimalli ei
sitä toivottua aktiivisuutta lisännyt. Tästä meillä ei ole olemassa vielä tarkkoja tietoja, ja
voi olla, että tilanne muuttuu oleellisesti nyt sen jälkeen, kun ihmisille on lopulta kerrottu,
mitä ylipäätään odotetaankaan. Mutta tämänhetkisten tietojen mukaan, tämänhetkisten ti-
lastojen valossa näyttää siltä, että työttömien käyttäytyminen suhteessa työmarkkinoihin ei
ole radikaalisti muuttunut sen jälkeen, kun aktiivimalli astui voimaan. Yksittäistapaukset
suuntaan tai toiseen eivät tätä kokonaisuutta muuta. Mikäli tämä oli aktiivimallin tarkoi-
tus, niin toistaiseksi se ei näytä tavoitettaan saavuttavan. Vähän erilaista ilmaa oli jo sil-
loin, kun aktiivimallista säädettiin, siitä, onko tämä ylipäätään aktiivimallin tarkoitus. Itse
kuulin myös puheenvuoroja, joissa tämä ei olisikaan niin ollut, vaan enemmänkin haetaan
niitä valtiontalouden säästöjä siitä leikkurista, joka tähän syntyy. Näiltä osin voidaan tode-
ta, että aika hyvin meni, että puolet, monilla alueilla yli puolet, työttömistä saa nyt pienem-
pää työttömyysturvaa kuin vielä maaliskuussa. Se, millaiset taloudelliset säästöt tästä sit-
ten valtion kassaan tulevat, on eri asia, ja kuten jo hallituksen esityksestäkin voi käydä kat-
somassa, niin se, mikä työttömyysturvassa säästetään, se toimeentulotuessa pitkälti mene-
tetään, minkä lisäksi tästä siirtymästä toimeentulotuen piiriin syntyy se, että sekä taloudel-
liset kannustinloukut että erityisesti sosiaaliturvan byrokratialoukut suhteessa sirpaletöi-
den vastaanottamiseen pahenevat entisestään. Näin toki ennakoitiin käyvänkin.

Järjestelmän oletettiin puolustuspuheenvuoroissa tuottavan työvoimapalvelut niille, jot-
ka eivät kykene avoimilta työmarkkinoilta sitä aktiivimallin velvoitetta täyttämään. Näin ei
ole käynyt. Työvoimapalveluthan eivät lisäänny yhtään sillä, että päätetään, että uhkail-
laan vähän työttömiä. Työvoimapalvelut lisääntyvät sillä, että niitä rahoitetaan ja niitä jär-
jestetään, ja työvoimapalvelujen lisääminen sillä, että niitä rahoitetaan ja niitä järjestetään,
ei taas edellytä aktiivimallia, vaan se edellyttää sitä, että määrätään rahat ja määrätään joku
tekemään ne muutokset, ja tämä on täysin mahdollista toteuttaa ilman aktiivimallia. On
jopa niin, että meidän työttömyysturvajärjestelmässä ihan ilman aktiivimallia on työttömil-
lä jopa velvoite osallistua näihin työvoimapalveluihin, jos niitä järjestetään. Jos työvoima-
viranomaisella on osoittaa edes jossakin mittakaavassa järkevä työvoimapalvelu työttö-
mälle, niin tämän velvollisuus on karenssin uhalla ottaa se vastaan ihan ilman aktiivimal-
liakin. Tässä suhteessa aktiivimallin ei odotettu tuovan muutosta eikä se muutosta ole tuo-
nut. Kuitenkin näin on käynyt niiltä osin, että nyt kun hallitus koettaa paikkailla niitä on-
gelmia, joita aktiivimallissa päivä päivältä enemmän löytyy, niin se etsii ratkaisua siitä,
28



Pöytäkirjan asiakohta PTK 38/2018 vp
että yhä useammat erilaiset työvoimapalvelut tai sellaiseksi luokiteltavat toimet kelpaisi-
vat aktiivimallin piiriin. — Lopetan, puhemies, ihan kohta.

Minä pelkään, että tässä on käymässä semmoinen ilmiö, jota meistä kukaan muu kuin
Tarja Filatov ei täällä osannut ennakoida, nimittäin se, että meidän työvoimapalvelut suun-
tautuvat yhä enemmän paikkaamaan aktiivimallin velvoitetta sen sijaan, että ne järjestet-
täisiin sillä perusteella, että mahdollisimman moni työtön saisi työllistymisen kannalta jär-
kevää palvelua. Tässä on nyt jo hyvä alku syntymässä tähän suuntaan. Tästä minä olen kyl-
lä melkein yhtä huolissani kuin siitä järjestelmän legitimaation rapautumisesta oikeustur-
vaongelmien myötä.

18.51 Rami Lehto ps: Arvoisa rouva puhemies! Aktiivimalli kyykyttää suomalaista työ-
töntä duunaria ja tietysti eriarvoistaakin työttömiä riippuen siitä, missä päin Suomessa
asuu. Tähän kiinnitti jo valiokuntakin silloin mietinnössään huomiota. Jos työtön etsii töitä
eikä saa yrityksistä huolimatta minkäännäköistä työtä eikä pääse kurssille — kaikki työl-
listämistä edistävät kurssit voivat olla täynnä etkä saa niitä — niin kyllä se voi sitten pik-
kasen syödä sitä työtöntä, joka lyökin sitten hanskat tiskiin, että haetaankin sitten toimeen-
tuloluukulta ne rahat. Kun on yritetty, niin siitä rangaistaan silti, vaikka olet yrittänyt etkä
saanut töitä.

Täällä ministeri Lindström puhui, että vapaaehtoistyö ei kelpaa aktiivitoimena sen ta-
kia, kun ei tiedetä, mihinkä rajoja vedetään, mutta kyllähän me vedämme moneen muuhun-
kin asiaan rajoja. Hallitushan on nyt vähän linjaamassa, että alle 30-vuotiaita voidaan pal-
kata määräaikaiseen työsopimukseen. Siinä on 30 vuotta — taas löytyi raja. Alle 20 hen-
kilön työpaikoissa voidaan irtisanomista helpottaa — taas on laitettu siihen raja. Kyllä näi-
tä pystyy laittamaan, jos halutaan.

Sitten täällä on tänään puhuttu myös tästä, että jos töitä löydy omalta paikkakunnalta,
niin pitää muuttaa työn perässä, jättää perhe sinne kotipaikalle ja lähteä sitten itse katso-
maan, löytyykö ensinnäkin asuntoa ja sitten mitä töitä sieltä löytyy. Näin aikoinaan kauan
kauan sitten telkkarissa sellaisen eteläamerikkalaisen dokumentin, missä työn perässä kau-
punkiin tulleet miehet kokoontuivat aikaisin aamulla ostoskeskuksen parkkipaikalle ja
odottivat sitten, että työnantajat ajoivat siihen avolava-autoilla paikalle ja valitsivat sitten
siitä, ketkä pääsisivät siksi päiväksi töihin. Onnekkaammat nousivat lavalle ja pääsivät yh-
deksi päiväksi töihin, ja seuraavana aamuna taas sama toiminta. Ajattelin, että Suomeen ei
ikinä tule tällaista toimintaa, mutta nyt kun on tätä hallituksen toimintaa katsonut, niin jopa
luulen, että jossain joku päivä tällaista tulee Suomeenkin.

18.54 Juhana Vartiainen kok: Kauanko tässä saikaan puhua? 

Puhemies Paula Risikko: 7 minuuttia.

Kiitos. — Arvoisa puhemies! Puheena olevan aloitteen käsittelyssä on kysymys sekä ak-
tiivimallin perusteluista että tästä kansalaisaloiteinstituutiosta. Aktiivimallia on nyt halli-
tuksen taholta perusteltu tässä keskustelussa ja viime kuukausina ihan ansiokkaasti. Sillä
saavutetaan todennäköisesti kuitenkin kohtuullinen työttömyyden aleneminen jokseenkin
pienellä sosiaaliturvan leikkauksella. Käyttöönotossa eli toimeenpanossa kompuroitiin va-
litettavasti kiireen vuoksi jonkin verran, mutta eiköhän nämä lastentaudit päihitetä.
29



Pöytäkirjan asiakohta PTK 38/2018 vp
Oppositio ja kansalaisaloitekin esittävät sellaisen kovin oudon perustelun, ettei työtön
työnhakija muka voisi vaikuttaa työllistymiseensä tai keikkatyön saamisen todennäköisyy-
teen. Sehän on aivan järjenvastainen väite. [Eero Heinäluoma: Ei kukaan ole niin sano-
nut!] Totta kai työtön voi omalla toiminnallaan vaikuttaa siihen, löytyykö työpaikka tai
työkeikka, ja juuri tällaista käyttäytymisen muutostahan tässä haetaan, skandinaavisen työ-
linjan mukaisesti ihmistä sekä patistaen että auttaen.

Työvoimahallinto on tehnyt sen aivan oikean päätöksen, että työllisyyskursseille ei ote-
ta ihmisiä vain sen vuoksi, että aktiivisuusehto täyttyisi. Emme elä sosialismissa emmekä
myöskään työnhakusosialismissa. Julkinen valta voi auttaa työsuhteen syntymisen toden-
näköisyyttä, mutta vapaassa yhteiskunnassa julkinen valta ei koskaan voi taata sitä, että
työpaikka löytyy. Tämä pitää kertoa rehellisesti myös kansalaisille ja äänestäjille. [Eero
Heinäluoma: Kyllä he sen tietävät!]

Alustavat tiedot kertovat kyllä, että aktiivimallilla tällaisia käyttäytymisvaikutuksia on
ehkä jo ollutkin, mutta se varsinainen uudelleen katselun aika on ehkä kahden, kolmen
vuoden kuluttua, kun se on vaikuttanut työntekijöiden, yritysten ja työttömien käyttäyty-
miseen. Toiveissani on, että erityisesti virta niin sanottuun työttömyyseläkeputkeen kape-
nee ja toivottavasti tyrehtyy. Näitä työttömyysturvan lisäpäivillä olevia on pidetty käytän-
nössä varhaiseläkeläisinä, siis jo aiemmankin lain vastaisesti, ja työttömyysturvaa on tällä
tavalla ikääntyneitä hiljaisessa yhteisymmärryksessä irtisanomalla käytetty työpaikoilla
hyväksi ja käytetty väärin eräänlaista moral hazardia luoden. [Eero Heinäluoma: Eikö
Ruotsin malli kelpaa tähän?] Nyt tähänkin tulee uutta ryhtiä, kiitos aktiivimallin. Ja niin
kuin tässä on kuultu, budjettiriihessä on nyt yleisesti toivotulla tavalla lisätty työvoimahal-
linnon voimavaroja. 

Tällainen toimintatapa on oikeastaan vasta ensimmäinen askel sillä pitkällä tiellä, jolla
me teemme Suomenkin sosiaaliturvasta enemmän työhön kannustavaa muiden Pohjois-
maiden esimerkkiä katsellen. Mitä velvoittavampi ja vastikkeellisempi työttömyysturva
meillä on, sitä korkeampi voi olla työttömyysturvan taso. Meille on vielä kovin uutta se po-
liittinen keskustelu, jota on käyty Skandinavian maissa jo kauan ja jossa korostetaan yksi-
lön taloudellis-sosiaalisten oikeuksien ja velvollisuuksien tasapainoa, mutta nämä asiat
muuttuvat hitaasti. Me olemme henkisesti eräänlainen siirtymätalous, joka tulee muita
Pohjoismaita jäljessä. [Eero Heinäluoma: Ja tauti pahenee!]

Mutta toinen aspekti tässä keskustelussa on tämä kansalaisaloitteen käyttö. Aloitehan
tähtää aivan tuoreen, hyvin perustellun ja harkitun ja valmistellun lain kumoamiseen, ja ky-
symys on: onko tässä kansalaisaloite oikea kulkuneuvo? Hallituksen esitys eduskunnalle
kansalaisaloitelaiksi ja laiksi viranomaisten toiminnan julkisuudesta annetun lain 24 §
muuttamisesta — tämä on hallituksen esitys 46/2011 — lausuu: ”Tavoitteena on yhtäältä
edistää kansalaisten toimintamahdollisuuksia ja toisaalta huolehtia siitä, että eduskunnan
lainsäädäntötyö sujuu joustavasti ja tarkoituksenmukaisella tavalla.” Tästä voisi todeta,
että ihan vastikään säädetyn lain kumoamiseksi tehty aloite ei ainakaan nyt tällaista tavoi-
tetta toteuta, siis eduskuntatyön sujumista tarkoituksenmukaisella tavalla. Se aiempi esitys
lausuu niin ikään: ”Aloitteella voidaan nostaa esille sellaisia uusia kysymyksiä, jotka ovat
ehkä jääneet huomiotta poliittisten puolueiden toiminnassa.” Tämäkään ehto ei tämänkään
keskustelun valossa oikein näytä täyttyvän. Vertailukohdan voi ottaa myös perustuslakiva-
liokunnan lausunnosta, joka koski avioliiton säilyttämistä, Aito avioliitto -aloitetta. Silloin
perustuslakivaliokunta lausui: ”Perustuslakivaliokunnan mielestä vastikään eduskunnassa
hyväksytyn lain muutosehdotuksen sisältävä kansalaisaloite ei hyvin sovi yhteen sen kan-
30



Pöytäkirjan asiakohta PTK 38/2018 vp
salaisaloitteen säätämisvaiheessa esitetyn tarkoituksen kanssa, että aloitteella tuodaan uu-
sia aiheita poliittiseen keskusteluun.” Ja jos muistan oikein, tämä näkökohta sai tässä salis-
sa kaikkialta salista aika paljon tukea.

Eli tässä halutaan nyt kansalaisaloitteella kumota eduskunnan juuri hyväksymä tuore
lainsäädäntö, jonka vaikutuksia ei vielä edes voida nähdä tai jolla kuitenkin todennäköises-
ti työttömyyttä alennetaan. Laki käsiteltiin valiokunnassa, tietysti tavanomaisella huolelli-
suudella, vain muutama kuukausi sitten. Se säädettiin voimaan eduskunnan enemmistön
voimin. Oppositio vastusti ja hävisi äänestyksen. Tätä lakia arvioidaan parhaiten muuta-
man vuoden kuluttua, kun nähdään, miten se on muuttanut työmarkkinoiden toimintata-
paa. Siksi tätä kansalaisaloitetta ei mielestäni ole syytä ottaa tässä vaiheessa sellaiseen kä-
sittelyyn, joka johtaa tämän salin äänestykseen, vaan katsoa asiaa uudelleen vuoden, kah-
den sisällä, kun kokemuksia on alkanut karttua, ja sitten voidaan kehittää tätä toimintata-
paa edelleen.

19.01 Martti Talja kesk: Arvoisa rouva puhemies! Tämä keskustelu aktiivimallin ympä-
rillä on ollut hyvin intensiivistä ja kiivastakin ajoittain. Minusta meidän tulee yhdessä
miettiä sitä, miten me pääsisimme yhdessä parhaimpaan mahdolliseen tulokseen. Toisaal-
ta on hyvä muistaa, että keskustavetoinen hallitus on nyt hallituskauden alusta asti ohjan-
nut vahvaan työntekoon ja toimeliaisuuteen kannustaen ja sitä kautta vaalilupauksemme
mukaisesti on laittanut Suomea kuntoon. [Suna Kymäläinen: Siitä se kansa parastaikaa
kiittää!] Uudistuslistalla on ollut leikkauksia, rakenteellisia muutoksia ja selkeitä resurssi-
lisäyksiä.

Oletan, että meillä eduskunnassa on varsin laaja yhteisymmärrys siitä, että työnteon tu-
lee aina olla joutenoloa kannustavampaa ja työttömien aktivointi on joskus tarpeellista.
Kun katsotaan poliittista lähihistoriaa, huomaamme, että työttömien aktivointi on ollut var-
sin usein eri hallitusten työpöydillä riippumatta hallituksen kokoonpanosta. Aiemmin jo
viittasin 90-luvun puolivälissä Lipposen ensimmäisen hallituksen aikana työttömien ve-
roprosentin kaksinkertaistamiseen työssä olevien veroprosenttiin nähden, ja tämän lisäksi
90-luvun loppua leimasivat lähes vuosittain päätetyt uudet työttömyyspäivärahan tiuken-
nukset. Sama niukkuuden jakaminen ja osittain kepillä ohjaamisen linja ovat jatkuneet aina
tähän päivään saakka, joten kyseessä ei todellakaan ole mikään uusi asia.

Keskustan linja on aina ollut kansalaisen henkilökohtaisen kehitystarpeen toteuttami-
nen, tunnustaminen, eli haluamme luoda edellytykset sille, että kansalainen itse voi itseään
kehittää. Eräs varsin kulunut sanonta kuuluukin: on paljon tärkeämpää opettaa kalasta-
maan kuin antaa kalaa. Yksilön itsensä kannalta on henkisesti paljon merkittävämpää tie-
nata elantonsa itse, hankkia kokemusta, vaikka ansiotaso ei olisi juurikaan erilainen tukeen
verrattuna.

Kun syksyllä käsittelimme tätä aktiivimallia, olivat keskustassa mallin haasteet tiedos-
sa. Tiedostimme, että varsinkin pitkäaikaistyöttömyyden taustalla on usein myös tervey-
dellisiä ja sosiaalisia ongelmia sekä syrjäytymistä. Näillä henkilöillä kyky toteuttaa aktii-
vimallin vaatimia toimenpiteitä on heikentynyt. Korostimme, että vaikeasti työllistyville
täytyy olla tarjolla myös heille sopivia työllisyyspalveluja. On myös muistettava, että pit-
käaikaissairaus tai muu työkyvyttömyys on lähtökohtaisesti este olla työttömänä työnhaki-
jana. Työttömyysetuuden lähtökohtana on, että työnhakija on työkykyinen ja siten työ-
markkinoiden käyttävissä. Osatyökykyisten tilanteen selvittämiseksi on sosiaali- ja ter-
31



Pöytäkirjan asiakohta PTK 38/2018 vp
veysministeriö asettanut selvityshenkilöryhmän, jonka tehtävänä on arvioida nykyistä jär-
jestelmää ja tehdä siihen tarvittavat korjaukset.

Työvoimapalveluissa ja mahdollisuudessa osallistua niihin on suuria eroja maan eri
osissa, tämä tunnustetaan. Ensimmäiset raportit lain voimaantulon jälkeen kertoivat osal-
taan niistä huolista, joita lakia kohtaan jo ennen sen voimaantuloa oli esitetty. Tällä hetkel-
lä on myös epäselvää, onko nyt kaikki työttömät arvioitu. Joidenkin esitystietojen mukaan
ainoastaan 10 prosentin arvioinnin perusteella on tehty ne kuntakohtaiset arvioinnit, joita
tässäkin on nyt käytetty keskustelun pohjana.

Pidän hyvänä, että hallitus kehysriihessä sai aikaan päätöksiä, joilla aktiivimallia uudis-
tetaan. Hallitus lisää TE-toimistojen henkilöresursseja yhteensä yli 200 henkilötyövuodel-
la, lisää aktiivimallin määrittämäksi aktiivisuusehtoa kerryttäväksi työvoimapalveluksi uu-
den asetuksen perusteella myös osallistumisen ammattijärjestöjen, kansalaisjärjestöjen tai
yhteiskunnan järjestämään työllistämistä edistävään valmennukseen tai koulutukseen.
Meillä on kuitenkin edelleen käsissämme työn ja työvoiman kohtaanto-ongelma.

Kansalaisten huoli on siis kuultu, ja oikeansuuntaisia täsmentäviä toimenpiteitä ollaan
tekemässä. On välttämätöntä, että hallitus seuraa lain toteutumista edelleenkin ja reagoi
jatkossakin niihin epäkohtiin, joita siinä ilmenee.

Itse näen, että tulevaisuus työttömyyden ja sosiaaliturvan osalta on kuitenkin reaaliai-
kaisen tulorekisterin ja sosiaaliturvan kokonaisuudistuksen yhdistäminen, jolloin päästään
henkilökohtaiseen kokonaistuloon, joka voisi olla 1 000 euron paikkeilla negatiivisen tu-
loveron tai vastaavien menettelyjen avulla. Tällä hetkellä yksi työpaikan vastaanottamisen
este saattaa olla esimerkiksi byrokratialoukku, joka tulee työttömyysturvan sovittelusta.
Silloin yksi kuukausi oikeastaan jää tuloa saamatta, [Vasemmalta: Juuri näin!] ja odottai-
sin, että tässä korjaamistoimenpiteessä voitaisiin nyt sitten esimerkiksi tämä sovittelu siir-
tää yhden kuukauden yli. Näen, että meidän tulee kehittää aktiivimallia sillä tavalla, että se
tukee työn vastaanottamista. [Suna Kymäläinen: Lisää toimeentulotukiasiakkaitten mää-
rää!]

19.07 Pia Viitanen sd: Arvoisa rouva puhemies! Tämä kansalaisaloite on todella tärkeä ja
merkittävä, ja haluan myös osaltani kiittää sen tekijöitä, siihen osallistuneita aktiivisia ih-
misiä, joiden ansiosta tosiaan tämä merkittävä epäkohta on palannut jälleen tänne eduskun-
taan keskusteltavaksi, ja hyvä niin. Mielestäni tämä kansalaisaloite ja se, että se syntyi no-
peasti, spontaanisti ja keräsi reilut 100 000 nimeä hyvin nopealla vauhdilla, kuvastaa juuri
sitä, että kansalaiset tuntevat tämän niin sanotun aktiivimallin todella oikeudentajun vas-
taiseksi ja loukkaavaksi. Siitä on varmasti tullut eräänlainen symboli tälle eriarvoistavalle
ja epäreilulle hallituksen politiikalle. Siltä minusta ainakin tuntui, kun olin itsekin mukana
siinä mielenilmaisussa, joka tuolla torilla pidettiin tätä Lindströmin leikkausmallia vas-
taan.

Paitsi että tämä sotii yleistä oikeudentajua ja oikeudentuntoa vastaan, niin tämä malli si-
nänsä on varsinainen keksintö eikä niinkään positiivisessa vaan negatiivisessa mielessä.
Nimittäin ei kukaan muu kuin Suomen hallitus varmaan tulisi keksineeksi mallia, joka ihan
tosissaan rankaisee ihmistä kiitokseksi siitä, että ihminen aktiivisesti hakee töitä. Se on kä-
sittämätön oivallus Suomen hallitukselta, ja tällaista mallia ei tosiaan, kuten täälläkin on
todettu, missään muualla ole olemassa. Nyt on hyvä tilaisuus hallituksen peruuttaa ja ku-
mota tämä mallinsa, mutta ei tämä keskustelu kauheasti siihen toivoa ole antanut, sen ver-
32



Pöytäkirjan asiakohta PTK 38/2018 vp
ran innokkaasti tuntuivat hallituspuolueiden edustajat ja ministerit tätä kuitenkin puolusta-
van.

Tämä aktiivimallihan oli yksi osa tällaista hallituksen ikään kuin ketjua, jolla se on
enemmän tai vähemmän koko ajan ollut ajamassa alas työmarkkinoiden turvallisuutta. Ku-
ten joskus jo kyselytunnilla todettiin, tämähän alkoi siitä heti hallituskauden alussa, että
uhkailtiin pakkolailla, sitten tuli työttömyysturvan leikkauksia, sitten tuli tämä lomaraho-
jen leikkaus ahkerilta kunnallisilta työntekijöiltä ja julkisen sektorin työntekijöiltä — sai-
raanhoitajilta, opettajilta, siivoojilta, kaikilta näiltä — sitten tuli tämä aktiivimalli, ja nyt
sitten valitettavasti ihan tuoreimpana tähän ketjuun ovat liittyneet nämä nuorten perusteet-
tomat pätkätyöt sekä sitten tämä niin sanottu potkulaki, jossa helpotetaan sitä, että ihminen
voidaan irtisanoa. Aika julma linja, aika kylmä linja, eikä vallan aika.

Ja kuten sanoin tuossa debatissakin, niin siitähän tässä nyt on kysymys, että kokoomus
heiluttaa tahtipuikkoa ja siniset ja keskusta laulavat taustakuorossa. Ymmärrän kokoomuk-
sen halun pitää tätä aktiivimallia yllä, niin sanottua kiveä pullassa. Kokoomus sen tuntuu
sinne kovasti haluavan, mutta se, että näen täällä kaksi sinistä ministeriä puolustamassa sit-
ten tätä kokoomuslaista linjaa ja sitten näen keskustan nyökkäilevän vieressä, on kyllä san-
gen tavatonta. Me olemme tilanteessa, että me leikkaamme ihmisten perusturvaa, ja Suo-
men keskusta nyökkäilee siinä mukana ja on toimimassa näin. Kuinkas se menikään ennen
vaaleja: pääministeri Sipilä sanoi, että perusturvaan ei kosketa ja leikkauksia ei tehdä.

Kuten sanottu, tämä on kivi pullassa. Minua ovat hieman huolestuttaneet tietyissä koh-
dissa tämän keskustelun sävyt, kun on tunnuttu naureskelevan hieman tällaisille opposi-
tion huolille ja muille. Muutamia puheenvuoroja tänäänkin niin kyselytunnilla kuin tässä-
kin keskustelussa on tullut vähän semmoiseen ylimieliseen henkeen. [Suna Kymäläisen
välihuuto] — Aivan. — Ja siinä mielessä, kun ajattelee, mitä tässä nyt on tapahtumassa —
koko suomalaista työmarkkinajärjestelmää, sen turvallisuutta ollaan heikentämässä — niin
ei se kyllä mikään naurun asia ole. [Olavi Ala-Nissilä: Ei täällä ole kukaan nauranut!] —
Me olemme palaamassa, edustaja Ala-Nissilä, menneisyyteen tämän hallituksen toimesta.
Sehän oli torppariaikaa, kun ei ollut oikein oikeuksia ja työnantajat sopivat demokraatti-
sesti työehdoista itse itsensä kanssa, niin että torppariaikaan ollaan menossa tämän ideolo-
gian mukaisesti.

Puhemies! Aiemmissa puheenvuoroissa tuli hyvin ilmi se, minkä nyt olemme nähneet:
Tämä malli ei toimi. Se toimii puhtaana leikkurina. Aktivointiasteet eivät juurikaan ole
nousseet, ja se on sitten toiminut yli puolelle työttömistä leikkurina, ja se on tietenkin pie-
nissä tuloissa kova juttu, kun muutenkin on menettänyt ansioita ja joutunut työttömäksi,
että sitten vielä lisäleikkuri tulee aktiivisuudesta huolimatta. Se todella näille ihmisille
tuottaa kovasti vaikeuksia. Kuten todettu, nyt olisi aika ottaa se kivi pois pullasta — minis-
teri Lindström silloin aikaisemmin, aiemmissa keskusteluissa, kertoi, että tämä on kivi pul-
lassa, joka pitää vaan niellä, ja täytyy kyllä sanoa, että mikään master chef ministeri Lind-
ström ei tällä reseptillään varmasti ole, päinvastoin.

Täällä edustaja Vartiainen sanoi, että arvioidaan sitten muutaman vuoden kuluttua, mut-
ta voisin tähän todeta, että onneksi kuitenkin välissä on vaalit, ja jos luottamusta kansalta
saamme, niin SDP:hän on todennut, että se tämän mallin peruu, ja meillä on lukuisia omia
esityksiä, mitkä olisivat nimenomaan kannustavia ja sitä kautta auttaisivat ihmisiä työllis-
tymään.

Puhemies! Minä kannatan yleisesti ottaen kansalaisaloitejärjestelmää enkä ymmärrä si-
tä, että täällä esimerkiksi edustaja Vartiainen vähän kritisoi niin tätä järjestelmää kuin tä-
33



Pöytäkirjan asiakohta PTK 38/2018 vp
täkin aloitetta ja sanoi, että kun tässä on hyvin valmisteltu laki, juuri tuore, niin ei saisi teh-
dä kansalaisaloitetta. Mutta kyllä hän itsekin myönsi puheenvuoronsa alussa, että aika-
moista kompurointia oli valmistelusta johtuen tämän lain alkuvaiheessakin jo, joten eikö-
hän tunnusteta tosiasiat, puhemies, ja oteta kivi pois pullasta.

19.14 Heli Järvinen vihr: Arvoisa rouva puhemies! Minua harmittaa tässä keskustelussa
se, että aina verrataan Tanskan järjestelmään meitä suomalaisia. Minua harmittaa tanska-
laisten puolesta, kun muistetaan se, että meillä on jotakuinkin saman verran asukkaita mut-
ta Tanskassa työvoimavirkailijoita on lähes kaksikymmentäkertainen määrä meihin verrat-
tuna, siis Suomessa tällä hetkellä noin 2 400 ja Tanskassa 40 000. En lähtisi näiden luku-
jen pohjalta tekemään kovin kummoisia vertailuja. Tähän oikeastaan sisältyy se iso ongel-
ma, joka meillä Suomessa on: meillä työtöntä edelleenkään ei kohdata. Viime vuoden alus-
ta, siis vuoden 17 alusta, tulivat voimaan määräaikaishaastattelut kolmen kuukauden vä-
lein. Niitä on kehuttu pääministeriä myöten, niiden on sanottu toimineen hyvin, ja tästä
syystä halusin tarkistaa viime viikolla, millainen tilanne näiden määräaikaishaastattelujen
kanssa on. 

Ensinnäkin vain 60 prosenttia työttömistä on päässyt määräaikaishaastattelujen piiriin,
mutta mikä vielä huolestuttavampaa, kasvokkain tapahtuneita kohtaamisia TE-toimistossa
on viime vuonna ollut vähemmän kuin vuonna 16. Siis kun määräaikaishaastattelut tulivat
voimaan vuoden 17 alusta, kohtaamisten lukumäärä on edellisvuoteen verrattuna vähenty-
nyt. [Marisanna Jarva: Ja työllisyys kasvanut!] Näin huonosti toimivat kolmekuukautis-
haastattelut työttömille. — Työllisyys ei kasvanut, vaan työttömyys lisääntyi viime vuo-
den aikana 20 000:lla. Tilastokeskuksen mukaan viime vuoden joulukuussa oli 20 000 työ-
töntä enemmän kuin vuotta aikaisemmin, ja siitä huolimatta kasvokkain tapahtuneiden
haastattelujen määrä oli jopa pienempi. — Että mitenkä meni noin niin kuin omasta mie-
lestänne? [Olavi Ala-Nissilä: Työllisyys parani!] — Työttömiä oli 20 000 enemmän kuin
edellisen vuoden joulukuussa.

Lukemattomat Suomen työttömät ovat tällä hetkellä hätääntyneitä ja hämmentyneitä.
Sain yhteydenoton eräältä mieheltä, jonka täytyi todistaa lukeneensa verkkosivulta työn-
hakijan oikeuksista ja velvollisuuksista. Tällaisen kirjeen hän sai TE-toimistolta. Tätä kut-
suttiin kirjeessä työllistymissuunnitelmaksi, ja tämä mies huolestuneena kysyi minulta,
mitä hänen nyt pitää tehdä ja miten hänen pitää toimia, ja kun kerran kirjeessä sanottiin,
että lue verkkosivulta työnhakijan oikeuksista ja velvollisuuksista. Sanoin tälle kysyjälle,
että no, lue ja vastaa sitten kirjeeseen, että nyt olen lukenut. Näin hän toimi, ja kuinka ol-
lakaan, viikko tämän jälkeen hän sai uuden kirjeen, jossa hänelle kerrottiin, että hienoa, nyt
työttömyysturvasi voi jatkua seuraavat kolme kuukautta. Mutta kysymykseni kuuluu: mi-
ten tämänkaltainen näennäistoiminta auttaa yhtään ketään työllistymään? Se ei taatusti
muuta kuin turhauta sitä TE-toimijaa ja ennen kaikkea sitä työtöntä, joka on jo oman työt-
tömyytensä kanssa hädissään. Ehdottaisin, että tämänkaltaisista näennäistoimista luopui-
simme välittömästi. 

Kun aktiivimallia käsiteltiin valiokunnassa, meillä oli silloin jo mielessämme monia uh-
kia. Me pelkäsimme, että työttömiä ajautuu työttömyysturvalta viimesijaisen toimeentulo-
turvan piiriin. Tämä on toteutunut. Meillä oli pelko siitä, että työttömät viimesijaisena
mahdollisuutenaan intoutuvat hakemaan työkyvyttömyyseläkettä, kun eivät onnistu akti-
voitumaan työtä saamalla tai heille tarjotuilla työllisyyspalveluilla, ja juuri näin on käynyt.
Työeläkeyhtiöt kertovat, että työkyvyttömyyseläkkeitä on haettu entistä enemmän, ja osa
34



Pöytäkirjan asiakohta PTK 38/2018 vp
hakijoista on suoraan ilmoittanutkin rehellisesti hakeneensa sitä pelkästään oman työttö-
myytensä takia. Tuloksena on, että iso osa työttömistä tuntee itsensä tällä hetkellä kyyky-
tetyksi, eläkejärjestelmä ruuhkautuu, politiikka menettää uskottavuuttaan ja me kaikki hä-
viämme. Onko tämä sen arvoista?

No, tässä keskustelussa on käytetty paljon puheenvuoroja siitä, että pitkäaikaistyöttö-
mille on sentään käynyt hyvin. Pitkäaikaistyöttömien määrä muistaakseni oli vähentynyt
36 000:lla, mutta kun muistamme, että käyttöön on otettu Lex Lindström—Taipale, jonka
mukana 5 000 pitkäaikaistyötöntä on päässyt eläkkeelle, ja kun muistamme, että tulotto-
miksi, siis pois työttömyysturvalta muun sosiaaliturvan piiriin, on tipahtanut yli 25 000 ih-
mistä — tulottomien määrä on yli kaksinkertaistunut viidessä vuodessa, ja muun sosiaali-
turvan piirissä on nyt yli 50 000 kotitaloutta — niin voi vain hyvällä syyllä kysyä, kuinka-
han moni näistä pitkäaikaistyöttömistä on oikeasti työllistynyt. Iso joukko se ei ainakaan
ole. Toivottavasti ministeri vastaa vielä siihen kysymykseen joskus. Hän lupasi alkuvuo-
desta selvittää sen, mitä pitkäaikaistyöttömille on tapahtunut, mutta sitä selvitystä emme
ole vielä saaneet.

Jos minulla olisi valtikka, muuttaisin työvoimapalvelut aidoiksi palveluiksi, lisäisin
huomattavasti TE-toimistojen resursseja, niin että meitä voisi verrata vaikka sinne Tans-
kaan, muuttaisin tämän passiivimallin aktiivimalliksi, jossa palkitaan aktiivisuudesta eikä
rangaista passiivisuudesta, lisäisin palkkatukea, loisin pysyvät välityömarkkinat, joilla hoi-
dettaisiin vaikeasti työllistyvien ihmisten mahdollisuudet. Onneksi saamme tulorekisterin
käyttöön, ja vielä kun saisimme yhdistelmävakuutuksen ja opinto- ja työllisyyssetelin, niin
olisimme jo paljon pidemmällä. Toivottavasti tämänkaltaisesta aktiivimallista päästään
eroon.

19.22 Marisanna Jarva kesk: Arvoisa puhemies! Aktiivimallista keskustellaan, ja hyvä
niin. Sitä on edelleen kehitettävä ja nyt kehitetään, ja jatkossakin varmasti tullaan vielä pa-
rannuksia tekemään. Mutta on tärkeätä, että aloitetaan jostakin mallista, joka auttaa nimen-
omaan siihen, että Suomessakin, niin kuin muissakin — erityisesti Pohjois-Euroopan —
maissa, työnteon pitää olla aina kannattavampaa kuin ei-työnteon ja varsinkin kotona ole-
misen. Se kuulostaa ikävältä, ja minä ymmärrän sen kovan kritiikin, mitä tätä mallia koh-
taan tulee. Totta kai, kun työttömyys kohtaa ja kun on varmasti monenlaista muutakin sel-
laista tunnetta, että miten tässä tulevaisuudessa pärjää ja kuka minua auttaa tässä asiassa ja
riittävätkö omat voimavarat, niin varmasti tuntuu siltä, että onko tämä nyt auttamista. Mut-
ta toisaalta minullekin on tullut paljon palautetta nuorilta siitä, että esimerkiksi ei ole kan-
nattanut ottaa työtä vastaan aiemmin. Järjestelmä ei kannusta siihen, [Suna Kymäläinen:
Miten tämä järjestelmä kannustaa siihen?] jos rahaa tulee enemmän kotona ollessa kuin
työtä vastaanottaessa. Ei se ole nuoren vika, esimerkiksi. Tällaisten nuorten kanssa puhues-
sani he ovat minulle tätä palautetta suoraan itse sanoneet, ja en minä syyllistä ihmistä siitä,
vaan se on meidän järjestelmän vika, ja siksi on järjestelmää muutettava.

Aktiivimallin osalta on ollut tärkeää kohdistaa huomio nimenomaan siihen, että ihmisil-
le on saatava lisää näitä palveluja. Olen itse ollut Paltamossa pitkään kuntapäättäjänä.
Meillä oli siellä työvoimakokeilu, jossa nimenomaan annettiin täsmätoimia erityisesti pit-
kään työttömänä olleille. Myös tutkittiin sitä, onko esimerkiksi työkyvyttömyystilanne jo
käsillä, että pitäisi päästä työkyvyttömyyseläkkeelle. Siinä tilanteessa olevia on hyvin pal-
jon työttömissä tällä hetkellä Suomessa, ja he turhaan juoksevat luukulta toiselle, ja heidän
kohdallaan on erittäin tärkeää, että nyt hallitus selvittää ne toimet, miten voidaan tunnistaa
35



Pöytäkirjan asiakohta PTK 38/2018 vp
nämä ihmiset, jotka eivät kuulu lainkaan TE-toimiston palvelujen piiriin vaan kuuluisivat
oikeastaan työkyvyttömyyseläkkeelle. Tähän tietysti on määräaikaisia lakeja tehty, mutta
meidän pitää päästä tunnistamaan nämä henkilöt, että voidaan kohdistaa heille tarvittavia
toimenpiteitä, ja sitten ne, joilla on edelleen työllistymisen mahdollisuus ja kyky siihen,
niin että heille kohdistetaan erilaisia toimia. Myös osatyökykyisille pitää saada lisää uusia
toimia. Meidän järjestelmä on liian tasapäistävä myös työttömien osalta tällä hetkellä.

Sitten tähän itse aktiivimalliin liittyen aikaisemmin tässä keskustelussa tuli esiin, että
tietoa ei ole riittävästi, ja se on totta. Niin kuin aikaisemmin tässä keskustelussa ministeril-
tä tätä kysyin, on tärkeää, että lisätään tietoa siitä, että työllistyminen ei ole ainoa kriteeri,
joka hyväksytään. On myös mahdollista päästä koulutuksen piiriin, ja näitä koulutusmah-
dollisuuksia nyt lisätään. Ammattiliitoilla, kunnilla, erilaisilla työllisyyskoulutusta tarjoa-
villa tahoilla on todella hyvää koulutusta, ja on tärkeätä, että nämä lisätään nyt. Ne olisi pi-
tänyt lisätä jo alkuvaiheessa, että pääsee näitten koulutusten piiriin ja omia työllistymis-
mahdollisuuksia saadaan lisättyä. Tämä on nimenomaan se tärkeä asia siinä, että myöskin
näitä koulutuksia on tarjolla ympäri maata — ja näitä on tarjolla. Esimerkiksi Kainuussa
meillä on erittäin hyvin palveluita tarjolla, ja on nimenomaan tarjottava ihmisille sitä tie-
toa, että näitä palveluita on hyvin monenlaisia tarjolla. Eli kun paljon keskustelua herättää
se, onko työpaikkoja tarjolla ympäri maata, niin niitäkin on, mutta jos oma koulutus ja työ-
kokemus ei vastaa niitä työpaikkoja, jotka ovat auki, niin erityisen tärkeää on saada täy-
dennyskoulutusta ja muuntokoulutusta, joita myös nyt lisätään kehysriihen päätösten myö-
tä. Tämä on tärkeää, että ei jäädä yksin asian kanssa vaan tähän tukea tarjotaan.

Myös näistä byrokratialoukuista on puhuttu paljon, ja on totta, että tässä mallissa on on-
gelmia vielä toimeentulomallin suhteen. Sen takia meidän pitää hyvin nopeasti edetä hal-
lituksen kanssa, jo käynnissä olevan perustulokokeilun kanssa, jossa esimerkiksi — tiedän
työttömiä meidänkin alueeltamme — on hyviä kokemuksia siitä, että tässä perustulomal-
lissa heidän on kannattanut ottaa keikkatyötä vastaan menettämättä sitä perustuloaan ja he
ovat mielellään ottaneet sitä vastaan. Se on nimenomaan kannustanut työn vastaanottami-
seen. Tämän tyyppiseen malliin meidän on edettävä mahdollisimman nopeasti, jotta saa-
taisiin byrokratiaa vähennettyä ja tuloloukkuja pois tästä nykyisestä monimutkaisesta työt-
tömyysturvan ja sosiaaliturvan järjestelmästä. Tämä on seuraavan hallituksen tärkeimpiä
tehtäviä.

Sitten vielä haluaisin palata näihin muihin puheenvuoroihin sen verran, että esimerkiksi
perusturvasta olisi leikattu. No, nyt kehysriihessä hallitus päätti merkittävällä tavalla pa-
rantaa perusturvaa ja kohdistaa nimenomaan kaikista pienituloisimmille ihmisille yli 80
euroa kuukaudessa lisää. Tämä on erittäin tärkeä lisä kaikista vaikeimmassa tilanteessa
oleville henkilöille, jotka ovat tämän perusturvan varassa. Tämä oli keskustalle kaikista
tärkeimpiä tavoitteita kehysriihessä, että tähän panostetaan nyt — eikä jaeta rahaa kaikille
8:aa euroa kuukaudessa, joka on ehkä pieni apu toki isolle ryhmälle, vaan tärkeämpää on
parantaa kaikista heikoimmassa asemassa olevien ihmisten tilannetta. [Välihuutoja vasem-
malta] Oli tärkeää, että tämä saatiin linjattua. Toivottavasti oppositiokin tukee tätä perus-
turvan lisäämistä myöskin sitten salissa.

Myös lomarahaleikkauksiin viitataan aika usein työntekijöitten osalta, ja on aika hyvä
muistuttaa välillä, että tästähän ei päättänyt hallitus vaan työmarkkinajärjestöt, ja tietyt
puolueet asettivat tälle tukensa, ja pääministeri Sipilähän on sanonut julkisuudessa, että
hän ei missään nimessä tukenut lomarahaleikkauksia, vaan hän olisi pitänyt työajan piden-
tämistä parempana mallina, mutta toki hallitus ei tästä päätä. [Välihuutoja vasemmalta]
36



Pöytäkirjan asiakohta PTK 38/2018 vp
Ikävää, että näihin lomarahaleikkauksiin päädyttiin. Nämä ovat kurittaneet eniten pieni-
palkkaisia julkisella puolella työskenteleviä naisia. Ikävää, että tähän päädyttiin työmark-
kinajärjestöjen toimesta.

Sitten tosiaan näihin haastatteluihin liittyen on tärkeätä, että myös näihin haastatteluihin
lisätään panoksia. Nämä ovat todella auttaneet ihmisiä. Ja haluaisin myös edustaja Järvi-
sen aikaisempaan puheenvuoroon viitaten korjata sellaisen tilaston, että viime joulukuussa
työllisten joukossa oli 48 000 ihmistä enemmän kuin vuotta aiemmin. Kyllä nämä toimet
tepsivät ja tukea ihmisille annetaan.

19.29 Johanna Ojala-Niemelä sd:  Arvoisa rouva puhemies! Täytyy tuohon edelliseen,
edustaja Jarvan puheenvuoroon, todeta, että kyllähän nämä parannukset, joita nyt tehtiin,
ovat murusia näihin leikkauksiin suhteutettuna, niin että niillä ei kyllä ole juurikaan kehu-
minen.

Mutta tästä aktiivimallista: Haluan aluksi kiittää aloitteen tekijöitä. Kyllä tämä kansa-
laisyhteiskunta osoitti taas voimansa, kun aloite on meillä täällä tänään käsiteltävänä.
Tämä malli ei auta työllistymään, vaan rankaisee vaikeasti työllistyviä. Tämä malli on epä-
oikeudenmukainen ja kohtuuton ja loukkaa kansalaisten yhdenvertaisuutta. Jos kolmen
kuukauden aikana ei täyty 18 tuntia työtä, yrittäjätuloa 240 euroa tai palveluihin osallistu-
mista, jos nämä aktiivisuuskriteerit eivät täyty, seurauksena on lähes 5 prosentin leikkaus
työttömyysturvaan. 32 euroa 40 senttiä — se kuulostaa pieneltä rahalta, mutta se on mo-
nelle suuri summa. Se on iso raha. [Suna Kymäläinen: Pois ostovoimasta!]

Mutta voi sanoa, että Suomi on pitkä maa. Samalla kun meillä täällä etelässä on kesä,
niin tuolla pohjoisessa meillä on lunta lähes metri. Tämä hallitus ei tunnista näitä alueelli-
sia eroavuuksia. Palvelujen määrä vaihtelee suuresti paikkakunnittain. Eri puolilla Suo-
mea on erilaiset mahdollisuudet saada lyhytkestoista työtä. Sama sapluuna on laitettu koko
maahan tunnistamatta näitä eroavaisuuksia. Työttömän työllistymiseen vaikuttaa moni
seikka. Siihen vaikuttaa ikä, siihen vaikuttaa koulutustaso, työttömyyden kesto, asuinpaik-
ka, ammattiala — meillä tuolla pohjoisessa syrjäseudulla jopa pelkästään se, onko työttö-
mällä autoa käytössä.

Tämä on hallitukselle puhtaasti uusi tapa leikata työttömyysturvaa. Kuten tuossa deba-
tissa totesin, hallitus on onnistunut tässä joillakin paikkakunnilla erinomaisesti. Esimerkik-
si meillä Posiolla on leikattu 80 prosenttia työttömyysturvasta. Se on iso määrä. Miksi tämä
on epäoikeudenmukainen? Koska malli rankaisee juuri niitä, joilla on heikoimmat työllis-
tymismahdollisuudet ja pääsy palveluihin. Työnnetään ihmisiä toimeentuloluukulle, mikä
johtaa työttömien lisääntyvään köyhyyteen. Se taas puolestaan nostaa työllistymiskynnys-
tä. Oman edustajaurani aikana olin ensimmäistä kertaa käsittelemässä lakiesitystä, jossa
hallituskin tunnusti lain perusteluissa, että tämän lain myötä toimeentulotukimenot kasva-
vat 10 miljoonaa euroa ja asumismenot 4 miljoonaa euroa. Tämmöistä lainsäädäntöä meil-
lä täällä säädetään. Aktiivimalli ei aktivoi, vaan se rankaisee nimenomaisesti työn puut-
teen takia.

No sitten, jos katsotaan, niin kyllä täytyy sanoa se, että kokoomus harjoittaa tässä kovin-
ta politiikkaa. Kuten Juhana Vartiainen täällä totesi: jos työllistymismahdollisuuksia on
heikosti omassa kotikunnassa, jokainen on velvollinen muuttamaan työn perässä muualle.
Tämä ei ole näin yksinkertaista. Täytyy sanoa, että on monesti vaikeaa lähteä työn perässä
toiselle puolen Suomea, jos on talot, asuntolainat, puolison työt, lapset, koulut, kaveripii-
rit, muut toisaalla.
37



Pöytäkirjan asiakohta PTK 38/2018 vp
Sitten se, mistä hallitus iloitsee tämän lain käsittelyn yhteydessä, on se, että omavastuu-
aikaa lyhennettiin 7 päivästä 5 päivään, mutta todettakoon nyt sekin tässä, että vaalikauden
alussa se nostettiin 5 päivästä 7 päivään. Eli tämä on puhtaasti silmänkääntötemppu, ja nyt
sitä juhlitaan täällä suurena saavutuksena. Toivon, että tämän kansalaisaloitteen käsittelyn
myötä hallituksen eväät työllisyyden lisäämiseksi ja työttömien kannustamiseksi omatoi-
misuuteen ovat nyt esitettyä järkevämmät.

Hallitus kehysriihessä laittoi työvoimahallintoon resursseja lisää, mutta kyllä täytyy sa-
noa, että ne ovat vain laastarointia avohaavaan. Kun työttömältä vaaditaan näitä aktiivitoi-
mia, kolikon kääntöpuolen tulee olla se, että aktiivitoimia on myös tarjolla. Nyt näin ei ole,
eli hallitus ei ole panostanut riittävästi aktiivitoimien määrään. Lisäresurssit, joita malliin
on varattu, riittävät noin 2 000 hengen aktiivitoimien lisäykseen. Työttömiä on puolestaan
yli satakertainen määrä. 

Jos työtä tai aktiivitoimia ei pysty terveydentilan vuoksi tekemään, on leikkaus kohtuu-
ton. Työkyvytöntä ei tehdä työkykyiseksi aktiivimallilla. Tarvitaan kuntoutusta ja tukea
terveydentilan parantamiseen, ja tämä malli on täysin kohtuuton vaikeasti työllistyville pit-
käaikaistyöttömille tai osatyöntekijöille. Palkkatuki on monen vaikeasti työllistyvän ainoa
mahdollisuus palkkatyöhön. Se, että nyt palkkatukirahoja osoitetaan yrityksille, on hyvä
asia, mutta samanaikaisesti ajetaan alas järjestöjen työllistämistä. Kuitenkin fakta on, ettei-
vät vaikeasti työllistyvät työllisty yrityksiin.

Aktiivitoimien kirjoa on laajennettava, ja itselleni oli pettymys ministeri Lindströmin
vastaus tänään, ettei vapaaehtoistyö riitä aktiivitoimenpiteeksi. Minusta osallistuminen
kansalaisopiston kursseille tai vapaaehtoistyöhön tulisi huomioida tässä. Sillä parannetaan
yhteiskunnan hyvinvointia laaja-alaisesti.

Kun mietitään tätä aktiivitoimien täyttymistä, on huomioitava myös lasten oikeus päi-
vähoitoon. Subjektiivinen päivähoito-oikeus on palautettava, muutoin on mahdotonta ot-
taa vastaan keikkatyötä. Myös työvoiman moniammatillisia keskuksia on vahvistettava
eikä purettava. Tarvitaan välityömarkkinoita niille, joiden työkyky on alentunut. Kohtaan-
to-ongelmat ovat pahentuneet, siitä olemme tänään kuulleet, eli ammatillisen työvoimapo-
liittisen koulutuksen [Puhemies koputtaa] määrää on lisättävä työvoimapula-aloille. Ja lo-
puksi, totta kai, tarvitsemme perusturvauudistuksen, jossa työmarkkinatukea, sairauspäi-
värahaa ja perhe-etuuksia pystytään yhteensovittamaan.

19.36 Suna Kymäläinen sd:  Arvoisa rouva puhemies! Täytyy sanoa, että jos kansalais-
aloitteen allekirjoittaa melkein 150 000 ihmistä, on aika järeästä aloitteesta kysymys. Ha-
luan kiittää niitä aktiivisia ihmisiä, jotka ovat tämän kansalaisaloitteen allekirjoittaneet, sii-
tä, että saadaan tämä tärkeä aloite käsittelyyn tänne eduskuntaan. 

Kävimme joulukuussa pitkät taistelut, yön tunteina nekin, koska hallituksella oli joulu-
kuussa tapana, että kun keskusteltiin opposition tekemästä eriarvoisuusvälikysymyksestä,
se sijoitettiin kyselytunnin jälkeen keskusteluun, jolloin sitä eivät ihmiset pystyneet sitten
suoraan seuraamaan niin helposti. Samoin tämä aktiivimalli käsiteltiin ja keskusteltiin yön
tunteina. Ikään kuin haluttiin piilottaa näitä ikäviä keskusteluja, kun tiedostettiin ja tiedet-
tiin, että tämä tulee myös kohtelemaan epäoikeudenmukaisesti ihmisiä. Me yritimme jou-
lukuussa, kun tästä aktiivimallista keskusteltiin ja oltiin päättämässä, epätoivoisesti ja rai-
vokkaastikin tuoda esille niitä asiakohtia ja ennen kaikkea kansan mielipidettä ja kansan
ajatuksia esille. Sehän ei valitettavasti sitten hallituksen mieltä muuttanut, mutta tämä kan-
salaisaloite on siitä selkeä esimerkki, että vahvasti on ihmisten mielessä tämä asia. 
38



Pöytäkirjan asiakohta PTK 38/2018 vp
On jotenkin hullunkurinen ajatus, että aktiivisuus mitataan vain sillä, onko saanut töitä,
ettei ihminen saa arvostusta siitä, että on aidosti aktiivinen ja hakee työpaikkaa, lähettää
useita hakemuksia ja pettyy, ettei saa edes kutsua haastatteluun, ei välttämättä saa edes
minkään näköistä viestiä, että hakemus on perille mennyt ja että tästä kiitettäisiin. Mitä tu-
lee päälle sitten, niin tulee melkein 5 prosentin leikkuri, yli 30 euroa hyvin pienistä tulois-
ta, mikä on suoraan pois myös meidän yrityksiltämme ja muusta ostovoiman heikkenemi-
sen myötä. Tiedämme nämä ongelmat, joita ulosottoon, terveydenhuoltoon ja muuhun liit-
tyy. Tämä on omiaan lisäämään tätä eriarvoisuuskehitystä. 

On julmaa, että tällainen malli runnottiin läpi tietäen, että tässä on valuvikoja ja että
tämä tulee kohtelemaan ihmisiä epätasa-arvoisesti, mutta hallituksella on tällainen taikasa-
na, että seurataan. [Eero Heinäluoma: Niin on!] Kaikki huonot päätökset voidaan tehdä,
kun sanotaan, että seurataan ja sitten mahdollisesti korjataan. Harmi vain, että jo nyt 50
prosenttia on joutunut näitten leikkaustoimenpiteitten runnomaksi. Jo tuolloin joulukuussa
tässä hallituksen esityksessä todella todettiin, että 10 miljoonaa euroa katsotaan lisäänty-
vän toimeentulotuen menojen ja tuo 4 miljoonaa asumistukien menojen. Tiedettiin siis,
että tämä lisää köyhyyttä ja toimeentulotukiasiakkaiden määrää. Mutta ne selvitykset —
yksi hallituksen taikasanoista — eivät auta niitä ihmisiä, joihin leikkuri on jo nyt purrut.
Huono lainsäädäntö ajettiin läpi väkisin. [Eero Heinäluoma: Yön pimeydessä!] 

Tässä tehdään ihmisten kustannuksella ihmiskoetta, ja se on kyllä surullista. Tämä ei va-
litettavasti ole ainoa tämmöinen hyvin raaka koe, mitä tässä hallitus on harrastanut. Täällä
on tullut jo esille tämä hallituksen tahtotila työelämäehtojen heikentämisestä niin työtä te-
kevälle kuin myös työtä hakevan osalta. Pakkolait, lomarahat, koeajan pidentäminen, ta-
kaisinottovelvoitteesta luopuminen, työttömyysturvan leikkaaminen kaikkein heikoim-
malta — jotenkin sitä toivoisi, että tämä lista ei enää pitenisi, mutta niin kauan kuin halli-
tus on hengissä, niin meillä on syytä olla huolissaan tästä asiasta. Olemme oppositiossa
vahvasti sitä mieltä, että työnhakuun pitää kannustaa ja ihmisiä pitää tukea hakemaan töi-
tä, mutta ei niin, että rangaistaan siitä, jos ei sitä työpaikkaa sitten saakaan. On pelottavaa,
että hallitus ottaa sen riskin, että järisyttää yhteiskuntarauhaa eriarvoisuutta lisäämällä. 

Edustaja Jarva totesi täällä, että on saanut yhteydenottoja ihmisiltä, jotka ovat sanoneet,
että ei ole kannattanut ottaa työtä vastaan, kun se ei ole ollut kannattavaa, ja totesi, että jär-
jestelmää pitää muuttaa. Mutta en kerta kaikkiaan ymmärrä, miten tämä malli mukamas
vastaa tähän ongelmaan. Ei mitenkään. Ne ovat eri toimenpiteitä, jotka kannustavat siihen
hommaan. Jos työtä ei saa, tulee leikkuri, ja tietenkin, jos sitä työtä saa, niin silloin saa li-
sää palkkaakin. Se olisi ilman tätä malliakin todellisuutta. [Pia Viitanen: Halutaan leikata!]

Aktiivimalli tulee tuomaan valitusruuhkan hallinto-oikeuksiin. Kuvaavaa on, että tätä ei
ole valmistelussa huomioitu. Oikeusministeriötä ei ole kuultu tai otettu huomioon valmis-
telussa lainkaan. Tämä on erityisen erikoinen tilanne, koska aktiivimallin isä, ministeri
Lindström, oli tämän hallituskauden alussa sekä oikeusministeri että työministeri. Nyt kun
tätä mallia ollaan sitten rustattu, ei ole käynyt mielessäkään, että myös oikeusministeriötä
tulisi kuulla. 

Meillä on tilanteita, joissa ihmiset ovat joutuneet leikkurin piiriin, vaikka ovat olleet TE-
toimistojen ohjauksessa. TE-toimistoissakin on kuviteltu, että toimet ovat olleet riittäviä,
mutta sitten niitä ei ole riittäviksi katsottukaan, ja tämä tulee aiheuttamaan valitusruuhkaa
hallinto-oikeuksiin. Hallinto-oikeuksiin ei ole varattu minkäännäköisiä resursseja näiden
asioiden käsittelyyn. Ihan sivujuonena: ei myöskään soten osalta ole otettu huomioon sitä,
että tulee valituksia lisää. 
39



Pöytäkirjan asiakohta PTK 38/2018 vp
Täytyy tuoda vielä lopuksi terveisiä kentiltä. Aika usein kohtaan ihmisen, joka toteaa,
että viekää terveisiä hallitukselle, että hallitus saisi kaatua ja näitä lakeja rustaavat siirtyä
aktivointitoimien piiriin. 

19.44 Joona Räsänen sd: Arvoisa puhemies! Ihan näin alkuun täytyy ensiksi kuitenkin
vähän kehua hallitusta ja antaa kiitoksia ministereille, [Eero Heinäluoman välihuuto] ni-
mittäin siitä syystä, että tällä kertaa kun tätä asiaa käsiteltiin, ministerit olivat kyllä paikal-
la ministeriaitiossa. Muistan, että kun joulukuussa täällä haluttiin perjantai-illan, -yön pi-
meinä tunteina runnoa tätä ensimmäistä kertaa läpi, niin silloinhan ministereillä oli muuta
tehtävää [Eero Heinäluoman välihuuto] — ja joku taisi olla siellä kuuluisassa savusaunas-
sa. — Joten siitä ensimmäiset kiitokset, että tällä kertaa ei oltu savusaunan lauteilla vaan
oltiin ihan täällä salissa puolustamassa omaa esitystä.

Arvoisa puhemies! Kaiken kaikkiaan kyllähän tämä aktiivimalli on jälleen surullinen
esimerkki tästä hallituksen tavasta toimia. Siis ensin kehitellään itse jokin asia, josta tiede-
tään, että on ongelmia, josta tiedetään, että on valuvikoja, ja sen hallitukselle kyllä kertoi-
vat niin alan asiantuntijat, kansalaiset kuin myös oppositio täällä, ja tiedetään, että siinä on
ongelmia. Sitten se säädetään ja sitten säätämisen jälkeen joudutaan niitä ongelmia paik-
kailemaan. Kysymys kuuluu — tämä lainsäädäntöhän vietiin samassa tahdissa läpi kuin
esimerkiksi teimme tämän vuoden budjettia, eli jos silloin hallitus olisi uskonut asiantun-
tijoita, niin te olisitte ne korjaavat toimenpiteet, jotka te nyt vasta kehysriihessä saitte pää-
tettyä, jo silloin laittaneet budjettiin. Mutta ei, silloin ei uskottu ja jälleen jouduttiin jälki-
käteen paikkailemaan.

Tämä on siinä mielessä kyllä tuttu tilanne, että tarinahan hallituksella vähän koko ajan
vaihtuu. En nyt malta olla puuttumatta yhteen sivujuonteeseen, mikä tässäkin keskustelus-
sa tuli esille, kun edustaja Jarva viittasi näihin lomarahaleikkauksiin, että nämä eivät kyllä
olleet hallituksen idea. No, kas kummaa, käydäänpäs tämä nyt läpi. Syyskuussa 2015 hal-
litus päätti, että tästä pakkolakipaketista he korvaavat tämän sunnuntailisän leikkauksen ja
ylityökorvauksen leikkauksen sillä, että esitetään kaikille — kaikille — 30 pinnan lomara-
haleikkausta. Hallitus omassa tiedotteessaan tämän vielä ihan julkisesti totesi, ja tämän jäl-
keen vielä Elinkeinoelämän keskusliiton toimitusjohtaja Häkämies vahvisti, että lomara-
haleikkaus kohdistettiin vain ja ainoastaan julkisen sektorin työntekijöihin juuri hallituk-
sen aloitteesta. Nyt kun täällä edustaja Jarva totesi, että ei pääministeri Sipilä kyllä mis-
sään vaiheessa sitä lomarahaleikkausta halunnut, niin kysynpähän vaan, kuka tätä hallitus-
ta sitten oikein johtaa. [Eero Heinäluoma: Ministeri Sund!] — Tämä on juuri näin, että nä-
köjään pitää varmaan se ministeri Sund tuoda tänne puolustelemaan näitä asioita.

Arvoisa puhemies! Todella nyt, kun tätä keskustelua täällä on ansiokkaasti käyty jo mo-
nelta eri näkökulmalta, ehkä olisi viimein hallituksenkin syytä myöntää ne virheet, joita tä-
män prosessin osalta on tehty. Kun katsotaan Kelan ennakkotietoja, niin onhan se ihan re-
hellistä todeta, että aktiivisuus tämän mallin myötä ei ole juuri noussut siitä, mitä se oli
vuosi takaperin. Ei ole siis juuri noussut. Mihin tämä malli on siis johtanut: siihen, että puo-
lelta Kelan työttömyysetuutta saavista on leikattu 30 euroa kuussa.

Ja kun täällä edustaja Vartiainen oli sitä mieltä, että näitä tuloksia kannattaa katsoa vasta
muutaman vuoden päästä, niin ollaanko sitten muutaman vuoden päästä palauttamassa nii-
tä tuloksia, jotka nyt jo näkyvät siellä työttömien lompakoissa joka ikinen kuukausi, kun
tämä leikkuri on voimassa? [Eero Heinäluoma: No, ei olla!] — Ei olla palauttamassa. —
Aivan varmasti kahden vuoden päästä ei kyllä kukaan tule, ainakaan edustaja Vartiainen ei
40



Pöytäkirjan asiakohta PTK 38/2018 vp
varmastikaan tule ehdottamaan, että eiköhän palauteta nämä rahat, kun ei tämä oikein toi-
minutkaan.

Ehkä kaikista ylimielisin juonne tämän päivän keskustelussa oli se, että todetaan ihmi-
selle, että mene toimeentulotukiluukulle, kun todetaan, että kyllä ihmiseltä leikataan. No,
se vasta onkin kaikkien passiivimallien äiti, että ensin mennään leikkaamaan työttömyys-
turvaa ja ratkaisuksi todetaan, että mene toimeentulotukiluukulle. [Suna Kymäläisen väli-
huuto] No, sieltähän aivan varmasti aktiivisesti noustaan työelämään. Kyllä hallitus tässä
on rakentanut sellaisen passiivimallien äidin, että olisi syytä myöntää, että tähän pitää kor-
jaukset tehdä, ja nyt kannattaa kyllä laittaa se kuuluisa peruutusvaihe päälle. Muuten käy
niin kuin on jo monesti käynyt, että hallituksesta tulee varsin ylimielinen kuva heitä koh-
taan, jotka tämän leikkurin piiriin joutuvat riippumatta omasta aktiivisuudestaan — sehän
on se iso asia: riippumatta omasta aktiivisuudestaan. Vaikka olisit kuinka aktiivinen, niin
sinulta voidaan leikata, jos et pääse näiden toimenpiteiden ääreen. Tämä on se iso asia, ja
tämä on se asia, joka hallituksen kyllä tulisi tässä korjata.

19.50 Eero Heinäluoma sd:  Arvoisa puhemies! Ydin tässä aloitteessa, jonka 150 000
kansalaista on meille lähettänyt tänne käsiteltäväksi, on se, että halutaan kumota tämä mal-
li, jossa leikataan niiden ihmisten toimeentuloa, jotka omasta aktiivisuudestaan huolimatta
eivät ole saaneet työpaikkaa ja joille ei myöskään ole ollut antaa koulutusta. Tämä on ydin.
Tässä voidaan puhua kyllä paljon Uudenkaupungin työvoimapulasta ja siitä, että meillä on
vaikkapa Kainuussakin alueita, joissa on avoimia työpaikkoja tiettyihin tehtäviin tai että
meillä on sesonkityöläisten tarvetta ravintola-, majoitusalalla, mutta se ei poista sitä, että
jos on tilanne, että ihminen on ollut aktiivinen, hakenut kymmeniä, jopa satoja työpaikkoja
mutta ei ole saanut työpaikkaa, niin ilman hänen omaa syytään tämä hallituksen hyväksy-
mä, läpi ajama laki johtaa työttömyysturvan leikkaukseen. Tämä on ydin. Mikään muu pu-
he, mitä täällä salissa on tänäänkin käyty, ei kumoa tätä tosiasiaa. Ei mikään tieto avoimis-
ta työpaikoista, ei mikään tieto siitä, että hallitus on päättänyt lisätä työvoimavirkailijoiden
määrää. Ei se kumoa sitä, että siitä huolimatta, että olet ollut aktiivinen ja olet halunnut työ-
paikan ja olet ollut valmis koulutukseen, mutta sitä ei ole ollut sinulle antaa, leikataan toi-
meentuloa.

Nämä ongelmat sanottiin kaikki, kun tämä oli syksyllä käsittelyssä. Täällä siteerattiin ai-
van oikein muun muassa edustaja Zyskowiczia, joka nohevasti ilmoitti viime joulukuussa,
että kyllähän näitä työpaikkoja löytyy, että kun tämä laki tulee, niin kaikille löytyy kyllä
vähintäänkin tämmöistä väliaikaista työtä. No, ei ole löytynyt. Nyt sitten tehdään pieniä
paikkuuliikkeitä, mutteivät ne pienetkään paikkuuliikkeet poista sitä, että tämä laki aio-
taan pitää voimassa. Eli jos et saa näistä paikkuistakaan, mitä hallitus tekee, töitä tai kou-
lutusta, niin toimeentuloa leikataan, ja tämähän ei sovi ihmisten oikeudentuntoon. Tämä on
se syy, miksi meillä on tämä lakiehdotus kansalaisilta tänään käsittelyssä.

Olen tavannut rakennusmestarin, joka kertoi, että hän on lähettänyt satoja työpaikkaha-
kemuksia, yli 500 työpaikkahakemusta, joista yhteydenottoon johti muutama. Miksi näin?
Kysymys oli hänen kohdaltaan iästä, hän oli yli viidenkymmenen, ja kylmä tosiasia on, että
kun olet yli viidenkymmenen, viisikymmentäviisi, niin ei enää kiinnosta tarjota työpaik-
kaa. Tällaisessakin tapauksessa tämä täällä hyväksytty laki johtaa toimeentulon leikkauk-
seen. Tämä ei tunnu ihmisistä oikealta, eikä se tunnu minustakaan oikealta.

Tämä laki on sillä tavalla merkittävä, että tämä heijastaa ajattelun muutosta, jonka tämä
Sipilän hallitus on Suomeen tuonut. Kaikki asiat siirretään yksilön vastuulle: jos olet työ-
41



Pöytäkirjan asiakohta PTK 38/2018 vp
tön, se on viime kädessä sinun oma vikasi, ja hallituksen kannustus lähtee kepistä ja leik-
kauksista. No, näinhän ei tietenkään toimita kaikkien väestöryhmien osalta. Tulee mielee-
ni se taannoinen yrityselämän johdon optioiden kehittelijä, jolta kysyttiin, että miten nämä
pörssi- ja muiden yhtiöiden toimitusjohtajien suuret palkat, eivätkö ne riitä motivoimaan,
vieläkö tarvitaan näitä optioita. Tämä optioiden kehittelijän vastaus oli se, että se toimitus-
johtajan palkkahan on vain korvaus siitä, että tulee työpaikalle, että sitten tarvitaan optiot
vielä siihen, että tulee jotain tulosta. On siis ryhmiä, joita halutaan palkita esimerkiksi ve-
ronalennuksilla, joista olemme täällä puhuneet, ja sitten paremmilla muilla eduilla, mutta
sitten on tämä tavallinen kansa, työttömäksi joutuneet, joille palkitseminen tarkoittaa kep-
piä, leikkauksia, jos et tee näin, tai leikkauksia, vaikka tekisitkin näin mutta et saa työpaik-
kaa.

Kun edustaja Vartiainen sanoi täällä, että tähän sitten palataan muutaman vuoden kulut-
tua ja sitten korjataan, jos jotain korjaamisen tarvetta on, niin haluan kuitenkin edustaja
Vartiaiselle muistuttaa, että tässä välissä on kyllä eduskuntavaalit. Eli kaikissa tapauksissa
ensi keväänä kansa ottaa kantaa Suomen suuntaan ja arvioi, millaisia malleja se haluaa ke-
hittää jatkossa ja mitä se haluaa korjattavaksi, ja tämä menee tietysti ohi sen, mitä tämän
eduskunnan kansanedustajat täällä tänään sanovat.

Kun ministeri Lindström puhui viime joulukuussa tästä, että ”kivi pullassa”, niin hän-
hän oikeastaan kertoi sen, että tämä laki on kova laki, ja hän tunnusti tällä vertauksellaan,
että tämä ei ole onnistunut. Hän antoi ymmärtää sitten, että on jotain pullaa, jotain muuta
hyvää, joka on olemassa ja jonka takia tämä kivikin pitää sitten hyväksyä, niellä sen pullan
mukana. No, nyt se ei ole vielä selvinnyt, mitä erinomaisia lakiehdotuksia sieltä on tulossa,
mutta oletan, että jotain on, sikäli kuin ei käy niin niiden uusienkin pullalakien osalta, että
sitten tulee tämä hallituksen kaikkein tärkein ministeri, tämä ministeri Sund, joka estää hal-
litusta antamasta näitä lakiesityksiä ja keksii jotain kansaa kurittavaa tämän tilalle.

Tähän tilanteeseen sopii edelleenkin 500 vuotta vanha elämänohje, ja se on Olaus Petrin
tuomarinohje. Nämä Olaus Petrin tuomarinohjeet muuten löytyvät edelleenkin Suomen la-
kikirjan alkusivuilta, ja ne kuvaavat kyllä syvää kansanviisautta, jonka soisi silloin tällöin
tulevan muistettua tänäkin päivänä: ”Mikä ei ole oikeus ja kohtuus, se ei voi olla laki-
kaan.” Kansa kokee, että tämä Lindströmin malli ei ole oikeus eikä kohtuus, ja sen takia
tämä lakialoite on tärkeä ja vakavasti otettava. Hallituksen malli on vähän niin kuin tämä
alokkaan asento: tämä ei korjaamalla parane, on parempi tehdä kokonaan uusi. [Pia Viita-
nen: Totta!]

19.57 Pia Viitanen sd: Arvoisa puhemies! Kuten tuossa jo vähän ääneen ajattelin: totta.
Eli niin kuin edustaja Heinäluoma lopetti puheenvuoronsa, ei tämä nyt paikkailemalla pa-
rane, vaan ihan oikeasti nyt täytyy tehdä uutta ja perua tämä aktiivimalli eli Lindströmin
leikkausmalli.

Mutta, puhemies, oikeastaan halusin vielä muutaman sanan sanoa tästä yleisestä linjas-
ta, tästä hallituksen eriarvoistavasta linjasta, kun täällä tuntui keskustan edustaja Jarva ole-
van kovin iloissaan siitä, että tänne tulee tiettyjä parannuksia. Totta kai mekin iloitsemme
siitä, että tulee joitain pieniä parannuksia sinne sosiaaliturvan puolelle, mutta se ei poista
sitä kokonaiskuvaa, että tämä hallitus, Sipilän keskustajohtoinen hallitus, leikkaa 700 mil-
joonaa ihmisten sosiaalietuuksista vuodessa. Sitten kun se palauttaa 50 miljoonaa, se juhlii
sitä suurena voittona, mutta nämä kaikki pientä eläkettä saavat ihmiset, nämä työttömät ih-
miset, opiskelijat, monilapsiperheet, kokevat sen kukkaroissaan. 
42



Pöytäkirjan asiakohta PTK 38/2018 vp
Ja vähän hassua ehkä on, että täällä tänään, kun me puhumme jälleen yhdestä leikkauk-
sesta — suoraan leikkausta työttömyysturvaan tämän aktiivimallin kautta — niin samaan
aikaan puhutaan, että täällä keskusta puolustaa heikoimpia. Kyllä minä sanon, että emme
me ole suotta Alkiota silloin tällöin ikävöineet, tähän saliin sitä henkeä, mikä joskus kes-
kustalla oli. Tämä on puhdasta markkinaliberaalia politiikkaa, oli sitten kysymys eriarvois-
tumisesta tai ikään kuin työelämän tekemisestä vielä turvattomammaksi kuin se on tänä
päivänä, ja se on juuri se iso kuva, mistä edustaja Heinäluomakin tuossa puheenvuoronsa
alussa kertoi. Se on hallituksen iso kuva. Me käymme onneksi sitten arvokeskustelun vii-
meistään eduskuntavaalien yhteydessä, ja toivon, että Suomen suunta voisi muuttua sil-
loin, koska nyt tämä aktiivimalli on oikeastaan hyvä symboli — tai huono symboli, mutta
symboli, puhemies, sille, että ihmiset kokevat erittäin epäreiluna ja julmana tämän tämän
päivän meiningin.

20.00 Marisanna Jarva kesk:  Arvoisa puhemies! Muutamia tarkennuksia ja korjauksia
aikaisempiin virheellisiin väitteisiin:

Ensinnäkin tästä Alkiosta, meidän ideologiamme esi-isästä ja -isänisästä: Alkiohan siis
totesi, että köyhän asia on meille se tärkein, mutta sosiaalipolitiikan lisäksi meidän tulee
vahvistaa ihmisten itseauttamiskykyä, ja tämä on nimenomaan juuri sitä. Me emme saa
passivoida ihmisiä, niin kuin tämä järjestelmä on tehnyt vuosikymmeniä, ja sanotaanko,
että viime laman jäljiltä me emme ole Suomessa pystyneet tätä itseauttamiskykyä vahvis-
tamaan riittävästi.

Muutamia muita tarkennuksia: Esimerkiksi näihin veronkevennyksiin liittyen aina vii-
tataan siihen, kenelle nämä ovat kohdistuneet. Nämä ovat kohdistuneet erityisesti pieni- ja
keskituloisille. Tätä kautta on vahvistettu sitä, että ihmisillä on rahaa enemmän käytettä-
vissä, ja sitten myöskin tämän kiky-sopimuksen jälkeenhän nyt todistettavasti esimerkiksi
julkisilla aloilla alle 2 500 euroa tienaaville ja alle 15 vuotta työskennelleille ovat siis kor-
vautuneet nämä kiky-sopimuksen ja lomarahaleikkausten myötä tulleet miinukset. Se on
plussan puolella, tämä on myös hyvä muistaa. [Eero Heinäluoma: Millä tavalla plussan
puolella?] Nämä toimet ovat vaikuttaneet.

Aikaisemmin viitattiin myös siihen, minkä takia nuorilta on tullut aikaisemmin palau-
tetta siitä, miksi ei kannata ottaa työtä vastaan: heille jää vähemmän rahaa käteen. Tämä
liittyy esimerkiksi juuri tällaiseen tilanteeseen, että keikkatyötä ei ole kannattanut ottaa
vastaan, koska työttömyysturvan osalta on tullut pitkä tauko siinä maksamisessa. Ei ihmi-
nen pärjää, jos hän ei saa minkäänlaisia tuloja tietyllä aikavälillä. Tämä ei ole ollut todel-
lakaan tämän nuoren vika, vaan järjestelmän pitää muuttua. Sen takia esimerkiksi tulore-
kisteri on tärkeää saada aikaan, että me näemme jatkuvasti, mikä on ihmisten tulotilanne
kuukausittain, ja pystymme tähän tilanteeseen sitten vastaamaan, jos tulot eivät ole riittä-
vät. Tämä on välttämätöntä myös perustulon tai negatiivisen tuloveron saamiseksi. Tämä
on ehdottomasti saatava aikaiseksi ensi kaudella.

Vielä viittaisin näihin perusturvaparannuksiin. Tämä 80 euron päivärahan lisäys, mikä
tulee, on tärkeä, mutta opiskelijoitten osalta kyllä haluan oikaista sen vakavan virheellisen
väitteen, joka tulee jatkuvasti varsinkin oppositiosta ja mediasta esiin. Pienituloisimpien
opiskelijoitten toimeentulo ja valtiolta tuleva tuki lisääntyy Sipilän hallituksen päätösten
seurauksena. [Pia Viitanen: Opintorahaa leikattiin kolmannes!] Kun opiskelijat siirtyvät
yleisen asumistuen piiriin, niin opintorahan leikkauksen jälkeenkin tuki valtiolta kasvaa.
43



Pöytäkirjan asiakohta PTK 38/2018 vp
Varmaan tämä ikävältä kuulostaa, mutta näin vain on. Opintolainaa on myös lisäksi mah-
dollista saada enemmän, jos sitä haluaa nostaa.

Sitten vielä tähän toimeentulotukiasiaan liittyen: Minusta on tärkeätä se, että vaikka
meidän mallimme ei ole vielä täydellinen — aktiivimalli ei todellakaan ole vielä täydelli-
nen, siihen tarvitaan vielä kehittämistyötä — niin on silti tärkeää, että ihmisillä on myös se
viimesijainen tuki käytössä sitten sen yksittäisen kuukauden, kahden, siihen tilanteeseen
on olemassa se tuki, jolla sitten korvataan se leikkaus, jos hänelle se tulee ja hänellä on pie-
net tulot. Se on tärkeätä, että korvataan sitten jostakin se leikkaus, jos se aiheuttaa tulolouk-
kuja. Niin kuin aikaisemmin tässä jo oli ilahduttavaa, eri puolueista tuli siihen toivetta ja on
selkeä tahto, että byrokratiaa ja tuloloukkuja pitää saada pois, ja tämä aikaisempi negatii-
vinen tulovero tai perustulomalli olisi tietysti siihen yksi ratkaisu.

Vielä haluan muistuttaa tästä, että kun puhutaan, että selvitetään ja seurataan ja korja-
taanko sitten myöhemmin, niin nimenomaan nämä kehysriihessä tehdyt korjaukset aktiivi-
malliin olivat seurausta siitä, että tämän kolmen ensimmäisen kuukauden tarkastelujakson
aikana todettiin, että ei ole riittävästi koulutusmahdollisuuksia ja mahdollisuuksia työttö-
mille lisätä näitä työllistymismahdollisuuksia, ja nyt nimenomaan lisätään liittojen ja va-
paan sivistystyön, kuntien ja muitten tahojen työllisyyskoulutuksia, niin että nämä ovat sel-
västi tässä aktiivimallissa aktivointitoimenpiteinä, sallittuina kriteereinä mukana. On myös
surullista, että ihmisillä ei ole ollut tietoa riittävästi aikaisemmin, mitä kaikkea he voivat
tehdä ja minkälaisiin koulutuksiin lähteä. On todella väärin, että TE-toimistoissa on jaettu
väärää tietoa. Jos tällaista on tapahtunut, niin silloin tästä päätöksestä pitää se oikaisu sit-
ten tehdä ja nämä on totta kai käsiteltävä ja sinne lisättävä tarvittaessa sitten resursseja.

Mutta niin kuin tuossa totesin aikaisemmin, nimenomaan osatyökykyisten ja työkyvyt-
tömien osalta on myös toimenpiteitä valmisteilla ja on tärkeätä, että heille näitä täsmätoi-
mia viedään eteenpäin.

20.05 Sami Savio ps: Arvoisa puhemies! On ensiarvoisen tärkeää, että 150 000 allekirjoi-
tusta kerännyt kansalaisaloite täysin epäoikeudenmukaiseksi koetun ja nyt myös hyvin
epäoikeudenmukaiseksi osoittautuneen aktiivimallin kumoamiseksi on tuonut aktiivimal-
lin uudelleen eduskunnan käsiteltäväksi. Näin tämä viime joulukuussa tehty virhe on mah-
dollista korjata. Valitettavasti se ei näytä hallituspuolueiden edustajien tänään pitämien pu-
heenvuorojen perusteella järin todennäköiseltä, mutta toivoa sopii, että järki kuitenkin
voittaa vielä valiokunnassa.

Paitsi TE-toimistojen työntekijöitä, on aktiivimalli aktivoinut ainakin tänään hallitus-
puolueiden edustajia kehittämään mitä kummallisimpia selityksiä sille, että jopa kaikkein
pienintä työttömyyskorvausta saavia työttömiä työnhaun epäonnistumisesta rankaiseva
aktiivimalli on nähnyt päivänvalon. Esimerkiksi sekä salissa että muutoinkin kokoomuk-
sen yhä harvalukuisemmiksi käyvät kansanedustajat ovat yrittäneet vääntää mustaa valkoi-
seksi ja sanoneet, että työnteosta kieltäytymisestä tulee antaa sanktioita. No, valitettavasti
tämä ei kuitenkaan ole käsittelyssä olevan aktiivimallikansalaisaloitteen ydin, vaan se on
se, että aktiivimalli voi rangaista myös niitä työttömiä, jotka pyrkivät hoitamaan asiansa
kaikilla tavoin hyvin. Toki myös keskustan suunnasta on kuultu tänään samankaltaisia pe-
rusteluja. Ymmärrettävää tietenkin on, ettei kokoomusjohtoisen hallituspolitiikan puolus-
taminen ole mitenkään helppoa, ja siten mitä erikoisimpia perusteluja on ilmeisesti keksit-
tävä.
44



Pöytäkirjan asiakohta PTK 38/2018 vp
Arvoisa puhemies! Edustaja Vartiainen totesi, että aktiivimalli oli aikoinaan hyvin val-
misteltu, mutta toisaalta ministeri Lindström on antanut aivan toisenlaisen todistuksen jo
viime vuonna täällä eduskunnassa ennen ratkaisevaa äänestystä. Virassa olevan työminis-
terin lausumana tämä on aika vahvaa tekstiä, ja onkin selvää, että nämä ongelmat, jotka
ovat nyt osoittautuneet todeksi, tiedettiin jo ennalta mutta silti aktiivimalli haluttiin runnoa
väkisin läpi, ilmeisesti kokoomuksen vaatimuksesta.

Arvoisa puhemies! Valitettavasti jo tämän nyt kuluneen ensimmäisen vuosineljännek-
sen aikana on käynyt ilmi, että lähes puolet alinta työttömyyskorvausta saaneista henkilöis-
tä on joutunut aktiivimallin rajun leikkurin kohteeksi. Myös alueelliset erot ovat erittäin
suuria, ja tästäkin oppositio yritti jo etukäteen varoittaa. Edustaja Vartiainen totesi, että
johtopäätöksiä voidaan tehdä vasta vuosien päästä, mutta se ei juurikaan työttömyytensä ja
rahahuolien kanssa painivaa ja kamppailevaa ihmistä lohduta. Toivonkin hallituksen otta-
van lopulta järjen käteensä ja toteuttavan tässä kansalaisaloitteessa esitetyn vaatimuksen
aktiivimalliin sisältyvän ihmiskokeen pikaisesta peruuttamisesta.

20.08 Joona Räsänen sd:  Arvoisa puhemies! Olisin vielä edustaja Jarvalle vastannut
muutamaan huomioon, mutta valitettavasti hän joutui poistumaan.

Tämä kysymys näistä tuloloukuista, joihin hän viittasi ja jotka ovat ihan todellisia: onko
tänä päivänä mahdollisuus ottaa esimerkiksi pienipalkkaista työtä vastaan, kun siirrytään
sosiaaliturvalta töihin. Tätähän pitäisi muuttaa, ja aina pitäisi työnteon olla kannustavaa.
Hän nyt vain unohti sanoa sitten sen, että eihän tätä ongelmaa tämä hallituksen aktiivimalli
ratkaise yhtään. [Eero Heinäluoma: Pahentaa!] Siis ei yhtään, vaan menee jopa pahempaan
suuntaan. Kun on huolissaan näistä toimeentuloloukuista, niin on sitten ihan rehellistä to-
deta siihen, että ei tämä nykyinen tilanne ainakaan helpotu vaan pikemminkin pahenee.

Toisekseen, kun tässä tätä keskustelua kuuntelee, ehkä olisi paikallaan, että hallituspuo-
lueiden kansanedustajille räätälöitäisiin joku sellainen aktiivimalli, jolla he osallistuisivat
vähän aktiivisemmin tähän salikeskusteluun. Olen pannut merkille, että monesti, kun on
hieman epämukava asia, sellainen asia, jossa hallitus ei ole aivan varma, että onkohan täs-
sä nyt toimittu oikein vai ei, hallituspuolueiden edustajilla sattuu olemaan vähän muuta
menoa. Olisi varmaan kansalaistenkin kannalta aivan oikein, että kun ovat tämmöisen mal-
lin menneet omalla enemmistöllään säätämään, niin olisivat nyt sitten puolustamassa sitä.
Tässähän käy nyt niin, että ainoat puheenvuorot, joita täällä pidetään, ovat pääsääntöisesti
oppositioedustajien puheenvuoroja ja sitten on muutama hallituksen sinänsä uskollinen so-
turi — ja arvostan kyllä sitä, että jaksavat olla täällä puolustamassa tätä hallituksen hanket-
ta. Mutta aika paljon tyhjiä tuoleja näyttää olevan. Tällä hetkellä näyttää olevan tilanne,
että salista löytyy viisi opposition edustajaa ja nolla hallituspuolueiden edustajaa. Tässä
mielessä kyllä sellainen aktiivisuusmalli tähän salityöskentelyyn olisi varmaan paikallaan
hallituspuolueiden kansanedustajille.

Arvoisa puhemies! Kun tätä asiaa nyt vielä tässä mietiskelee, niin ainakin se on tullut il-
mi, että kaikista niistä ongelmista, joita täällä on jo aikaisemmin nostettu esille, hallitus on
nyt muutamaan näköjään sitten reagoinut: on tuotu hieman lisää palveluita ja resursseja
sinne TE-toimistoihin ja niin edelleen. Tästä voisi vetää sen johtopäätöksen, että kun me
tarpeeksi kauan jaksamme tätä jatkaa, niin kyllä siellä pikkuhiljaa alkaa toivon mukaan
hallituspuolueillakin järki voittamaan ja sitten parannuksia tähän saadaan. Ja kun edustaja
Heinäluoma viittasi siihen, että vaalit ovat tulossa, niin toivottavasti sitten vaaleissa vii-
meistään kyllä kansa kertoo, mitä mieltä se tästä asiasta on.
45



Pöytäkirjan asiakohta PTK 38/2018 vp
20.11 Suna Kymäläinen sd:  Arvoisa rouva puhemies! Suoraan jatkoksi tuohon edellä
olevaan edustaja Räsäsen puheenvuoroon: toivottavasti kansa tietää äänestäessään, mitä on
tekemässä ja ketä kuuluu äänestää, sillä nyt ollaan nähty tämän hallituskauden aikana kyllä
hyvin radikaalisti, mikä merkitys arvoilla on siinä, minkälaista politiikkaa tehdään ja toteu-
tetaan. 

Mutta vielä tähän edustaja Jarvan kommenttiin myös minä olisin todennut siitä, kun otin
esille tämän, että hallitus seuraa tätä kaikessa päätöksenteossaan tietäen, että näihin lakei-
hin sisältyy ongelmia. Nyt kun kolme kuukautta seurattiin ja tehtiin tätä ihmiskoetta ihmis-
ten hyvinvoinnin kustannuksella, niin todettiin, että leikkurit purivat 50 prosenttiin työtä
hakevista. Nämä ihmiset kärsivät jo tästä seuraamisesta. Nyt seurataan taas eteenpäin ehkä
seuraavat kolme kuukautta tai puoli vuotta tai hallituskauden loppuun, vai miten? Sen me
tiedämme, että siinä vaiheessa kun me pääsemme hallitukseen ja vaikuttamaan tähän
asiaan, me emme enää seuraa. Me poistamme tämän. Mutta toivomme ja teemme nyt ko-
vasti töitä sen eteen, että tämä malli perutaan nyt tämän kansalaisaloitteen käsittelyn myö-
tä ja että hallituskin ymmärtää ja että hallituskin olisi empaattinen. Nythän se puuttuu näi-
den päätösten myötä.

Edustaja Jarva puhui siitä, että työn vastaanottamisen pitäisi olla kannattavaa, ja me
olemme kaikki siitä täysin samaa mieltä. Jokaisen tunnin, jonka teet töitä, josta saat palk-
kaa, täytyisi parantaa elämäntilannettasi, tuoda lisää rahaa ja mahdollisuuksia ostaa tuot-
teita tai käyttää palveluja tai mennä terveydenhuollon pariin ja niin poispäin, ja näitä kan-
nustinloukkuja tulee purkaa. Mutta tämä malli ei kyllä millään tavalla siihen asiaan pure.
Tämä ei millään tavalla tuo siihen muutosta, ja sen takia on erikoista, että kerta toisensa jäl-
keen edustaja Jarva täällä toistaa samaa. Nyt hän ei valitettavasti ole enää täällä paikalla,
mutta pahoin pelkään, että hän silti toistaisi tämän saman asian, jos hän olisikin täällä.

Mutta yksinkertaisesti: Ihmiset tarvitsevat tukea ja työtä ja palkinnon siitä, että he ovat
aktiivisia, tukea siihen, että heillä on näköalaa tulevassa, että heidän kannattaa yrittää löy-
tää töitä ja ottaa pienikin työ vastaan, eikä niin, että vaikka olet kuinka aktiivinen ja et sitä
työpaikkaa onnistu saamaan, leikkurit purevat.

20.14 Pia Viitanen sd: Arvoisa puhemies! Kyllähän me olemme tässä matkan varrella vä-
hän ihmetelleet tätä hallituspuolueiden, erityisesti keskustan, toimintaa, kun on kovasti
näyttänyt siltä, että on kaksi keskustaa: on salikeskusta ja sitten on viikonloppureferaatti-
keskusta. Täällähän on käynyt hyvin usein niin. Muistaakseni muun muassa tämän aktiivi-
mallin yhteydessä kävi niin, että kun se oli väen vängällä hallituspuolueiden toimesta ke-
huttu ja voimaan saatettu, niin eipä kulunut montaa päivää, kun keskustan eduskuntaryh-
män puheenjohtaja otti julkisuudessa kantaa, että kyllä tästä täytyy virheitä sitten korjata ja
asiaan mahdollisesti palata. Tämähän on aivan vastaava tilanne. Kun tässä Alkiosta oli pu-
he: viikonloppuisin edustaja Kaikkonen keskustan eduskuntaryhmästä on hyvin usein vaa-
tinut köyhille oikeutta, eriarvoisuuden torjumista, eläkeläisköyhyyden torjuntapakettia, in-
deksikorotusten leikkausten perumista, ja sitten, kuinka ollakaan, kun se aika tulee, kun
seuraavalla viikolla painetaan nappia, niin se sormi menee kyllä sinne hallituksen esityk-
sen puolelle ja tehdään juuri päinvastoin eli leikataan niitä indeksejä. Tai sitten joskus ol-
tiin täällä todistettu välikysymyskeskustelussa eriarvoisuudesta, että kaikki on niin hyvin,
täällä salissa kerroitte, että kaikki on niin hyvin, ja tuli viikonloppu ja tuli keskustalta pu-
hereferaatit, että jotain tarvitsisi tehdä eriarvoisuuden torjumiseksi. Ja sitten kun tuli selvi-
tysmiehen selvitys, niin puheissa kovasti tarvitsi tehdä, mutta käytännössä rahaa siihen an-
46



Pöytäkirjan asiakohta PTK 38/2018 vp
nettiin peräti nolla euroa. Eli siis tässä nyt on tämä häkellyttävä ristiriita salipuheiden ja te-
kojen välillä. En usko, että tästä se Alkio olisi ilahtunut. Ja kyllähän tämä hallituksen poli-
tiikka on muutenkin ollut sellaista, että sitä rahaa on riittänyt esimerkiksi metsävähennys-
ten osalta 1 400:lle kaikkein varakkaimmalle metsänomistajalle tai sitten miljoonaperilli-
sille, jotka sitten ovat veronkevennyksiä lahjaksi saaneet.

Mutta tämä tämän päivän aihe, aktiivimalli, Lindströmin leikkausmalli, on mielestäni
myös todellakin symboli tälle kaikelle siinä suhteessa, että ihmiset hyvin vahvasti tuntevat
sen osalta epäreiluutta ja ihan aiheesta tuntevatkin. Ja sitten monet työttömät tosiaan tun-
tevat tämän lompakossaan, ja siksi on aiheellista, puhemies, että me edelleen käymme tätä
keskustelua täällä eduskunnassa. Ja toivomme kovasti sitä, että saisimme asiaan parannus-
ta. 

Tosiaan minäkin osaltani huomaan, että täällä ei kovasti hallituspuolueiden edustajia ole
— nyt saimme tänne yhden paikalle, joten ehkä sitten kuulemme lisää puolusteluja tälle
hallituksen erittäin huonolle laille ja ehkä sitten myös voisimme kuulla perusteluja sille,
miksi ihmeessä me emme nyt ottaisi kiveä pois pullasta ja peruisi tätä huonoa aktiivimallia.

20.17 Ben Zyskowicz kok: Arvoisa rouva puhemies! Kun täällä oppositio on koko illan
todistanut, että tämä on leikkauslaki ja työttömyysturvan leikkuri, niin sanon saman, min-
kä sanoin jo alkuvaiheessa keskustelua, että jos tämän lain tarkoituksena olisi työttömyys-
turvan leikkaaminen ja tämä olisi työttömyysturvan leikkurilaki, [Pia Viitanen: No sehän
on!] niin silloinhan uutinen, edustaja Viitanen, olisi se, että noin puolet työttömistä ja to-
dennäköisesti vielä suurempi osa ansiosidonnaisella olevista työttömistä, joiden luvut ei-
vät ole vielä käytettävissä, on onnistunut välttämään tämän pienennyksen työttömyystur-
vaansa onnistumalla hankkimaan niitä työtunteja tai sitä yrittäjätuloa tai osallistumaan
koulutukseen, työvoimakoulutukseen, mikä on merkinnyt sitä, että heidän työttömyystur-
vaansa ei ole pienennetty tällä vajaalla 5 prosentilla. Siis tehkää silloin siitä uutinen. Jos
tämä on leikkauslaki, niin eikö ole loogista todeta, että uutinen on se, että puolet työttömis-
tä on onnistunut välttymään tältä leikkaukselta näillä aktiivitoimenpiteillä? [Välihuutoja
sosiaalidemokraattien ryhmästä] 

Arvoisa rouva puhemies! Sitten toinen näkökohta. Täällä annetaan sellaista mielikuvaa
opposition toimesta, että kaikki ne, noin puolet työttömistä, joihin tämä työttömyysturvan
vähennys on kohdistunut, ovat yrittäneet kaikin tavoin täyttää näitä aktiivisuusehtoja mut-
ta eivät ole onnistuneet sitä tekemään.

Arvoisa puhemies! Jatkan sieltä. [Puhuja siirtyy puhujakorokkeelle] [Eero Heinäluoma:
3 minuuttia on nykyään paikalla puhumisen sääntö!] — Arvoisa rouva puhemies, jos 3 mi-
nuuttia saa puhua paikaltaan, niin ehkä tulin tänne turhaan. 

Rouva puhemies! Totuus on kuitenkin se, niin kuin te kaikki tiedätte, että ei voida sa-
noa, että jokainen sellainen henkilö, jonka työttömyysturvaa on nyt pienennetty, jokainen
sellainen henkilö on tehnyt kaiken voitavansa löytääkseen esimerkiksi 18 tuntia keikkatyö-
tä. Vai voidaanko sanoa? Mistä te sen tiedätte? Mistä kukaan sitä voisi tietää?

Täällä on puhuttu kannustinloukuista eli tuloloukuista ja byrokratialoukuista. Sitten
täällä on sanottu, että kyllä, niihin pitää puuttua, mutta tämä laki ei tätä tilannetta auta. Se
on tietysti totta. Mutta kun me kaikki myönnämme, että näitä kannustinloukkuja on ole-
massa, sekä tuloloukkuja että byrokratialoukkuja, niin kyllä kai sillä on ollut jonkinlainen
vaikutus siihen, mikä on työttömän henkilön halukkuus ottaa vastaan esimerkiksi tarjolla
olevaa pienipalkkaista keikkatyötä, jos työn vastaanottaminen ja työhön ryhtyminen ei juu-
47



Pöytäkirjan asiakohta PTK 38/2018 vp
rikaan paranna hänen taloudellista tilannettaan tai tämän byrokratialoukun vuoksi merkit-
see hänelle jopa epävarmuutta toimeentulon hankkimisesta tiettyjen viikkojen aikana. Jos
me myönnämme, että tällä, olemassa olevilla kannustinloukuilla, on merkitystä ja on ollut
merkitystä ihmisten ratkaisuille, silloinhan me toteamme, että kaikki ne, noin puolet työt-
tömistä, joille tämä aktiivimalli on merkinnyt työttömyysturvan hienoista heikennystä, ei-
vät ole tehneet kaikkea voitavaansa saadakseen näitä keikkatöitä, mikä on inhimillisesti
ihan ymmärrettävää. Kuka haluaa ehdoin tahdoin saada vähintään 18 tuntia keikkaa, jos se
käytännössä tarkoittaa sitä, että sen jälkeen pitää olla pari viikkoa kokonaan ilman tuloja? 

Mitä sitten tulee näihin kannustinloukkuihin, niin meillä on tässä salissa, näin uskon,
täysi yksimielisyys siitä, että niitä on pystyttävä purkamaan. Tähän byrokratialoukkuun tu-
lee osaltaan tuomaan helpotusta reaaliaikaisen tulorekisterin syntyminen, joka on voimas-
sa vuoden 19 alussa ja sitten laajenee siitä eteenpäin. Itse tähän tematiikkaan liittyen olen
ollut iloinen, että useampi puolue, muun muassa kristillisdemokraatit, siniset, sosiaalide-
mokraatit ja oma puolueeni kokoomus, ovat tuoneet esiin perustaltaan realistisia ja perus-
ajattelultaan yhteen sopivia ajatuksia siitä, miten meidän perusturvaa pitäisi yhtenäistää ja
sujuvoittaa niin, että tällaiset kannustinloukut vähenisivät. Minun mielestäni tämä on rea-
listista keskustelua. 

Se, mitä meidän vasemmistolaisimmat puolueet eli vasemmistoliitto ja vihreät haihatte-
levat perustulosta, ja keskusta näköjään myös sitä jonkinnäköisenä lempilapsenaan elät-
tää, se on sitten ihan oma juttunsa, koska kukaan ei ole ainakaan vielä esittänyt mitään rea-
listista perustulomallia, josta voitaisiin keskustella. Se perustulokokeilu, jota kuulemma
maailmalla saakka ihmetellään, [Eero Heinäluoma: Ja syystä!] tarkoittaa sellaista kokei-
lua, joka tulisi maksamaan 11 miljardia euroa vuodessa. No, on kai ihan selvää, että sel-
laista ei kukaan ole toteuttamassa. 

Voidaan sanoa vielä se, että se hyvä puoli siinä perustulokokeilussa on ollut, ainakin yk-
si, ehkä muitakin, mutta ainakin yksi hyvä puoli on ollut se, että se on hyvin selvästi tuonut
esiin, miten tämä byrokratialoukku todellakin jättää työttömiä sivuun työelämästä ja jättää
heitä kotiin, ja myös tuloloukut. Eli ainakin televisiossa ja radiossa ja mediassa muutoin
seuratut työttömät, jotka ovat tämän perustulokokeilun piirissä, ovat melkein kaikki sano-
neet, että nyt heidän kannattaa ottaa keikkatyötä ja muuta vastaan, kun on tämä perustulo-
kokeilu. Tämä on valitettava tosiseikka, ja totta kai näiden kannustinloukkujen kimppuun
pitää yhdessä poliittiset voimat kooten käydä, ja varmasti tämä sosiaaliturvan uudistus,
merkittävä uudistus, on seuraavan vaalikauden kaikkein keskeisimpiä tehtäviä. 

20.24 Eero Heinäluoma sd: Arvoisa puhemies! Mistä tietää, että hallitus on vaikeuksissa
ja kokoomuksella on suuria vaikeuksia puolustaa hallituksen politiikkaa? Sen tietää siitä,
että edustaja Zyskowicz ilmestyy paikalle ja muut ovat hävinneet. [Ben Zyskowicz: Höpö
höpö!] Niin tänäänkin. Tästä on syytä antaa edustaja Zyskowiczille aito kiitos. Hän nimit-
täin ei kulje kaksilla vankkureilla eikä kaksilla raiteilla. Hänen puheensa täällä salissa ja
tuolla torilla, sikäli kuin hän sinne ehtii — viime aikoina harvemmin — ovat kuitenkin sa-
moja, ja se on arvokas piirre. Silloin kansalainen tietää, mitä politiikkaa hän saa, kun pu-
heet vastaavat täällä ja torilla toisiansa. Nyt en siis puhu tästä koulutuslupauksesta, johon
edustaja Zyskowicz ei ollut suurimpia syyllisiä, mutta yleisesti ottaen haluan antaa hänelle
tunnustusta. Mutta tänään hän kuitenkin kyllä ylsi jo poliittisen taikurin maagiseen suori-
tukseen. Kun häntä jäin lumoutuneena kuuntelemaan, niin minulle tuli semmoinen tunne,
että minullekin tulee lisää rahaa tästä leikkuriaktiivimallista. Kun tarkemmin häntä kuun-
48



Pöytäkirjan asiakohta PTK 38/2018 vp
telee, niin työttömätkin oikeastaan voittivat, niin että joka toinen sai tässä lisää rahaa.
[Naurua] Jotenkin jäi itsellekin semmoinen tunne, niin kuin lompakko olisi paksuuntunut
tuon edustaja Zyskowiczin puheenvuoron aikana. Hyvä mieli tuli, mutta sitten kun hän lo-
petti tähän sosiaaliturvauudistusosuuteen, niin jäin taas miettimään, että hetkinen, eikö
tämä lain sisältö ollut kuitenkin se, että vaikka olisin kuinka yrittänyt hakea työpaikkaa,
jättänyt satoja hakemuksia, ehkä päässyt jopa haastatteluunkin tai ollut halukas koulutuk-
seen mutta ei ole ollut koulutusta tarjota eikä työpaikkaan ole minua hyväksytty, niin kui-
tenkin sitten tulee tämä 5 prosentin leikkuri.

Ei meillä ole erimielisyyttä kannustinloukkuongelmasta, mutta kysymys on se, että jos
olet kannustinloukussa, niin laitetaanko sitten sinun päällesi vielä giljotiini ja raipan iskuja
lisäksi, kun riskihän on se, että tällä tavalla toimien ihmiset menevät syvemmälle tähän
kannustinloukkuun, niin kuin täällä edustaja Zyskowiczin poissa ollessa moni edustaja on,
joka tuntee asian, todennut tästä toimeentulotuen käyttöongelmasta. Nimittäin toimeentu-
lotuessa ei sitten ole mitään omavastuuosuuksia, ja vielä toistaiseksi tätä ei olla toimeentu-
lotukeen ulotettu, että jos et tule toimeen etkä ole saanut työpaikkaa etkä ole päässyt kou-
lutukseen, sinua sitten vielä toimeentulotuellakin leikattaisiin. Voi tietysti olla, että kun ke-
hitys kehittyy, niin ministeri Sund, joka on sen hallituksen tärkein ministeri, keksii tällai-
senkin ratkaisun, että myös toimeentulotukeen laitetaan leikkuri, jotta sitten ei päästä enää
kannustinongelmasta puhumaan. Mutta esitän kuitenkin, että tämä ministeri Sund, joka on
keskustalle se tärkein perustelu tälle uudistukselle, saataisiin tänne kuultavaksi, niin että
me kuulemme todelliset mahdollisuudet tämän mallin korjaamiseen, sikäli kuin eduskunta
ei ota valtaa omiin käsiinsä, niin kuin toivon, ja korjaa tätä jo nyt valiokuntakäsittelyn ai-
kana. 

20.27 Johanna Ojala-Niemelä sd: Arvoisa rouva puhemies! Kyllä tämä hallituksen uusi
tapa leikata työttömyysturvaa on toiminut hyvin eräillä paikkakunnilla. Tässä on suuria
alueellisia eroja. Kun se keskimäärin on leikannut työttömyysturvaa yli puolelta työttömis-
tä, niin Posiolla jopa 80 prosentilta, eikä kyse ole siitä, että siellä olisi laiskoja ihmisiä tai he
eivät yrittäisi hakea töitä. Kyse on siitä, että siellä on niin yksipuolinen elinkeinorakenne,
siellä on yksi suuri työnantaja, Pentik, mutta ei meistä kaikista savenvalajia tule, vaikka
yrittäisimme kuinka. Tämä on epäoikeudenmukainen malli, ja tämä malli rankaisee juuri
niitä, joilla on heikoimmat työllistymismahdollisuudet.

Minuun oli myös yksi nuori yhteydessä, joka sanoi, että hänellä menee nyt kaikki ruuti,
aika ja panos siihen, että hän metsästää tätä 18:aa tuntia tai yrittäjätuloa tai näitä palveluja
sen sijaan, että hän hakisi oman alansa töitä, että hänellä on ihan hajonnut tämä spektri täs-
sä suhteessa, että hän ei pysty panostamaan tähän oman alansa töiden hakemiseen, kun me-
nee vain aktiivisuusvelvoitteen täyttämiseen kaikki aika ja panos.

Mutta sitten haluan ottaa esiin yhden vakavan huomion vielä. Se on tämä aktiivitoimen-
piteiden jaksottuminen. Jos aktiivitoimet ja työ rytmittyvät nyt tarkastelujaksojen väliin,
niin työttömyysturvaa leikataan, vaikka seuraavalla jaksolla se täyttyisi yli vaaditun. Tämä
ei myöskään ole oikein. Tässä pitäisi jollakin lailla tämä rytmitys nyt tarkastella kohdal-
leen ja uudelleen.

Sitten sanon vielä kohtaanto-ongelmista. Niistä on ollut tänään paljon puhetta. Kyllä
meillä on ammatillisen työvoimapoliittisen koulutuksen määrää lisättävä työvoimapula-
aloille. Nyt tämä koulutuksen alasajo näkyy juurikin siinä, että meillä on työvoimapula.
49



Pöytäkirjan asiakohta PTK 38/2018 vp
Tänä vuonna oli 5 000 hengen koulutusresurssit, edellisellä kaudella 20 000:n. Tässä on
melkoinen ero ja ristiriita.

20.29 Suna Kymäläinen sd: Arvoisa rouva puhemies! Edustaja Zyskowiczille: Te tiesit-
te hallituksessa jo silloin kun tätä lakia kirjoititte ja kun se täällä hyväksyttiin, että tämä tu-
lee lisäämään 10 miljoonaa euroa toimeentulotukimenoja. Rahaa siis riittää sinne toimeen-
tulotukeen annettavaksi, ja ikään kuin kannustetaan toimeentulotuelle. 

Te esititte tässä, että emme voi täällä oppositiossa tietää, että kaikki nämä työnhakijat
ovat olleet aktiivisia ja hakeneet eivätkä ole saaneet ja onnistuneet. Emme tietenkään voi
tietää, mutta se ongelma on siinä, että tämä teidän lakinne koskettaa kaikkia. Myös niitä ak-
tiivisia, jotka hakevat, ja he joutuvat leikkureitten piiriin huolimatta siitä, ovatko tehneet
vai eivätkö ole tehneet. Se on ihan sama kuin jos yksi ajaa ylinopeutta ja saa sakot, niin
koko kylä sitten maksaa ne sakot sen osalta.

Esititte myös tässä, että tämä olisi jotenkin uusi mahdollisuus työttömälle, että hänellä
on mahdollisuus saada lisää tuloja ja niin poispäin. Ei se niin ole tämän mallin kanssa. Kun
ihminen menee 18 tunniksi, muutamaksi päiväksi vaikka työvoimatoimiston järjestämälle
työnhakukurssille tai yrittäjäkurssille, ei hän saa siitä yhtään mitään lisää tuloa itselleen.
Hän pystyy ainoastaan pitämään huolen siitä, että tuo leikkuri ei pure. Tämä on kyllä oi-
keasti ihmisten kyykyttämistä, jos kolmen kuukauden välein ihmiset joutuvat käymään
näitä kursseja ja käyvät yrittäjäkurssin ja toteavat, että ei ole rahkeita yrittäjäksi ja ei ole
tälle yrittäjyydelle täällä alueella minkäännäköisiä edellytyksiä, mutta he käyvät sen sitten
aina uudelleen ja uudelleen, jotteivät joudu näiden aktiivitoimien leikkureitten piiriin.

Ja tämä on leikkauslaki ja passivointilaki. Siitä ei pääse mihinkään. Ihmiset tietävät kyl-
lä arjessaan, miten nämä hallituksen päätökset vaikuttavat heidän elämäänsä. Ne 150 000
ihmistä, jotka ovat allekirjoittaneet tämän kansalaisaloitteen, tietävät, että tämä aktivointi-
malli täytyy perua. Ei auta, että täällä hallituspuolueiden jäsenet kertovat kymmenen hy-
vää ja yhdeksän vielä parempaa ja niin poispäin, mitä toimenpiteitä ovat tehneet, jos ihmis-
ten elämä todellisuudessa siellä arjessa ei ole yhtään runsaampaa vaan päinvastoin niukem-
paa ja köyhyyttä ja toimeentulotukea ja muuta lisätään.

20.32 Pia Viitanen sd: Arvoisa puhemies! Ajattelin tässä jo, tässä vaiheessa iltaa, alkaa
tekemään pientä kiitosta osaltani vielä kerran siitä, että mielestäni on ollut hienoa, että kan-
salaisyhteiskunta on jälleen näyttänyt sitä voimaansa. Tämä kansalaisaloite on täällä, ja on
hyvä, että täällä on käyty keskusteluja. Kyllä minä nyt haluan tunnustusta myös edustaja
Zyskowiczille osaltani antaa siitä, että hän nyt sitten kuitenkin on ainoa hallituspuolueen
edustaja, joka täällä paikalla enää on. Ja kuten sanottu, silloinhan peli on reilua, kun sanat
vastaavat myös sitten tekoja, eli se on tietenkin hyvä asia. Mutta todella, puhemies, haluan
vielä sanoa, että mielestäni kansalaisaloite tällaisena instituutiona tai järjestelmän osana on
hyvä ja merkittävä. Se antaa kansalaisille ääntä, ja se myös luo meille täällä velvoitteita
keskustella niistä asioista, mitkä näemme tarpeellisiksi, ja toivottavasti myös niiden kautta
voidaan muuttaa tilannetta, kun hyväksi harkitaan. Niinpä minä toivon, puhemies — ihan
siitä huolimatta, että olen kyllä täällä aistinut näistä hallituspuolueiden tunnoista, että ko-
vasti vielä puolustellaan tätä mallia, joka ei toimi ja joka on leikkuri ja julma — että valio-
kunta vakavasti tämän kävisi läpi ja tulisi siihen johtopäätökseen, että tämä aktiivimalli,
Lindströmin leikkausmalli, tulisi perua. 
50



Pöytäkirjan asiakohta PTK 38/2018 vp
20.34 Ben Zyskowicz kok: Arvoisa rouva puhemies! Ihan keskustelun aika lailla lopuksi
kiitän tietysti kollegojani Heinäluomaa ja Viitasta ystävällisistä sanoista. 

Palaan siihen perusväitteeseeni. Jos tämän tarkoitus olisi ennen kaikkea, niin kuin te an-
natte ymmärtää, leikata työttömien työttömyysturvaa noin 5 prosenttia, niin silloinhan uu-
tinen olisi todellakin se, että noin puolet työttömistä ja todennäköisesti vielä suurempi osa
ansiosidonnaisella olevista työttömistä on onnistunut tämän leikkausmallin — siis teidän
leikkausmalliksi väittämänne mallin — mukaisen leikkauksen ehkäisemään ja välttämään
sillä, että he ovat täyttäneet tässä laissa asetetut aktiivisuusedellytykset. 

Edustaja Heinäluoma, jolla taitaa olla seuraava puheenvuoro, vai oliko edustaja Viita-
sella, kertokaa, mikä tässä logiikassani ei pidä paikkaansa. Jos te julistatte, että tämä on
leikkausmalli, että tämän tarkoitus on leikata työttömyysturvaa 5 prosenttia, niin eikö se
ole silloin uutinen, että puolet työttömistä on onnistunut välttämään tämän leikkauksen, jos
tämä olisi sellainen leikkauslaki kuin mitä te täällä koko illan olette väittäneet? Siis tämä ei
ole leikkauslaki, vaan tämä on laki, jolla pyritään työttömiä aktivoimaan erilaiseen toimin-
taan, tuommoiseen keikkatyöhön, yrittäjätoimintaan, työvoimapoliittiseen osallistumi-
seen, mikä sitten osaltaan helpottaa heidän mahdollisuuksiaan ja parantaa heidän mahdol-
lisuuksiaan työllistyä täysipäiväisemminkin. 

Totean, että tämä aktiivimalli ja sen tulokset vaativat tarkempaa selvitystä, ja uskon, että
näin tullaan työvoimahallinnossa tekemään. Kuinka suuri joukko niistä, jotka ovat joutu-
neet tämän 5 prosentin aleneman kohteeksi, on esimerkiksi jättänyt ryhtymättä aktiivisik-
si, koska he kokevat, että tämä kannustinloukku, siis joko tuloloukkuna tai byrokratialouk-
kuna, on sitten seurauksena? Kuinka suuri osa näistä työttömistä, joihin tämä alenema koh-
distuu, on tosiasiassa työmarkkinoiden ulkopuolella eli tarvitsee aivan toisenlaista apua ja
tukea? Tätä jälkimmäistä asiaahan hallitus on nyt selvittämässä, ja uskon, että meidän kes-
kustelumme taso jonkin verran ehkä paranee, kun saamme tarkempia lukuja ja tietoja siitä,
minkälaisesta joukosta työttömiä koostuu se joukko, joka ei ole pystynyt tätä aktiivisuus-
edellytystä täyttämään.

20.36 Eero Heinäluoma sd: Arvoisa puhemies! Edustaja Zyskowicz esittää kyllä erittäin
vaativan kysymyksen, kun hän vaatii minua sanomaan, mikä on ollut tämän lain ja tämän
niin sanotun aktiivimallin tarkoitus. Sitähän on hyvin vaikea sanoa, kun en ole ollut halli-
tuksessa tätä uudistusta valmistelemassa enkä tekemässä. Voi hyvin olla tähän asti lausu-
tun pohjalta, että parhaiten tämän ehkä tietäisi ministeri Sund, jos hän voisi olla paikan
päällä, koska hänhän näytti olevan se keskeisin vaikuttaja siinä, miksi tämä laki on tehty,
kun kuunteli täällä aiemmin käytettyjä keskustan edustajien puheenvuoroja. Mutta tämä-
hän ei ole se ydin, mikä on tämän lain tarkoitus, kun puhutaan leikkauksesta.

Me voimme sopia, jos edustaja Zyskowicz saa paremmin ensi yönä nukuttua, että tämä
ei ole leikkausmalli eikä tämän lain tarkoitus ollut leikata. Voidaan sopia niinkin. Mutta
senkin jälkeen lopputulokseksi jää, että, kuinka ollakaan, nyt meille kerrotun mukaisesti
joka toisen Kelalta työttömyysetuutta saavan työttömän toimeentuloa on leikattu.

Auttaako se sitten työtöntä, jos edustaja Zyskowiczin tavoin minä Hakaniemen torilla
toukokuun ensimmäisenä sunnuntaina kerron, että arvoisa työtön, ei tämän lain tarkoitus
suinkaan ollut leikata eikä ollut mitenkään ajatus, että tämä leikkaisi, tämän tarkoitus oli
vain aktivoida? Ja sitten, kun minulle kerrotaan, että kyllä ihminen on ollut aktiivinen ja
hakenut töitä mutta ei ole saanut, sanon, että voi, voi, mites siinä nyt sitten niin kävi, että 5
prosenttia vietiin työttömyysturvasta. Eivät ihmiset tule ymmärtämään tätä. Minä en pär-
51



Pöytäkirjan asiakohta PTK 38/2018 vp
jää, edustaja Zyskowicz, tällä selityksellä, että sanon, ettei tarkoitus ollut leikata, koska tot-
ta kai kansalainen sanoo, että nyt niin on käynyt, että 5 prosenttia vähemmän tulee työttö-
myysturvaa.

Eli, edustaja Zyskowicz, ei tämän tapauksen ydin ole se, mikä on tarkoitus. Se voi olla
teidän oikeudenkäynnissänne tärkeä. Se voidaan ottaa lieventävänä seikkana tuomiossa
huomioon, mutta ei se sitä poista, että tämä on tuomittava teko sen 5 prosenttia työttömyys-
turvastaan menettäneen ihmisen kannalta. Hän ei tule olevaan tyytyväinen, ei kiittämään
teitä eikä minua, joten palaan siihen, että tässä täytyisi riittää sen, että ihminen on ollut ak-
tiivinen, että hän on itse tehnyt oman osuutensa, ja sen jälkeen ei pitäisi enää sitten panna
tämmöistä leikkuria toimeen.

Edustaja Zyskowicz, kun olette tunnetusti taitava lakimies ja hyvin usein looginen päät-
telyssänne, [Ben Zyskowicz: Lopettakaa se kehuminen!] niin palaan siihen, että tämä 500
vuotta vanha tuomarinohje on tässä kyllä erittäin hyvä, että mikä ei ole oikeus ja kohtuus,
ei ole lakikaan, ja sehän on siellä lakikirjan alkusivuilla tänäkin päivänä. Nyt tarvittaisiin
sellaisia lakimiehiä, jotka muistaisivat lakimiesopinnoistaan, tai lakihenkilö- tai lakinais-
opinnoistaan, tämän 500 vuotta vanhan lakiohjeen, että mikä ei ole oikeus ja kohtuus, ei
voi olla lakikaan. Se riittää myös eduskunnan valiokuntakäsittelyn ohjeeksi.

20.40 Pia Viitanen sd: Arvoisa puhemies! Pakko kyllä sanoa, että tuo oli niin hieno lope-
tus tuossa äsken, edustaja Heinäluoma, [Eero Heinäluoma: Kiitos!] että se olisi ansainnut
olla kyllä tämän salikeskustelun viimeinen puheenvuoro. Mutta kun nyt olin tullut pyytä-
neeksi puheenvuoron ja Zyskowicz minullekin tämän kyselyn esitti... Ihan samaa tuossa
mietin kuin edustaja Heinäluoma edellä, että voihan nyt sitten olla niin, että hallitus tai
Zyskowicz voivat vain sanoa, että heidän mielestään tämä ei ole leikkauslaki — mutta se
on kuitenkin laki, joka tosiasiassa vain kummasti leikkaa. Eli tästähän nyt on kysymys. Se
on laki, joka vain kummasti leikkaa. Jos edustaja Zyskowiczin mielestä sitä on sopimaton-
ta nimittää leikkauslaiksi, ehkä jokainen keksimme sitten sille ihan ihka oman nimen, mut-
ta minun mielestäni se tärkein asia on, edustaja Zyskowicz, että ne työttömät, keiltä se leik-
kaa — esimerkiksi Pirkanmaalla ja Tampereella hyvin monelta, reilusti yli puolelta ihmi-
sistä — kyllä tuntevat, kun he kurkkaavat sinne rahapussiin, että kevyempi se on ja vähem-
män siellä rahaa on. Vaikka se olisikaan leikkauslaki, mutta kun se leikkaa, tästä on kysy-
mys. Ja todella: mikä ei ole oikeus, mikä ei ole kohtuus, sen ei pidä olla lakikaan. Se oli hie-
no lopetus.

Puhemies Paula Risikko:  Onko vielä aktiivisuutta? [Eero Heinäluoma: Muuten leika-
taan edustajapalkkiosta! — Joona Räsänen: Viis pinnaa pois!]

Keskustelu päättyi.

Asia lähetettiin sosiaali- ja terveysvaliokuntaan.
52


	4
	17.00
	17.08
	17.09
	17.10
	17.11
	17.12
	17.14
	17.15
	17.16
	17.17
	17.18
	17.19
	17.20
	17.21
	17.23
	17.24
	17.27
	17.29
	17.31
	17.32
	17.33
	17.34
	17.35
	17.36
	17.37
	17.38
	17.39
	17.41
	17.42
	17.43
	17.44
	17.45
	17.46
	17.47
	17.48
	17.49
	17.51
	17.52
	17.53
	17.54
	17.56
	17.57
	17.58
	17.59
	18.01
	18.02
	18.03
	18.04
	18.05
	18.06
	18.07
	18.09
	18.10
	18.11
	18.12
	18.13
	18.15
	18.16
	18.17
	18.18
	18.19
	18.20
	18.22
	18.23
	18.24
	18.25
	18.26
	18.28
	18.29
	18.30
	18.33
	18.36
	18.43
	18.51
	18.54
	19.01
	19.07
	19.14
	19.22
	19.29
	19.36
	19.44
	19.50
	19.57
	20.00
	20.05
	20.08
	20.11
	20.14
	20.17
	20.24
	20.27
	20.29
	20.32
	20.34
	20.36
	20.40


