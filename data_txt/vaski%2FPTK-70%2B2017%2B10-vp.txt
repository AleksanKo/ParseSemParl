















































DEM99EF.tmp.xml


Pöytäkirjan asiakohta PTK 70/2017 vp
Pöytäkirjan asiakohta 

PTK 70/2017 vp

Täysistunto

Torstai 15.6.2017 klo 16.02—20.37

10. Yleisradion hallintoneuvoston kertomus eduskunnalle yhtiön toiminnasta vuonna 2016
Kertomus K 7/2017 vp
Valiokunnan mietintö LiVM 12/2017 vp

Ainoa käsittely

Puhemies Maria Lohela: Ainoaan käsittelyyn esitellään päiväjärjestyksen 10. asia. Käsit-
telyn pohjana on liikenne- ja viestintävaliokunnan mietintö LiVM 12/2017 vp.

Keskustelu

20.09 Ari Jalonen uv (esittelypuheenvuoro): Arvoisa puhemies! Nyt on toinen kertomus
käsittelyssä, ja tämä on Ylen hallintoneuvoston kertomus eduskunnalle yhtiön toiminnasta
vuonna 2016.

Tämä käsiteltiin ihan tyypilliseen tapaan. Tässä on Ylen asioissa ollut pikkasen turbu-
lenssia, niin että me keskityimme ehkä normaalia enemmän niihin asioihin. Mutta Ylen
hallintoneuvoston kertomuksesta käy ilmi, että Yle hoitaa sinänsä tehtäviään ihan hyvin,
koska yhtenä mittarina voidaan pitää esimerkiksi sitä, että Yle tavoittaa päivisin 70 pro-
senttia ja viikoittain 93 prosenttia suomalaisista ja tekee sitä nykyään niin netissä kuin telk-
karissakin, kaapelissa ja monella tekniikalla.

Sitten tätä Ylen erityisasemaa käsiteltiin jonkin verran, elikkä sitä, että on haluttu, että
tämä yleispalveluvelvoite hoidetaan. Sitä kautta on käsitelty sitä, että se on hoidettu vero-
tuloilla, ja pikkasen avattu sitä, mitä sillä verotulolla saa sitten, muun muassa sitä, että eri-
tyisryhmät saavat omia palveluitaan, ja sitten ihan varautumista poikkeusoloihin ja ihmis-
ten varoittamista tämmöisten poikkeusolojen kohdalla.

Perinteisesti valiokunta on nostanut myös alueellisen toiminnan ja monia muita asioita
esille, mutta kuten sanoin, tällä kertaa tässä keskustelun alla on ollut paljon tämmöisiä riip-
pumattomuudesta kumpuavia asioita, ja niihin me keskityimme vähän enemmän tässä.
Yleensäkin se, että Yle on riippumaton toimija, on erittäin tärkeää. Toisaalta sitten taas Yle
ylläpitää ja edistää demokratiaa ja sananvapautta, ja se on toinen tämmöinen iso rooli. Tä-
män kaiken keskustelun keskellä me olemme halunneet korostaa sitä, että kun Yle sitten
rupesi toimimaan lopulta näitten riippumattomuuksien vahvistamiseksi ja niin edespäin,
niin se olisi voinut selkeämmin tuoda näitä asioita esille, mitä siellä on tehty, niitä käytän-
nön kuvioita ja niin edespäin. Mutta kun tähän ohjelmaan sinänsä ei yllä tämän salin pää-
täntävalta, vaikutusvalta, eikä valiokunnan eikä hallintoneuvostonkaan, niin nimenomaan
tämä ohjelmasisällön journalistinen riippumattomuus on olennainen osa tätä toimintaa.
Sitten myös se todetaan, että tämmöinen yksittäinen toimittaja voi toki sananvapauttaan
käyttää, mutta silloin jos hän on töissä, hänellä on oma esimies siellä ja kuitenkin sitten
päätoimittaja vastaa siitä linjasta, ja silloin siellä pitää olla kontrolli, sen kokonaislaadun
 Tarkistettu
4.1



Pöytäkirjan asiakohta PTK 70/2017 vp
tarkkailu ja niin edespäin. Elikkä myös tämä puoli tuotiin esille. Periaatteessa nostettiin
myös se esille, että Ylen tämmöinen tehtävä valvoa esimerkiksi tätä salia tai yhteiskunnan
muita toimijoita on ihan merkittävä. Se, että tuo epäkohtia esille, nostaa niitä keskuste-
luun, on merkittävää, mutta sen pitää olla sitten myös tasapuolista kaikkia toimijoita koh-
taan ja mistään ohjauksesta riippumatonta. Eli meidän keskustelumme, mitä oli, oli hyvin
paljon tähän riippumattomuuteen liittyvää keskustelua. Ja tämän johdosta toistettiin niitä
aikaisempia näkökantoja, mitä on oikeastaan aina nostettu esille — se ei ollut esillä pelkäs-
tään tämän tilanteen takia, vaan on aikaisemminkin nostettu.

Siellä on sitten kannanottoehdotus lopussa: "Eduskunta edellyttää, että hallintoneuvos-
to seuraa ja edistää Yleisradio Oy:n riippumattomuutta, puolueettomuutta ja luotettavuutta
jatkossakin." Eli haluttiin tämä nostaa ihan tämmöisellä lauseella esille.

Mutta myös pieni moitteen sana, aikataulusta: tämmöinen kertomus pitää antaa pikka-
sen nopeammalla aikataululla eduskunnalle, jotta pystytään sitten käsittelemään valiokun-
nassa hyvin tämä kaikkien näkökantojen kautta.

Sanon vielä, että tämä mietintö on yksimielinen.

20.16 Eero Heinäluoma sd: Arvoisa rouva puhemies! Haluan kiittää liikenne- ja viestin-
tävaliokuntaa hyvin tehdystä työstä. Yleisradio on meille kaikille erittäin tärkeä instituutio
moniarvoisen tiedonvälityksen kentässä, ja on hyvä, että sen omistajaohjaus tapahtuu
eduskunnan alaisuudessa. On tärkeää, että hallitukset eivät ryhdy ropeloimaan Yleisradion
asioita, ja tämä siitä riippumatta, mikä on kulloisenkin hallituksen väri tai koostumus.

Tämä valiokunnan mietintöteksti on kohtuullisen punnittua, ja pidän erittäin hyvänä
myös tätä Yleisradion riippumattomuutta korostavaa valiokunnan kannanottoehdotusta.
Sehän selvästi antaa hallintoneuvostolle ohjeet, miten koko eduskunta odottaa Yleisradion
toimintaa kehitettävän, jotta sen luotettavuus, puolueettomuus ja riippumattomuus toteutu-
vat. Mielestäni tämä vastaa myös niihin huoliin, joita eräillä tutkijoilla ja alaa seuraavilla
on viime kuukausina ollut, ja on erinomaisen tärkeää, kuten edustaja Jalonen sanoi, että
tämä on eduskunnan yksimielinen kannanotto. Toivonkin, että tähän suuntaan edetään
myös muutoin. Yleisradion hallitus on tekemässä omaa työtään Yleisradion toimintojen
kehittämiseksi juuri siinä tarkoituksessa, että journalistinen riippumattomuus voi vahvis-
tua ja sitä kautta suuren yleisön luottamus Yleisradioon säilyä.

Samalla toivon, että tämä ylenmääräinen häsläys Ylen rahoitusasioissa voisi sekin lop-
pua ja että me vastuullisina päättäjinä varmistamme Ylen rahoituksen pitkäjänteisen toimi-
vuuden emmekä ylläpidä tätä jatkuvaa epävarmuutta Yle-asioissa erilaisilla rahoitukseen
liittyvillä puliveivauksilla, joten tämä vaatii tekoja myös sen jälkeen, kun tämä toiminta-
kertomus on tässä käsitelty suuren yksimielisyyden vallassa, ja tässä kohdistan odotukseni
koko poliittiseen kenttään, myös hallituksessa oleviin puolueisiin.

20.18 Pia Viitanen sd: Arvoisa puhemies! Myös minä haluan todeta, että valiokunnan työ
on ollut tässä erinomaisen hyvää ja on tietenkin hyvä, että olemme tässäkin yksimielisesti
pystyneet liikkumaan. Kaiken kaikkiaan varmasti näinä aikoina ei ole ollenkaan huono
asia, että tässä mietinnössä hyvin vahvasti tätä riippumattomuutta korostetaan ja siitä sit-
ten erikseen vielä kirjaukset tehdään.

Viime kerran täällä keskusteltiin Ylestä toisessa yhteydessä muutama viikko takaperin,
ja myös silloin puhuimme paljon tästä parlamentaarisuuden periaatteesta, ja minusta on
hyvin tärkeää, että se säilytetään nyt ja jatkossa huolimatta muutamista kompurointivai-
2



Pöytäkirjan asiakohta PTK 70/2017 vp
heista, mitä tällä hallituksella aina välillä tässä on ollut. Siitä huolimatta ei koskaan voi al-
leviivata näissä keskusteluissa liikaa sitä, että parlamentaarisuuden pitää olla silloin ole-
massa, kun Ylen asioista päätetään.

Mutta vielä tähän riippumattomuuteen palatakseni sen verran, että sehän tietenkin edel-
lyttää myös sitä, että on tietynlainen käsitys olemassa tästä rahoituksesta ja sen vakaudesta
nyt ja tulevaisuuteen, ettei kävisi vahingossakaan niin, että voisi tulla mieleen, että miten
milloinkin hallitus katsoo Ylen journalistiikkaa, niin sen mukaan sitten näitä rahoitusrat-
kaisujakin tehdään. Niinhän ei tietenkään saa olla. Se on täällä tunnustettu periaate, ja sen
suhteenhan tämä edustaja Satosen Yle-työryhmä, missä edustaja Heinäluomakin oli edus-
tettuna, teki erittäin tärkeän historiallisen teon eli turvasi ikään kuin sinne tulevaisuuteen
sen rahoituksen jatkon. Mutta se asia, mikä vielä on auki ja mikä mielestäni olisi tärkeää
parlamentaarisesti pian linjata, on tietenkin sitten se vuoden 2019 rahoitus, että myös siltä
osin päästäisiin yhteiseen näkemykseen siitä, että Ylen voimavarat turvataan — että Ylen
mahdollisuudet toimia luotettavana, riippumattomana, laadukkaana yleisen palvelun yhti-
önä turvataan.

Puhemies! Ihan samaan hengenvetoon voisi vielä todeta, että kaiken kaikkiaan koko me-
dian moniarvoisuus, koko median laadukkuus, on hyvin tärkeä asia. Se on suomalainen
valtti, ja se meidän täytyy pystyä turvaamaan näissä isoissa, isoissa haasteissa, mitkä yli-
päätään mediamaailmaa tänä päivänä kohtaavat, ja siksi pidän tärkeänä, että sen lisäksi,
että me takaamme vakaan kehityksen Yleisradiolle, meidän pitää myös pitää huolta kau-
pallisesta mediastamme, niin lehdistöstä kuin sähköisistäkin, ja tätä ajatellen toivon viisai-
ta linjanvetoja jatkossa.

20.21 Markku Pakkanen kesk: Arvoisa rouva puhemies! Käsittelyssä on todellakin
Yleisradion hallintoneuvoston kertomus vuodelta 2016. Itsekin liikenne- ja viestintävalio-
kunnan jäsenenä haluan muutaman asian nostaa tästä valiokunnan tekstistä esille.

Täällä todellakin riippumattomuuteen haluttiin valiokunnassa erityisesti kiinnittää huo-
miota, ja sehän on meille kaikille tärkeä lähtökohta, että Yleisradio pysyy riippumattoma-
na. Valiokunta halusi korostaa tässä myös ohjelmatoiminnan sisältöä ja journalistista pää-
töksentekoa, että ne ovat ulkopuolisesta ohjauksesta riippumattomia. Näin voi siltä pohjal-
ta paremmin arvioida yksittäiset toimitukselliset toimenpiteet, sen tyyppiset asiat. Riippu-
mattoman ja puolueettoman median tehtävä on haastaa tietysti kaikkia muitakin toimijoita
pidemmällä aikavälillä siihen, että ne ovat tasapuolisia, eikä myöskään ulkopuolinen ohja-
us saisi vaikuttaa niihin liikaa. Tämä on hyvä havainto tässä valiokunnan tekstissä.

Hallintoneuvoston kertomuksesta vuodelta 2016 käy hyvin ilmi, että Yleisradiota pide-
tään yhteiskunnallisesti tärkeänä. Tämä oli minusta tärkeä asia nostaa esille, koska tässä ta-
lossa ja erityisesti täällä salissa on laaja yksimielisyys siitä, kuinka tärkeä meille kaiken
kaikkiaan Yleisradio on.

Valiokunta pitää tässä tärkeänä myös sitä, että jatkossa kertomukset raportoidaan niin,
että puolueettomuutta, riippumattomuutta ja luotettavuutta, näitä asioita, niissä kertomuk-
sissa nostetaan esille entistä enemmän tulevaisuudessa.

Sitten on vielä nämä yleispalveluvelvoitteen ehdot, mistä yhteiskunnalliseen turvalli-
suuteen liittyviä varautumisia ja viranomaistiedottamista haluttiin nostaa tähän tekstiin. Pi-
dän sitä erittäin tärkeänä huomiona valiokunnalta, samoiten kuin tässä jo tulleita aluetoi-
mituksia — ja valiokunnan kannanottoehdotusta kaiken kaikkiaan. On hienoa, että tämä on
nostettu esille tässä.
3



Pöytäkirjan asiakohta PTK 70/2017 vp
20.23 Eero Heinäluoma sd: Arvoisa puhemies! Kun tämä Yleisradiota koskeva asia on
tässä yksimielinen, on siitä syytä todellakin olla iloinen.

Käytän vielä tilaisuutta hyväksi kannattaakseni edustaja Viitasen tekemiä periaatelinja-
uksia. Todellakin, viestintäkenttä on moninainen, ja samalla kun olen rohjennut puhua
Yleisradion toimintaedellytysten puolesta, olen aina ajatellut, että tämä viestintäkenttä tar-
vitaan kokonaisuudessaan ja että siihen kuuluu yhtä hyvin kaupallinen televisiotoiminta,
sen uutistoiminta, kuin sitten myös painettu media ja tänä päivänä myös tämä kehittyvä
sähköinen puoli.

Tästä tulen siihen johtopäätökseen, että meidän täytyy kyllä tämän moniarvoisen, hy-
vän, korkeatasoisen, laadukkaan tiedonvälityksen turvaamiseksi olla valmiita tekemään
konkreettisia päätöksiä, ja näihin päätöksiin liittyy esimerkiksi tämä alalla laajasti toivottu
digiarvonlisäveron alennus, eli digitaalisten lehtitilausten arvonlisävero saatettaisiin sa-
malle kannalle kuin mikä on painettujen lehtien arvonlisävero. Tällä on suuri merkitys, ei
vähiten maakuntalehtien tulevaisuudelle. Tämä digipuoli on tulevaisuutta, se kehittyy,
mutta tällä hetkellä verotuksellisesti se on aika julmasti kohdeltu, ja sen takia toivon, että
saisimme mahdollisimman nopeasti esityksen, jolla tämä digialvin alennus voidaan toteut-
taa.

Samalla totean, että kaupallisen tv:n uutistoiminnan puolella ollaan hyvin vaikeassa vai-
heessa, ja rohkenenkin toivoa, että nämä kansanedustaja Harkimon työryhmän ehdotukset
tältä osin voitaisiin toteuttaa. Olen pettynyt siihen, että vaikka keskustelu kyllä avattiin, li-
säbudjetissa tämä miljoonan euron tukisumma on tietysti kovasti vaatimaton siihen näh-
den, mitkä olivat tämän perusteellisen selvitystyön tulokset ja ehdotukset, ja se kohdistuu
yksinomaan tänne kaupallisen puolen uutis- ja ajankohtaistoimintaan eikä mahdollista sitä
laajempaa kehitystyötä, mitä tuo työryhmä esitti.

20.25 Pia Viitanen sd: Arvoisa puhemies! Oikeastaan olisin itse jatkanut juuri tästä sa-
masta aiheesta eli siitä, että tämä kokonainen mediakentän tietynlainen hyvä toimintaedel-
lytys on hyvin tärkeää, ja siksi olisin oikeastaan painottanut ihan samaa kuin edustaja Hei-
näluoma edellä konkreettisina keinoina. Niitä on helppo löytää todellakin, nämä kaksi. 

Digialvi on pitkäaikainen toivomus, ja nyt kun on edellytykset myös unionin kautta ja
sen mahdollistamana voisi mennä vihdoin eteenpäin, niin pidän todella tärkeänä sitä, että
hallitus nyt pian tuo esitykset tästä. Kuten todettu, se auttaa hyvin vahvasti muun muassa
meidän lehdistökenttäämme, joka tällä hetkellä on ollut monien haasteiden edessä.

Samoin pistin ihan tämän saman asian merkille koskien eduskunnan lisätalousarviota —
joka muuten vielä ennen eduskunnan kesälomia tulee tänne saliin keskusteluun ja päätet-
täväksi — että siellä toden totta kaupallisen uutistoiminnan tuki hivenen nyt avataan, sii-
hen esitetään miljoonan euron määrärahaa. Tämä työryhmä puhui 8 miljoonasta ja hieman
lavennettuna vielä, että siihen liittyisi paitsi kaupallisen uutis- ja ajankohtaistoiminnan tuki
myös tietynlaisia muita elementtejä ja laajempia elementtejä, jotka hyödyntävät laajasti
mediakenttää. Siksi ihmettelen kovasti, että kun tämä tärkeä päänavaus tehdään, työryh-
män esityksestä otetaan koppia, niin kyllä sitten, jotta se onnistuisi, tulisi se kopinotto teh-
dä kokonaan. Nimittäin se 8 miljoonaa euroa, minkä työryhmä on esittänyt, on varmaan
hyvin tarkkaan mietitty ja vastaa ajan haasteeseen. Sehän on kolmelle vuodelle 8 miljoo-
naa esityksenä, ja siksi tämä 1 miljoona on kovin vaatimaton tässä. Toivonkin nyt ehkä vie-
lä hieman evästyksenä tulevien päivien keskusteluun, että hallituspuolueet voisivat vielä
4



Pöytäkirjan asiakohta PTK 70/2017 vp
tätä harkita ja ottaa koppia, jotta me voisimme tältäkin osin turvata laajan ja laadukkaan
median toimintaedellytykset jatkossa kokonaisvaltaisesti.

20.28 Markku Pakkanen kesk: Arvoisa rouva puhemies! Tulkitsenko nyt näin, että op-
positio olisi valmis tukemaan tällaista 8 miljoonan euron tukea kaupallisen median uutis-
toimintaan? Ja mikä olisi sitten se kaupallisen median uutistoiminnan riippumattomuus tei-
dän näkökulmastanne, jos annetaan 8 miljoonaa euroa julkista tukea?

20.28 Eero Heinäluoma sd: Arvoisa puhemies! Tätä asiaahan käsiteltiin parlamentaari-
sessa Yle-työryhmässä, jossa itse sain olla mukana — ja myös edustaja Elomaa oli tässä
Yle-työryhmässä. Kun käytiin silloin tätä Ylen rahoitustilannetta ja Ylen merkitystä lävit-
se, jouduttiin toteamaan, että tällä kaupallisella puolella on aito tuskallinen tilanne, joka
liittyy toisaalta tähän vaikeaan rakennemuutokseen mutta myös sitten tähän talouden ala-
vireiseen suhdanteeseen, joka on jatkunut lähes kymmenen vuotta. Tältä pohjalta oli suuri
huoli, että kaupallisen tv:n uutis- ja ajankohtaistoiminnassa joudutaan niin vaikeiden kysy-
mysten eteen, että ne ovat riski journalismin olemassaololle ylipäänsä. Sen takia Yle-työ-
ryhmä teki ehdotuksen, että liikenne- ja viestintäministeriö asettaisi työryhmän, joka kat-
soisi tämän alan toimintaedellytyksiä ja tekisi tarpeellisia ehdotuksia. Tämmöisen työryh-
män ministeri Berner ystävällisesti asetti, ja sitten edustaja Harkimo sitä veti, ja sain itse-
kin olla siinä mukana. Hyvin huolellisen paneutumisen jälkeen tämä työryhmä esitti täl-
laista väliaikaista tukijärjestelyä, joka auttaisi tämän vaikeimman vaiheen ylitse ja joka oli-
si sidottu tällaiseen yleisen palvelun velvoitteeseen, josta seuraa muun muassa
peittovelvoite niin, että myös maaseudulla pohjoisessa nähdään kaupallisia lähetyksiä, ja
sitten myös tekstitysvelvoitteisiin ja eräisiin muihin kanavavelvoitteisiin. Se ei ollut 8:aa
miljoonaa kaupallisen tv:n uutis- ja ajankohtaistoimintaan, vaan siinä oli karkeasti 4 mil-
joonaa tähän ja 4 miljoonaa yleiseen kehityshankkeeseen, joka palvelisi lavealti media-
kenttää.

Nyt on syytä sanoa, että nämä ongelmat eivät ole vain Suomessa tyypillisiä, vaan sama
tilanne on Ruotsissa ja Norjassa. Norja on äskettäin tehnyt päätöksen ottaa käyttöön ei
suinkaan miljoonan eikä 4 miljoonan eikä 8 miljoonan vaan kymmenien miljoonien tuen
kaupalliseen tv-toimintaan, juuri sen takia, että voidaan turvata moniarvoinen tiedonväli-
tys. Ruotsissa tämä tuki on otettu aikaisemmin käyttöön.

Joten tämä ongelma on todellinen, ja jos me haluamme turvata sen, että meillä on laadu-
kas, hyvä journalismi, niin se edellyttää rahaa, mutta sen sisältöihin ei saa puuttua — mei-
dän tehtävämme ei ole asettaa sisältöön liittyviä vaatimuksia, ei Yleisradion puolella eikä
myöskään täällä kaupallisella puolella. Uskon, että se keskustelu, jota on käyty nyt Ylen
yhteydessä, on luonut lisää uskoa siihen, että ymmärretään, että tämä [Puhemies koputtaa]
riippumattomuus journalismissa turvataan.

20.31 Pia Viitanen sd: Arvoisa puhemies! Tässä hyvin kerrattiinkin tämä historia tälle
työryhmälle, eli ministeri Berner todella asetti työryhmän, ja näkisin kyllä jo siksi, kun
tämä on hyvin huolella tehty, harkittu ja selvitetty ja annettu sitten tämmöinen ratkaisumal-
li, joka tilapäisesti nyt sitten tilannetta helpottaa, että olisi varsin viisasta hallituspuolueilta
toteuttaa tämä kokonaisuus sellaisena, että se aidosti voi toimia. Siksi pidän harmillisen
pienenä tätä rahasummaa, mikä tällä hetkellä siinä esityksessä on, ja todella toivoisin, että
5



Pöytäkirjan asiakohta PTK 70/2017 vp
voitaisiin noudattaa sitä Bernerin asettaman työryhmän esitystä tässä suhteessa kaiken
kaikkiaan. 

Meillähän on ollut jo pitkään haaste kaupallisen median tilanteessa. Täytyy myöntää,
että virheitä tehdään ja varmasti aikanaan oli virhe se, että tehtiin tämä arvonlisäverorat-
kaisu sanomalehdistön osalta. Se tuli huonoon aikaan ja heikensi alan toimintamahdolli-
suuksia. Näin ei ehkä olisi kannattanut silloin toimia. Joka tapauksessa näin silloin tehtiin,
lähinnä fiskaalisista syistä. No, sen jälkeenhän, tuossa viime kaudella, oli sanomalehti-
asiain neuvottelukunta, jonka työn jatkotuloksena asetin tällaisen selvitysmiehen — olin
silloin hetken viestintäministerinä — Tuomas Harpfin, selvittämään, miten median ja leh-
distön tilaa voitaisiin tämän työryhmätyön seurauksena parantaa. Selvitysmies Harpf teki
muutamia konkreettisia esityksiä. Siinä muun muassa puhuttiin digialvista ja todettiin
myös, että mahdollisuuksien mukaan pitäisi tätä sanomalehdistön alviratkaisua muutenkin
vielä katsoa, siihen palata. Tämän työn seurauksena konkreettisesti jo viime kaudella seu-
rasi tämä innovaatiotuki. Siihen tuli budjetoitua silloin 30 miljoonaa, ja siitä tietynlainen
sysäys tuli sille, että voisimme näinä isoina murrosaikoina tehdä erilaisia ratkaisuja siitä,
millä kaiken kaikkiaan median toimintaedellytyksiä parannetaan. Ja nyt tietenkin ajankoh-
taista olisi paitsi tämä Harkimon työryhmän työ myös se digialvi, koska nyt siihen on tie-
tynlaiset edellytykset olemassa. Kun tehdään nämä tietynlaiset toimet plus sitten turvataan
Ylen vakaa rahoitus, [Puhemies koputtaa] mikä on hyvin tärkeää, niin mielestäni sillä pa-
noksella olisi arvonsa. 

Keskustelu päättyi.

Eduskunta hyväksyi valiokunnan ehdotuksen kannanotoksi kertomuksen K 7/2017 vp joh-
dosta. Asian käsittely päättyi.
6


