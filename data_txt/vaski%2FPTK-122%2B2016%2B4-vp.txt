















































DEM5342.tmpSave.xml


Pöytäkirjan asiakohta PTK 122/2016 vp
Pöytäkirjan asiakohta 

PTK 122/2016 vp

Täysistunto

Tiistai 29.11.2016 klo 14.01—18.29

4. Hallituksen esitys eduskunnalle laiksi sairausvakuutuslain muuttamisesta
Hallituksen esitys HE 163/2016 vp
Valiokunnan mietintö StVM 29/2016 vp

Toinen käsittely

Puhemies Maria Lohela: Toiseen käsittelyyn esitellään päiväjärjestyksen 4. asia. Nyt
voidaan hyväksyä tai hylätä lakiehdotus, jonka sisällöstä päätettiin ensimmäisessä käsitte-
lyssä.

Keskustelu

15.17 Antero Laukkanen kd: Arvoisa rouva puhemies! Tässä esityksessä muutetaan sai-
rausvakuutuslakia sillä tavalla, että "naisten tasa-arvoisen kohtelun ja työllistymisen edis-
tämiseksi ehdotetaan naispuolisen työntekijän perhevapaista työnantajille aiheutuvia van-
hemmuuden kustannuksia tasattavaksi 2 500 euron kertakorvauksella", ja tuki maksettai-
siin työnantajille. Kristillisdemokraattien ajattelussa tämä on juuri se suunta, mihin pitää
mennä, nähdä näitä selkeitä asioita, joilla voitaisiin tätä oikeaa tasa-arvoa lisätä. Tästä me
olemme iloisia — ja kannatamme muutenkin politiikassamme sitä, että perheiden itsenäi-
syyttä lastenhoidosta päätettäessä lisätään.

Kuitenkin täytyy todeta, että tämä perhevapaiden kokonaisuudistus, jota täällä lausu-
missa ehdotetaan, on erittäin kannatettava. Tulemme varmasti sille antamaan jatkossakin
tukemme, jotta kasvulle, hoidolle, ylipäätänsä sen suunnittelulle tulisi enemmän tilaa ja
mahdollisuuksia.

15.18 Anneli Kiljunen sd: Arvoisa rouva puhemies! Hallitus esittää perhevapaista aiheu-
tuvien kustannusten tasaamista naisten ja miesten työnantajien kesken siten että makse-
taan 2 500 euron kertakorvaus niille naispuolisten työntekijöiden työnantajille, jotka mak-
savat palkkaa vähintään yhdeltä kuukaudelta äitiysrahakauden aikana, ja työajan on oltava
vähintään 80 prosenttia alan kokonaisaikaisen työntekijän säännöllisestä työajasta. Tavoit-
teena on edistää synnytysikäisten naisten työllistymistä ja tasa-arvoista kohtelua työmark-
kinoilla ja samalla parantaa naisvaltaisten yritysten työllisyyttä ja kasvua.

Hallituksen tavoitteet ovat monella tapaa kannatettavia, mutta esitetty keino ei ole paras
mahdollinen. Tämä kävi selväksi muun muassa asiantuntijakuulemisessa. Asiantuntijat to-
tesivat muun muassa, että perhevapaat eivät kasaudu erityisesti pieniin naisvaltaisiin yri-
tyksiin, kustannukset eivät ole organisaatioille eniten ongelmia aiheuttava tekijä, pikem-
minkin ongelmana on avainhenkilöiden poissaolo, sijaisten löytäminen, työtehtävien uu-
delleenjärjestely ja sijaisten koulutus — kulut eivät ole heidän mielestään ykkösasia näissä
pienissä yrityksissä. Hyvin kuvaavaa on myös se, että organisaatiot ja nämä pienet yrityk-
 Tarkistettu
4.1



Pöytäkirjan asiakohta PTK 122/2016 vp
set eivät näitä korvauksia hae. Tämän lisäksi todettiin, että tämä lainsäädäntöesitys ei kos-
ke osa-aikatyöntekijöitä eikä muun muassa freelancereita. Tästä syystä tämä lainsäädäntö-
esitys ei kaikella tapaa tavoita sitä tavoitetta, mitä tällä on haettu.

Naisten työmarkkina-asemaa voidaan parantaa ja hoitovastuuta vanhempien kesken ja-
kaa tasaisemmin ensisijaisesti kehittämällä perhevapaajärjestelmää. Nykyisessä muodos-
saan perhevapaat eivät vastaa työelämän ja perheiden tarpeisiin eivätkä myöskään tue riit-
tävästi isien osallistumista vanhemmuuteen. Perhevapaista pitäisikin tehdä nykyistä jous-
tavampia, jotta voidaan parantaa perheiden hyvinvointia ja työllisyyttä. On esitetty muun
muassa, että isien vastuuta lasten hoitamisessa tulisi tukea muun muassa pidentämällä an-
siosidonnaisen vanhempainrahan maksuaikaa. Tämä tukisi isiä jäämään kotiin. Isille kiin-
tiöidyn ajan tulisi olla pitempi. Tässä voisimme ottaa mallia esimerkiksi Ruotsista, eli mak-
suaikaa pidennettäisiin ja sitä voisi jaksottaa kouluvuosiin asti. Tässä yhteydessä voitaisiin
kehittää myös kotihoidon tukea. Tämän lisäksi viime hallituskaudella käyttöön otettua
joustavaa hoitorahaa olisi tarpeen kehittää edelleen.

Arvoisa rouva puhemies! Valitettava tosiasia on, että hallitus on heikentänyt myös las-
ten tasa-arvoista oikeutta varhaiskasvatukseen. Varhaiskasvatuksella on kiistattomia posi-
tiivisia vaikutuksia lasten myöhempään kehitykseen. Varhaiskasvatus tulisikin nähdä ny-
kyistä vahvemmin lapsen oikeutena eikä osana vanhempien työelämää.

Arvoisa puhemies! Olemme esittäneet vastalauseessamme lausumaehdotusta, joka kos-
kee nimenomaan perhevapaiden kokonaisuudistusta. Luen tämän lausumaehdotuksen:
"Eduskunta edellyttää, että hallitus ryhtyy valmistelemaan perhevapaiden kokonaisuudis-
tusta, joka antaa perheille nykyistä enemmän joustavuutta hoivan järjestämiseen, parantaa
perheiden hyvinvointia ja vahvistaa naisten työmarkkina-asemaa."

Arvoisa puhemies! Teen tämän lausumaesityksen yhdessä vasemmistoliiton ja vihrei-
den kanssa.

15.23 Outi Alanko-Kahiluoto vihr: Arvoisa puhemies! Sinänsä asiantuntijat kiittelivät,
ainakin jotkut heistä, tätä esitystä siitä, että se ottaa ensimmäisen varovaisen askeleen oi-
keaan suuntaan, mutta täytyy sanoa, että kaikkein tehokkainta useimpien asiantuntijoiden
mielestä työelämätasa-arvon parantamiseksi olisi se, että isille korvamerkittyä vanhem-
painvapaata pidennettäisiin nykyisestä, ja se on ehdottomasti se suunta, jota vihreätkin
kannattavat. Tuen ehdottomasti sitä, että hallituksen tulisi aloittaa perhevapaauudistuksen
valmistelu mahdollisimman pian, koska nykyisin perhevapaat kasautuvat, kuten täällä on
hyvin tiedossa, yli 90-prosenttisesti äideille eikä tässä juuri ole tapahtunut merkittävää ke-
hitystä tasa-arvon suuntaan viime vuosina.

Tässä hallituksen esittämässä kertakorvausmallissa on lisäksi mielestäni se ongelmalli-
nen ajatus, että se ikään kuin lujittaa vanhanaikaista perhekäsitystä, ajatusta siitä, että hoi-
vavastuu kuuluukin äideille, kun äitien työnantajille tämä kertakorvaus suunnataan. Lisäk-
si olisi ollut toivottavaa, että tähän kertakorvaukseen oltaisiin kytketty ehto siitä, että äidin
tulee voida palata tähän työhön, josta hän jää vanhempainvapaalle, kun äidin työnantaja tä-
män rahan saa. Tämä malli ei millään tavalla ikään kuin vähennä äideille kasautuvia pät-
kätöitä, silpputöitä eikä siinäkään mielessä paranna työelämän laatua.

15.25 Sari Essayah kd: Arvoisa rouva puhemies! Tämä esitys on, aivan kuten edustaja
Laukkanen aiemmin totesi, kyllä ihan oikeansuuntainen, ja kristillisdemokraatit haluavat
sitä tukea. Varmastikaan se ei ole täydellinen, ja tiedän, että sen valmistelussa on ollut
2



Pöytäkirjan asiakohta PTK 122/2016 vp
omat hankaluutensa, mutta kuitenkin siinä lähdetään siitä tosiasiasta, että tänä päivänä
naisvaltaiset alat maksavat paljon enemmän näitä äitiyden kustannuksia. Se varsinainen
syy siellä taustallahan on kuitenkin sitten se, että naisten ja miesten välinen palkkaero on
tosiasia. Siinä mielessä kun sitten kotona mietitään, kuka sinne vanhempainvapaalle jää,
niin aika paljon se sitten sitä valinnanvapautta rajoittaa, kun tiedetään, että siellä sitten
monta kertaa miehellä on se kovempi palkka, ja siinä mielessä sitten perheen elannon koh-
dalta todetaan, että silloin on helpompi sen äidin jäädä sinne kotiin. Mutta on tosin myös-
kin tutkimuksia siitä, että huolimatta siitä, jos esimerkiksi nämä palkkaerot ovat varsin pie-
net, aika usein nimenomaan se äiti haluaa jäädä sinne kotiin. Kyllä siellä taustalla on myös-
kin sitten sitä, että katsotaan, että siinä vauvavaiheessa halutaan erityisesti esimerkiksi
vaikkapa imetyksen takia lujittaa sitä äidin ja lapsen välistä suhdetta, ja se lähtee myöskin
tämäntyyppisistä linjauksista.

Tietysti voi ajatella myöskin näin, että miksi sitten päädytään siihen tilanteeseen, että
nämä palkkaerot ovat näin erilaisia. Ehkä sitten tullaan jo aivan sinne perin juurin koulu-
tuskysymyksiin ja siihen, että meillä Suomessa on eurooppalaisittainkin erittäin segregoi-
tuneet työmarkkinat elikkä meillä edelleenkin on niin sanottuja tyttöjen aloja ja poikien
aloja.

Mutta kristillisdemokraatit pitävät hyvin tärkeänä sitä, että tähän perheen sisäiseen va-
linnanvapauteen ei kuitenkaan mennä puuttumaan erilaisilla kiintiömalleilla. Siinä mieles-
sä näemme, että tämä hallituksen esitys on sillä tavoin hyvä, että tämä puuttuu kyllä todel-
lakin nyt tähän tärkeään asiaan, että (Puhemies koputtaa) näitten naisvaltaisten alojen kor-
vauksia on nostettava.

15.27 Aino-Kaisa Pekonen vas:  Arvoisa puhemies! Nämä hallituksen tavoitteet ovat
ihan kannatettavia, mutta asiantuntijakuulemisen jälkeen on todettava, että keino ei kuiten-
kaan ole paras mahdollinen.

Tätä nykyistä perhevapaamallia on kehitetty tipoittain eri vuosikymmenillä, eikä se vas-
taa enää nykyistä, muuttunutta työelämää. Tämänhetkinen malli on vanhanaikainen, eikä
se myöskään vastaa sille asetettuihin tavoitteisiin lasten hyvinvoinnin ja sukupuolten tasa-
arvon edistämisestä.

Vasemmistoliiton eduskuntaryhmä on jättänyt edustaja Li Anderssonin toimesta laki-
aloitteen 6+6+6-mallista, jolla pidennettäisiin selvästi nykyistä vanhempainvapaakautta ja
jaettaisiin myöskin vanhempainvapaata tasaisemmin vanhempien kesken. Tässähän ei ole
kysymys mistään pakkokiintiöittämisestä, vaan tämä malli pidentäisi todella nykyistä 9—
10 kuukauden vanhempainvapaakautta vuoden mittaan, ja sitten vanhemmat voisivat vielä
keskenään jakaa sen viimeisen 6 kuukauden jakson tai jättää sen käyttämättä, mikäli näin
päättäisivät.

Joka tapauksessa nykyiset vanhempainvapaamallit kaipaavat todellakin kokonaisuudis-
tusta, ja minun mielestäni valmistelu voitaisiin käynnistää parlamentaarisesti jo tällä kau-
della, koska on sanomattakin selvää, että tässä on kysymys erittäin suuresta uudistuksesta,
joka vaatii varmasti pitkää valmistelua. Parasta olisi, että näin mittava uudistus tehtäisiin
parlamentaarisesti, jotta se voitaisiin myös viedä yli vaalikausien.

Arvoisa puhemies! Kannatan edustaja Kiljusen tekemää esitystä lausumavastalauseesta.

15.29 Peter Östman kd (vastauspuheenvuoro):  Arvoisa rouva puhemies! Kannattaisin
kyllä ajatusta, että tämä asia olisi syytä valmistella parlamentaarisesti, mutta vieläkään ei
3



Pöytäkirjan asiakohta PTK 122/2016 vp
ole auennut minulle, miten kiintiömalli 6+6+6 toimii esimerkiksi tällaisessa tapauksessa:
pienyrityksessä, missä yritys työllistää esimerkiksi parikymmentä henkeä ja missä mies on
toimitusjohtajana. Miten tämä 6+6+6-malli toimii siinä perheessä? Voisitteko te mennä
sen perheen keittiönpöytään avaamaan tämän asian ja päättämään ja komentamaan, että
myös se mies tulee jäämään tämän mallin mukaan kotiin? 

15.29 Aino-Kaisa Pekonen vas (vastauspuheenvuoro): Arvoisa puhemies! Edustaja Öst-
manille on todettava, että tämä 6+6+6-malli ei pakota ketään jäämään kotiin, vaan tässä ni-
menomaan annetaan perheelle se valinnanvapaus ja vaihtoehto. Tässä ainoastaan jaettai-
siin nykyinen 9 kuukauden mittainen vanhempainvapaakausi kolmeen 6 kuukauden mit-
taiseen vanhempainvapaakauteen, joista sitten perheet voivat itse valita, miten näitä kausia
käyttävät, käyttääkö esimerkiksi perheessä äiti yhteen putkeen vuoden, ja se yksi 6 kuu-
kauden jakso voidaan jättää käyttämättä, mikäli näin päätetään. Mutta tässäkin mallissa
vanhempainvapaakausi pidentyisi nykyisestä 9 kuukaudesta 12 kuukauteen, mikä olisi esi-
merkiksi täysimetyksen kannaltakin erittäin suositeltava vaihtoehto.

15.30 Peter Östman kd (vastauspuheenvuoro):  Rouva puheenjohtaja! Tässä tuli nyt se
vastaus. Joo, ei ole pakko käyttää, mutta sehän tarkoittaa sitä, että eri perheet asetetaan eri
asemaan, eli ei se palvele sitten yhdenvertaisesti esimerkiksi näitä perheitä, yrittäjäperhei-
tä, joita mainitsin tässä. (Hanna Sarkkinen: Millä tavalla ne asetetaan erilaiseen asemaan?)

15.31 Outi Alanko-Kahiluoto vihr (vastauspuheenvuoro):  Arvoisa puhemies! Täytyy
todeta, että eihän nykyinen mallikaan ole yhdenvertainen: siinä on monenlaisia puutteita
erilaisten monimuotoisten perheiden näkökulmasta. Kyllä lainsäätäjän kannalta keskeinen
kysymys on se, minkälaista mallia, minkälaista rakennetta me tuemme yhteiskunnan vero-
varoilla. Tietenkin perheet voivat tehdä ihan mitä haluavat, mutta kysymys kuuluu, mitä
veronmaksajan rahoilla maksetaan. Kyllä veronmaksajan rahoilla täytyy rahoittaa sellaista
mallia, joka parhaalla mahdollisella tavalla auttaa perheitä tekemään valintoja, jotka puo-
lestaan sitten vahvistavat tasa-arvoa. Eli emme me voi lähteä siitä, että me tuemme ensisi-
jaisesti sellaista mallia, joka ohjaa valitsemaan tavalla, joka ei ole tasa-arvoinen.

Puhemies Maria Lohela:  Äsken oli useita vastauspuheenvuoron pyytäjiä. Oliko vielä?
Jos on nyt tarvetta, niin pyydän ilmoittautumaan, että saan ylös tänne.

15.32 Veronica Rehn-Kivi r (vastauspuheenvuoro): Värderade talman, arvoisa rouva pu-
hemies! Tässä edustaja Östman mainitsi, että perheet ovat eriarvoisia, mikäli esimerkiksi
isä on yksityisyrittäjä. Haluan kuitenkin huomauttaa, että yhtä lailla äiti voi olla se yksityis-
yrittäjä, jolloin tilanne on ihan sama.

15.32 Tarja Filatov sd (vastauspuheenvuoro):  Arvoisa puhemies! Edustaja Rehn-Kivi
sanoi juuri sen, mitä olin sanomassa. Elikkä jos ajatellaan, että se on isä, joka on toimitus-
johtaja, ja siitä tulee hankaluuksia, niin nykymallissamme tulee ongelma, jos tuo toimitus-
johtaja on äiti. Eikä varmasti ole sellaista mallia, joka täydellisesti vastaa kaikkien perhei-
den tarpeisiin. Mutta mitä enemmän meillä on joustavuutta, mitä tasa-arvoisemmat työ-
markkinat meillä on, niin sitä paremmin ne mallit vastaavat ihmisten tarpeisiin, ja sitä pa-
4



Pöytäkirjan asiakohta PTK 122/2016 vp
remmin niihin myös riittävät rahat. Sen vuoksi tuo perhevapaauudistus on aivan välttämä-
tön.

15.33 Olli-Poika Parviainen vihr (vastauspuheenvuoro):  Arvoisa rouva puhemies! Mi-
näkin kummeksun sitä ajatusta, että niin sanotun 6+6+6-mallin käyttöönotto olisi jotenkin
yhdenvertaisuuden vastaista, koska samalla logiikalla kaikki sellainen toiminta, jossa per-
heet eivät toimi yhden sapluunan ja yhden muotin mukaan, olisi jotenkin epäyhdenvertais-
ta. Eihän se niin mene. Kysymys on siitä, että meidän täytyy luoda järjestelmä, joka on
mahdollisimman ketterä ja joustava eri tilanteisiin, ja samaan aikaan huolehtia siitä, että
lastenhoitovastuu yhteiskunnassa jakautuisi tasaisemmin, koska se on kaikkien etu.

15.34 Leena Meri ps (vastauspuheenvuoro):  Arvoisa puhemies! Perussuomalaisille on
tärkeää se, että perhe saa valita. Minä pidän sitä äärimmäisen tärkeänä, oli se pituus sitten
mikä tahansa, että perhe itse päättää, pitääkö sen yksi vanhempi, jos hän on yksinhuoltaja,
tai pitääkö sen toinen. Ihmisten täytyy saada valita. Minä en ainakaan voi mennä kenen-
kään perheeseen päsmäröimään. Tapasin vaalikentillä hyvin paljon ihmisiä, jotka toivoi-
vat, että älkää korvamerkitkö mitään tietylle sukupuolelle, jos te lähdette näitä tilanteita
rukkaamaan. Ihmiset haluavat päättää. Me kuvittelemme täällä aina, että me tiedämme per-
heiden puolesta, mikä heille on parasta, mutta me emme todellakaan sitä aina tiedä.

Sen verran sanon tästä lakiesityksestä, että tässähän korvataan myös niitä poissaoloja,
mitä työnantajalle tulee äidin raskaudesta. Siihen me emme koskaan pääse, ainakaan tällä
nykytieteellä kovin helposti, että se isä voi olla sitten kantamassa sitä vastuuta. Äiti voi jou-
tua olemaan poissa raskauden vuoksi.

15.35 Tytti Tuppurainen sd (vastauspuheenvuoro): Arvoisa puhemies! Edustaja Östma-
nin huoli toimitusjohtajaisästä on varmasti aivan aito, mutta kyllä se on hieman konserva-
tiivinen näkemys, että toimitusjohtaja olisi aina isä. Esimerkiksi hoivayrittäjistä 70 pro-
senttia on naisia, naisyrittäjiä, ja käsittääkseni tämä hallitus on halunnut nimenomaan lisä-
tä yrittäjyyttä hoiva-alalla, joten tulee lisää niitä äiti-toimitusjohtajia ja jotenkin tämä asia
pitää ratkaista. Eikä se malli voi olla se, että jatketaan niin kuin ennenkin, koska se, mitä
tämä tuottaa, on epätasa-arvo. Se on epätasa-arvo, joka heijastuu ennen kaikkea naisten ja
miesten palkkaeroihin, jotka ovat sietämättömät 17 prosenttia edelleen vuonna 2016. Nai-
set tienaavat vain murto-osan siitä, mitä miehet, joten jotain tarvitsee tehdä, ja kokonais-
valtainen perheuudistus on se, mitä me sosialidemokraatit tavoittelemme. SAK:n esittämä
malli on hyvä pohja sille valmistelulle, johon me hallitusta kannustamme.

15.36 Sari Essayah kd (vastauspuheenvuoro): Arvoisa rouva puhemies! Edustaja Tuppu-
rainen hyvin tuossa totesi, että tästähän tässä on perimmiltään on kysymys, minkä omassa-
kin puheenvuorossani aiemmin sanoin, palkkaeroista. Niitähän pitäisi siellä työmarkkina-
pöydissä lähteä setvimään ja jättää keittiön pöydän ääreen nämä päätökset, joissa mieti-
tään, kuka kotiin jää lapsia hoitamaan.

Näissä kiintiömalleissa on juuri se ongelma, että kun ensin se omalle kohdalle kiintiöity
aika on käytetty ja sitten se vapaavalintaisuudelle kiintiöity aika on käytetty, niin sitten ei
enää ole mahdollisuutta käyttää sitä ikään kuin toiselle puolisolle kiintiöityä aikaa, koska
se on todellakin kiintiöity toiselle, ja siinä mielessä tämä on rajoittava malli. Ja jos ajatel-
laan tällä hetkellä tätä meidän mallia, siinä vanhempainvapaata seuraa sitten tämä kotihoi-
5



Pöytäkirjan asiakohta PTK 122/2016 vp
don tuki, jota pidän äärimmäisen tärkeänä. En voi ymmärtää, miksi oppositiossa vasem-
malla olevat puolueet ja vihreät haluavat sitten sitä lähteä purkamaan. Se on kuitenkin to-
della tärkeä monille perheille ja myöskin sitten niitten kotona olevien (Puhemies koputtaa)
toisten lasten kannalta.

Puhemies Maria Lohela:  Ja vielä yksi vastauspuheenvuoro, edustaja Pekonen.

15.37 Aino-Kaisa Pekonen vas (vastauspuheenvuoro):  Arvoisa puhemies! Minä häm-
mästelen tätä keskustelua täällä, että jos meillä olisi 6+6+6-malli, niin se olisi jotenkin ra-
jaava tai jollain tavalla sitova. Nimenomaan tässä mallissa nyt se perhevapaa pitenee joka
tapauksessa siitä 9 kuukaudesta sinne 12 kuukauteen, vaikka jätettäisiin se yksi palikka
sieltä käyttämättä.

Ja mitä sitten tulee näihin kiintiöihin, niin valitettavasti vapaaehtoisuus ei kannusta isiä
jäämään kotiin hoitamaan lapsia tällä hetkellä, mikä on erittäin valitettavaa. Sehän näkyisi
jo tilastoissa, jos isät jäisivät ja käyttäisivät näitä vanhempainvapaatukia. Kyllä tutkimus-
ten mukaan vain sellainen perhevapaarakenne, jossa on selvät omat palikat isille, kannus-
taa isiä jäämään kotiin, ja silloin isät myös käyttävät niitä vapaita, ja sellaista mallia minä
haluan olla tukemassa.

15.38 Hannu Hoskonen kesk (vastauspuheenvuoro): Arvoisa rouva puhemies! Hieman
ihmettelen tätä tiettyjen puolueiden ja varsinkin vasemmistopuolueiden halua lähteä per-
heen sisäisiä päätöksiä ohjailemaan. (Aino-Kaisa Pekonen: Ei ole totta!) Ne ovat näitä yl-
häältä johdetun yhteiskunnan tavoitteita, joilla lähdetään perheisiin kajoamaan. Kyllä mi-
nun mielestäni perheessä isä ja äiti ovat sen pienen lapsen hoitotilanteessa aina parhaita
päättäjiä. (Aino-Kaisa Pekonen: Kuulitko sinä, mitä sanoin äsken?) Turha siitä on väitellä.
Kun pieni lapsi syntyy tähän maailmaan, niin äiti on varmasti paras hoitaja pienen lapsen
ensimmäisen elämänvuoden aikana. Ja tiedän niin omasta kokemuksesta kuin läheisim-
pien kokemuksesta, (Anna Kontulan välihuuto) että perheessä isä ja äiti osaavat päättää sen
pienen lapsen puolesta parhaat ratkaisut aina. Jos eduskunta lähtee tekemään päätöksiä sii-
tä, hoitaako sitä pientä lasta kotona äiti vai isä... Jättäkää isälle ja äidille se ratkaisu, syntyy
parasta jälkeä. (Aino-Kaisa Pekosen välihuuto) Isä ja äiti ovat varmasti parhaita asiantun-
tijoita, parempia kuin vasemmistoliitto koskaan, siinä perheessä. (Aino-Kaisa Pekosen vä-
lihuuto) — No, pääasia, että valinnanvapaus on, mutta älkää lähtekö ohjailemaan sitä.

15.39 Outi Alanko-Kahiluoto vihr (vastauspuheenvuoro):  Arvoisa rouva puhemies!
Täytyy nyt ihmetellä tätä edustaja Hoskosen logiikkaa, kun tehän nimenomaan haluatte
toimia niin, että yhteiskunta ohjaisi perheitä tähän nykyjärjestelmään, te sanotte, että tätä
nykyjärjestelmää ei saa muuttaa, te haluatte, että äidit ovat mahdollisimman pitkään koto-
na. (Hannu Hoskonen: Ei!) Mutta kyllähän esimerkiksi palkansaajajärjestöissä vallitsee
hyvin yksimielinen näkemys siitä, että tämmöinen 6+6+6-malli, jossa molemmille van-
hemmille kiintiöitäisiin kuusi kuukautta ja sitten sen kolmannen vanhemmat saisivat jakaa
miten haluavat, lisäisi tasa-arvoa nykyisestä. Jos katsotaan esimerkiksi Ruotsia, niin Ruot-
sissahan isille kiintiöity osuus on vähän pidempi kuin Suomessa, ja mitä on tapahtunut
Ruotsissa? Ruotsissa perheet ovat tyytyväisiä, on vähemmän avioeroja, lapsien ja isien vä-
linen suhde on parempi, äitien työllisyysaste on korkeampi, koko yhteiskunta voittaa. Kyl-
6



Pöytäkirjan asiakohta PTK 122/2016 vp
lä tässä pohjoismaisessa mallissa, joka on erityisesti Ruotsissa, (Puhemies koputtaa) on
pelkästään voitettavaa verrattuna tähän meidän malliimme.

15.40 Sari Essayah kd (vastauspuheenvuoro): Arvoisa rouva puhemies! Nyt täytyy muis-
taa se, että eihän tässä nykymallissakaan ole mitenkään kiellettyä, etteikö siellä yhtä hyvin
sitten se isä voi olla kotosalla. Elikkä tämä nykymallihan nimenomaan mahdollistaa juuri
sitä valinnanvapautta, eli siinä äidille on se tietty kiintiö ja sitten sen jälkeen on mahdollis-
ta valita, kumpi vanhemmista jää vanhempainvapaalle. Sitten sen jälkeen on kotihoidon
tuki käytettävissä, jolloin lasta voi hoitaa vielä joku muu henkilö, kunhan lapsen hoito ta-
pahtuu kotona, poissa kunnallisesta päivähoitojärjestelmästä. Siinä mielessä tämä nykyi-
nen järjestelmä, jota ovat rahoittamassa paitsi vakuutettava itse myöskin julkinen taho ja
työnantaja, on mahdollistanut meille sen, että lapsi pystyy olemaan kotona jopa sinne
3-vuotiaaksi saakka. Siinä mielessä tämä malli, jossa lähdetään 6+6+6:sta, tarkoittaa sitä,
että tämä olennaisesti, jos kotihoidon tuki sitten romutetaan sen mukana, niin kuin olen
ymmärtänyt, kyllä rajaa sitä lapsen kotona olemisen mahdollisuutta — olen ymmärtänyt,
että kotihoidon tuki ei kuulu sitten tähän malliin enää lisukkeena.

15.41 Anneli Kiljunen sd (vastauspuheenvuoro): Arvoisa rouva puhemies! Ajattelin, et-
ten osallistu tähän keskusteluun, mutta on nyt pakko sanoa kyllä muutama sana vielä.

Ensinnäkin me esitämme perhevapaiden järjestelmän kokonaisuudistusta, joka sisältää
myös vanhempainvapaajärjestelmän. On selvää, että vanhemmat itse ja perhe itse päättä-
vät tästä vanhempainvapaa-ajasta, sitä ajatellen, mikä on heille taloudellisesti ja lapsen ja
muidenkin asioiden kannalta kaikkein tärkeintä, he tekevät siitä ratkaisuja. Mutta minun
mielestäni on ehdottoman tärkeätä, että me myös katsomme asioissa eteenpäin. Esimerkik-
si tämä Ruotsin malli on erittäin hyvä malli, jossa tätä isien hoitoaikaa on pidennetty ja an-
siosidonnaisen vanhempainrahan maksuaikaa on pidennetty ja myös on mahdollistettu sen
suorittaminen jaksoittain, jopa siihen asti, kun lapsi menee kouluun. Sitä kautta me tuem-
me perheen kokonaisvaltaista hyvinvointia. Kyse ei ole vain tästä vanhempainvapaa-ajas-
ta, vaan kyse on laajemmasta kokonaisuudesta, jossa pureudutaan perheen hyvinvointiin ja
tasa-arvoon ja lasten (Puhemies koputtaa) ja isän väliseen suhteeseen, jota meidän myös
pitää tukea.

15.42 Anders Adlercreutz r (vastauspuheenvuoro):  Värderade talman! Tällä hetkellä
meillä on äitiysraha, meillä on vanhempainraha, meillä on isyysraha. Eikös se kuulosta nyt
hieman lokeroidulta järjestelmältä? Tämän myötä meillä olisi 6+6 +6, ja ne voisi jakaa var-
sin vapaasti, mutta jos haluaa — niin kuin monessa yhteiskunnallisessa tuessa tai monessa
asiassa — sen koko kakun, niin se pitää jakaa. Ellei halua koko kakkua, niin sitten tyytyy
siihen 12:een. Minusta se on aivan järkeenkäypä ajatus.

Edustaja Alanko-Kahiluoto taisi ottaa esille Ruotsin tilanteen. Jos vertaa meidän työ-
markkinoitamme, Ruotsin ja Suomen työmarkkinoita, niin suuri eroavaisuus on nimen-
omaan 30—40-vuotiaiden naisten työllisyysasteessa. Meidän rahallisella tuellamme me
ajamme heidät ulos työelämästä, me heikennämme heidän ammatillista urakehitystään, ja
sen myötä myöskin joudutaan siihen, että naisen euro vielä on 83 senttiä. Tämä on myös
kilpailukykykysymys. Jos me tuemme järjestelmää, jossa me emme saa kaikkia resursseja
käyttöömme, niin me emme ikinä ole kilpailukykyinen maa. 
7



Pöytäkirjan asiakohta PTK 122/2016 vp
Puhemies Maria Lohela: Palataan listalle.

15.43 Tytti Tuppurainen sd: Arvoisa puhemies! Tässä hallituksen esityksessä muuttaa
sairausvakuutuslakia on takana hyvä tahto, mutta hyvä tahtokaan ei aina kanna pitkälle, jos
ei mennä ongelmien perisyihin, ja siitä tässä esityksessä on kysymys ja puheenvuorossani
on kysymys.

Mutta haluan kuitenkin hetken hurrata tälle hyvälle tahdolle, nimittäin aivan aidosti hal-
litus haluaa parantaa naisten asemaa työmarkkinoilla tasaamalla vanhemmuudesta aiheu-
tuvia kustannuksia. Tällä hetkellä hoivavastuu lepää yhä valtaosin äitien harteilla, ja se joh-
taa siihen, että työmarkkinoilla naisiin ikään kuin hinnoitellaan raskausriski, se mahdolli-
suus, että nainen tulee raskaaksi ja jää perhevapaille. Tämä johtaa siihen, että erityisesti
nuoret naiset työskentelevät huomattavasti miesikätovereitaan enemmän pätkätöissä, eri-
laisissa epätyypillisissä työsuhteissa, ja se vaikuttaa myös siihen, että naisten ja miesten
palkkaero on 17 prosenttia, siis miesten keskipalkka on tällä hetkellä 3 600 euroa siinä,
missä naisten keskipalkka on vain 3 000 euroa. Selvää on, että tälle asialle täytyy jotakin
tehdä. Perhevapaista aiheutuvat kustannukset vaativat tasausta. Tämä ongelma on polttava. 

No, hallituksen ajatus maksaa äidin työnantajalle 2 500 euroa kertakorvauksena on hyvä
alku, mutta se on täysin riittämätön. Se on riittämätön siinä mielessä, että se ei ensinnäkään
ota huomioon osa-aikaisesti työskenteleviä henkilöitä eikä se myöskään ota huomioon esi-
merkiksi itsensätyöllistäjiä. Sen lisäksi siinä on se ongelma, että kun se maksetaan äidin
työnantajalle, niin eiköhän siinä käy niin, että tässä nimenomaan betonoidaan tämä suku-
puolittunut perhevapaitten kustannusten jako, että äidin työnantaja tämän kustannuksen
aina ja iankaikkisesti saa.

Tämän sijaan tulisi, arvoisa puhemies, tehdä kuten Anneli Kiljunen esitti täällä aiem-
min: pitäisi tehdä kunnianhimoinen, kokonaisvaltainen perhevapaajärjestelmän uudistus,
jossa tasattaisiin näitä kustannuksia, jossa tasattaisiin hoivavastuuta perheessä. (Puhemies
koputtaa) SAK:n esittämä malli on hyvä pohja jatkovalmistelulle. 

15.46 Tarja Filatov sd:  Arvoisa puhemies! Tässä keskustelussa on näkynyt vähän se
asenne, että äiti hoivaa ja isä tienaa, ja se on mielestäni koko tämän ongelman ydin. Niin
kauan kuin me ajattelemme, että hoivavastuu on pääosin äidin kontolla, niin kauan meillä
on ongelma naisten työllistymisessä, naisten palkkauksessa, naisten eläkkeissä ja koko sii-
nä naisten työurassa. Sen takia meidän pitää pyrkiä pääsemään kiinni niihin syihin. Kyse
on siitä, että me pystyisimme saamaan tasaisemmin jakautuneet työmarkkinat, ja se lähtee
jo koulutuksesta ja itse asiassa sieltä päivähoidosta ja varhaiskasvatuksesta asti ja roolimal-
leista. Jos me ajattelemme, että naiset suuntautuvat tietyille palvelualoille ja julkiselle puo-
lelle ja miehet ikään kuin enemmän teknologiaan, teollisuuteen ja avoimille markkinoille,
se johtaa tähän jakoon, ja silloin meillä kustannukset jakautuvat epätasaisesti.

Kunnioitan sitä, että hallitus on pyrkinyt etsimään vastausta tähän ongelmaan ja hake-
maan kompensaatiomallia nimenomaan naisvaltaisille työaloille, koska siellä se kustan-
nus per henkilö on suurempi. Mutta kokonaisuudessaan itse asiassa usein miesvaltaiset jär-
jestelmät maksavat tästä enemmän, koska sieltä kerätään se rahasto-osuus, jolla sitten
kompensoidaan näitä naisvaltaisiakin aloja. Tätä ei kannata unohtaa.

Mutta silloin kun monimutkaisiin ongelmiin etsitään yksinkertaisia ratkaisuja, joudu-
taan hakoteille. Joko ongelma ei tule autetuksi tai sitten tuhlataan rahaa. Tässä itse asiassa
ajatellaan, että noin 30 000 yritystä hyötyisi tästä kompensaatiosta, ja se maksaisi yli 70
8



Pöytäkirjan asiakohta PTK 122/2016 vp
miljoonaa euroa, eli käytämme aika paljon rahaa tässä mallissa. Mutta ongelma on se, että
tuo 2 500 euroa ei kaikille työnantajille korvaa kustannuksia, koska se riippuu äidin pal-
kasta, se riippuu lapsen sairastavuudesta, se riippuu niistä raskauteen liittyvistä poissa-
oloista, jotka tulevat ennen kuin äiti jää äitiysvapaalle. (Puhuja siirtyi puhujakorokkeelle)

Arvoisa puhemies! Mutta kun tässä on puhuttu korvamerkeistä, niin kannattaa muistaa,
että meidän nykyjärjestelmässämme on korvamerkki. Se on suunnattu äidille siihen äi-
tiysajan alkuun, ja siihen on perusteet. Siihen on biologiset perusteet, ja se on perusteltua.
Yhtä lailla me voimme ajatella, että meillä on perusteet korvamerkitä jotakin isälle, koska
tämä meidän nykyjärjestelmämme johtaa siihen, että äidit hoivaavat enemmän, ja silloin
meidän pitää miettiä niitä välineitä, joilla isät saadaan mukaan lastenhoitovastuuseen ja
jotka auttavat tätä kokonaisuutta. Äideillä on ikään kuin etuottoasema lasten hoivassa tä-
män biologian vuoksi, ja sen vuoksi on perusteltua tehdä myös isäkiintiöitä, koska ne tuo-
vat isät paremmin mukaan siihen hoivaan.

Me näemme, että tässä keskustelussa sanotaan, että kun äidin palkka on pienempi, niin
sen takia äidit jäävät kotiin hoitamaan lapsia. Mutta äitien palkat ovat pienempiä sen vuok-
si, että he jäävät kotiin hoitamaan lapsia. Ja jos me emme tätä ongelmaa pysty ratkaise-
maan, silloin meidän on ihan turha tavallaan näperrellä tietyillä korvauksilla.

Jos vielä miettii, mikä tämän kertakorvauksen ongelma on, niin se ylikompensoi niille
työnantajille, joiden henkilöstöllä on pienet palkat ja esimerkiksi äiti ei palaa takaisin työ-
hön vaan jää sen äitiysloman ja vanhempainvapaan tai äitiysloman jälkeen pois työpaikal-
ta. Se alikompensoi niille työnantajille, joilla äidille maksetaan enemmän palkkaa. Siinä-
kin mielessä olisi järkevämpää kehittää toisentyyppisiä kompensaatiomalleja.

Esimerkiksi nykyjärjestelmässä suorista työnantajille aiheutuvista kustannuksista kor-
vataan noin 70 prosenttia ja työnantajan maksettavaksi jää äitiysvapaan ajalta 10 prosentin
osuus palkasta, jota työnantajan Kelalta saama päiväraha ei kata. Mutta sairaan lapsen hoi-
don ajalta kompensaatiota ei tule. Me saisimme oikeudenmukaisemman mallin, jos me läh-
tisimme laajentamaan tätä nykyistä järjestelmää siten, että se korvaisi täysimääräisemmin
ja se korvaisi laajemmin näitä kustannuksia. Uskallan väittää, että se olisi kustannustehok-
kaampi.

Lisäksi mielestäni tähän kertakorvaukseen liittyy iso iso työllisyyspoliittinen ongelma:
se, että äidin ei tarvitse palata työhön. Elikkä tämä ei millään tavalla tue äitien työllistymis-
tä.

Me tiedämme, että meidän nykyjärjestelmässämme on isoja ongelmia vaikkapa kotihoi-
don tuen osalta. Silloin kun kotihoidon tukea käytetään pieni pätkä, ongelmaa ei vielä syn-
ny, mutta jos perheeseen syntyy useampi lapsi peräkkäin ja äiti hoitaa näitä kaikkia lapsia
täysimääräisen kotihoidon tuen, niin valtaosa tutkimuksista, itse asiassa kaikki, osoittaa,
että se heikentää äitien työmarkkina-asemaa. Siinä mielessä meillä pitää olla poliittista tah-
toa ohjata yhteiskunnallista tukijärjestelmää siten, että se enemminkin edistää naisten työ-
uraa kuin heikentää sitä, ja siksi pitää miettiä tätä kokonaisuutta.

Työelämä- ja tasa-arvovaliokunnan asiantuntijakuulemisissa itse asiassa valtaosa asian-
tuntijoista kritisoi tätä mekanismia. Ei sitä, että pyritään vastaamaan tähän ongelmaan,
vaan sitä, miten pyritään. Ja ehkä hieman tätä taloutta suhteuttaa se, että tällä samalla ra-
halla voitaisiin saada 21 isäpäivää lisää. En kuitenkaan esitä, että tämä olisi se ratkaisu,
koska sekin olisi liian yksinkertainen. On etsittävä näitä tasaisemmin jakautuvia perhemal-
leja.
9



Pöytäkirjan asiakohta PTK 122/2016 vp
15.52 Anders Adlercreutz r:  Värderade talman! Ensin pitää kiittää edustaja Filatovia
erinomaisesta puheenvuorosta.

Onhan tämä lähtökohtaisesti hyvä asia, eihän kukaan voi vastustaa sitä, että annetaan
2 500 euron kertakorvaus äidin työnantajalle. Mutta onko tämä rakenteellisesti järkevää?
Kukaan ei taida olla sitä mieltä, noin aikuisten oikeesti. Tämä on laastari, jolla korjataan
tiettyä ongelmaa, mutta eihän tämä vie meitä eteenpäin millään tavalla. Tämä on jäykkä
järjestelmä, joka betonoi nykyiset rakenteet, ihan niin kuin edustaja Tuppurainenkin tuos-
sa totesi.

Eli jos me haluamme tehdä tälle jotain pitkällä aikavälillä, niin meidän pitää nimen-
omaan uudistaa perhevapaat, pitää tasata vanhemmuuden roolit. Ja se tarkoittaa jonkinlais-
ta kiintiöjärjestelmää, koska jos vanhempien roolit jakautuvat tasaisemmin, niin naisten
asema paranee työmarkkinoilla, heidän palkkakehityksensä paranee, urakehityksensä pa-
ranee. Jos vanhempien roolit ovat tasaisemmat, niin kotihoidon tuki jakautuu varmaan ta-
saisemmin, isä on useammin kotona silloin kun lapsi on sairas, jolloin naisvaltaisten yrit-
täjien asema paranee. On tutkittu myöskin sitä, että miesten asema avioeroissa paranee, mi-
käli he ovat käyttäneet vanhempainvapaata tasaisemmin. Se katsotaan eduksi jostain syys-
tä, tämä on tutkittu kiistaton fakta.

Eli toivottavasti tämä on vain välivaihe, tämä laastari. Toivottavasti hallitus nyt etenee
vanhempainuudistuksen tiellä, ja niitä mallejahan on monta. On tämä 6+6+6, joka löytyy
meidänkin varjobudjetista, sieltä löytyvät kaikki tarvittavat numerot hallituksen tueksi,
mutta on myöskin SAK:n malli, joka minun mielestäni on varsin hyvä ja joka on kustan-
nusneutraali. Että siitä voi hallitus vapaasti valita.

15.54 Olli-Poika Parviainen vihr: Arvoisa rouva puhemies! Edustaja Adlercreutzin pu-
heesta on hyvä jatkaa. Kyseessä nimenomaan on nyt laastari. Sinänsä ehkä monin osin har-
miton laastari, mutta laastari kuitenkin. Me tarvitsisimme kokonaisuudistuksen, ja tässä
kokonaisuudistuksessa meidän tulisi tarkastella perheiden ja työelämän tilannetta huomat-
tavasti laajemmin kuin tämän könttäsumman yhteydessä on tehty. Ylipäätään tämä ei tule
varmaan muuttamaan todellisuutta suomalaisissa perheissä ja työelämässä kovinkaan pal-
joa.

Täällä on puhuttu paljon 6+6+6-mallista, ja mielestäni merkillinen kuperkeikka on se,
miten tämä malli käännetään sen vastustajien suussa eräänlaiseksi yhdenvertaisuuden vas-
taiseksi malliksi. En pysty isänä enkä poliitikkona ymmärtämään sitä, miten sellainen mal-
li, jossa isilläkin olisi paremmat mahdollisuudet aidosti päästä olemaan kotonaan lasten
kanssa, olisi jollain tavalla yhdenvertaisuuden vastainen. Se ei vain minuun uppoa.

Ylipäätään lähtisin siitä, että kyse on nyt paitsi hoivan myös työelämän tasa-arvosta ja
näissä kysymyksissä me tarvitsemme sukupuolivaikutusten arviointeja. Hyvä esimerkki
sukupuolivaikutusten arviointitarpeesta on vaikkapa kilpailukykysopimus, joka vaikuttaa
naisten työelämään huomattavasti enemmän kuin todennäköisesti tämä, jota tässä nyt pää-
tetään tämän korvauksen osalta. Ja katsoisin myös, että esimerkiksi tasa-arvopolitiikassa
kiinnitetään paljon huomiota siihen, että miesten asema monissa kysymyksissä, esimerkik-
si erotilanteissa tai huoltajuuskysymyksissä, voi olla heikko. Me voimme tällaisiin kysy-
myksiin vastata suunnittelemalla perhevapaamallit, suunnittelemalla työelämän ja per-
heen yhteensovittamisen mallit ja suunnittelemalla sosiaalipolitiikan tällaisten haastavien
tilanteiden kohtaamisen mallit yhdessä yhdenvertaisesti. 
10



Pöytäkirjan asiakohta PTK 122/2016 vp
Maailma ei ole yhdestä muotista. Toivon, että meidän tukijärjestelmämmekään ei siihen
ihmisiä kannustaisi.

15.56 Hannu Hoskonen kesk:  Arvoisa rouva puhemies! Käsittelyssä oleva sosiaali- ja
terveysvaliokunnan mietintö sairausvakuutuslain muuttamisesta on mielestäni herättänyt
sellaista keskustelua, että tulin tänne puhujapönttöön ihan muutaman ajatuksen sanomaan-
kin. En ole sosiaali- ja terveysvaliokunnan toimialalla mikään asiantuntija, mutta perheen-
isä olen ja tätä yhteiskuntaa siinä mielessä tarkastellut vuosikausia perheenisänä ja tieten-
kin myös kunnan päättäjänä ja myös kansanedustajana.

Ihmettelen tämän keskustelun sävyä. Työmarkkinapöydissä tätä vanhemmuudesta ai-
heutuvien kustannusten jakamista on pähkäilty vuosikymmeniä. Olemme menneet mones-
sa asiassa eteenpäin, vanhempainrahat sun muut edut ovat olemassa, mutta sitten kun ru-
vetaan näitä kustannuksia jakamaan, niin miksi näitä ei ole sitten työmarkkinapöydissä so-
vittu? Sanokaa minulle — täällä on paikalla nyt vasemmiston edustajia, jotka hallitsevat
ammattiyhdistysliikettä suvereenisti — miksi tätä asiaa ei ole sovittu. Vuosikymmeniä täs-
tä on väännetty, ja minkä minä muistan, niin tässäkin salissa tai tuolla eduskunnan suures-
sa salissa varsinaisella talolla on aina puhuttu kurkku suorana siitä, että pitää tehdä tasa-ar-
votupoa, pitää tehdä palkkaerojen vähentämistä, pitää tehdä oikeudenmukaista perhepoli-
tiikkaa. Teillähän tämä pallo on ollut hallussa siellä tupopöydissä.

Nyt te täällä sitten hirmuilette hallitukselle, joka saa 2 500 euron määrärahan jokaiselle
työnantajalle maksetuksi siitä hyvästä, että äiti on jäänyt äitiyslomalle ja hoitaa pientä las-
taan kotona. Ja jos joku vielä väittää, että tästä maasta löytyy tutkimusta, kuka on sen pie-
nen syntyneen lapsen paras hoitaja ensimmäisen elinvuoden aikana, se on ihan varmasti —
luonto on sen satojatuhansia vuosia opettanut meille — äiti, ihan varmasti. Sitten kun vielä
lisätään tähän se kylmä tosiasia, että kun isä ja äiti hoitavat sitä pientä lasta, niin he var-
masti koko sydämellään aidosti haluavat sen pienen lapsen parasta ja osaavat myös päättää
sen, kuka sitten sen loman, vanhempainvapaan pitää, pitääkö sen äiti vai pitääkö sen isä.
Jos esimerkiksi äiti imettää vaikka 9 kuukauteen asti, niin todennäköisesti se äiti on siellä
kotona. Isällä siihen ei kunnollisia mahdollisuuksia oikeastaan ole.

Elikkä ei tämä ole mikään tasa-arvokysymys, se on luonnonlaki, sille me emme mitään
mahda. Se on Luoja meidät tällaisiksi luonut, ja sellaisia me olemme. Mutta sitten täällä
yritetään työmarkkinapolitiikalla tai jollakin käsittämättömällä veivaamisella saada pako-
tettua tämä systeemi johonkin muuhun kuin mitä vanhemmat haluavat. Kyllä minä suures-
ti ihmettelen teidän vasemmiston ajattelumallia. Teillä on ollut peli hallussa tässä asiassa,
pallo hallussa vuosikymmeniä. Vuosikymmeniä tätä on veivattu, ja minä olen odottanut,
että työmarkkinaratkaisussa tämä vanhempainvapaan ongelma saataisiin ratkaistua, mutta
onko ratkaistu? Ei ole. Ja nyt kun 2 500 euron suuruinen kertakorvaus maksetaan työnan-
tajalle, tästä tulee teille valtava ongelma, joka tuntuu, että varmasti maailma halkeaa ja kal-
listuu nurkalle ja menee muutenkin piloille. Voi hyvänen aika, kyllä minä meinasin äsken
penkiltä pudota, kun kuuntelin näitä teidän puheenvuoroja.

Kyllä se on vain niin, hyvät ihmiset — olkoon maailmassa niitä niin sanottuja viimei-
simpiä tutkimuksia, mihin edustaja Ville Niinistö aina tapojensa mukaan toteaa, että "vii-
meisimpien tutkimusten mukaan" — uskallan sanoa, että olkoon ne tutkimukset mitä ta-
hansa, niin isä ja äiti ovat sen pienen lapsen parhaita hoitajia ja äiti ensimmäisen elinvuo-
den aikana aivan varmasti, ja päättäköön se perhe, mikä heidän lapselleen on parasta. Sil-
loin saavutetaan paras lopputulos sen pienen ihmisen elämän alun kannalta. Sitten, jos joku
11



Pöytäkirjan asiakohta PTK 122/2016 vp
vetoaa siihen, että myöhemmin ehkä avioerotilanteessa saavutetaan jollakin muulla ratkai-
sulla parempaa mallia, niin kyllä perhepoliittisena perustana mahdollisen avioeron tulo,
kun sitä käytetään perustana johonkin ratkaisuntekoon nyt tässä asiassa, on yhtä kaukaa
haettu kuin etelänapa on pohjoisnavalta. Suuresti ihmettelen, kun täällä on työmarkkina-
poliitikkoja paikalla.

Saa nähdä, minkä selityksen minä tähän ongelmaan saan, mutta eikö teillä itsellänne ole
sitä vertaa omaatuntoa tässä asiassa, että tunnustaisitte, että tämä hommahan on mennyt
teiltä niin sanotusti kiville? Ja nyt kun hallitus sen korjaa, niin tämä ei sitten teille käy. Voi
hyvänen aika.

16.00 Tarja Filatov sd (vastauspuheenvuoro):  Arvoisa puhemies! Tässä salissa ei taida
olla yhtään työmarkkinapoliitikkoa paikalla, ei edes entisiä sellaisia, joten on tavallaan tur-
ha syyttää niistä tuloksista. Mutta sen verran tuota mekanismia tunnen, että meillä ei olisi
tällaista perhevapaajärjestelmää, meillä ei olisi vanhempainvapaita, meillä ei olisi jousta-
vaa hoitorahaa ilman noita työmarkkinapöytiä. Ne ovat syntyneet siellä. Siellä on katettu
myös niistä syntyvät kustannukset yhteistyössä työnantajien ja työntekijöiden välillä. On-
gelma on kai siinä, että tämä yli 70 miljoonaa euroa ei ole koskaan mennyt työnantajien
kurkusta alas. Jos tätä olisi neuvoteltu työmarkkinapöydässä, niin luulen, että malli olisi
toinen, jos siellä olisi ollut samanlainen raha käytössä. Mutta tässä hallitus tekee jälleen
kerran pakkolakipäätöksen, jossa se ikään kuin pistää pääosin työnantajien kustannukselle
tämän 70 miljoonaa, ja samaan aikaan joissakin muissa asioissa se kiihkeästi vastustaa si-
tä, että työnantajien kustannuksia lisättäisiin. Viime kaudella tehtiin joustava hoitoraha ja
isyyslomaa pidennettiin, ja molemmat auttoivat tähän ongelmaan.

16.01 Hannu Hoskonen kesk (vastauspuheenvuoro): Arvoisa rouva puhemies! Työnan-
tajien kurkusta ei kyllä todella mitään mene alas, vaan työnantajat ajattelevat vastuullisesti
suomalaisista työntekijöistä, ihan varmasti. Jokaiselle suomalaiselle työnantajalle hyvä
työntekijä on aarre. Se on hänen arvokkain ja tärkein voimavaransa siinä yrityksessä. Jos
edustaja Filatov jotain muuta väittää, niin hän puhukoon omiaan — minä en siihen ota mi-
tään kantaa. Jokaiselle työnantajalle jokainen työntekijä on arvokas voimavara. Tämä on
syytä muistaa niin tänä päivänä kuin vielä huomennakin.

Arvoisa rouva puhemies! Hyväksi lopuksi tähän asiaan omalta osaltani: Nyt tähän
asiaan on saatu parannusta. Ajatelkaa jotakin pientä työnantajaa, jolla on vaikka kolme tai
neljä työntekijää, jotka esimerkiksi sattumoisin ovat kaikki naisia. Se on ihan luonnollista,
että jonain päivänä, kun perhettä syntyy, nuoret naiset jäävät äitiyslomaa viettämään pie-
nokaisen kanssa. Tällaiselle työnantajalle on hyvä, että tällainen systeemi on saatu aikai-
seksi. Miksi tätä sitten vastustetaan? Minun järkeen se ei vain millään mahdu. Toivon mu-
kaan joku minulle sen kertoo. (Välihuutoja vasemmalta)

16.02 Eeva-Johanna Eloranta sd:  Kuten on sanottu, tämä esitys pyrkii lähinnä tasaa-
maan maksurasitusta mies- ja naisvaltaisten alojen työnantajien kesken. Se on sinänsä ihan
hyvä tavoite sekin, emmekä sitä ole vastustaneet. Olemme vain tuonut esille sen, niin kuin
moneen otteeseen on todettu, että naisten työmarkkina-asemaa voidaan parantaa ja hoiva-
vastuuta vanhempien kesken tasaisemmin jakaa ensisijaisesti kehittämällä perhevapaajär-
jestelmää. Tämän ajatuksen tuntuu onneksi enemmistö jakavan.
12



Pöytäkirjan asiakohta PTK 122/2016 vp
Nykyisessä muodossaanhan perhevapaat eivät vastaa muuttuneen työelämän tai moni-
muotoisten perheiden tarpeisiin eivätkä myöskään tue riittävästi isien osallistumista van-
hemmuuteen. Perhevapaista pitäisikin tehdä nykyistä joustavampia, jotta voidaan parantaa
perheiden hyvinvointia ja työllisyyttä.

Vanhempainrahan maksuajan pidennys voisi olla yksi vaihtoehto. Nykyistä pidempi
vanhempainvapaa houkuttelisi entistä useampaa isää jäämään kotiin, ja ansiosidonnaisesta
vapaasta isille kiintiöidyn osuuden pitäisi olla nykyistä pidempi, samoin vanhempien kes-
ken vapaasti jaettavan osuuden. Nythän ansiosidonnaista etuutta voi saada ainoastaan sii-
hen saakka, kun lapsi on 2-vuotias, mutta tätä maksukautta voitaisiin pidentää ja jaksottaa
vaikkapa ihan kouluvuosiin asti, niin kuin Ruotsissa on tehty.

Tarpeelliseksi on nähty myös vanhempien mahdollisuus olla yhtä aikaa kotona vauvan
kanssa. Nykyisinhän tämä on mahdollista vain18 päivältä, mutta tätäkin aikaa voisi piden-
tää. Koska perhevapaajärjestelmä muodostaa kokonaisuuden, olisi kuitenkin uudistuksen
yhteydessä tarpeen tarkastella myös kotihoidon tuen asemaa, sillä sitäkin pitää tarkastella
nimenomaan osana kokonaisuudistusta.

Myös viime hallituskaudella käyttöön otettu joustava hoitoraha olisi kehittämisen tar-
peessa, jotta töihin paluu olisi nykyistä joustavampaa ja jotta pienten lasten päivähoitopäi-
vät eivät veny liian pitkiksi. Tässä kohtaa kannattaa myös muistuttaa, että varhaiskasvatuk-
seen osallistuvien osuus suomalaisten lapsista on muihin Pohjoismaihin verrattuna matala:
vain joka toinen alle 2-vuotias osallistuu varhaiskasvatukseen. Ja sillä on kuitenkin kiistat-
tomia positiivisia vaikutuksia lapsen myöhempään kehitykseen. Mutta toivomme ennen
kaikkea, että hallitus tarttuu näihin ajatuksiin ja ryhtyy perhevapaajärjestelmän uudistami-
seen. Siinä olemme varmasti kaikki hallituksen tukena.

16.04 Sari Essayah kd: Arvoisa rouva puhemies! Kun täällä nykyjärjestelmääkin on suo-
mittu, niin on hyvä muistaa, että todellakin vanhempainpäivärahakausi on sellainen, että ei
sitä ole kiintiöity tänä päivänä. Sen voi ihan yhtä hyvin pitää joko isä tai äiti, kun täällä
muistaakseni edustaja Parviainen väitti jotakin muuta.

Sitten täytyy muistaa, että kotihoidon tuki, mikä siihen kuuluu, mahdollistaa sen, että
lapsi pystyy olemaan kolmevuotiaaksi saakka kotona. Monissa kunnissa on esimerkiksi
kotihoidon kuntalisä sellainen, jolla vielä tuetaan perhettä, ja se on äärimmäisen tärkeää.
Tässä tilanteessa se kotona lasta hoitava voi olla vaikkapa sitten mummo tai joku muu lä-
hisukulainen, jos eivät vanhemmat pysty töiltänsä siihen. Jos ajatellaan, että tässä pitäisi
lähteä lasten edun näkökulmasta, siitä, että lapsella on mahdollisuus olla siellä kotona hoi-
dossa, niin siinä mielessä, kun näistä 6+6+6 ja monista muista malleista puhutaan, olen
ymmärtänyt, että näissä kyllä romutetaan aina tämä kotihoidon tuki, elikkä se sieltä halu-
taan pois. Senkin takia nämä, paitsi että ne puuttuvat tähän perheitten omaan valinnanva-
pauteen, todellakin vielä merkitsevät sitä, että tämä tärkeä kotihoidon tuki sieltä joudutaan
pois ottamaan.

Edustaja Eloranta hyvin otti esille tämän, että myöskin isän ja äidin yhtäaikaista kotona
olemista voitaisiin tukea. Ajatellaan vaikkapa juuri raskauden loppuvaihetta. Jos silloin
kotona on muita lapsia, niin tämä olisi varmasti ihan järkevää. Tätä joustavuutta näihin ny-
kyjärjestelmiin voisi kyllä harkita.

Sitten tietysti eduskunnan naisverkosto on ottanut esille raskaudenaikaisten poissaolo-
jen tilastoinnin. Tänä päivänä me emme oikeastaan tiedä, mitkä näistä loppujen lopuksi
13



Pöytäkirjan asiakohta PTK 122/2016 vp
ovat raskauteen liittyviä ja mitkä ovat sitten muita sairauspoissaoloja. Tämäkin varmasti
edesauttaisi tässä keskustelussa.

16.06 Outi Alanko-Kahiluoto vihr (vastauspuheenvuoro):  Arvoisa puhemies! Nyt kun
edustaja Essayah mainitsi kotihoidon tuen tässä, niin kyllä itse olen pitänyt hirveän hyvänä
tätä SAK:n hiljattaista avausta siitä, että kun koko perhevapaajärjestelmää lähdetään uu-
distamaan kokonaisuutena, niin siihen otettaisiin mukaan myös kotihoidon tuki sillä taval-
la, että katsottaisiin vanhempainvapaiden ja kotihoidon tuen kokonaisuutta sillä tavalla,
miten ne yhdessä tukisivat parhaalla mahdollisella tavalla tasa-arvoa perheissä. Ja mitä pi-
dän myöskin hirveän hyvänä SAK:n mallissa, on se, että se huomioisi myös erilaiset per-
heet, niiden olemassaolon. Eli perheessä voi olla muitakin kuin äiti ja isä. Voi olla myös-
kin niin, että isovanhempi tai muu läheinen voi olla mukana lapsen hoidossa ja kasvatuk-
sessa, kun lapsi on pieni. Samoin on tärkeää ottaa huomioon yksin lasta hoitavat vanhem-
mat samoin kuin monimuotoiset perheet.

16.08 Sari Tanus kd: Arvoisa rouva puhemies! Tämä hallituksen esityshän on vain pieni
pala, pieni kompensaatio vanhemmuuden kustannuksista työnantajalle, mutta tuntuu, että
täällä salissa on menty tähän vanhempainvapaajärjestelmän keskusteluun, niin kuin itse
asiassa pitkälti valiokunnassakin, vaikka kyse oli vain pienestä kompensaatioyrityksestä
työnantajille. 

Itse olen sitä mieltä, että minkä ihmeen takia vanhemmuudesta ja isyys- ja äitiysvapais-
ta, vanhempainvapaista koituvat kustannukset pitäisi olla kenenkään, siis äidin tai isän
työnantajan kontolla. Olen sitä mieltä, että meidän pitäisi todella katsoa pidemmälle eteen-
päin, että se on valtio, joka korvaa niin äidin työnantajalle kuin isän työnantajalle nämä
kustannukset.

Äitiys ja isyys on kaiken kaikkiaan niin arvokas ja ainutlaatuinen asia, että sitä on kyllä
tuettava kaikin tavoin. Itse ajattelen, että synnytyksen jälkeen on tärkeää, että äiti on lap-
sen kanssa, jos mahdollista, ainakin kolme, mieluummin vähintäänkin kuusi kuukautta,
ehkä sinne vuoteen, mutta näissä joustavuuksissa, että esimerkiksi isä pystyisi olemaan
yhtä aikaa äidin kanssa niin ennen synnytystä kuin sen jälkeenkin perhetilanne huomioon
ottaen ja mahdollisesti näitä vapaankäyttömahdollisuuksia olisi myöhemmässäkin vai-
heessa, on varmasti parantamisen varaa. Siitä olen samaa mieltä. 

Isien merkitystä tulee nostaa ja vahvistaa tässä yhteiskunnassa, mutta tuntuu, että viime-
aikainen keskustelu on ollut ihan toiseen suuntaan. Mutta jos ajatellaan, niin kyllä se on
perheen taloudellinen tilanne ja työpaikan tilanne, mitkä pitkälti määrittävät, kuka sinne
kotiin jää lapsen kanssa. Ajattelin, että työpaikoille pitäisikin saada enemmän isyys- ja äi-
tiys- ja vanhempainvapaiden arvostusta, sinne cv:hen suurella plussalla isyys-, äitiys- ja
vanhempainvapaiden jaksot, ja toivottavasti niistä tulisi jatkossa myös palkanlisää niin
kuin monesta muustakin kokemuksesta.

Nuoret isät nykyisin jäävät paljon enemmän kotiin lasten kanssa, ja sanoisinkin, että
mainoskampanja, jossa menestyneet miesurheilijat tai liikemiehet ja valtiomiehet kertovat
kotona lasten kanssa vietetystä ajasta, olisi erittäin hyvä ja rohkaisisi (Puhemies koputtaa)
muutoinkin miehiä, isiä jäämään enemmän kotiin.

16.10 Olli-Poika Parviainen vihr:  Arvoisa rouva puhemies! Edustaja Hoskonen käytti
tunteikkaan puheenvuoron, ja hän ihmetteli sitä, miksi mitään ei ole aiemmin tapahtunut ja
14



Pöytäkirjan asiakohta PTK 122/2016 vp
miksi täällä nyt sitten tätä esitystä laajemmin ihmetellään. Kuten edustaja Filatov taisi ker-
toa, niin aika paljonkin on tapahtunut vuosien saatossa, mutta tietenkin tällaiset kysymyk-
set etenevät asteittain. Se, että edustaja Hoskonen sitten pöntöstä sanoo, että hallitus kor-
jaa, minun mielestäni on ehkä hiukan ylimitoitettua, kun puhutaan nyt kuitenkin tästä pa-
rintuhannen euron kompensaatiosta naisten työnantajille.

Vanhemmuus on herkkä aihe, ja meidän pitää tässä salissa tietenkin välttää sanelemasta
yhtä ainoaa oikeaa tapaa olla vanhempi, eikä kukaan varmaan poliittisen kartan eri laidoil-
ta tällaista ole halunnut ja tarkoittanutkaan. Siitä meillä on kuitenkin erimielisyyksiä, min-
kälainen perhevapaiden malli yleisesti olisi kaikkein käytännöllisin.

Itse olen edelleen sitä mieltä, että niin sanottu 6+6+6-malli ei olisi perheiden autonomi-
aan puuttumista vaan päinvastoin se kannustaisi ja ohjaisi laajasti yhteiskunnallisella tasol-
la sellaista muutosta, jota me olemme peräänkuuluttaneet monissa muissa yhteyksissä. Se
muutos on työelämän tasa-arvo ja hoivavastuun tasa-arvo. Tällä hetkellä se ei toteudu riit-
tävästi siitä huolimatta, että yksilöllisesti perheissä on erilaisia tilanteita, ja tällainen malli
ei käyttöön tullessaan tarkoittaisi sitä, etteikö esimerkiksi äiti voisi nauttia vanhempainva-
paa-ajastaan ja kotona olemisestaan lapsen kanssa tarpeen mukaan. Ei tietenkään. Ei ke-
neltäkään olla viemässä käytännössä mitään pois. Tarkoitus olisi saada aikaan lisää parem-
paa.

Edustaja Tanus puuttui ansiokkaasti siihen, että ylipäätään sitä hoivavastuuta pitäisi ar-
vostaa yhteiskunnassa. Tähän 1-vuotiaan ja 3-vuotiaan lapsen isänä, joka hoivaa lapsiaan
liian vähän, kiitos eduskuntatyön, osaan kyllä hyvinkin samaistua. Minä toivon, että me
kaikki omalta osaltamme myös tällä keskustelukulttuurilla pyrimme luomaan sellaista yh-
teiskuntaa, jossa myös hoivaa arvostetaan.

16.12 Anneli Kiljunen sd: Arvoisa rouva puhemies! Haluan vielä edustaja Hoskoselle sa-
noa: Me emme, me sosialidemokraatit, eivätkä myöskään vihreät eikä vasemmistoliitto,
vaikka olemme jättäneet vastalauseen, vastusta perhevapaista aiheutuvien kustannusten
2 500 euron kertakorvausta naisten työnantajille. Me emme vastusta tätä lainsäädäntöä.
(Hannu Hoskonen: Siltä se kyllä tuntuu!) Mutta me olemme tuoneet esille niiden asiantun-
tijoitten näkemyksiä, joita olemme kuulleet valiokunnassa. Nämä asiantuntijakuulemiset
ovat kuulleet myös keskustalaiset sekä myös muut hallituspuolueiden jäsenet, elikkä tämä
on ihan relevanttia tietoa, jota me tuomme tänne eduskunnan istuntosaliin meille kaikille
tiedoksi

Me olemme esittäneet lausumaa, jossa esityksenä on perhevapaiden kokonaisuudistus.
Tämä sisältää vanhempainvapaan uudistamisen, mistä me olemme paljon täällä keskustel-
leet. Onko se sitten 6+6 vai 6, mikä se on, siihen voimme sitten tulevaisuudessa ottaa kan-
taa. Mutta tähän pitää myös sisällyttää tämän vanhempainvapaan jälkeen olevaa ajanjak-
soa elikkä työelämän ja perhe-elämän parempaa yhteensovittamista. Tähän liittyy muun
muassa joustava hoitoraha, kotihoidon tuki, josta täällä on jo aikaisemmin todettu, sekä
tässä voitaisiin ottaa mallia niistä hyvistä käytännöistä, joita Ruotsissa on nyt jo saavutet-
tu. Meidän pitäisi arvioida, miten niitä voitaisiin yhteensovittaa myös Suomeen.

Mutta tämän lisäksi meidän pitäisi kyllä haastaa työelämä siltä osin, että työelämä näki-
si erilaisten perheitten elämäntilanteet ja tukisi myös omalta osaltaan perheitten joustavia
mahdollisuuksia käydä työelämässä. Sitä kautta me voisimme pitää äidit tai isät, riippuen
mikä se elämäntilanne kussakin perheessä on, kiinni myös työelämässä, mutta he voisivat
15



Pöytäkirjan asiakohta PTK 122/2016 vp
myös paremmin kantaa vastuuta omasta perheestään ja lapsistaan. Siltä osin tässä on aivan
vilpitön, aito toive kehittää meidän perhevapaajärjestelmäämme.

16.14 Outi Alanko-Kahiluoto vihr: Arvoisa puhemies! Edustaja Hoskoselle totean, että
toin omassa puheenvuorossani esille sen, että tämä 2 500 euron kertakorvaus äitien työn-
antajille on pieni askel oikeaan suuntaan. Mutta jos katsotaan ihan sitä isoa kuvaa, niitä ra-
kenteita, jotka aiheuttavat epätasa-arvoa työelämässä, niin silloin pitäisi pikemminkin teh-
dä niin, että uudistetaan koko perhevapaajärjestelmä ja otetaan siihen mukaan tämä koti-
hoidon tuki samoin kuin vanhempainvapaat ja luodaan sellainen rakenne, joka kohtelee
erilaisia perheitä mahdollisimman tasavertaisesti ja luo äideille mahdollisuuden samalla ta-
valla osallistua työelämään kuin isillä on. Tämä ei varmasti tapahdu ilman, että muutetaan
näitä rakenteita. Meillä on rohkaisevia esikuvia olemassa muun muassa juuri Ruotsista,
jossa rakenteita muuttamalla on pystytty tasaamaan vanhempainvapaita isien ja äitien kes-
ken ja samalla nostamaan äitien työllisyysastetta ja kasvattamaan bruttokansantuotetta.
Kyllä tämä olisi myöskin yhteiskunnan talouden kannalta järkevä suunta, kun meidän täy-
tyy kuitenkin miettiä kaikki mahdolliset keinot, miten saadaan työllisyysaste nostettua
Suomessa.

16.16 Hannu Hoskonen kesk: Arvoisa rouva puhemies! Kuten tässä valiokunnan mietin-
nössä aivan oivallisesti sanotaan, esityksessä on päädytty 2 500 euron suuruiseen korvauk-
seen, jolla on tarkoitus kompensoida työntekijän raskaudenaikaisista sairauslomista, äi-
tiyslomanaikaisista lomarahoista sekä sairaan lapsen hoitovapaan palkkakustannuksista
työnantajalle aiheutuvia kustannuksia. Elikkä tämä on yksi summa, tämä 2 500. Se ei pe-
rustu tietenkään mihinkään erittäin tarkkaan, johonkin syvälliseen yhteiskunnalliseen tut-
kimukseen, vaan tämä on askel oikeaan suuntaan, täällä sanotaan.

Toinen asia sitten, kun täällä on vedottu jopa Ruotsin-malleihin tai milloin mihinkin
malleihin: Eihän tässä ole malleista kysymys, vaan iänikuisesta ongelmasta, siitä, että van-
hempainvapaa aiheuttaa kustannuksia työnantajalle. Niiden tasaamisestahan tässä on ky-
symys. Työnantaja saa sen 2 500 euron korvauksen, hyvä näin. Mitä edustaja Tanus tässä
äsken mainitsi, niin olisi tietysti aivan ideaali malli se, että saataisiin syntymään Suomessa
tilanne, että yhteiskunta maksaisi kokonaisuudessaan tämän, mitä vanhemmuuden kustan-
nukset aiheuttavat, kun lapsi syntyy tähän maailmaan, sen äitiysloman ajan ja sen vanhem-
painvapaan ajan kokonaisuudessaan, jolloin työnantajat olisivat tasavertaisessa asemassa
toisiinsa nähden. Se on se ideaali tilanne, johon pitäisi pyrkiä, mutta sitä nyt ei näköjään ole
pystytty tekemään, vaikka työmarkkinajärjestötkin ovat paljon hyvää työtä sillä alalla teh-
neet. Mutta nyt kun vihdoin ja viimein tunnustetaan se, että meillä on vanhempainvapaan
kustannusten epäoikeudenmukainen jako nimenomaan eri työnantajien välillä, ja nyt tätä
on lähdetty tasaamaan, niin nyt se sitten jo haudataan johonkin mallikeskusteluun. Hei, ha-
loo nyt sentään, nyt ollaan oikealla tiellä. Onko se sitten vaarallinen tie jollekin, sitä minä
en tiedä, mutta kun kerrankin on tehty oikeita päätöksiä, niin tuntuu, että tämäkään ei käy.
Tulee mieleen Mikko Kivisen laulu, että "se ei käy, se ei käy, se ei kerta kaikkiaan käy". En
tiedä, mitä tässä nyt pitäisi tehdä, mutta voisi sen kappaleen kuunnella vaikka illalla You-
Tubesta, jos ei muuta keksi.

16.18 Sari Essayah kd: Arvoisa rouva puhemies! Kyllähän tästä mallista tietenkin siinä
mielessä on ihan hyvä keskustella, että meidän varmasti pitää pohtia sitä, millä tavalla näi-
16



Pöytäkirjan asiakohta PTK 122/2016 vp
tä meidän erilaisia vanhempainvapaakustannuksia halutaan parhaimmalla mahdollisella
tavalla tasata. Täällä tämä ajatus on heitetty ilmaan, että valtio maksaa. Eikö se kuuluisa
vaalilausekin ollut, että "verot valtion maksettaviksi"? Elikkä kyllähän se tietysti näin on,
että jostakin valtiokin ne rahat aina ottaa, ja kyllähän se silloin sieltä verotuksen kautta
meiltä itse kultakin myöskin nämä kustannukset tulisi perimään. 

Siinä mielessä on kyllä ihan hyvä tarkastella myöskin vaikkapa sitten tätä Ruotsin va-
kuutuspohjaista mallia, jossa siis lähdetään siitä, että siellä kaikki työnantajat osallistuvat
tähän. Jos ajatellaan tätä Suomen mallia, jossa ovat työnantajat, ja nimenomaan ne työnan-
tajat, joitten työntekijät käyttävät näitä vanhemmuuden vapaita, ja sitten toisaalta näihin
osallistuvat työntekijät itse omissa maksuissansa ja sitten yhteiskunta omalta osaltansa
korvaa näitä kuluja myöskin. Tämä meidän mallimme perustuu tosiaan tämäntyyppiseen,
voisiko sanoa, tietynlaiseen kolmikantaan tässä mielessä. 

Taisin viime viikolla, kun tästä aiheesta keskusteltiin ensimmäisessä käsittelyssä, sanoa-
kin, että esimerkiksi monissa Itä-Euroopan maissa ylipäätänsä tätä pohjoismaista mallia —
sitä, että se mahdollistaa sen pidemmän kotona olemisen — katsotaan sellaisena ihantee-
na, jota kohti pyritään. Kun Euroopan unionissa käytiin tätä raskaussuojadirektiiviä, niin
siinähän sitten tiputtiin siihen, voisiko sanoa, loukkoon, että siellä monet ajattelivat, että
haluamme tämän mallin mutta sitten kaikki kulut työnantajan maksettavaksi, ja lähdettiin
tällaisesta 20 viikon minimivanhempainvapaasta täydellä palkalla, jonka täysin maksavat
työnantajat. Se oli aivan selvää, että pahempaa nuoren naisen työllistämisloukkua tuskin
oltaisiin voitu kehittää, ja sehän tyrmääntyi sitten sinne neuvoston käsittelyyn. Siinä mie-
lessä pohjoismainen malli on hyvä. Sitä on hyvä miettiä, miten sitä rahoitusta ja muuta ke-
hitellään.

16.20 Olli-Poika Parviainen vihr: Arvoisa rouva puhemies! Palaisin vielä edustaja Es-
sayahin aikaisempaan puheenvuoroon, jossa te nostitte esille kotihoidon tuen ja kotihoi-
don tuen kuntalisät ja niiden merkitykset kunnissa ja ihmisten arjessa. Monet kunnathan
ovat nyt joutuneet luopumaan näistä kuntalisistä osana kunnallisia säästöjä, ja kuntalisien
joko saaminen tai saamatta jääminen on myöskin eräänlainen kilpailuvaltti silloin, kun pu-
hutaan muuttoliikkeestä kuntien, vaikkapa keskuskaupungin ja kehyskunnan, välillä. On-
gelma näissä kuntalisissä kotihoidon tukeen liitettynä on se, että niiden on havaittu muo-
dostavan kannustinloukkuja, ja nämä kannustinloukut ovat jälleen kerran osaltaan sitten
heikentämässä erityisesti äitien asemaa työmarkkinoilla. Minun mielestäni se, että tämä
asia on täällä noussut esiin, on hyvä asia. Meidän kannattaisi nyt miettiä sitten yhdessä, mi-
ten me löytäisimme jonkin sellaisen keinon, jolla me voisimme aidosti miettiä ratkaisuja
näihin kysymyksiin pala palalta, mutta niin, että me toteuttaisimme kuitenkin suuremman
kokonaisuuden kuin sen, mitä hallitus nyt esittää.

Samaan aikaan kun puhutaan kotihoidon tuesta ja mahdollisista kuntalisistä, on hyvä
muistaa myös keskustelu, joka liittyy varhaiskasvatukseen ja sen tukemiseen. On olemas-
sa myös paljon näyttöä siitä, että varhaiskasvatus on lapsen etu. Kunnat taas katsovat usein
tätä asiaa ihan puhtaasti siitä näkökulmasta, kumpi on kunnalle edullisempaa, tarjota koti-
hoidon tukea ja siihen mahdollista lisää vai saattaa lapsia varhaiskasvatukseen. Tietenkään
asianhan ei pitäisi olla ensisijaisesti talouskysymys, mutta siitä on sellainen monessa kun-
nassa tullut. Tämäkin osaltaan johtuu siitä, että meidän valtionosuusjärjestelmämme on ke-
hittynyt siihen suuntaan, että kuntien mahdollisuudet järjestää palveluita ovat hyvin heikot.
17



Pöytäkirjan asiakohta PTK 122/2016 vp
Täällä on esitetty aikaisemmin puheenvuorossa ajatus parlamentaarisesta työstä tämän
koko perhevapaajärjestelmän uudistamisen osalta. Minun mielestäni sellainen työ olisi
kannatettavaa. Puolueilla on erilaisia painotuksia ja yksittäisillä edustajilla on erilaisia pai-
notuksia, mutta varmasti olisi löydettävissä kokonaisuus, joka olisi nykytilaa parempi.

16.22 Tarja Filatov sd: Arvoisa puhemies! En halua venyttää tätä keskustelua, mutta kun
osittain on syntynyt sellainen kuva, että ikään kuin tähän mennessä ei olisi mitään kompen-
soitu, niin haluan muistuttaa, että meidän nykyjärjestelmässämme äitiys- ja vanhempain-
vapaista työnantajalle aiheutuvista suorista kustannuksista korvataan työnantajalle nykyi-
sin noin 70 prosenttia. Työnantajan maksettavaksi jää itse asiassa äitiysvapaan ajalta se 10
prosentin osuus palkasta, jota Kela ei korvaa. Nyt tämä järjestelmä, mitä ollaan luomassa,
antaa könttäsumman, joka osin ylikompensoi, osin alikompensoi näitä kustannuksia, ja sen
vuoksi henkilökohtaisesti olen sitä mieltä, että paremmin kustannuksiin vastattaisiin tätä
nykyjärjestelmää kehittämällä, korvaustasoa nostamalla ja pohjaa laajentamalla, koska sil-
loin se oikeasti kompensoisi juuri niitä kustannuksia, joita työnantajalle tulee.

Tässä kertakorvausmallissa on mielestäni suurin valuvika siinä, että äidin ei tarvitse pa-
lata työhön. Ajatushan on itse asiassa korvata myös näitä sairaan lapsen hoitamisesta syn-
tyviä kustannuksia, mutta niitä ei tule työnantajille, jos äiti ei palaa työhön takaisin, ja ti-
lastollisestikin kun katsomme, niin nämä sairaan lapsen kustannukset jakautuvat tasaisem-
min isien ja äitien kesken kuin meidän normaali hoivavastuumme.

16.23 Sari Tanus kd: Arvoisa rouva puhemies! Edustajat Parviainen ja Filatov viime pu-
heenvuoroissaankin nostivat esiin tärkeitä näkökulmia. Olen aivan samaa mieltä, että sem-
moista kokonaisvaltaisempaa uudistusta ja tätä joustavuutta tähän järjestelmään olisi hyvä
jatkossa katsoa. Vaikka työnantajille jäisi vain tuo sanottu 10 prosenttia — tosin työnanta-
jista monet ovat esittäneet aivan toisenlaisia lukuja — niin minä edelleenkin kyllä perään-
kuuluttaisin, että me katsoisimme tätä järjestelmän muuttamista myös siltä osin, että kaik-
ki äitiyden, isyyden, vanhemmuuden, kustannukset tulevat yhteiskunnan korvattaviksi.
Lapset ovat meidän tulevaisuutemme, ja lapsiperheitten hyvinvointi myös sen suhteen, että
niin isät kuin äiditkin pääsevät töihin ja pääsevät uralla etenemään, on erittäin tärkeää, ja
ajattelisin, että se olisi nykyaikaisen, demokraattisen hyvinvointivaltion yksi edistysaskel
miettiä suuremmalla mittakaavalla eteenpäin. On kuitenkin niin, että jos on nuori nainen ja
on näköpiirissä, että voi olla niitä äitiyslomia, niin kyllä varsinkin pienyrittäjille, yksin-,
kaksinyrittäjille se voi olla hyvinkin riski, ja vaikka he kuinka arvostavat lapsia ja lasten
hankkimista, niin kyllä monille se on semmoinen hälytyskello, että uskaltaako ottaa sel-
laista työntekijää. Tämä on ihan yrittäjiltä tullutta viestiä.

Tietyllä tavalla tähän haluaisin nyt nostaa myös sen, että nuorten perheiden lasten hank-
kimista pitäisi kannustaa, niin että lapset hankittaisiin huomattavasti nykyistä aiemmin.
Tässä tullaan esimerkiksi opiskelijanuoriin, että sinne saataisiin myös tämä huoltajuuslisä,
jotta myös opiskelevat nuoret uskaltaisivat perhettä perustaa ja myös niitä lapsia hankkia
huomattavasti aiemmin, jolloin sitten opiskelujen päätyttyä he pääsisivät joustavasti työ-
elämään ja ilman isompia katkoksia siellä etenemään.

16.25 Sari Essayah kd: Arvoisa rouva puhemies! Täällä on ollut hyvää keskustelua, enkä
nyt erityisesti halua sitä lähteä pitkittämään, mutta kun täällä on nyt monta kertaa noussut
esille tämä SAK:n malli myös yhtenä vaihtoehtona, niin siinä täytyy tietenkin muistaa se,
18



Pöytäkirjan asiakohta PTK 122/2016 vp
että kun siinä lähdetään ajatuksesta, että tämän kolmen kuukauden aikana mahdollisuus
olisi tätä lasta hoitaa jonkun toisen kuin äidin, niin tässä vain hyvin herkästi tulee sellainen
tietynlainen ajatus, että äitiä halutaan olla myöskin tyrkkimässä takaisin sinne työelämän
puolelle. Siinä mielessä ensinnäkin tämä raskaussuojadirektiivi lähtee siitä, että äidille pi-
täisi pystyä kiintiöimään tämä vähintään 14 viikkoa, josta kaksi viikkoa on aivan pakollis-
ta. Eli voisi sanoa, että EU-lainsäädännöstä lähtee jo tämäntyyppinen ajatus siitä, että tässä
nimenomaan sille synnyttäneelle äidille halutaan varmistaa tämä toipuminen raskaudesta
ja synnytyksestä. Siinä mielessä minun mielestäni tässä SAK:n mallissa on se heikkous,
että se sisältää tällaisen, voisiko sanoa, piiloajatuksen siitä, että siitä vaan sitten sorvin ää-
reen ja sassiin jopa sen kolmen kuukauden aikana synnytyksestä, ja tätä en siltä osin voi sii-
nä mallissa olla tukemassa.

Mikä siinä mallissa on hyvää, on mahdollisuus käyttää ansiosidonnaisia päiviä jousta-
vammin kuin tällä hetkellä. Siinä on jotakin sellaista, jota kannattaa varmasti pohdiskella,
koska joskus esimerkiksi osa-aikatyötä tekevillä perheenjäsenillä voi olla tilanteita, että
lapsen hoito saattaisi olla ihan mahdollista järjestää puolisoitten kesken, jos näitä ansiosi-
donnaisia voitaisiin joustavammin keskenään pitää ja, voisiko sanoa, lyhyemmillä ajanjak-
soilla, ilmoittaa niistä, kumpi kulloinkin on kotona. Tietysti tämä sitten työnantajan puo-
lelle saattaa tuoda lisää byrokratiaa, mutta sieltä perheen näkökulmasta tämäntyyppinen
joustavuus nykyaikaisilla työmarkkinoilla saattaisi olla hyväksi.

16.27 Leena Meri ps: Arvoisa rouva puhemies! Haluaisin vielä tässä lopuksi nostaa esil-
le sen, että työ- ja tasa-arvovaliokunnassa kuulimme paljon asiantuntijoita ja Yrittäjänaiset
kuitenkin totesivat etujärjestönä, että tämä on askel oikeaan suuntaan. Tietysti näitä malle-
ja on nyt erilaisia ja jokainen katsoo omalta kantiltaan, mutta on nyt hyvä kuitenkin muis-
taa, että tämä on nyt ensi askel siihen, että tätä ensimmäistä kertaa lähdetään työnantajille
hyvittämään, ja aina me voimme etsiä parempia malleja tulevaisuutta varten.

Yrittäjänaiset toivat tosiaan esille sen — he puhuvat vauvalaskusta — että se rasittaa eri-
tyisesti naisvaltaisia aloja ja pienyrittäjiä, ja olivat siitä ilahtuneita, että tässä kuitenkin
mennään eteenpäin, ja he katsovat, että tämä on hyvä ensi askel.

Kritiikissä tuli myös esille sitä, miten me sitten voisimme estää semmoisia ongelmia
kuin että avainhenkilö on poissa ja sijaisen koulutus. No, emme varmaan mitenkään. Jos
henkilö, joka päättää jäädä vanhempainlomalle ja hankkia lapsia, on avainhenkilö yrityk-
sessä, niin hänellähän on oikeus olla poissa. Silloin — ja sama hänen sijaisensa koulutuk-
sessa — yhteiskunnan pitää mahdollistaa tietysti, että perheet voivat olla kotona ja kumpi
tahansa voi jäädä kotiin ja tämä palaa töihin, kun hän itse katsoo parhaaksi. Sitä me emme
tietenkään voi estää, ja se on semmoinen asia, että perheet sen itse valitsevat, ja oikeastaan
silloin se kulujen korvaaminen on ainoa asia. 

Itse kuitenkin haluan lopuksi vielä sanoa, kuten aikaisemmissa puheenvuoroissani, että
haluan luoda sellaisen mallin, että meillä voi hoitaa kotona lastaan mahdollisimman pit-
kään tai sitten mennä töihin. Sen pitää olla perheen oma valinta. En myöskään halua niin,
että ajatellaan, että naisen pitää mahdollisimman nopeasti mennä töihin, jos hän ei itse sitä
halua.

Keskustelu päättyi ja asian käsittely keskeytettiin.
19


