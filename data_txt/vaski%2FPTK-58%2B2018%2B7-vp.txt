















































DEM8C3D.tmp.xml


Pöytäkirjan asiakohta PTK 58/2018 vp
Pöytäkirjan asiakohta 

PTK 58/2018 vp

Täysistunto

Keskiviikko 30.5.2018 klo 14.00—17.08

7. Lakialoite laiksi tuloverolain muuttamisesta
Lakialoite LA 8/2018 vp Timo Harakka sd ym.

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 7. asia. Puhemiesneuvosto ehdottaa, että asia lähetetään valtiovarainva-
liokuntaan.

Keskustelu

16.45 Timo Harakka sd (esittelypuheenvuoro): Arvoisa puhemies! Hyvät kollegat! Tä-
män lakialoitteen yksinkertainen päämäärä on se, että varmistettaisiin, että ulkomaille re-
kisteröityjä yrityksiä voidaan aina verottaa Suomessa silloin, kun niiden toimintaa johde-
taan tosiasiallisesti Suomesta käsin. Tähän saakkahan yritykset ja sijoittajat ovat voineet
valita, missä maassa niitä verotetaan. Eurooppalainen poliittinen tahto on kuitenkin nyt
kääntynyt siihen, että valtiot haluavat päättää, missä yrityksiä verotetaan. Suomen veroja
vältellään esimerkiksi perustamalla pöytälaatikkoyhtiö verokeitaaseen. Tämä lakialoite
antaa eväät tällaisen verovälttelyn lopettamiseen, kun Suomessa asuvien ulkomaisten pöy-
tälaatikkoyritysten tehtävä olisi joutua täällä laajemmin verolle.

Konkreettisesti tuloverolakiin lisättäisiin uudet 11 a ja 11 b pykälät, joissa määritellään,
milloin yhteisö ja yhteisetuus ovat lain 9 § 1 momentin 1 kohdan tarkoittamalla tavalla
Suomessa asuvia eli kotimaisia yhteisöjä tai yhteisetuuksia. Vastaava malli on jo käytössä
muun muassa Britanniassa, Saksassa, Alankomaissa, Norjassa ja Tanskassa. Määritelmä
sisältyy myös Suomen verosopimukseen, millä varmistettaisiin, ettei uudistus aiheuta kak-
sinkertaista verotusta. 

Kun nykyään pääomat liikkuvat digitaalisesti ilman rajoja, ei ole enää nykyaikaa perus-
taa verotusta siihen, missä yritys on rekisteröity. Vaikkapa virolaisen firman voi hankkia
verkosta muutamalla satasella astumatta jalallakaan Tallinnan-lautalle. Yrityksiä pitää siis
verottaa siellä, missä ne toimivat, ja tällä aloitteella päästäisiin askel lähemmäksi tämän ta-
voitteen saavuttamista. On selvää, että mikään maa ei välttämättä verota Suomessa kerty-
neitä tuloja, jos emme sitä itse tee. On erityisen tärkeää — ja siitä johtuu tämä lakialoitteen
ajoitus — että aloite käsiteltäisiin tänä vuonna, kun nämä EU:n veronkiertodirektiivin yri-
tysten kotipaikan vaihtoa koskevat säännökset saatetaan lakiin. EU:n veronkiertodirektiivi
oli tämä iso lakipaketti, joka täällä eduskunnassa on hyväksytty, ja nyt odottelemme sitä,
että valtiovarainministeriöstä tulevat ne esitykset, joilla käytännössä pannaan kansallisesti
toimeen tämän direktiivin edellytykset, ja siihen työhön ja sen avuksi ja sen valmisteluun
tämä aloite tähtää. 
 Tarkistettu
4.1



Pöytäkirjan asiakohta PTK 58/2018 vp
Tämä aloite on muutenkin kiinteästi yhteydessä kansainvälisen verotuksen suuriin uu-
distuksiin. Euroopan parlamentin talous- ja rahakomitea vahvisti hiljakkoin suuntalinjat,
joilla yritysverotusta uudistetaan. Kuten sanottu, EU-maiden tavoitteet ovat samat kuin
aloitteessa. Valtioiden tulee päättää pelisäännöt siitä, missä yrityksiä verotetaan. Keskei-
nen osa pelisääntöjä on varmistaa, että yrityksiä verotetaan myös niissä maissa, joissa ne
toimivat vain digitaalisten alustojen kautta, joissa ne toimivat vain virtuaalisesti. Ei ole
kestävää, että yritykset keräävät voittonsa Suomesta mutta maksavat veronsa verokeitai-
siin, jos sinnekään. 

Arvoisa puhemies! Valtiovarainvaliokunnassa on ajankohtaisena mietintöasiana kes-
kustelu komission ehdotuksesta digitaaliseksi verotukseksi. Se on hyvin mutkikas, vaikea
ja, voisi sanoa, kriittistäkin huomiota herättävä kokonaisuus, jossa selkeästi poliittisena
pontimena on ollut se, että saataisiin suuret digitaaliset yritykset maksamaan veroa edes
jonnekin, kun kansalaisten suuri tuohtumus on kohdistunut Facebookin, Googlen ja
Applen kaltaisiin suuriin yrityksiin, joilla on erittäin tehokkaat keinot vältellä veron mak-
samista käytännössä mihinkään. On mahdollista, että digitaalinen verotus — ainakin se vä-
liaikainen muoto, joka perustuu liikevaihdon verotukseen — on väärä keino, mutta se hen-
ki, se ajan henki, johon tämä sinänsä ehkä huonosti suunniteltu vero on vastaamassa, täy-
tyy ottaa huomioon, ja silloin on äärimmäisen tärkeätä, että pohditaan, mitkä ovat nämä
kansainvälisen yritysverotuksen uudet pelisäännöt, jotka huomioivat, että maailma on kan-
sainvälisempi ja että maailma on digitaalinen. Askeleena kohti yhteistä ja yhtenäistettyä
yritysveropohjaa eli niin kutsuttua CCCTB:tä on ajatus virtuaalisesta toimipaikasta tai sit-
ten tämän lakialoitteen sisältämä ajatus siitä, että verovelvollisuus voitaisiin määrittää Suo-
meen silloin, kun sen tosiasiallinen toiminta on täältä johdettua. Ne ovat askelia oikeaan
suuntaan.

16.50 Pia Viitanen sd: Arvoisa herra puhemies! Haluan kiittää edustaja Harakkaa tästä
aloitteesta. Se on erittäin hyvä ja erittäin hyvään aikaan sijoittunut, niin kuin edustaja Ha-
rakka tuossa edellä perusteli. Mehän olemme moneen kertaan halunneet sitä, että hallitus
rivakasti pistää täytäntöön tätä veronkiertodirektiiviä ja tuo sen säädökset lakiin, ja tieten-
kin se, että tämä aloite tulee juuri tässä vaiheessa, kun työ on käynnissä, on tärkeää, ja toi-
votaan, että nämä huomioidaan.

Voisin oikeastaan, puhemies, sanoa myös sen, että minusta olisi tärkeää, että hallitus
kuuntelisi nyt aika paljon edustaja Harakkaa. Hänhän nimittäin on, kuten tiedämme, kiis-
tämättä hyvä asiantuntija kansainvälisessä verotuksessa, tietää paljon siitä, miten tulisi ve-
ronkiertoa ja veroparatiiseja ehkäistä. Hänhän teki yhdessä asiantuntija Lauri Finérin kans-
sa laajan toimenpideohjelman lukuisine esityksineen siitä, miten veronkiertoa voitaisiin
estää ja välttää. Sanoisin kyllä niin, että se on sen tason paperi, että esimerkiksi tarkastus-
valiokunnassa me kuulimme edustaja Harakkaa ja Lauri Finériä asiantuntijoina. Se on aika
hienoa, että edustaja tekee myös tällaista ajattelutyötä, ja tätä kautta tämä on tullut myös
SDP:n vero-ohjelmaksi. Kyllä minä rohkenen sanoa — ja ihan puolueettomastikin ajatel-
len — että uskoisin sen olevan sellainen paperi, että siitä voisi olla meille kaikille hyötyä.
Ihan todella, puhemies, vilpittömin mielin, vailla poliittisen värisiä laseja, voisin suositella
kaikille tutustumista tähän edustaja Harakan loistavaan ajattelutyön tulokseen.

Mitä tulee tähän itse lakialoitteeseen tältä osin, niin tämä on myös hyvin kannatettava.
Tietenkin meidän tulisi voida toimia niin, että niiden ulkomaille rekisteröityjen yritysten,
jotka tosiasiassa Suomessa toimivat ja perustavat näitä pöytälaatikkoyrityksiä sitten jonne-
2



Pöytäkirjan asiakohta PTK 58/2018 vp
kin verokeitaisiin ja sitä kautta välttelevät veroja, voitot tulevat verotetuksi, mikä on mei-
dän jokaisen etu. Aivan kuten edustaja Harakka totesi, eihän se nyt vetele, että voitot kerä-
tään täällä ja sitten verotusta on veroparatiiseissa, jos sielläkään. Siksi koko yhteiskunta sii-
tä hyötyy, että nämäkin eurot sitten tämän voittojen verotuksen kautta päätyvät yhteiseen
kassaan, jolla voimme sitä yhteistä hyvinvointiamme lisätä. Siksi uskoisin, että viisaalla
otteella myös hallitus voisi ottaa tästä lakialoitteesta kopin.

16.53 Kari Uotila vas: Arvoisa puhemies! Minäkin yhdyn kiitoksiin tämän lakialoitteen
valmistelusta edustaja Harakalle ja totean, että sinä aikana, kun itsekin olen verojaoston
työhön osallistunut, aika pitkän aikaa, on tapahtunut ja tapahtuu paljon OECD-tasolla, ta-
pahtuu EU-tasolla, tapahtuu kansainvälisissä ympyröissä, mutta on tämä aikamoista kilpa-
juoksua, kun maailma muuttuu niin nopeasti. Ja kun edustaja Harakka viittasi muun muas-
sa digitaalimaailmaan ja siihen, millä tavalla myöskin digitaalisesti toimivia valtavia kan-
sainvälisiä yrityksiä ja niille tulevaa tuottoa pystyttäisiin saamaan verotuksen piiriin, niin
siinä haastetta riittää.

Tämä on ihan luonnollinen ja hyvä lakialoite, ja olen sen mielelläni itsekin allekirjoitta-
nut. Siinä tähdätään siihen, että tosiasiallisesti Suomesta johdetulta yritykseltä Suomi voisi
myöskin kerätä tulosta verot. Ja kun meillä on kuitenkin OECD-mallin mukaiset kaksin-
kertaisen verotuksen estävät sopimuksetkin voimassa, niin totta kai sitten pitää sekin pys-
tyä turvaamaan, että kahteen kertaan ei tulosta veroteta, mutta se on aivan hyvin mahdol-
lista ihan nykyisten sopimusten varassa.

Se, että tiivis veropohja ja verovälttelyn, veronkiertämisen ja aggressiivisen verosuun-
nittelun torjuminen on tärkeätä erityisesti Suomelle, johtuu siitä, että meidän yhteiskunta-
järjestelmämme pohjautuu siihen, että meillä on varsin korkea veroaste, meillä kerätään
paljon veroja, meillä niillä verorahoilla pyöritetään yhteiskuntaa, pyöritetään turvallisuut-
ta, pyöritetään koulutusta, sivistystä, sosiaali- ja terveyspalveluja, infraa ja niin edelleen.
Kansallisesti tämäntyyppisille maille kuin Suomi, kuten muillekin Pohjoismaille ja joille-
kin muillekin Pohjois-Euroopan maille, on todella tärkeää kaikilla foorumeilla niin kan-
sainvälisesti kuin myöskin kansallisella tasolla tehdä kaikki mahdollinen veropohjan tii-
viyden ja verotulojen turvaamisen saralla.

Keskustelu päättyi.

Asia lähetettiin valtiovarainvaliokuntaan.
3


	7
	16.45
	16.50
	16.53


