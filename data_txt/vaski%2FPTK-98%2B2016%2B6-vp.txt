















































DEMA3A3.tmpSave.xml


Pöytäkirjan asiakohta PTK 98/2016 vp
Pöytäkirjan asiakohta 

PTK 98/2016 vp

Täysistunto

Tiistai 11.10.2016 klo 13.59—18.47

6. Hallituksen esitys eduskunnalle laiksi maatiloille vuosina 2016 ja 2017 myönnettävistä 
valtiontakauksista sekä laeiksi maatalouden rakennetuista annetun lain 25 §:n ja maaseu-
tuelinkeinojen rahoituslain  muuttamisesta annetun  lain voimaanpanosta annetun lain 
muuttamisesta

Hallituksen esitys HE 180/2016 vp

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 6. asia. Puhemiesneuvosto ehdottaa, että asia lähetetään maa- ja metsätalousvaliokun-
taan.

Keskustelu

17.03 Esko Kiviranta kesk: Arvoisa puhemies! Nyt käsittelyssä oleva hallituksen esitys
on maatalouden budjettiriihessä sovitun kriisipaketin osanen. Tällä esityksellä on tarkoitus
saada helpotusta kaikkein pahimmassa rahoituskriisissä olevien tilojen ongelmiin, ja näitä
tiloja on arvioitu olevan noin 3 000. Ministeri Tiilikaisen nimittämä maatilojen rahoitus-
työryhmä esitti jo toukokuun lopussa 70 prosentin valtiontakauksen myöntämistä 230 mil-
joonan euron maksuvalmiusluotoille, jotka myönnettäisiin pankkien varoista. 30 prosent-
tia täytyisi siis olla ihan omaa vakuutta tämän valtiontakauksen lisäksi, ja tämä valtionta-
kaus rahoitettaisiin Maatilatalouden kehittämisrahastosta. Järjestely koskisi tilapäisissä ta-
loudellisissa vaikeuksissa olevia maatalousyrittäjiä, joilla on kuitenkin edellytykset jatku-
vaan kannattavaan toimintaan. Luoton enimmäismäärä yrittäjää kohden ei olisi suuren suu-
ri, se olisi 110 000 euroa, josta valtiontakauksen saisi 70 prosenttia eli 77 000 euroa. Moni
viljelijä on myös käyttänyt korkotukia valtionlainojen kaikki viisi lyhennysvapaavuotta
sekä valtionlainojen viisi korkovapaavuotta. Tarkoitus on nostaa näiden enimmäismäärä
tuosta viidestä kahdeksaan, mikä myös on rahoitusvaikeuksissa oleville tiloille hyvin ter-
vetullut uudistus.

17.05 Lasse Hautala kesk: Arvoisa herra puhemies! Me kaikki tiedämme, että maatalous
on suurissa kannattavuusongelmissa. Kuluneen vuoden aikana maataloutta on käsitelty
tässäkin salissa hyvin laajasti, muun muassa opposition välikysymyksen kautta, ja maata-
louden pelastusoperaatioilla tuntuu olevan tässä salissa varsin vankkumaton tuki.

Nyt hallitus on tehnyt kriisipakettiehdotuksen, josta yksi osa on tämä valtiontakauksien
myöntäminen. Meillä on arvioitu, että on noin 2 000—3 000 maatilaa, jotka ovat maksu-
valmiusongelmissa, ja toivotaan, että tästä saadaan myöskin sitten pelastusta siihen tilan-
teeseen.
 Tarkistettu
4.0



Pöytäkirjan asiakohta PTK 98/2016 vp
Lisäksi tässä lakiehdotuksessa ehdotetaan muutettavaksi sekä korkotuki- että valtionlai-
nojen lyhennyksien lykkäämistä siten, että tulisi lyhennysten lykkäyksiin lisävuosia ja sa-
moin myöskin sitten korkovapaita vuosia.

Maatalouden osalla tosiaan on markkinahäiriö, joka pitkälti johtuu Venäjän asettamien
vastapakotteitten vaikutuksista Suomen vientiin, erityisesti maidon vientiin, mutta myös-
kin sitten näistä vastapakotteista on aiheutunut tilanne läntisessä Euroopassa, joka on ai-
heuttanut monien tuoteryhmien osalta ylituotannon ja siten estänyt tuottajahintojen nou-
sun. Siksi on tärkeää, että tehdään kriisipaketti, jolla sitten pyritään tätä tilannetta korjaa-
maan. Toivotaan, että tämä lakiehdotus saadaan mahdollisimman nopeasti käyttöön.

17.07 Sari Essayah kd: Arvoisa puhemies! Niin kuin edustaja Hautala tuossa edellä tote-
si, oppositio todellakin kristillisdemokraattien johdolla teki välikysymyksen viime kevää-
nä tästä maatalouden tilanteesta ja siitä, millä tavalla hallitus pystyy vastaamaan siihen. On
totta, että nämä syyt, jotka ovat aiheuttaneet maatalouden kriisiytymisen, eivät sinällänsä
ole hallituksen syytä. Sieltä taustalta löytyvät nämä pakotteet, sieltä löytyy tuottajahinto-
jen pidempiaikainen lasku, sieltä löytyy maitokiintiöiden purkaminen — kaikki nämä yh-
dessä ovat aiheuttaneet sen, että erityisesti juuri maitotilat ovat olleet niitä, jotka ovat kär-
sineet.

Tuolla Itä-Suomessa kotiseudullani kyllä se on hälyttävää, kun siellä on jouduttu kol-
messa kunnassa jakamaan ruokakuponkeja maatalousyrittäjille, koska tilanne on mennyt
niin kriisiytyneeksi, ja Savon Voima kertoi viime kesänä, että noin kymmenkunta tilaa on
joutunut siihen tilanteeseen, että sähköt on jouduttu maksamattomien laskujen takia katkai-
semaan, ja siinä mielessä täytyy sanoa, että tämä oli se vihonviimeinen hetki tulla sitten
apuun näitten viljelijöitten kohdalla.

On tärkeätä, että sekä näitä maksuvapaita vuosia saadaan lisää että myöskin sitten val-
tiontakauksen määrä lisääntyy. Totta kai tämmöisessä tilanteessa täytyy sitten myös poh-
tia sitä pidemmän aikavälin ratkaisua, mutta ehdottomasti kriisipaketti on tarpeellinen, ja
toivotaan vain, että tämä ei osalla tiloista nyt tule jo liian myöhään.

17.09 Thomas Blomqvist r: Arvoisa puhemies! Minustakin tämä on hyvä ehdotus. Tosin
se tietysti auttaa ainoastaan rajoitettua osaa viljelijöistä, ja sekin apu on aika pieni, mutta
kuitenkin tulee todella tarpeeseen. Minäkin toivon, aivan kuten edustaja Hautala tässä, että
myös tämä saadaan käsittelyyn nopeasti, jotta tämä apu sitten aikanaan heille, jotka ovat
oikeutettuja, tulee mahdollisimman nopeasti.

Herr talman! Jag skulle också ha velat framföra en sådan synpunkt att också landskapet
Åland borde kunna komma i fråga. Också där lider jordbruket av lönsamhetsproblem, och
på Åland kunde till exempel Jordbruksbyrån ta den roll som NTM-centralerna har här på
fastlandet.

Arvoisa puhemies! Lopuksi. Tämä kriisipaketti on hyvä asia. Todellakin, maataloudella on
tällä hetkellä todella suuria taloudellisia vaikeuksia, ongelmia. Tämä ei tule riittämään,
mutta tämä on tietysti hyvä alku.

17.10 Lasse Hautala kesk: Arvoisa puhemies! Kuten edustaja Essayah tuossa äsken tote-
si näistä maitokiintiön puruista, niin haluan tässä yhteydessä muistuttaa siitä, että Euroo-
2



Pöytäkirjan asiakohta PTK 98/2016 vp
pan unionissa maitokiintiöjärjestelmästä luopuminen linjattiin jo noin 10 vuotta sitten. Eu-
roopan unioni näki tämän tilanteen myöskin maidontuotannon osalta jo tässä, mihin tämä
on menossa, ja oli valitettavaa, että EU ei perunut tätä linjausta vaan antoi sen tapahtua.
Tämä on lisännyt sitä markkinahäiriötilannetta Euroopassa, elikkä esimerkiksi Irlanti on li-
sännyt tämän vuoden tammi—maaliskuun välisenä aikana maidontuotantoa 34 prosenttia
ja monissa muissa Keski-Euroopan maissa maidontuotannon lisääntyminen on ollut noin
10 prosentin luokkaa, eli niiden maidontuotannon lisäys maakohtaisesti on ollut jopa suu-
rempi kuin Suomen koko maidontuotanto. Tämä on painanut maidon hintaa Euroopassa
todella alhaiselle tasolle. Monissa unionin jäsenmaissa maidon litrahinta tällä hetkellä on
20—25 sentin luokkaa. Onneksi Suomessa meijerit ovat kyenneet maksamaan vielä noin
35—40 sentin litrahintaa. Mutta sen johdosta: kuten huomaamme, Euroopan unionin toi-
menpiteet maatalouden kriisin helpottamiseksi ovat olleet varsin rajallisia, ja siksi on ää-
rimmäisen tärkeää, että me myöskin kotimaisilla toimenpiteillä tätä olemme helpottamas-
sa.

17.12 Sari Essayah kd: Arvoisa puhemies! Tuossa edustaja Hautalan kanssa justiin muis-
teltiin, miten se meni, ja aivan oikein edustaja Hautala täällä totesi, että nämä linjaukset
tehtiin kyllä jo hyvissä ajoin, mutta muistan, että oman meppikauteni aikana se lopullinen
päätös aiheesta tehtiin, ja kyllä suomalaiset mepit siellä aika lailla yhtenä rintamana olivat
vastustamassa ja kertomassa ne huolet, mitä tämä kiintiöitten poistaminen tarkoittaa sitten
todellisuudessa. Aivan niin kuin edustaja Hautala toi esille, siellä on maita, Irlanti ja Rans-
ka esimerkiksi, jotka ovat tässä tilanteessa pystyneet lisäämään sitä maidontuotantoa. Toki
niissäkin maissa on tyytymättömiä tuottajia. Siinä mielessä on tietysti monien ikävien yh-
teensattumien summa, että sitten vielä tämä pakoteasia sattui tähän samaan sumaan, kun
nämä kiintiöitten poistamiset alkoivat toden teolla näkyä siinä markkinatilanteessa. Siinä
mielessä kyllä olisi tietenkin toivonut, että EU:n puoleltakin olisi ollut vähän suurempi se
kädenojennus sitten tässä tilanteessa juuri näille viljelijöille ja tuottajille, jotka tästä pako-
tetilanteesta ovat joutuneet erityisesti kärsimään.

Keskustelu päättyi.

Asia lähetettiin maa- ja metsätalousvaliokuntaan.
3


