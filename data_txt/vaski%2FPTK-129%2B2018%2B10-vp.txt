















































DEM220C.tmp.xml


Pöytäkirjan asiakohta PTK 129/2018 vp
Pöytäkirjan asiakohta 

PTK 129/2018 vp

Täysistunto

Keskiviikko 12.12.2018 klo 14.02—21.40

10. Hallituksen esitys eduskunnalle laiksi ulkomaalaislain muuttamisesta
Hallituksen esitys HE 273/2018 vp

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 10. asia. Puhemiesneuvosto ehdottaa, että asia lähetetään hallintovaliokuntaan.

Lähetekeskusteluun varataan enintään 30 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja.

Keskustelu

17.01 Sisäministeri Kai Mykkänen (esittelypuheenvuoro): Arvoisa puhemies! Oikeus-
valtiossa myös turvapaikanhakijoiden asioita ja heidän oikeuksiaan täytyy käsitellä lakien
ja asetusten mukaisesti ja taata heille hyvä oikeusvarmuus. Tähän oikeusvarmuuteen kuu-
luu myös tietyin edellytyksin mahdollisuus uusintahakemukseen, jos on ilmeistä, että en-
simmäisessä hakemuksen käsittelyvaiheessa on jäänyt olennaisia seikkoja hakijasta riippu-
mattomista syistä käsittelemättä. On kuitenkin myös tosiasia, että uusintahakemuksiin liit-
tyy väärinkäytön mahdollisuuksia. Niitä käytetään myös, sinänsä ymmärrettävästi, tarkoi-
tuksessa pitkittää Suomessa elämistä tilanteessa, jossa on lainvoimainen kielteinen päätös
tullut oleskelulupaan mutta henkilö ei halua poistua maasta. 

Tässä hallitus esittää lakia muutettavaksi siten, että ensimmäinenkään uusintahakemus
ei enää automaattisesti keskeytä lainvoimaisen käännyttämispäätöksen täytäntöönpanoa
vaan Maahanmuuttovirasto aina selvittäisi hakemuksen tutkittavaksi ottamisen edellytyk-
set nopeasti, ja mikäli ne eivät täyty, käännyttämisen toimeenpano jatkuisi, vaikka hake-
mus olisi jätetty, jos on siis todettu, että se on jätetty välittömän maasta poistamisen lykkä-
ystarkoituksessa. Tällaisia tilanteita valitettavasti tulee jatkuvasti, joissa voi olla siis kyse
esimerkiksi tilanteesta, jossa palautusvalmistelut on tehty, henkilöä ollaan jopa palautta-
massa jo poliisien toimesta ja vieläpä vaikka lentokentällä jätetään uusintahakemus.

Toinen tai myöhempi uusintahakemus, joita myös alkaa olla jo olemassa, ei enää estäisi
aiemman käännytyspäätöksen toimeenpanoa silläkään kynnyksellä, mikä ensimmäisen uu-
sintahakemuksen kohdalla on olemassa.

Taustalla luonnollisesti on tarve vähentää uusintahakemusten väärinkäyttöä ja ohjata
hakija esittämään uudet perusteet hakemukselleen mahdollisimman aikaisessa vaiheessa
prosessia, siis ensimmäisen hakemuksen puhuttelussa tai sitä koskevan tuomioistuinkäsit-
telyn yhteydessä, jos on muutosta hakenut ensimmäiseen päätökseen tuomioistuimessa.
Siihenhän aina on hakijalla oikeus. Hakijan myös edellytetään esittävän perusteet sille,
miksi jokin uusi seikka esitettiin vasta uusintahakemuksen yhteydessä.
 Tarkistettu
4.0



Pöytäkirjan asiakohta PTK 129/2018 vp
Toinen muutos on se, että jatkossa uusintahakemuksen jättäminen ei enää mahdollista
työnteon välitöntä jatkamista. Lainvoimaisen kielteisen päätöksen yhteydessähän työnte-
ko-oikeus katkeaa, ja turvapaikkahakemuksen jättänyt henkilö on tähän asti käytännössä
uusintahakemuksella voinut uusia työnteko-oikeuden saman tien. Tämä on luonnollisesti
kimurantein kohta, ainakin henkilökohtaisesti, tässä kohtaa, koska totta kai toivomme, että
Suomessa oleskelevat ovat aktiivisia ja tekevät töitä, mutta käytännössä tästä on syntynyt
menettely, jossa muodostuu kiinnostus jättää uusintahakemus, vaikka perusteita ei olisi-
kaan, sen takia että voi jatkaa elämäänsä ja siihen liittyvää sinänsä laillista työntekoaan
Suomessa, vaikka oikeasti perusteita kansainväliselle suojelulle ja uusintahakemukselle ei
olisi. 

Tarve uudelle sääntelylle on hallituksen mielestä selvä. Viime vuosina on nähty uusin-
tahakemusten määrän selkeä kasvu, joka ei selity normaalilla vuoden 2015 hakemusten
määrän jatkumolla. Esimerkiksi tänä vuonna 47 prosenttia turvapaikkahakemuksista on
uusintahakemuksia. Ilman uusia perusteita tehtyjen uusintahakemusten käsittely ruuhkaut-
taa jo nyt turvapaikkahakumenettelyä ja lisää hakemusten aiheuttamia kustannuksia. Ne
myös lisäävät epäluottamusta järjestelmän toimivuutta kohtaan, koska perusteltujen hake-
musten pino kasvaa ja viivytystarkoituksessa tehtyjen hakemusten kierre syö hyväksyntää
koko turvapaikkajärjestelmältä. Näin ollen uusintahakemusten väärinkäyttömahdollisuus
kääntyy asiallisia turvapaikanhakijoita vastaan. 

Arvoisa puhemies! Ulkomaalaislakia ehdotetaan samalla muutettavaksi myös siten, että
kansainvälistä suojelua hakeneen henkilön matkustusasiakirja, siis yleensä passi, voitai-
siin ottaa viranomaisen haltuun, kunnes hänelle on myönnetty oleskelulupa tai hän poistuu
maasta. Tämän tavoitteena on varmistaa menettelyn sujuvuus siten, että puuttuva passi ei
estäisi hakijan tunnistamista tai kielteisen päätöksen saaneen henkilön maasta poistamista,
kuten tällä hetkellä hyvin usein on. Hakijan mahdollisuus asiointiin esimerkiksi pankissa
tai muissa tilanteissa tullaan turvaamaan tapauskohtaisin käytännön järjestelyin. 

Ehdotuksessa esitetään muutettavaksi myös ilman huoltajaa tulleen alaikäisen perheen-
yhdistämisen edellytyksiä siten, että perheenkokoajan alaikäisyyttä koskevaa säännöstä
tulkitaan Euroopan unionin tuomioistuimen ratkaisukäytännön mukaisesti niin, että per-
heenyhdistämiseen on mahdollisuus sen mukaan, koska hakemuksen on jättänyt — onko
siis silloin ollut alaikäinen, vaikka tämän prosessin käsittelyn aikana olisikin tullut täysi-
ikäiseksi. 

Arvoisa puhemies! Ulkomaalaislakia ehdotetaan muutettavaksi samassa yhteydessä
myös siten, että työntekijän oleskeluluvan haltijalla työnteko-oleskeluluvan jatkolupaa ha-
kiessaan olisi ilman saatavuusharkintaa mahdollisuus hakeutua myös sellaisen työnanta-
jan palvelukseen, joka toimii muulla kuin työntekijän oleskeluluvassa mainitulla alalla.
Tämä on tällä hetkellä ongelma. Vaikka olisi laillisesti täysin nuhteettomasti Suomessa
vuoden työskennellyt ja sitten tulee alan tai työtehtävän vaihto, voi törmätä saatavuushar-
kintaan ja menettää oleskeluluvan, ja onkin tyhjän päällä. Tässä mielestäni ei ole järkeä, ja
on hyvä, että tämä pystytään tässä korjaamaan. Lupamenettelyn väärinkäytön estämiseksi
edellytyksenä kuitenkin olisi aina se, että ulkomaalainen on työskennellyt työntekijän oles-
keluluvan nojalla vähintään yhden vuoden. Muutoksella siis helpotetaan työntekijän am-
matillista liikkuvuutta ja vähennetään työttömyyttä ja paperittomuutta. 

17.07 Hanna-Leena Mattila kesk: Arvoisa rouva puhemies! Hallituksen muutosesitys
ulkomaalaislaiksi pyrkii yleisesti vähentämään uusintahakemusten väärinkäyttömahdolli-
2



Pöytäkirjan asiakohta PTK 129/2018 vp
suuksia ja tuomaan kaiken kaikkiaan lupaprosessiin enemmän läpinäkyvyyttä. Muutosesi-
tys on lähtenyt tarpeesta sujuvoittaa turvapaikkamenettelyä ja saada säästöjä hakemusten
ja vastaanoton kustannuksiin.

Lakiehdotus esittää, että uusintahakemuksen tutkittavaksi ottaminen edellyttäisi, että
hakemus sisältää tai asiassa on ilmennyt uusia seikkoja tai perusteita, jotka lisäävät mer-
kittävästi sen todennäköisyyttä, että hakijaa tulisi pitää kansainvälistä suojelua saavana
henkilönä. Tällä muutoksella vallitseva soveltamiskäytäntö nostettaisiin selkeästi lain ta-
solle. Niin ikään olisi käytävä ilmi, ettei hakija hänestä itsestään riippumattomista syistä
ole voinut esittää uusintahakemuksensa tueksi esittämiään perusteita jo aikaisemman ha-
kemuksen käsittelyn yhteydessä.

Esityksessä ehdotetaan muutettavaksi myös käännyttämispäätöksen täytäntöönpanoa
koskevia säännöksiä tilanteissa, joissa hakija on jättänyt ensimmäisen tai myöhemmän uu-
sintahakemuksen. Ensimmäinen uusintahakemus ei estäisi aikaisemman hakemuksen no-
jalla tehdyn lainvoimaisen käännyttämispäätöksen täytäntöönpanoa, jos uusintahakemuk-
sen tarkoituksena on vain tämän päätöksen välittömän täytäntöönpanon estäminen tai vii-
vyttäminen. Lisäksi toinen uusintahakemus ei enää estäisi aikaisemman käännyttämispää-
töksen täytäntöönpanoa riippumatta siitä, missä menettelyssä aikaisempi hakemus on rat-
kaistu.

Pidän hyvänä esityksen ehdotusta ottaa viranomaisen eli poliisin, rajatarkastusviran-
omaisen tai Maahanmuuttoviraston haltuun kansainvälistä suojelua hakeneen henkilön
passi tai muu matkustusasiakirja, kunnes hakijalle on myönnetty oleskelulupa tai hän pois-
tuu maasta.

Arvoisa puhemies! Hallituksen tekemät muutosehdotukset vallitsevaan ulkomaalaisla-
kiin ovat monella tapaa kannatettavia. Maahanmuuttovirasto on jo pitkään kärsinyt lupa-
käsittelysumasta. Tämä on aiheuttanut monenlaista inhimillistä kärsimystä itse hakijoille,
jotka ovat joutuneet odottamaan lupapäätöstä pitkään ja elämään epävarmuuden tilassa
ehkä pitkäänkin. Toisaalta nykykäytäntö on mahdollistanut jatkuvan virkailijoita ja järjes-
telmää tolkuttomasti työllistäneen muutoksenhakumenettelyn, joka itsessään on ruokkinut
lupaprosessibyrokratiaa.

Ehdotetut muutokset toisivat toteutuessaan kustannussäästöjä, kun lupamenettely sel-
keytyisi ja lyhentyisi ja niin ikään prosessissa luvattomiksi turvapaikanhakijoiksi kertaal-
leen todettujen ylläpitokustannukset vähentyisivät.

17.10 Päivi Räsänen kd: Rouva puhemies! Uusintahakemusten väärinkäytön vähentämi-
nen on kannatettava ja ymmärrettävä tavoite, mutta kiinnitän huomiota siihen, että ihan
lausuntokierroksen aikana useat tahot ovat ilmaisseet huolensa tämän lakimuutoksen tiu-
kempien edellytysten vaikutuksesta hakijoiden oikeusturvaan, erityisesti oikeusavun saa-
miseen tehdyt viimeaikaiset lainmuutokset huomioon ottaen. 

Esimerkiksi korkeimman hallinto-oikeuden presidentti Pekka Vihervuori on arvostellut
tällä vaalikaudella tehtyjä muutoksia ulkomaalaislakiin, joista hän on sanonut, että ne eivät
ole ainakaan parantaneet turvapaikanhakijoiden oikeusturvaa. Erityinen ongelma, joka on
nostettu esiin, on se, että hakija ei välttämättä eri syistä johtuen aina kykene esittämään
kaikkia tiedossa olevia perusteita ensimmäisen hakemuksen käsittelyn yhteydessä. Esi-
merkiksi turvapaikanhakijoiden joukossa on henkilöitä, jotka ovat täällä Suomessa olles-
saan kääntyneet kristityiksi islaminuskosta, ja me tiedämme, että avoimesti kristityksi
kääntyneen muslimin palauttaminen vaikkapa Afganistaniin johtaa heidät hengenvaaraan
3



Pöytäkirjan asiakohta PTK 129/2018 vp
eikä tällainen palauttaminen periaatteessa ole mahdollista. Silloin uusintahakemuksen
kohdalla voi olla aivan toiset perusteet hakemukselle kuin ensimmäisessä hakemuksessa.

Toivon, että kommentoitte, johtaako tämä näiden henkilöiden kohdalla kohtuuttomuuk-
siin.

17.12 Reijo Hongisto sin: Arvoisa puhemies! Kielteisen turvapaikkapäätöksen saanei-
den henkilöiden uusintahakemusten määrä on lisääntynyt merkittävästi aiempiin vuosiin
verrattuna. Maahanmuuttoviraston tilasto kertoo, että kuluvan vuoden tammi—lokakuun
aikana Suomessa on jätetty 3 648 turvapaikkahakemusta, joista lähes puolet on ollut uusin-
tahakemuksia. Tammi—kesäkuun aikana uusintahakemuksiin on tehty 1 448 päätöstä,
joista myönteisiä oli 234 ja kielteisiä 463. Tutkimatta jätettiin 664 hakemusta. Käsittely
raukesi 82 tapauksessa. Nämä hakemukset ja uusintahakemukset työllistivät viranomaisia
valtavasti. Tehdyistä päätöksistä huomaa, että yli puolessa käsitellyistä tapauksista se en-
simmäinen päätös ei muuttunut. Näin virkamiehet tekivät turhaa, tarpeetonta ja kallista
työtä. [Li Andersson: Kuinka monessa muuttui?] 

Jätin uusintahakemuksia koskevan kirjallisen kysymyksen hallitukselle viime elokuun
3. päivä. Kysyin: ”Onko hallitus tietoinen, että kielteisen päätöksen saanut turvapaikanha-
kija voi uudistaa hakemuksensa useita kertoja, ja mihin toimiin hallitus ryhtyy, jotta tällai-
nen toistuva hakeminen kielletään?” Ministeri Mykkäsen allekirjoittama vastaus oli pitkä
ja perusteellinen. Minua ilahduttivat vastauksen viimeiset rivit, joilla todettiin: ”Hallitus
haluaa puuttua mahdollisiin väärinkäytöksiin, ja sisäministeriössä onkin 3.7.2018 asetettu
hanke, jossa selvitetään ja valmistellaan EU:n turvapaikkadirektiivin mahdollistamat ulko-
maalaislain muutokset uusintahakemusten käsittelyyn ja Maahanmuuttoviraston päätös-
ten täytäntöönpanoon. Voimassa olevaan ulkomaalaislakiin ei ole sisällytetty kaikkia di-
rektiivin uusintahakemuksen tutkimista koskevia säädöksiä eikä mahdollisuuksia poiketa
oikeudesta jäädä alueelle myöhempien hakemusten yhteydessä. Tavoitteena on, että lain-
muutokset hyväksytään vielä tällä hallituskaudella.” 

Arvoisa puhemies! Se on selvää tekstiä. Hyvä hallitus on valmistellut lakiesityksen, jon-
ka tarkoituksena on vähentää toistuvia uusintahakemuksia, joiden todellinen tarkoitus on
vain hidastaa ja vaikeuttaa henkilön palauttamista lähtömaahansa. Kun tämä laki saadaan
voimaan, vähenee uusintahakemusten määrä ja samalla säästyy myös hakemusten käsitte-
lykustannuksia ja vastaanoton kustannuksia ja merkittävää säästöä tulee myös poliisin toi-
mintamenoihin. Maasta poistaminen on kallista puuhaa, varsinkin silloin, kun maasta pois-
tamiseen on jo ryhdytty ja tämä meneillään oleva poistamistoimi joudutaan keskeyttämään
sen takia, että poistettava esimerkiksi lentokentällä tekee uusintahakemuksen.

Esityksen mukaan kansainvälistä suojelua hakeneen henkilön passi voitaisiin ottaa vi-
ranomaisten haltuun, kunnes hakijalle on myönnetty oleskelulupa tai hän poistuu maasta.
Mielestäni tämä on erinomainen uudistusesitys, ja tämä turvaa turvapaikkahakumenette-
lyä eikä estä kielteisen turvapaikkapäätöksen saaneen henkilön maasta poistamista. 

Arvoisa puhemies! Mielestäni tämä on erittäin hyvä ja kannatettava lakiesitys. — Kii-
toksia.

17.17 Veera Ruoho kok: Arvoisa puhemies! Kiitos ministeri Mykkäselle varmasti kan-
san oikeustajua noudattavasta esityksestä. Edustaja Hongistolle myös kiitos, ja kuten mai-
nitsitte, olette aikaisemmin tehnyt aiheeseen liittyen kirjallisen kysymyksenkin. 
4



Pöytäkirjan asiakohta PTK 129/2018 vp
Esityksellä on erinomainen tavoite: vähentää kansainvälistä suojelua koskevan uusinta-
hakemusmenettelyn väärinkäyttömahdollisuuksia ja ohjata hakijat esittämään kaikki tie-
dossaan olevat kansainvälistä suojelua koskevan hakemuksen kannalta merkitykselliset
seikat. Kyllä kansainvälistä suojelua koskevat perusteet, jos ja kun sellaisia todella on ole-
massa, ovat olemassa jo ensimmäistä kertaa hakemusta jättäessä — näin varmasti valta-
osalla turvapaikanhakijoista. Uusintahakemuksen tutkittavaksi ottamisen edellytykset eh-
dotetaan säädettäväksi erikseen.

Arvoisa puhemies! Kuten turvapaikkamenettelyä, kaikkea apua aina yritetään myös
väärinkäyttää. Tämä on kokemukseni myös maailmalta. Se ei kuitenkaan voi estää meitä
auttamasta hädässä olevia ihmisiä, vaan on, kuten tälläkin erinomaisella, erinomaisen sisä-
ministerin esittelemällä muutoksella, estettävä näitä väärinkäytöksiä.

Joudun tästä kohta kiiruhtamaan Espoon kirkkovaltuuston kokoukseen, mutta samalla
tuli mieleen, että näillä, ketkä näitä uusintahakemuksia tekevät, yksi syyhän on ollut, että
uskonto on sitten se peruste hakea uudelleen turvapaikkaa. Mutta se on kyllä semmoinen,
että siitä minulla on kyllä kokemuksia, että ne ihmiset ovat todellakin aidosti — nämä ovat
omia kokemuksiani — vaihtaneet uskoa ja sitten voivat omassa kotimaassaan tulla vaino-
tuiksi sen kristinuskon perusteella. Tämmöinen huomio.

17.20 Jari Ronkainen ps: Arvoisa rouva puhemies! Hallituksen esitys muutoksista ulko-
maalaislakiin on pääosiltaan askel oikeaan suuntaan, ja esityksessä on paljon hyviä ele-
menttejä. Kaukana kuitenkin ollaan vielä hallituksen maahanmuuttopoliittisen toimenpi-
deohjelman toteutuksesta. Erityisesti turvapaikanhakijoiden työnteko-oikeuden rajaami-
nen ja sen selventäminen ovat tarpeen. Työperäinen maahanmuutto on täysin eri asia kuin
humanitaarinen, eikä niitä pidä sekoittaa keskenään. Perustellusti voi jopa kysyä, onko tur-
vapaikanhakijalla tarve päästä töihin ennen myönnettyä turvapaikkaa. Eikö työpaikat, kou-
lutustoimet ja kielenopetus kannata kohdistaa juuri heihin, jotka tulevat tänne jäämään?

Merkittävin ja kriittinen epäkohta esityksessä on kuitenkin siihen ujutettu työvoiman
saatavuusharkinnasta luopuminen. Tämä koskisi työntekijän oleskeluluvan jatkoluvan ha-
kemista, mikä puolestaan on askel kohti ulkomaalaisten muodostamia halpatyömarkkinoi-
ta. Hallituksen esityksessä ammatillisen liikkuvuuden nimissä ehdotetaan tarveharkinnas-
ta luopumista oleskeluluvan jatkolupaa myönnettäessä. Hallitus itse arvioi, että lakimuu-
tos lisäisi työvoiman tarjontaa varsinkin siivousalalla, teollisuudessa, rakennus- ja metal-
lialalla mutta myös puutarha- ja maatalousalalla. Kyse on juuri sellaisista matalapalkkai-
sista ja matalan koulutustason tehtävistä, joissa tulisimme näkemään kilpailun omien kan-
salaistemme ja koko muun maailman vastaavan alan työntekijöiden kanssa. 

Suomessa ei ole työntekijäpulaa. Meillä on yli 170 000 työtöntä sekä piilotyöttömät,
vastentahtoisesti osa-aikatyötä tekevät ja erilaisille kursseille ja työkokeiluihin osallistujat
vielä siihen päälle. Työntekijöitä meillä siis piisaa. Kyse onkin siitä, onko meillä sellaisia
työpaikkoja, joista maksetaan oikea palkka. 

Nykyinen tarveharkinta tulee ehdottomasti säilyttää kaikissa muodoissa. Ruotsi on tästä
elävä esimerkki. Siellä tarveharkinnan poisto vuonna 2008 toi ulkomaalaisia työntekijöitä
juuri näille matalapalkka-aloille, joilla oli muutenkin työvoiman ylitarjontaa. Suomessa on
hyvin samankaltainen järjestelmä kuin mikä Ruotsissakin oli. Tulemme siis näkemään ai-
van saman ilmiön myös täällä, mikäli tarveharkinnasta tingitään. Ja jos ulkomaalainen tu-
lee Suomeen tekemään töitä halvemmalla, niin eikö kyse silloin ole juuri halpatyövoimas-
ta ja palkkojen polkemisesta?
5



Pöytäkirjan asiakohta PTK 129/2018 vp
17.22 Olli-Poika Parviainen vihr: Arvoisa rouva puhemies! Aloitan positiivisella: Vih-
reiden näkökulmasta osittainen saatavuusharkinnasta luopuminen on tervetullut ajatus.
Huolehditaan yhdessä siitä, että työelämän pelisäännöt säilyvät kuitenkin sellaisina, että
ketään ei sorreta tai syrjitä missään muodossa. Olemme myös iloisia siitä, että alaikäisenä
yksin saapuneen perheenyhdistämisen helpottaminen EU-tuomioistuimen jo edellyttämäl-
lä tavalla toteutuu tässä esityksessä. 

Mutta sitten kritiikkiin: Vihreiden mielestä tämä esitys on monin osin suoraan sanottuna
varsin vahingollinen. Lukuisat lausunnonantajat ovat huomauttaneet, että esitetyt muutok-
set aiheuttavat suuren riskin siitä, että Suomi rikkoo palautuskieltoa. Muun muassa Am-
nesty, UNHCR, Pakolaisapu ja Pakolaisneuvonta ovat näin lausuneet. Olemme myös sitä
mieltä, että uusia kiristyksiä ei tulisi tehdä ennen kuin aiempien muutosten yhteisvaikutuk-
set on kunnolla selvitetty. Pidämme tätä esitystä jatkona hallituksen aiemmin toteuttamille
kiristyksille turvapaikanhakijan asemaan. Nämä heikennykset usein kumuloituvat, ja nii-
den yhteisvaikutuksiin pitäisi kiinnittää huomiota. Tästähän on selvitystyötäkin jo tehty ja
on myös käynnissä edelleen.

Kansainvälistä suojelua koskevissa asioissa kyse on kuitenkin perustavanlaatuisista ih-
misoikeuksista, aivan viime kädessä ihmisen oikeudesta elämään. Muutoksia tehdessä oli-
sikin kiinnitettävä erityistä huomiota perus- ja ihmisoikeuksiin. Tässä esityksessä mieles-
tämme ei ole riittävästi näin tehty eikä myöskään riittävästi arvioitu vaikutuksia haavoittu-
vassa asemassa oleviin ryhmiin. Toivon, että valiokuntakäsittelyssä käymme sitten asian
perusteellisesti läpi.

Alkuvaiheeseen painottaminen tässä esityksessä on kannatettava tavoite, mutta se on
mielestämme ristiriidassa hallituksen aiempien lakimuutosten, kuten turvapaikanhakijoi-
den oikeusavun rajausten ja valitusaikojen lyhentämisen, kanssa eikä mielestämme itse
asiassa toteudu tällä esityksellä. Ja ylipäätään se logiikka, että uusintahakemukset katso-
taan pääasiassa tehtäviksi maastapoistamisen viivyttämistä ja estämistä varten, on mieles-
täni erikoinen, koska siellä on hyvin monta yksilöllistä tarinaa taustalla. Ja toki on selvää,
että tätä järjestelmää myös eri tavoin käytetään. Mutta jälleen kerran pääsemme siihen, että
oikeusvaltiossa meidän tulisi tarkastella kaikkia yksilöitä yksilöinä eikä ensisijaisesti jon-
kun viiteryhmän edustajana.

Joukossa on myös lukuisia ihmisiä, joille uusintahakemus on viimeinen mahdollisuus
saada kansainvälisen suojelun tarpeensa arvioitua asianmukaisesti. Kiinnittäisin huomiota
siihen, että me olemme todellakin suorastaan eksistentiaalisten asioiden äärellä niiden ih-
misten osalta, joita nämä koskevat. On selvää, että jotkut käyttävät järjestelmää myös vil-
pillisiin tarkoitusperiin, mutta monet ovat myös aidosti epätoivoisia ja kokevat, että heidän
henkensä on vaarassa. Se usein myös aidosti on vaarassa.

17.25 Li Andersson vas: Arvoisa puhemies! Tämän esityksen ongelma liittyy ennen
kaikkea näihin esityksiin uusintahakemusten rajoittamisesta. Myöskin ministerin esittely-
puheenvuorossa kävi ilmi, mikä tämä ongelmallinen ajattelu tässä taustalla on. Eli ikään
kuin lähdetään siitä, että on ainoastaan uusintahakemusten kautta tapahtuvaa väärinkäytös-
tä, eikä lainkaan kiinnitetty huomiota siihen, että meillä on ollut vakavia ongelmia turva-
paikkaprosessissa Suomessa, mikä on yksi syy siihen, että näitä uusintahakemuksia myös-
kin on tehty lisää. Sen lisäksi tietenkin, kun turvapaikanhakijoiden määrä kasvaa, niin kas-
vaa todennäköisesti myöskin uusintahakemusten määrä. Se, mitä on tapahtunut, on siltä
osin myöskin nähtävä osana turvapaikanhakijoiden määrän kasvua.
6



Pöytäkirjan asiakohta PTK 129/2018 vp
Tänään on julkaistu selvitys, jossa on käyty läpi niitä heikennyksiä, mitä aikaisemmin
tällä vaalikaudella on tehty turvapaikanhakijoiden oikeusapujärjestelmään. Tässä selvityk-
sessä suoraan suositetaan hallituksen tekemien päätösten korjaamista. Osoitetaan toteen ne
riskit, joista kansalaisyhteiskunta, Asianajajaliitto ja myöskin oppositio ovat varoittaneet,
eli ne, mitkä liittyvät muun muassa hakemusaikojen rajoituksiin ja oikeusavun saatavuu-
teen. Ja yksi epäkohta, mikä tässä on nostettu esille, on myöskin avustaminen turvapaikan
hakemisen alkuvaiheessa, eli avustajan läsnäolo muun muassa Maahanmuuttoviraston pu-
hutteluissa.

Eli nämä ovat ne epäkohdat ja ongelmat, mitä meillä tällä hetkellä kiireisesti pitäisi Suo-
messa ratkaista, jotta kaikilla voi olla varmuus siitä, että meidän oikeudelliset prosessim-
me toimivat niin kuin niiden oikeusvaltiossa pitäisi, eikä lähteä nyt, ennen kuin näitä on
korjattu ja katsottu tätä järjestelmää kokonaisuudessaan, vielä tekemään uusia rajoituksia,
jotka toteutuessaan heikentävät turvapaikanhakijoiden oikeusturvaa tilanteessa, jossa esi-
merkiksi uusintahakemuksia tehdään muun muassa siitä syystä, että on tehty virheitä ha-
kemuksen ensimmäisen käsittelyn yhteydessä tai on tullut uusia sellaisia seikkoja, joihin
olisi pitänyt kiinnittää huomiota, mutta näin siitä huolimatta ei ole tehty. 

Eli tältä osin pidän huonosti perusteltuna tätä hallituksen esitystä, ja on myöskin valitet-
tavaa, että ministeri ei omassa puheenvuorossaan enemmän kiinnittänyt huomiota niihin
ongelmiin, mitä tällä hetkellä tässä oikeusapujärjestelmässä on.

17.28 Antero Laukkanen kd: Arvoisa rouva puhemies! Oikeastaan edustaja Andersson
tässä kuvasi tämän tilanteen erittäin hyvin ja tarkasti, ja jaan kyllä hänen huolensa. Tämän
hallituksen linja on selvästi nyt käynyt ilmi. Se on ollut johdonmukainen siinä, että se on
heikentänyt turvapaikanhakijoiden oikeusturvaa. Tätä ei voi millään tavalla pitää hyväk-
syttynä ja hyväksyttävänä, ei tässäkään esityksessä.

Kuten täällä on todettu jo edustaja Räsäsenkin toimesta, meidän korkeimman hallinto-
oikeuden presidentti on ottanut kantaa ja monet muut oikeusoppineet, erityisesti maahan-
muuttoasioihin perehtyneet asianajajat, kuten asianajaja Punto, ovat kirjoittaneet laajasti
tämän hallituksen maahanmuuttoon liittyvän oikeusturvan heikentämisestä. Pidän sitä kyl-
lä erittäin huonona asiana, että kun näin monesta suusta ja monelta taholta tulee jatkuvasti
selkeitä näkemyksiä, niin silti jatketaan samalla tavalla. Tuodaan uusia esityksiä, jotka ei-
vät ota näitä aikaisemmin esiin tuotuja asioita huomioon.

Suomi rikkoo palautuslainsäädäntöä, kansainvälistä oikeutta ja oikeuskäytäntöä. Olen
siitä samaa mieltä. Kyllä toivoisin, että tästä asiasta voitaisiin käydä ihan asiallinen laajem-
pi keskustelu, koska olen kuitenkin ymmärtänyt, että ministeri Mykkäsellä on hyvin laaja
käsitys ja ymmärrys tästä kokonaisuudesta, ja siksi vähän ihmettelenkin, että hänen sil-
mäinsä alla tulee tällainen esitys. Ja toivoisin, että saisin tähän myös vähän lisäselvitystä,
miksi tässä nyt lähdetään tähän suuntaan, että henkilö, joka hakee sitten uudestaan uusin-
takäsittelyä, kuitenkin samaan aikaan halutaan poistaa maasta.

Toinen varapuhemies Tuula Haatainen:  Ministeri Mykkänen, vastauspuheenvuoro, 3
minuuttia, olkaa hyvä.

17.30 Sisäministeri Kai Mykkänen: Arvoisa puhemies! Kiitos hyvistä huomioista ja ky-
symyksistä. Täällä edustajat Räsänen ja Andersson ovat viitanneet oikeusapukysymyk-
seen. Se on luonnollisesti oikeusministeriön hallinnonalalla. Itse asiassa tänään julkaisivat
7



Pöytäkirjan asiakohta PTK 129/2018 vp
siitä väliraporttia ja selvittävät muutostarpeita liittyen erityisesti oikeusavun resursointiin
myös jatkoa kohden katsottuna. Edustaja Räsänen ja myös muutamat muut kiinnittivät
huomiota kristityksi kääntyneiden kysymykseen, ja heidän osaltaan sinänsä siis kristityksi
kääntyminen kesken prosessin on lähtökohtaisesti hakijasta riippumattomaksi syyksi tul-
kittava peruste, joka on siis muuttanut hänen turvallisuustilannettaan lähtömaassaan ja tu-
lee tätä kautta käsiteltäväksi, eli tämä hallituksen esitys ei lähtökohtaisesti muuta hakijan
tilannetta. Se ei tietysti ole automaattisesti peruste turvapaikkaan, vaan täytyy arvioida erit-
täin vaikealla harkinnalla, kuka on ikään kuin milläkin mielellä kääntynyt ja myöskin mikä
sitten hänen todellinen asemansa paluumaassa olisi. 

Täällä edustaja Ronkainen viittasi siihen, miksi hakijalla sitten yleensäkään on oikeus
työhön. Kyllä minusta on erittäin tärkeätä, kun täällä turvapaikanhakijoita on, että he mie-
luummin ovat aktiivisia. He, jotka ovat sinänsä harva joukko turvapaikanhakijoista, jotka
pystyvät löytämään laillisen, normaalin työsuhteen, palkkatyön, ovat siihen myös oikeu-
tettuja. Se on meidän kaikkien etu. Jos ihminen on vuoden kiinteistössä, vähän niin kuin
varuskunnassa ilman tekemistä, niin se ei ole omiaan helpottamaan heidän oloaan eikä
meidän oloamme täällä.

Saatavuusharkinnasta jatkoluvissa: Meillä on tällä hetkellä enemmän avoimia työpaik-
koja kuin koskaan ennen. Meillä yli kolmasosa toimipaikoista jokaisessa maakunnassa
kertoo kärsivänsä siitä, ettei voi kasvaa, koska ei löydä riittävästi tekijöitä, eli työttömät ja
työnantajat eivät vain kohtaa. Työtilanteet vaihtuvat, ja jos on jumissa sen yhden työnan-
tajan kanssa, kuten nykyisen saatavuusharkintajärjestelmän kanssa on myös jatkolupien
kannalta, niin se jos mikä johtaa hyväksikäyttötilanteisiin ja alipalkkaukseen. Väitän, että
sen sijaan se, että on edes mahdollisuus vaihtaa myös työnantajaa, kun on täällä ensin lail-
lisesti vuoden oleskellut, vähentää näitä työvoiman hyväksikäyttöön liittyviä tapauksia, ja
luonnollisesti työsuhteen ehtojen ja työnantajan taustan valvonta tehdään myös niissä ta-
pauksissa, missä saatavuusharkintaa ei jatkolupien osalta jatkossa enää tehtäisi. Lisäksi ol-
laan tehostamassa ulkomaalaisvalvontaa. Ja kiitos myös eduskunnalle kaavailuista siihen,
että saataisiin pieni lisämääräraha myöskin tältä osin poliisin ulkomaalaisvalvontaan ensi
vuodelle. 

Täällä ovat edustajat Laukkanen ja Andersson viitanneet siihen, eikö pitäisi ratkaista kii-
reellisesti turvapaikanhakijoiden oikeusturvaan liittyviä ongelmia ja vasta sitten ehkä kat-
soa sitä, kertyykö liikaa uusintahakemuksia. Kyllä minä aidosti sanon, että meidän on kii-
reellisesti ratkaistava myös koko turvapaikanhakujärjestelmän legitimiteetti suomalaisten
näkökulmasta. Moni kokee vääräksi, että lähes 200 miljoonaa euroa tänäkin vuonna kuluu
siihen, että vuosia sitten tänne tulleiden hakemuksia käsitellään ja osa heistä käyttää uusin-
tahakemuksia väärin pitkittääkseen ja saadakseen vastaanottorahaa ja vastaanottopalvelui-
ta — luonnollisesti vain osa, eivät kaikki.

Mutta kyllä tämä järjestelmä pitää korjata, ja väitän, että tämä nykyinen tilanne kääntyy
asiallisia turvapaikanhakijoita vastaan. Heitä tässä myös pyritään suojelemaan. Samalla
totta kai, niin kuin ovat täällä edustajat viitanneetkin, olen käynnistänyt sisäisen analyysin,
jossa löydettiin kolmisenkymmentä parannuskohdetta. On laadunvalvontatulkkeja palkat-
tu Maahanmuuttovirastoon jo darin ja arabian kielellä, on varmistettu paremmin, että en-
simmäisessä puhuttelussa ja sitä valmistavassa kerrotaan, mikä on olennaista, jotta saa-
daan se ensimmäinen käsittely tehtyä laadukkaasti ja tulee myös vähemmän tarvetta tuo-
mioistuinvalituksiin tai palauttamisiin. Ja kyllä tuomioistuimet sitten ovat palauttaneet nii-
tä tapauksia, joissa on nähty, että asiat eivät ole olleet kunnossa. Niitä on nyt tänä syksynä
8



Pöytäkirjan asiakohta PTK 129/2018 vp
isolta osalta käsiteltykin Maahanmuuttovirastossa ja melko huolellisestikin, ettei ole pidet-
ty liikaa kiirettä siinä, ja hyvä niin, koska oikeusturva on myös tärkeä.

Edustaja Laukkanen viittasi vielä siihen, että oikeusoppineet ovat myös lausuneet tästä-
kin asiasta erilaisia asioita, mutta ei tästä uusintahakemuskierteen katkaisemisesta kyllä
kukaan ole tietääkseni pahaa sanaa sanonut. Se on nimenomaan sen laadun varmistamisen
jatkamista, sen varmistamista, että pystytään keskittymään niihin uusintahakemuksiin,
joissa on aidosti tärkeä peruste, vaikkapa se kristityksi kääntyminen, jotta nämä viivytys-
tarkoituksessa tehdyt eivät kasvata pinoa ja vie resursseja ja vie myöskin sitä hyväksyntää
suomalaisten taholta tälle ilmiölle. 

17.35 Li Andersson vas (vastauspuheenvuoro): Arvoisa puhemies! Kyllä tässä on kyse
myöskin suomalaisen oikeusvaltion legitimiteetistä ja oikeusjärjestelmän legitimiteetistä
monen suomalaisen kansalaisen silmissä. Hallinto-oikeudesta palautettuja hakemuksia on
ennätysmäärä tullut tällä hetkellä. Niidenkin määrä on ollut voimakkaassa nousussa johtu-
en niistä heikennyksistä, mitä oikeusapujärjestelmään on tehty, ja tarkistin, että tämän vuo-
den alussa myönteisiä päätöksiä uusintahakemusten osalta on tehty 16 prosenttia. Onko se
paljon vai vähän — se on kuitenkin 16 prosenttia, siis sellaisia hakijoita, joiden kohdalla on
tehty myönteinen päätös vasta uusintahakemusvaiheessa. Kyllä mielestäni nämäkin luvut
ovat sellaisia, jotka murentavat meidän oikeusvaltiomme legitimiteettiä, meidän turva-
paikkajärjestelmämme legitimiteettiä. 

Nyt hallitus on tekemässä uusia heikennyksiä oikeusturvaan, ennen kuin nämä vanhat
ongelmat on korjattu. Se on keskeisin ongelma tässä esityksessä.

17.36 Juho Eerola ps (vastauspuheenvuoro): Arvoisa herra puhemies! Olen itse aikoina-
ni noin 12 vuotta työskennellyt turvapaikanhakijoiden parissa vastaanottokeskuksessa ja
sitten myöhemmin muuten ja omasta kokemuksestani voin kyllä sanoa, että ylivoimaisesti
suurin osa näistä uusintahakemuksista ei tuo mitään uutta perustetta oleskeluluvalle Suo-
meen ja, antakaa anteeksi, myöskin näistä kristityiksi tai vaikka homoiksi kääntyneistä tai
eheytyneistä, miten se sanotaan, suurin osa kyllä feikkejä on — tai ainakin itse epäilen hei-
dän vakaumustaan.

Sitten täällä edustajat Parviainen ja Andersson peräänkuuluttivat tätä yhteisvaikutusten
arviointia, että mitä näistä hallituksen aiemmista toimenpiteistä on seurannut. Se, mitä on
seurannut, on se, että ensimmäistä kertaa tehtyjen hakemusten määrä on romahtanut — en-
simmäistä kertaa tehtyjen hakemusten määrä on romahtanut. Nyt tulee vaan näitä uusinta-
hakemuksia, niitä tulee enemmän kuin aikaisemmin, mutta semmoiset henkilöt, jotka tule-
vat ensimmäistä kertaa Suomeen hakemaan turvapaikkaa, [Puhemies koputtaa] ovat vä-
hentyneet, ja oikealla tiellä ollaan.

17.37 Jani Mäkelä ps (vastauspuheenvuoro): Arvoisa puhemies! Huomauttaisin myös,
että nämä tahot, joita tässä käytettiin asiantuntijoina, ovat enemmänkin asianosaisia, eli
kyllähän se on selvää, että asiantuntijaliitto pyrkii turvaamaan jäsentensä hyvät bisnekset
turvapaikkakysymyksessä. Sieltä tulee hyvin rahaa yhteiskunnan laskuun.

Huomauttaisin vihreille, että kansainvälinen suojelu ei suinkaan ole subjektiivinen oi-
keus vaan se perustuu tarveharkintaan, jota tässä Maahanmuuttoviraston ja oikeuden toi-
mesta toimitetaan. 
9



Pöytäkirjan asiakohta PTK 129/2018 vp
Ja korjaisin myös ministerin puheesta sen, ettei ole mitenkään hyväksyttävää, että turva-
paikanhakijat venyttävät tarkoituksella hakemustaan näillä uusintahakemuksilla, niin kuin
aiemmassa puheenvuorossanne sanoitte.

Tämä hallituksen esitys on hyvän suuntainen, toki tulee hieman myöhässä ja varsin loi-
vana. Siinä oikealla tavalla tiukennetaan työnteko-oikeuden uusiutumista mutta toisaalta
avataan troijalaisen hevosen tavoin mahdollisuus tarveharkinnan lieventämiselle. On kui-
tenkin hyvä, että tälle pelleilylle ja pilkanteolle suomalaista turvapaikkajärjestelmää koh-
taan tehdään edes jotain. Julkisuudessa olleiden tietojen mukaan uusintahakemusprosesse-
ja on käynnistetty jopa viisi kertaa samojen henkilöiden toimesta. Näin ei voi olla. Oikeus-
valtiossa asiat käsitellään pääsääntöisesti yhden kerran per henkilö oikeusturvakeinoja
noudattaen.

17.38 Päivi Räsänen kd (vastauspuheenvuoro): Herra puhemies! Haluan edustaja Eero-
laa muistuttaa siitä, että uskonnonvapaus on perusoikeus, joka koskee kaikkia Suomessa
asuvia, myös turvapaikanhakijoita, ja pidän kyllä aika loukkaavana heittona sitä, että epäil-
lään henkilöiden uskoa feikiksi. Muistutan siitä, että jos henkilö on avoimesti luopunut is-
lamista, hän on käynyt kristillisellä kasteella, niin tuskinpa siellä mahdollisessa palautus-
maassa, vaikkapa Afganistanissa, ne henkilöt, jotka häntä vainoaisivat, epäilisivät feikiksi
tällaista uskoa. Oleellistahan tässä on nimenomaan se, että henkilö voi joutua vainotuksi.
Sen takia olen itse kyllä huolestunut tämän lakiesityksen kohdalla, että onko se vaara, että
näiden henkilöiden oikeusturva heikkenee.

Ensimmäinen varapuhemies Mauri Pekkarinen:  Arvoisat edustajat, en myönnä enää
vastauspuheenvuoroja tässä debattiosassa — me olemme ylittäneet aikaikkunan 10 minuu-
tilla, meillä on yhteiset pelisäännöt, ja niitä pelisääntöjä pitäisi noudattaa — jo nyt tässä oli
monta yli. Ministeri saa vain minuutin puheenvuoron paikan päältä. Ei tarvitse vaivautua
puhujapönttöön.

17.40 Sisäministeri Kai Mykkänen (vastauspuheenvuoro): Arvoisa puhemies! Kiitos.
Lyhyesti:

Edustaja Andersson viittasi siihen, että tuomioistuimet palauttavat hakemuksia tai uu-
sintahakemuksista 16 prosenttia menee läpi: sen takiahan ne tuomioistuinkäsittelyt ovat
tässä se ensisijainen asia, että siellä hallinto-oikeus katsoo, onko tehty menettelytapavir-
heitä, ja niitä korjataan. Näitä menettelyvirheitä sinänsä on ollut alle 5 prosenttia palautuk-
sista. Sitten on ollut teknisiä syitä, joiden takia on palautettu vähän useampi. Käsittely on
hyvä asia, koska silloin tulee käytyä se läpi, mutta sen täytyy myös päättyä jossain vaihees-
sa, ja tämä uusintahakemus nykyisessä muodossaan ei pääty koskaan, jos ei hakija itse niin
päätä tehdä. 

Uusintahauista 16 prosenttia on hyväksytty — uskoisin, että ne 16 prosenttia ovat pää-
sääntöisesti juuri sellaisia hakemuksia, jotka jatkossakin menevät eteenpäin. Niissä on esi-
tetty joku sellainen peruste, joka on ollut paitsi aidosti hakijasta riippumatta uusi myös vie-
läpä turvapaikkaan tai kansalliseen suojeluun oikeuttava. Ei kannata olla siitä kovin huo-
lissaan. Sen sijaan tämä mahdollistaa sen, että asiat tulevat nopeasti käsittelyyn, niille riit-
tää päteviä tulkkeja, käsittelijöitä, kun viivytystarkoituksessa tehdyt eivät ole tukkimassa.
Pääongelma viimeisen kolmen vuoden aikana on ollut se, että kun on tullut kymmenen ker-
taa enemmän [Puhemies koputtaa] hakijoita yhtäkkiä, niin ei ole ollut missään kokeneita
10



Pöytäkirjan asiakohta PTK 129/2018 vp
tulkkeja, kokeneita käsittelijöitä. Sen takia meidän pitää pystyä rajoittamaan näitä volyy-
meja.

Ensimmäinen varapuhemies Mauri Pekkarinen: Keskustelu ja asian käsittely keskey-
tetään, ja sen käsittelyä jatketaan tässä istunnossa päiväjärjestyksen muiden asiakohtien
tultua käsitellyiksi.

Keskustelu keskeytettiin kello 17.41.

————

Keskustelua jatkettiin kello 20.31.

Puhemies Paula Risikko: Nyt jatketaan aiemmin tässä istunnossa keskeytetyn asiakoh-
dan 10 käsittelyä.

20.31 Sami Savio ps: Arvoisa puhemies! Tässä on tosiaan käsittelyssä hallituksen esitys
ulkomaalaislain muuttamisesta. Tässä esityksessä on kyllä muutamia myönteisiäkin piir-
teitä, mutta nostaisin kuitenkin esille tämän muutoksen, jota ehdotetaan työntekijän jatko-
oleskeluluvan myöntämisen osalta. 

Tässä esityksessä ehdotetaan, että työntekijän oleskeluluvan jatkolupaa hakevalla olisi
ilman saatavuusharkintaa mahdollisuus hakeutua myös sellaisen työnantajan palveluk-
seen, joka toimii muulla kuin edellisessä työntekijän oleskeluluvassa mainitulla alalla.
Edellytyksenä olisi, että ulkomaalainen on työskennellyt työntekijän oleskeluluvan nojalla
vähintään yhden vuoden. 

Kiinnitin tähän asiaan huomiota siksi, että katson kyllä, että saatavuusharkinnan yleinen
säilyttäminen on erittäin tärkeä asia työmarkkinoiden toiminnan kannalta siten, että myös
suomalaisille työntekijöille tulee riittää töitä. Sitten vasta, jos jollakin alalla työvoimapu-
laa aidosti on, voidaan harkita, annetaanko ulkomaalaiselle työnhakijalle ja työntekijälle
oleskelulupa. 

Mielestäni tämä esitys saattaa johtaa siihen, että joissakin tapauksissa tätä menettelyta-
paa tullaan kiertämään, ja suhtaudunkin tähän kohtaan tässä hallituksen esityksessä erit-
täin kriittisesti. Me perussuomalaiset emme halua, että tätä saatavuusharkintaa tullaan lie-
ventämään.

20.32 Jani Mäkelä ps: Arvoisa puhemies! Tuen edustaja Savion esille nostamaa huolta
kyseisestä työvoiman tarveharkinnan lieventämisestä jo siitäkin syystä, että se on varsin
epälooginen suhteessa itse esitykseen noin muuten, koska siellähän on tiukennuksia sii-
hen, että jatkokäsittelyn hakeminen ei automaattisesti toisi jatkoa työlupaan, joten miksi
sitä tarveharkintaa nyt millään loogisella perusteella tässä yhteydessä kevennettäisiin yli-
päänsäkään. 

Mielestäni tämä ideologinen ajatus siitä, että sotketaan turvapaikkaprosessi ja työperäi-
nen maahanmuutto, on jo sinänsä väärä ja vahingollinen, koska ne ovat kaksi aivan eri
asiaa. Turvapaikkaprosessissa arvioidaan, onko henkilöllä tarvetta kansainväliseen suoje-
luun. Jos hänellä on tarve kansainväliseen suojeluun, on ymmärrettävää, että hänelle anne-
taan myös oikeus tehdä työtä maassa, jossa hän saa kansainvälistä suojelua. Mutta toisaal-
11



Pöytäkirjan asiakohta PTK 129/2018 vp
ta, jos hän ei sitä suojelua saa, hänen on poistuttava maasta eikä silloin ole myöskään mi-
tään perustetta sille, että hänellä tulisi olla työpaikka maassa. Nämä luvat pitäisi käsitellä ja
sen jälkeen ratkaista, voiko henkilö jäädä maahan, ja hänen tulisi poistua, ellei hän voi jää-
dä maahan. 

On yleisesti ottaen huonoa, että maahanmuutosta puhutaan yhtenä yhtenäisenä ilmiönä,
jota se suinkaan ei ole, ja mielestäni näiden käsitteiden — työperäisen maahanmuuton ja
turvapaikkaprosessin — sotkeminen lainsäädännössä johtaa vahingollisella tavalla tällai-
sen keskustelun yleistymiseen.

Keskustelu päättyi.

Asia lähetettiin hallintovaliokuntaan.
12


