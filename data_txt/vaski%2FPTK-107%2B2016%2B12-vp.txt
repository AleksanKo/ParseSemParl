















































DEM2236.tmpSave.xml


Pöytäkirjan asiakohta PTK 107/2016 vp
Pöytäkirjan asiakohta 

PTK 107/2016 vp

Täysistunto

Keskiviikko 26.10.2016 klo 14.03—19.34

12. Hallituksen esitys eduskunnalle laiksi kiinteistöverolain muuttamisesta
Hallituksen esitys HE 174/2016 vp
Valiokunnan mietintö VaVM 12/2016 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 12. asia. Käsittelyn pohjana on valtiovarainvaliokunnan mietintö VaVM
12/2016 vp. Nyt päätetään lakiehdotuksen sisällöstä.

Keskustelu

18.32 Pia Viitanen sd: Arvoisa herra puhemies! Taitaa käydä niin, että minä pidän tämän
esittelypuheenvuoronkin valiokunnan mietinnöstä, mutta nyt täytyy huomioida, että tämä
on sitten SDP:n puheenvuoro. Nimittäin me olemme jättäneet vastalauseen tähän kiinteis-
töveron korotusesitykseen. (Eero Heinäluoma: Hyväksytään yksimielisesti!) — Hyväksy-
tään ilmeisesti tämän salin toimesta yksimielisesti, läsnä olevien toimesta.

Mutta todellakin tämä vastalause, jonka tietenkin toivottavasti koko eduskunta voisi hy-
väksyä, lähtee siitä, että tosiasia on nyt se, että hallitus on jo toistamiseen, peräkkäisinä
vuosina, nostamassa kiinteistöveroa. Kyseessähän on siis pakkonosto, koska hallitus mää-
rittää tämän kiinteistöveron alarajan, ja olemme huolissamme siitä, että tämä iskee hyvin
vahvasti erityisesti moniin kasvukeskuksiin, laajat vaikutukset Helsinkiin, Espooseen.
Näihin tulee kohdistumaan nyt hallituksen toimesta kiinteistöveron pakkonosto, ja tieten-
kin me kaikki tiedämme sen, että tällä on erittäin haitallisia ja ongelmallisia vaikutuksia
asumiskustannuksiin, jotka juuri esimerkiksi täällä pääkaupunkiseudulla, Tampereella,
muualla ovat varsin korkeat tänä päivänä. Aina kun puhutaan kiinteistöverosta, niin tieten-
kin ensimmäinen kysymys on myös se, mikä sen kokonaisvaikutus on asumiskustannuk-
siin, asumisen hintaan. Ja tietenkään tässä tilanteessa, kun jo toistamiseen, peräkkäisinä
vuosina, hallitus tämän tekee, se ei hyvältä näytä.

Tämä kiinteistöveron toinen pakkonostohan tuli sen seurauksena, että hallitus sinänsä
teki hyvin eli peruutti hallituksen aikoman korotuksen, kohtuuttoman korotuksen päivä-
hoitomaksuihin — tätähän me sosialidemokraatit vaadimme, ja oli hyvä, että hallitus sen
peruutti — mutta sitten pyytämättä tuli kyllä se, että tilalle otettiin tämä monien lapsiper-
heidenkin talouteen vaikuttava kiinteistöveron korotus. 100 miljoonaa euroa sieltä nyt sit-
ten kerätään, ja tämä ei tietenkään ole hyvä. Mutta meillähän on hyviä esimerkkejä siitä,
että hallitus pystyy myös perumaan hölmöimpiä päätöksiään, ja täytyy sanoa, että tältä päi-
vältä meillähän on tähän liittyen erittäin myönteinen uutinen, mistä sydämestäni iloitsen, ja
se on tietenkin se, että hallituspuolueet ovat ilmoittaneet, että tämä rintamalisän indeksi-
leikkaus perutaan. (Eero Heinäluoma: Järki voitti!) — Järki voitti, järki voitti. Inhimilli-
 Tarkistettu
4.0



Pöytäkirjan asiakohta PTK 107/2016 vp
syys voitti, koska kysymys on kuitenkin meidän itsenäisyytemme juhlavuodesta, sotiem-
me veteraaneista ja siitä arvostuksesta, mitä me jokainen tunnemme sotiemme veteraaneja
kohtaan. — Oli kyllä jo alun perinkin hämmästyttävää, että hallitus esitti rintamalisän in-
deksileikkausta tällaiselle vuodelle, ja muutenkin. Viime viikolla torstaina kyselytunnilla
asia oli esillä. Edustaja Heinäluoma, joka täällä on paikalla, otti myös omassa puheenvuo-
rossaan aiemmin näyttävästi kantaa asian puolesta, ja varmasti jokainen meistä sai myös
vahvaa kansalaispalautetta siitä, että tämä on iso vääryys, joka tulee korjata.

No, nyt hallitus peruutti tämän leikkauksen, erittäin hyvä niin, ja toivomme sitten, että
tämä peruutusten sarja kenties saisi jatkoa myös tämän kiinteistöveron osalta, koska se ei
hyvä päätös ole. Me sosialidemokraatit näemme, että paitsi että tällä on ongelmallinen vai-
kutus asumisen hintaan niin tällä on myös ongelmallinen vaikutus tulonjakoon. Mehän tie-
dämme sen, että kiinteistövero kuitenkin rokottaa suhteellisesti pieni- ja keskituloisia ko-
titalouksia enemmän, ja niinpä lähdemme siitä, että kaiken kaikkiaan kiinteistöveron ra-
kennetta tulisi uudistaa. Sitä tulisi uudistaa siten, että se paremmin huomioisi pieni- ja kes-
kituloisten henkilöiden ja perheiden asumisen kustannukset, edistäisi paremmin pieni- ja
keskituloisten asumista. Me haluamme kokonaisuudistuksen, ja hallitus on myös valmis-
telemassa sitä. Hallitus valmistelee sitä, sitä on kiirehdittävä. Ja, puhemies, silloin, kun hal-
litus valmistelee parhaillaan kokonaisuudistusta, jotta kiinteistöverojärjestelmä olisi tätä
päivää toimivampi, perustellumpi, samaan aikaan olisi varsin viisasta pidättäytyä lisäkoro-
tuksista, pakkokorotuksista, kiinteistöveroon, ja tulisi ensin uudistaa rakenne, ja täytyy
lähteä siitä, että avain ja ratkaisu löytyvät sen rakenneuudistuksen kautta.

Näin ollen, puhemies, me esitämme tämän lain hylkyä, ja sen lisäksi tulemme kakkos-
käsittelyssä esittämään kahta lausumaa tähän liittyen. Toinen liittyy asumisen hintaan —
siihen, että tässä pitää ottaa huomioon paremmin pieni- ja keskituloiset, eli veron muutta-
miseen enemmän progressiiviseen suuntaan, näin verokielellä sanottuna — ja samaan ai-
kaan haluamme myös kiinnittää huomiota tähän rakentamattoman rakennusmaan korotet-
tuun kiinteistöveroon, joka tällä hetkellä hallituksen esityksen mukaisena ei ole perusteltu,
sillä siinä on esimerkiksi aluepoliittisesti ja asuntopoliittisesti hivenen ongelmakohtia.

18.37 Timo Harakka sd: Arvoisa puhemies! Tänä iltana näyttää siltä, että asumisen kus-
tannukset kiinnostavat ainoastaan sosialidemokraatteja, ja meitä ne kiinnostavatkin todel-
la paljon.

Kiinteistövero itsessään on hyvä verotuksen keino, ja koska Suomessa verotetaan omis-
tamista EU:n keskiarvoa huomattavasti vähemmän mutta työtä ja yrittämistä verotetaan ki-
reämmin, se on myös oikeudenmukainen. Nykymuodossaan kiinteistöverossa on kuiten-
kin vakavia puutteita. Lisäksi kiinteistövero sopii erittäin huonosti pelkästään julkisen ta-
louden tavoitteeseen, fiskaalisen tuoton lisäämiseen. Kuten edustaja Viitanen tuossa muis-
ti, tämä kiinteistöveron lisäkorotus, siis jo kahdelle vuodelle tehtyjen korotusten päälle, il-
mestyi aivan tyhjästä korvaamaan tuon aikaisemmin käsitellyn varhaiskasvatuksen mak-
sujen aiotun korotuksen. Sitähän oppositio vastusti yksimielisesti, koska päivähoito-
maksujen korotus olisi entisestään heikentänyt ennen kaikkea naisten työmarkkina-ase-
maa. Hallitus veti korotuksen pois ja jopa ylpeilee tällä saavutuksellaan. (Eero Heinäluo-
ma: Näin kävi!) Tämä jälleen uutena kohtana peruutettujen esitysten pitkään luetteloon.

Kuten edustaja Viitanen sanoi, on hyvä, että huonoja esityksiä perutaan. Ja nyt uusim-
pana haluan itsekin kiittää hallituspuolueiden valtiovarainvastaavien päätöstä olla leikkaa-
matta sotaveteraanien rintamalisää, kun pääministeri ei siihen kyennyt — eikä edes minis-
2



Pöytäkirjan asiakohta PTK 107/2016 vp
teri Soini, joka tässä salissa aika matalamielisesti kyseenalaisti salin toisen laidan isän-
maallista mielenlaatua mutta ei sitten kuitenkaan veteraanien asiaa ottanut tässä omak-
seen. Eli kiitos edustajille Kalli, Outi Mäkelä ja Vähämäki, että toteutitte tämän sosialide-
mokraattien toiveen veteraanien kunnioittamisesta.

Mutta näissä peruutteluissa on ongelma, varsinkin silloin, kun vastaava summa pitää hä-
täisesti kerätä muualta. Kun nyt kunnille piti korvata asiakasmaksujen korotuksesta saa-
matta jääneet tulot, niin esitetään korotettavaksi kiinteistöveroa entisestään. Hallitushan on
saanut talouspolitiikan arviointineuvostolta muutenkin moitteet siitä, että se ei käytä vero-
tuksen keinoja viisaasti ja vastuullisesti talouden kuntoon laittamisessa. Olen ennenkin
täällä salissa vaatinut hallitukselta vastuullista verolinjaa, ja tällainen poukkoilu, jossa vain
ja ainoastaan kuntataloudellisista syistä kerätään rahaa samalla, kun vaikkapa perintö- ja
lahjaveroa kevennetään ilman mitään kasvun ja työllisyyden tavoitetta, on pelkästään va-
hingollista. Hallitus pelaa veroflipperiä.

Arvoisa puhemies! Kiinteistöveroa pitää käyttää viisaasti. Sen yhteiskunnalliset vaiku-
tukset ovat laajat. Se vaikuttaa asumisen hintaan, asuntorakentamiseen, aluekehitykseen,
työpaikkojen sijoittumiseen, työvoiman liikkuvuuteen ja työllisyyden kautta koko kansan-
talouteen. Sillä on huomattavia tulonjakovaikutuksia. Kiinteistöveron korottaminen edel-
lyttää muita mahdollisia negatiivisia ulkoisvaikutuksia korjaavia toimia. Kiinteistöveron
korotuksen mitoitus ja ajoitus ovat äärimmäisen tärkeitä. Kiinteistövero siirtyy asumisen
kustannuksiin, jotka jo nyt ovat monissa kasvukeskuksissa kestämättömät. Tämä lisää ve-
ron regressiivisyyttä. Nykyjärjestelmässä kiinteistöveron arvo on suhteellisesti ankarampi
pienituloisilla kuin suurituloisilla. Lisäksi veronkorotus siirtyy vuokriin, jolloin maksajik-
si joutuvat vuokralla asujat, joiden enemmistöllä asumiskulut vievät jo nyt liian suuren
osan käytettävissä olevista tuloista.

Hallitus nostaa jo toistamiseen kiinteistöveron alarajaa. Lisäverotuksella tavoitellaan
tuoton kaksinkertaistamista, mikä on näin lyhyessä ajassa kohtuuton rasitus. Ja lisäkoro-
tuksesta 60 prosenttia suuntautuu Helsinkiin ja Espooseen, mikä lisää entisestään metropo-
lialueen kohtuuttomia asumiskustannuksia ja vaikeuttaa entisestään työn perässä muutta-
mista pääkaupunkiseudulle. Tämä on myrkkyä työvoiman liikkuvuuden tavoitteille, työ-
voiman saatavuudelle yritysten kannalta ja työllisyyden lisäämiselle ylipäätään. Ja samaan
aikaan alennetaan perintö- ja lahjaveroa sekä nostetaan kiinteistöveroa, suunnilleen sa-
moilla vaikutuksilla. 2 miljoonan arvoisen asunnon perijä hyötyy ensi vuonna 50 000 eu-
roa, ja vastaava summa peritään sitten omakotitaloissa asuvilta vanhuksilta, joilta jo nyt
asumismenot vievät suuren osan elinkustannuksista. Keskusta ja perussuomalaiset selittä-
kööt tämän oikeudenmukaisuuden maaseudun asukkaille, kokoomuslaiset kertokoot, mik-
si Helsingissä ja Espoossa asuminen kallistuu entisestään

Loppujen lopuksi siis kiinteistöveron lisäkorotus johtaa yhtä lailla mutta toisella tavalla
vahingollisiin työllisyysvaikutuksiin kuin alkuperäinen säästötavoite eli päivähoitomaksu-
jen korotus, joka olisi heikentänyt erityisesti naisten työmarkkina-asemaa. Hallituksen
työllisyystavoite karkaa tavoittamattomiin, mutta tämähän ei ole mikään uutinen.

18.43 Eero Heinäluoma sd: Arvoisa puhemies! Olen jo aikaisemmin kiinnittänyt huo-
miota siihen, että tämä kiinteistöverotuksen rakenne pitäisi pohtia uudelleen. Kun kiinteis-
töverotuksen käyttö on lisääntynyt ja sen tasoa on nostettu, ovat samaan aikaan tulonjako-
vaikutukset erittäin merkittäviä.
3



Pöytäkirjan asiakohta PTK 107/2016 vp
Nyt tavalliseen asumiskäytössä olevaan asuntoon, on se sitten omakotitalo tai kerrosta-
lo, kohdistuu vuosi vuodelta suurempi rasite. Vaikka kiinteistöverossa on hyviä puolia en-
nen muuta siinä muodossa, että sitä kiinteistöä on vaikea laittaa pressun alle niin, että sitä ei
huomattaisi, on kuitenkin jäljellä tämä kysymys, miten tavallisia mummonmökkejä, oma-
kotitaloja, rintamamiestaloja verotetaan, ja tämähän on tietysti vero, joka sitten tulee myös
vuokralla asuvien maksettavaksi kohoavina asumiskustannuksina ja sitä kautta kohoavina
vuokrina, jolloin pitäisi hakea kiinteistöverorakenteessa uutta ratkaisua, joka paremmin ot-
taisi huomioon tämän todellisen asumisen tarpeen ja — niin kuin täällä edustaja Viitanen
sanoi — suosisi tavallaan sitä tavallisten ihmisten välttämätöntä asumista ja sitten ottaisi
erikseen huomioon muut kiinteistöt, vaikkapa sitten erilaiset ökykiinteistöt ja liikekiinteis-
töt ja vastaavat, joilla on paremmin tätä maksukykyä olemassa.

Pettymykseni on suuri, että hallitus ei ole nyt tällaista uudistusta valmistellut vaan on
lähtenyt siitä, että tämmöisenä hätäratkaisuna tuodaan tämä kiinteistöveron alarajojen nos-
to, joka kohdistuu erittäin voimakkaasti pääkaupunkiseudulle.

Tämä pääkaupunkiseudulle tehty korotusratkaisu vaikuttaa kyllä, se on nyt pakko sa-
noa, hivenen rankaisulta siitä, että pääkaupunkiseudun kunnat eivät olleet valmiita lähte-
mään näihin kohotettaviin päiväkotimaksuihin mukaan, joten olisin toivonut, että täällä
olisi ollut paikalla ministeri ja hallituspuolueiden edustajia, (Puhemies koputtaa) jotka oli-
sivat voineet vastata tätä asiaa koskeviin kysymyksiin.

18.45 Pia Viitanen sd: Arvoisa herra puhemies! Minäkin tuossa äsken juuri katselin ym-
pärilleni ja tein sen havainnon, että täällä nyt ei ole yhtäkään hallituspuolueen edustajaa
paikalla tuomassa edes jonkinlaisia perusteluja sille, miksi hallitus näkee tarpeelliseksi täs-
sä vaiheessa jo toistamiseen pakkonostaa kiinteistöveron alarajaa. Kyseessä on iso asia,
kuten edellinen puhuja kuvasi, hyvin iso asia, merkityksellinen asia, ja siksi olisi toivotta-
vaa, että kun eduskunta näitä käsittelee, myös ministeri olisi paikalla ja jos jostain syystä
ministeri ei ole paikalla, niin pitäisi ainakin hallituspuolueiden edustajien olla täällä pai-
kalla käymässä tätä keskustelua.

Puhemies! Kuten tässä on todettu, tässä on monta ongelmaa. Tämä vaikuttaa asumiskus-
tannuksiin, ja kiinteistövero on epäoikeudenmukainen ja kohdistuu väärällä tavalla, sen pi-
täisi enemmän kohdistua maksukyvyn mukaan. Paitsi että se on epäoikeudenmukainen,
niin ongelma on myös, että tähän ajankohtaan tämä korotusesitys on mahdollisimman huo-
no, mahdollisimman huono. Nimittäin toden totta käy niin, kun tätä joka tapauksessa val-
tiovarainministeriössä valmistellaan — tosin me kyllä kiirehtisimme tätä valmistelua, se
pitäisi saada nyt nopeasti ministerin toimesta eteenpäin — ja nämä rakenteet eivät ole nyt-
kään kunnossa, niin sitten me vielä korotamme kiinteistöveroa, niin että se kärjistää näitä
ongelmia, sen sijaan että niitä ongelmia pitäisi ratkaista kiinteistöveron rakenneuudistuk-
sella kaiken kaikkiaan.

Puhemies! Minulla jäi äsken tuossa esittelypuheenvuorossa hieman kesken tämä raken-
tamattoman tonttimaan korotettu kiinteistövero. Se siis sinänsä asuntopoliittisesti on vii-
saskin ajatus, mutta tässä hallituksen esittämässä muodossa siinä on sellaisia ongelmia, että
esimerkiksi se pakkokorotus tässä kohdistetaan (Puhemies koputtaa) varsin maaseutuval-
taisillekin alueille, joihinkin pääkaupunkiseudun kuntiin, (Puhemies koputtaa) että se ei
ole mielestämme alueellisesti kovinkaan perusteltu.

Sitten me esitämme siihen myös sellaista rajausta ponnessamme, että hallitus valmiste-
lisi tämän esityksen uudelleen siten, että kaiken kaikkiaan varmistaisimme, että (Puhemies
4



Pöytäkirjan asiakohta PTK 107/2016 vp
koputtaa) ei tule tätä niin sanottua mummonmökkiongelmaa, (Puhemies koputtaa) että se
koskisi niitä, vaan se koskisi ainoastaan yhteisöjä ja yrityksiä, jotka harjoittavat rakennus-
toimintaa, ei luonnollisia henkilöitä.

18.47 Timo Harakka sd: Arvoisa puhemies! Todellakin, kiinnitän huomiota siihen, että
kokoomuksen, keskustan ja perussuomalaisten Helsingin ja Uudenmaan edustajat eivät ole
täällä kertomassa kansalaisille, miksi he haluavat erityisesti vahingoittaa omien vaalipii-
riensä elämänedellytyksiä. Eivätkö he uskalla perustella ratkaisuaan omille äänestäjilleen?

Samalla kun hallituksen esitys heikentäisi asuntopolitiikkaa kasvukeskuksissa, siihen si-
sältyy pakottavia toimia asuntorakentamisen lisäämiseksi. Rakentamattoman rakennus-
maan lisäverotus on, kuten edustaja Viitanen sanoi, asuntopoliittisesti perusteltu kannus-
tin, mutta nyt sitä ei kohdisteta oikeudenmukaisesti eikä edes tarkoituksenmukaisesti. Pak-
konosto rajoittuu perustelemattomista syistä pääkaupunkiseutuun ja jopa maaseutumaisiin
kehyskuntiin. Kyllä logiikka edellyttää, että korotus pitää suunnata kaikkiin maan kasvu-
keskuksiin, joissa asuntotuotanto ei vastaa asukasennusteita. Korotus pitää suunnata vain
yhteisöihin ja rakennustoimintaa harjoittaviin yrityksiin, ei luonnollisiin henkilöihin.

Kiinteistöveron lisäkorotus korostaa entisestään nykyisen veropohjan ja arvostustaso-
jen puutteita ja vääristää verotusta. Valtiovarainministeriössä on valmisteilla kiinteistöve-
rotuksen kokonaisuudistus, jota olisi syytä odottaa ennen kuin ryhdytään puhtaasti fiskaa-
liseen ja epäoikeudenmukaiseen korotukseen.

18.49 Eero Heinäluoma sd: Arvoisa puhemies! Täytyy sanoa, että minunkin on pakko
kyllä ihmetellä tätä pientä läsnäoloprosenttia täällä. Sitten tulen siihen havaintoon, että
kummallista on myös se, että kukaan ei halua esitellä tätä valtiovarainvaliokunnan mietin-
töä. Yleensä, kokemukseni mukaan, näistä esittelypuheenvuoroista taistellaan, ja edusta-
jat, jotka ovat niistä vastuussa, käyvät huolella varmistamassa, että saavat esittelypuheen-
vuoron kärkeen, mutta nyt ei näy ketään. Oletan, että tämä olisi kuulunut valtiovarainva-
liokunnan verojaoston puheenjohtajan esiteltäviin asioihin, että täällä olisi edes joku kes-
kustelukumppani, jolle voisi esittää myös suuressa salissa kysymyksiä, jotka taatusti kiin-
nostavat aivan erityisesti pääkaupunkiseudun asukkaita.

No, voihan olla niin, että edustaja Lintilä on nyt varautumassa huomisen suuriin uuti-
siin, niin että hänellä on hyväkin syy olla täältä poissa, mutta sitten olisi ollut kohtuullista,
että hänelle olisi hommattu sijainen, jolta voitaisiin kuulla nämä perusteet, miksi tämmöi-
nen ehdotus on läpäissyt valtiovarainvaliokunnan yleensä niin tiukan seulan.

Onko esityksen muuttaminen mahdollista? Kyllähän on osoittautunut, että valtiovarain-
valiokunnassa on kykyä kuunnella sekä kansanedustajien ääntä, täältä opposition ääntä että
myös kansalaisten ääntä. Kun valtiovarainvaliokunnan puheenjohtaja, edustaja Kallin joh-
dolla tänään on päätetty peruuttaa tämä sotaveteraanien eläkkeiden leikkaus, niin se on mi-
nusta hyvä ja ainut mahdollinen päätös. Siitähän noin 4 viikon ajan on käyty täällä sään-
nöllisesti keskustelua, että onko tämä ehdotus oikea vai ei, ja kun nyt tänään hallituspuo-
lueen edustajat ovat päätyneet siihen, että tämä demareiden esille nostama epäkohta sota-
veteraanien eläkeleikkauksista on kestämätön ja se korjataan, niin se on tietysti oikea pää-
tös. Tapasin tänään Sotainvalidien Veljesliiton kokoukseen osallistuvan sotaveteraanin,
joka oli hyvin iloinen siitä, että tämä päätös perutaan, (Puhemies koputtaa) ja hänkin koki,
että se on merkki siitä, että heidän työtään arvostetaan.
5



Pöytäkirjan asiakohta PTK 107/2016 vp
Eli kyllä kiinteistöveronkin osalta pitäisi olla kykyä uudelleenharkintaan, mutta nyt
emme kuule, miksi ei ole, koska yksikään hallituspuolueen edustaja ei ole katsonut aiheel-
liseksi tulla puolustamaan tätä esitystä.

18.51 Pia Viitanen sd: Arvoisa puhemies! Se hyvä puoli tietenkin tässä oli, että oppositio
sai tilaa nyt sitten suorittaa esittelyn omalle vaihtoehdolleen, mutta vakavasti puhuen, niin
kyllä minä edellyttäisin sitä, että toimivaan parlamentarismiin kuuluu se, että se on halli-
tuksen ja opposition välistä dialogia, ja siksi olisin kyllä minäkin toivonut, että jos ei mi-
nisteri ole paikalla näin merkittävässä asiassa, niin vähintään sitten hallituspuolueiden toi-
mesta se esittelypuheenvuoro ja keskustelu käytäisiin täällä eduskunnan salissa. Seuraava
mahdollisuus hallituspuolueilla muuten on vaikuttaa tähän asiaan kuitenkin äänestykses-
sä, joka sitten on kakkoskäsittelyssä ensi tiistaina. Onko se sitten keskiviikkona äänestys ja
tiistaina käsittely, eli silloin kutsu kuuluu, että toivottavasti keskustelu jatkuisi silloin laa-
jemmalla joukolla.

Mutta, puhemies, tämähän on nyt sitä ikävää, sarjassamme hallituksen hyvin eriarvois-
tavaa veropolitiikkaa, arvovalintoja. Me olemme täällä kuulleet hallituksen esityksiä siitä,
että on varaa laskea varsin anteliaalla (Puhemies koputtaa) tavalla esimerkiksi miljoonape-
rintöjen veroja, on mahdollisuus antaa tällaisia hyvin hyväosaisia, parempiin tuloluokkiin
suuntautuvia apteekkarivähennyksiä, metsälahjavähennyksiä, veroprofiili tuloverokeven-
nysten osalta suosii suurituloisia ja eläkkeensaajien ostovoima näissä veroratkaisuissa jää
miinukselle. Sitten toisella puolella tuleekin korotuksia kiinteistöveroon, korotuksia ben-
saveroon, korotuksia ihan moneen veroon, mikä tavallista ihmistä koskettaa, ja siksi esi-
merkiksi olisin toivonut, että täällä olisi ollut myös vaikkapa perussuomalaisia tämänkal-
taista kehitystä perustelemassa, koska heidän sanomansa vaalien alla oli (Puhemies koput-
taa) kyllä täysin toisenlainen.

18.54 Timo Harakka sd: Arvoisa puhemies! Ehkä tästä hallituspuolueiden poissaolosta
voi tehdä tällaisen positiivisen tulkinnan, että kuten edustaja Heinäluoma sanoi, kun tätä
joustavuutta valtiovarainvaliokunnassa on esiintynyt, niin ehkä he parhaillaan sitten poh-
tivat, kuinka tätä heikkoa ja huonosti perusteltua lakiesitystä voisi sittenkin korjata oikeu-
denmukaisempaan suuntaan.

Tämä joustavuushan on ollut varsin merkille pantavaa myös siltä osin, että jopa hallitus
on jo valtiovarainvaliokuntaan ja sen verojaostoon tuomiaan esityksiä valmis ollut muut-
tamaan siinä vaiheessa, kun käsittelyä on jo viikkoja suoritettu. Tämä koskee siis perintö-
ja lahjaverolain muutosta, josta sitten saammekin yllätykseksemme uuden version käsitte-
lyyn tässä alkaneella viikolla. (Eero Heinäluoma: Joko se peruutettiin?) Siinähän sitten
päädyttiin pitkän pohdinnan jälkeen sellaiseen tulokseen, että ei haluttu avata 55 §:ää pe-
rustuslakivaliokunnan arvioimiselle siitä syystä, että kuten edustaja Kalli Helsingin Sano-
missa tunnustikin, ei ollut haluja ottaa sitä riskiä, että yritysperintöjen muassa puoli-ilmai-
sella verotuksella siirtyviä jopa miljoonien tai kymmenien miljoonien osakesalkkuja ei
enää voisi jatkossa siirtyä. Tätä varten hallitus oli nyt sitten valmis joustamaan sen kustan-
nuksella, että sinänsä erittäin kannatettava ajatus eli alaikäisen yritysperintöjen saajan oi-
keus huojennukseen ei nyt tulekaan toteutumaan, koska oli nyt tärkeämpien eturyhmien
etuja valvottavana.

Mutta tämä osoittaa joustavaa mielenlaatua, ehkä epäröivääkin mielenlaatua, ja tällai-
seen vatulointiin tässäkin tapauksessa siis toivomme panemme.
6



Pöytäkirjan asiakohta PTK 107/2016 vp
18.56 Eero Heinäluoma sd: Arvoisa puhemies! Tämä esitys antaa kyllä aiheen todella-
kin puhua tästä hallituksen verolinjan kokonaisuudesta, siis mitä veroja lasketaan, mitä ve-
roja nostetaan ja miten ne tulonjaollisesti kohdistuvat eri väestöryhmiin.

Ei voi olla kiinnittämättä siihen huomiota, että nämä kiinteistöveron nostot sopivat kyl-
lä hallituksen linjaan, kun ne tulevat ja vielä aivan erityisesti kohdennettuna pääkaupunki-
seudulle. Sitten samaan aikaan, kun täältä kerätään 100 miljoonaa euroa, tehdään saman
suuruusluokan tai kokonaisuudessaan suurempia veronkevennyksiä, esimerkiksi tämä pe-
rintöverokevennys, joka hyödyttää näitä miljoonaperinnön saajia. On vaikea nähdä, että
tällä perintöveron kevennysehdotuksella, joka täällä myös on käsittelyssä, on minkäänlai-
sia työllisyysvaikutuksia. Tulonjakovaikutuksia kyllä, mutta tuskinpa perintöveron keven-
tämisestä nyt ensimmäistäkään työpaikkaa tulee. Sama koskee sitten tätä apteekkarivähen-
nysasiaa, jossa on käynyt ilmi, että sen suurimpia hyötyjiä todellakin ovat apteekkarit, ja
parhaimmillaan nämä vähennykset ovat kymmeniätuhansia euroja, 25 000 euroa, ja keski-
tasollakin puhutaan sellaisesta 5 000—6 000 euron vähennyksestä, siis todella mittavia,
joita varten sitten tehdään muualla näitä veronkorotuksia, joita tavalliset kansalaiset pää-
sevät maksamaan.

Että nyt jää kysymään, eikö juuri tästä asiasta hallituksen pitäisi tehdä, tästä veropolitii-
kasta, oma tulonjakovaikutusarvionsa, ketkä hyötyvät näistä hallituksen päättämistä ke-
vennyksistä ja ketkä ovat maksumiehinä sitten, kun eräitä muita veroja, niin kuin täällä nyt
esillä olevaa kiinteistöveroa, korotetaan. Tässä olisi kyllä ihan oppitunnin paikka, miten
tällaisia esityksiä näin nopeasti viedään eteenpäin ilman näitä tulonjakovaikutuksia.

18.58 Pia Viitanen sd: Puhemies! Kannatetaan. Minä kannatan vahvasti sitä ajatusta, että
hallitus esittäisi eduskunnalle selkeän laskelman siitä, mikä on nimenomaan veropolitii-
kan, veropoliittisten päätösten, tältä syksyltä ja koko hallituskaudelta, vaikutus tulonja-
koon.

Kyllä se vain, puhemies, niin on, että kun sanotaan samaan aikaan tavalliselle kansalle,
että sinun on tingittävä, ja leikataan työttömyysturvaa tai väen vängällä halutaan sopimuk-
sia, joilla palkkoja päästään alentamaan, ja tätä kautta koko kansakunnalle sanotaan, että
tingi, niin ei ole kovin reilua, että sitten samaan aikaan löytyy satoja miljoonia euroja sen
kaltaisiin veroratkaisuihin, jotka suosivat suurituloisia. Ja mikä pahinta, puhemies, on juu-
ri se, minkä edustaja Heinäluoma tuossa totesi, että ihan lainsäädännön arviointineuvos-
tonkin arvioiden mukaan näillä hallituksen uusilla "innovatiivisilla" veroratkaisuilla ei ole
käytännössä katsoen työllisyysvaikutuksia. Ja kun rahaa pistetään veronalennuksiin, joilla
ei ole työllisyysvaikutuksia, niin talouden synkkä kehä jatkuu. Ja sitten olemme siinä tilan-
teessa, mistä olemme varoittaneet todella monta kertaa, että ensi keväänä todetaan, että
oho, rahaa ei olekaan, talous ei kasva, EU:kin vähän kyselee perään, ja sitten joudutaan
lisäleikkausten tielle, ja tämä on tuhoisa tie. Ja siksi me olemme esittäneet niin vaihtoeh-
toista veropolitiikkaa kuin sitten työllistävämpiä toimia. Mutta, puhemies, kyllä se varmas-
ti niin on, kun niukkuutta jaetaan, että kyllähän myös veroratkaisuilla, jos veronkevennyk-
siä tulee — esimerkiksi sosialidemokraatit antaisivat niitä enemmän pieni- ja keskituloisil-
le palkansaajille, eläkkeensaajille, työttömille — täytyy olla työllistävä vaikutus, ja tässä
on pähkähullua se, että näillä hallituksen ratkaisuilla työllisyyttä ei kaiken kaikkiaan edis-
tetä.

Mutta, puhemies, palaan siihen alkuperäiseen, mitä sanoin: tämä oli mielestäni loistava
idea, ja toivoisin, että hallituspuolueetkin — ihan siksi, koska tämä idea on täällä esitetty
7



Pöytäkirjan asiakohta PTK 107/2016 vp
— tulisivat nyt sitten katsomaan (Puhemies koputtaa) omien veroratkaisujensa tulonjako-
vaikutukset.

19.00 Timo Harakka sd: Arvoisa puhemies! Minäkin kannatan lämpimästi edustajien
Heinäluoma ja Viitanen esittämää ajatusta ja laajentaisin sen jopa siihen, että sen lisäksi,
että tarkasteltaisiin eri veroratkaisujen tulonjakovaikutuksia, ylipäätään saisivat esitellä
sen, onko olemassa jotakin verolinjaa. Onko olemassa joku veroidea? Onko olemassa mi-
tään käyttöä verotukselle? Minkälainen työkalu se hallituksen mielestä on, jos minkäänlai-
nen, yhteiskunnalliselle kehitykselle varsinkin tässä taloudellisessa tilanteessa? Vai onko
se vain tällaista veroflipperin peluuta, jossa poukkoillaan erilaisista eturyhmien vaatimuk-
sista toiseen? Kun joku keksii pyytää jotakin, niin annetaan veronalennus, tai sitten kun
huomataan, että kassanpohjalla on tyhjää, niin katsotaan, mikä vero sen täyttäisi.

Ylisummaan havaintonahan on se, että hallitus on täysin haluton laajentamaan veropoh-
jaa sellaisiin suuntiin, joissa olisi veronmaksukykyä, esimerkiksi aliverotettuun finanssi-
sektoriin. Ainoa havaittavissa oleva, ehkei nyt linja, mutta jonkinlainen suuntaus, on se,
että halutaan ehdoin tahdoin vähentää verotuloja, joilla voitaisiin rahoittaa julkisia palve-
luita. Ja kun julkisten palveluiden rahoitus tässä koko ajan rapautuu, niin joudutaan tilan-
teeseen, jossa yksityinen vaihtoehto on aina kilpailukykyisempi kuin julkinen vaihtoehto,
ja hyvinvointivaltion yksityistämisen linjalla tällöin ollaan. Jos tämä on julkilausuttu tavoi-
te, niin se olisi hyvä kuulla, ettei meidän tarvitsisi täällä arvuutella keskenämme, mitä hal-
litus verotuksella aikoo, jos mitään.

19.02 Eero Heinäluoma sd: Arvoisa puhemies! Kiinnitän huomiota vielä yhteen tär-
keään näkökohtaan tämän kiinteistöveropäätöksen yhteydessä. Edellinen hallitushan teki
sen päätöksen, että kiinteistöverotuotot jäävät kokonaisuudessaan kuntaan, ja silloin aina-
kin tiedetään, ketkä sitten tästä kiinteistöveron tuotosta hyötyvät, eli kunta sitä kautta saa
lisää rahaa. Mutta nyt kuitenkin on sitten menty toiseen järjestelyyn, jonka nimi on se, että
tästä kiinteistöveron tuotosta osa menee verotulojen tasaukseen. Sehän on täällä jäänyt kä-
sittelemättä kokonaan, ja ymmärrän, miksi täällä on näin hiljaista, että tästäkään ei haluta
puhua, että nyt, kun sitten pakotetaan näitä pääkaupunkiseudun kuntia nostamaan kiinteis-
töveroa, niin tämä rahahan ei jää, arvoisat edustajat, kokonaisuudessaan näiden kuntien
käyttöön tai tule näiden kuntalaisten hyväksi, joilta näitä veroja kerätään, vaan ne siirre-
tään kiinteistöveron tasausjärjestelmään ja sitä kautta sitten maassa eteenpäin.

Sekin on mielenkiintoinen tilanne, että kun tässä oli tämä kytkös sitten tänne päiväkoti-
maksuihin, niin tämähän on sama asia kuin se, että päiväkotimaksuja siirrettäisiin tasaus-
järjestelmään, että kun kerätään yhdessä kunnassa päiväkotimaksuja, niistä tehdään valta-
kunnallinen tasaus ja sitä kautta sitten myös ne kunnat, joissa päiväkotimaksuja ei ole tai
joissa ei ole päiväkotilapsia tai niitä on vähemmän, ikään kuin hyötyvät tästä kuvitteelli-
sesta tulosta, joka on tullut. Tämä kysymys on täysin läpivalaisematta tässä työssä ja an-
saitsee nyt kuitenkin tulla sanotuksi, että nämä rahat, joita tässä nyt sitten kerätään, eivät
ikävä kyllä tämän hallituksen tekemän linjanmuutoksen jälkeen tule näiden kuntien hyväk-
si kokonaisuudessaan vaan niistä osa lähtee tasausjärjestelmän kautta liikkeelle.

Tässä on siis tosi paljon periaatteellisesti tärkeitä kysymyksiä, jotka olisivat puoltaneet
sitä, että tehdään kiinteistöveron kokonaisuudistus, jossa haetaan suuntaa sille, miten (Pu-
hemies koputtaa) kiinteistöveroa maassa kehitetään.
8



Pöytäkirjan asiakohta PTK 107/2016 vp
19.04 Pia Viitanen sd: Arvoisa puhemies! Juuri näin, ja tämähän nyt kuvaa juuri sitä po-
litiikkaa, että toisaalta tarpeellista saa odottaa, kuten vaikkapa työllistäviä toimia saa odot-
taa jo puolitoista vuotta, kiinteistöveron kokonaisuudistusta saa odottaa, ja sitten taas mo-
nia ratkaisuja tehdään hätiköiden ja miettimättä kokonaisuutta. Tässä on tyypillinen sellai-
nen kyseessä: päätetään korvata joku hallituksen aiempi epäreilun päätöksen peruminen
sitten seuraavalla epäreilulla ja epäonnistuneella ratkaisulla erittäin, erittäin huonossa ti-
lanteessa. Ei sovi tähän ajankohtaan yhtään nyt tämä nosto, kun pitäisi tehdä nimenomaan
se kokonaisuudistus.

Mutta, puhemies, jos nyt tässä lopussa sanoisi jotain positiivista, niin sanotaan se, että
tämä päivä oli iloinen, mikä ollaan täällä todettu, siinä suhteessa, että hallituspuolueiden
valtiovarainvaliokunnan vastaavat päättivät perua tämän veteraanien rintamalisän indeksi-
leikkauksen, mikä oli meille sosialidemokraateille hyvin tärkeä asia, ja siitä me iloitsem-
me. Lähdetään nyt sitten siitä, että vielä kerran täällä eduskunnassa hallituspuolueet har-
kitsisivat tämän kiinteistöveron korotuksen peruuttamista siten, että sitten ensi viikolla,
kun käymme lain kakkoskäsittelyyn, äänestettäisiin tämän lain hylyn puolesta. Mutta en-
sisijaisesti tietenkin olisin toivonut tältä päivältä keskustelua tästä asiasta. Kysymys on ih-
misten asumiskustannuksista, kodeista, perheiden toimeentulosta, veropolitiikasta ja isois-
ta kokonaisuuksista, mikä tässä keskustelussa on monelta suunnalta osoittautunut ongel-
malliseksi, ja siksi keskustelu olisi tarpeen.

Mutta, puhemies, tältä pohjalta, ja... (Eero Heinäluoma: Väärältä pohjalta!) — Valitet-
tavasti tällä kertaa se pohja on väärä, ja olisi helpompi todeta, että tältä pohjalta hallitus-
puolueiden ja hallituksen esitys olisi toisenlainen.

19.06 Eero Heinäluoma sd: Arvoisa puhemies! Hetken aikaa ajattelin, että puheemme ei
ole mennyt kuuroille korville vaan että saamme lisävalaisua asiaan, kun kokoomuslainen
varapuhemies Satonen tuli saliin. Mutta huomaan, että hän katsoi saman tien aiheeksi läh-
teä pois, enkä tiedä, kuuluukokaan tämä nyt hänen tehtäviinsä. Viime viikon torstain kyse-
lytunnillahan kyllä yritin sanoa, että tämä sotaveteraanien eläkeleikkauksen peruminen oli-
si voinut olla paras syntymäpäivälahja (Pia Viitanen: Kyllä!) 50 vuotta täyttäneelle vara-
puhemies Satoselle. Ikäväkseni ulkoministeri, pääministerin sijainen ministeri Soini ei sil-
loin ollut valmis tätä syntymäpäivälahjaa antamaan, mutta voinen nyt todeta kuitenkin, että
muutaman päivän myöhässä tämä tuli ilman hallituksen myötävaikutusta ja että edustaja
Kallilla oli tässä paremmin hoksnokka kohdallaan kuin hallituksen ministereillä viime
torstaina.

Mutta palaan vielä sitten tämän kiinteistöveroasian käsittelyyn: Eduskunnallahan on
monia tapoja osoittaa suuntaa ja vaikuttaa asioihin. Tiedossa on, että hallituksen esityksen
hylkääminen on aika kova ratkaisu. Niinkinhän joskus tapahtuu, ja silloin useimmiten hal-
litus vetää esityksensä eduskunnasta pois, kun myöskään hallituspuolueet eivät ole valmiit
sitä esitystä eteenpäinviemään. Mutta on muitakin tapoja, joilla eduskunta voi näyttää tah-
tonsa, ja sellainen tapa esimerkiksi on se, että valiokunta esittää koko eduskunnan hyväk-
syttäväksi lausumaa. Nyt tässä tapauksessa ilman muuta olisi valiokunnalla ollut mahdol-
lisuus esittää lausumaa, jossa olisi tämä tulonjakovaikutusten arviointi otettu esille, ja sa-
maten lausumaa, jossa hallitusta olisi velvoitettu tekemään tästä kiinteistöverosta isompi
rakenneuudistus ja katsomaan tämän kiinteistöveron kohdentumista ja mahdollisuuksia
sen rakenteen muuttamiseen niin, että se olisi sosiaalisesti oikeudenmukainen. Tässä suh-
teessa siis eduskuntakaan ei ole kyllä täysimääräisesti nyt enemmistön osalta käyttänyt vai-
9



Pöytäkirjan asiakohta PTK 107/2016 vp
kutusmahdollisuuksiaan hyväksi, [Puhemies koputtaa] ja toivonkin, että tätä asiaa koske-
va keskustelu näin ollen vielä jatkuisi.

Yleiskeskustelu päättyi.

Eduskunta hyväksyi hallituksen esitykseen HE 174/2016 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.
10


