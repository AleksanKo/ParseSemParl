















































DEM534.tmp.xml


Pöytäkirjan asiakohta PTK 21/2018 vp
Pöytäkirjan asiakohta 

PTK 21/2018 vp

Täysistunto

Tiistai 13.3.2018 klo 14.01—17.32

6. Hallituksen esitys  eduskunnalle laiksi henkilötietojen käsittelystä Puolustusvoimissa se-
kä eräiksi siihen liittyviksi laeiksi

Hallituksen esitys HE 13/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 6. asia.
Puhemiesneuvosto ehdottaa, että asia lähetetään puolustusvaliokuntaan, jolle perustuslaki-
valiokunnan on annettava lausunto.

Keskustelu

15.33 Puolustusministeri Jussi Niinistö (esittelypuheenvuoro):  Arvoisa rouva puhe-
mies! Nyt käsittelyssä olevassa hallituksen esityksessä ehdotetaan säädettäväksi uusi laki
henkilötietojen käsittelystä Puolustusvoimissa. Lakiin koottaisiin henkilötietojen käsitte-
lyä koskevat säännökset Puolustusvoimien toimivaltuuksia koskevista laeista. Esitykseen
sisältyvät ehdotukset tiettyjen liitännäislakien muuttamisesta, joissa olevat henkilötietojen
käsittelyä koskevat säännökset siirrettäisiin uuteen lakiin. Lisäksi esitykseen sisältyvät eh-
dotukset laeiksi vapaaehtoisesta maanpuolustuksesta annetun lain ja turvallisuusselvitys-
lain muuttamisesta. Esitys liittyy tietosuojalainsäädännön kokonaisuudistukseen, jonka
taustalla on Euroopan unionin tietosuojaa koskeva sääntely. EU:n tietosuoja-asetusta ja ri-
kosasioiden tietosuojadirektiiviä sovelletaan toukokuusta 2018 alkaen ja niillä on tarkoi-
tus korvata nykyään sovellettava yleinen henkilötietolaki.

Puolustusvoimia koskevien tietosuojasäännösten kokoaminen yhteen lakiin mahdollis-
taisi sen, että Puolustusvoimissa tapahtuvasta henkilötietojen käsittelystä säädetään nyky-
aikaisesti ja kattavasti tietojenkäsittelyn elinkaarimallin mukaisesti. Yhdestä laista kävisi
tällöin ilmi, mitä henkilörekistereitä Puolustusvoimilla on, mitä rekistereihin kerätään, mi-
hin tarkoituksiin tietoja käytetään, kenelle tietoja voidaan luovuttaa ja kuinka kauan tietoja
rekistereissä säilytetään. Erillisen henkilötietolain säätämisen myötä Puolustusvoimia kos-
keva henkilötietosääntely saatettaisiin samalla vastaamaan rakenteeltaan muiden kansalli-
sesta turvallisuudesta vastaavien viranomaisten sääntelyä. Muun muassa poliisin, Rajavar-
tiolaitoksen ja Tullin suorittamasta henkilötietojen käsittelystä on jo vuosia säädetty erilli-
sissä henkilötietolaeissa.

Rekisterinpito keskitettäisiin Pääesikunnalle, joka vastaisi siitä, että henkilötietoja käsi-
tellään lainmukaisesti. Pääesikunnassa toimisi itsenäinen tietosuojavastaava, jonka tehtä-
vänä on neuvoa henkilötietojen käsittelyyn liittyvissä asioissa ja valvoa organisaation si-
sällä käsittelyn lainmukaisuutta. Uuden lain myötä saataisiin myös joustavampi sääntely-
tekniikka, joka sopeutuisi paremmin käsittelytarpeiden muutoksiin. Viranomaisten välistä
tiedonvaihtoa koskevat pykälät päivitettäisiin kokonaisuudessaan, useita tiedonvaihto-
 Tarkistettu
4.1



Pöytäkirjan asiakohta PTK 21/2018 vp
säännöksissä ilmenneitä aukkoja paikattaisiin, ja näin ylipäätään byrokratiaa pyritään kar-
simaan. Esimerkiksi poliisi voisi saada passihakemusten yhteydessä tiedon asevelvolli-
suuden suorittamisesta sähköisesti Puolustusvoimilta. Myös oppilaitokset voisivat saada
sähköisesti tiedon varusmiespalveluksen suorittamisesta. Puolustusvoimat saisi varus-
miespalvelukseen saapuvien terveydentilaa koskevat tiedot nykyistä aiemmin ja nykyistä
kattavammin. Tehokkaalla ennakkoseulonnalla voidaan vähentää palveluksen keskeyttä-
misten määrää ja siten myös saavuttaa säästöjä.

Arvoisa puhemies! Ehdotetussa laissa säädettäisiin ensimmäistä kertaa sotilastieduste-
luun liittyvästä henkilötietojen käsittelystä. Henkilötietolailla ei luoda minkäänlaisia tie-
donhankinnan toimivaltuuksia, kyse on vain hankitun tiedon käsittelyä koskevista sään-
nöistä. Tiedonhankinnalle on aina oltava muusta laista seuraava toimivaltuus. Sotilastie-
dustelun henkilötiedot talletettaisiin sotilastiedustelurekisteriin. Lähtökohtana on, että vain
tehtävien hoitamisen kannalta merkitykselliseksi todettua tietoa saa tallettaa rekisteriin.
Tiedustelutehtävien yhteydessä saatua tietoa, jonka merkityksellisyyttä ei voida välittö-
mästi määrittää, saisi kuitenkin tallettaa väliaikaisesti kuudeksi kuukaudeksi rekisteriin sen
merkityksellisyyden selvittämiseksi.

Tiedustelutietoa saisi luovuttaa ulkomaille vain tiukoin ehdoin. Edellytyksenä on, että
luovuttaminen on välttämätöntä kansallisen turvallisuuden tai rikosten ennalta estämisen ja
paljastamisen varmistamiseksi. Sotilastiedustelu on pitkäjänteistä toimintaa, minkä vuoksi
henkilötietoja saisi säilyttää rekisterissä 50 vuoden ajan. Tietojen tarpeellisuutta olisi kui-
tenkin arvioitava viiden vuoden välein ja tarpeettomat tiedot poistettava välittömästi. Re-
kisteröity ei voisi itse tarkistaa, mitä tietoja sotilastiedustelu hänestä käsittelee, mutta kuka
tahansa voi pyytää tietosuojavaltuutettua tarkistamaan, että hänen tietojaan käsitellään
lainmukaisesti. Välillinen tietosuojavaltuutetun kautta tapahtuva tarkastusoikeus siten tur-
vaa rekisteröityjen oikeuksien ja yksityisyydensuojan toteutumista.

15.38 Kari Kulmala sin: Arvoisa puhemies! Puolustusvoimia koskien ei ole tällä hetkel-
lä keskitettyä lainsäädäntöä henkilötietojen käsittelystä, vaan aihetta koskevat erityissään-
nökset on hajautettu useisiin eri lakeihin. Tämä ei ole kovin järkevää, koska säännökset
ovat osittain tarpeettoman hajanaisia ja epäyhtenäisiä. Lisäksi kaikkeen Puolustusvoimien
suorittamaan henkilötietojen käsittelyyn sovelletaan tietenkin yleisen henkilötietolain
säännöksiä. 

Säännösten hajauttaminen useisiin eri lakeihin on johtanut myös siihen, että samoja tai
lähes samoja säännöksiä on tarpeen toistaa eri henkilörekisterien osalta useissa eri laeissa.
Puolustushallinnossa onkin jo pitkään harkittu säännösten keskittämistä yhteen lakiin vas-
taavasti kuin muun muassa poliisin, Rajavartiolaitoksen, Tullin ja Rikosseuraamuslaitok-
sen suorittaman henkilötietojen käsittelyn osalta on jo tehty. Hyvä, että tämä keskittämi-
nen viimeinkin tehdään. Toivottavasti sääntelytapa on jatkossa joustava ja yksityiskohtais-
ten luetteloiden pitäminen on ajan tasalla.

Puolustusvoimien harjoittamasta sotilastiedustelusta sekä sen yhteydessä suoritettavas-
ta henkilötietojen käsittelystä ei ole ymmärtääkseni tällä hetkellä lainkaan voimassa ole-
vaa sääntelyä, ja mielestäni siitä olisi syytä säätää lailla.

Arvoisa puhemies! Esityksen tavoitteena on muun muassa varmistaa, että henkilötieto-
jen suojasta Puolustusvoimien toiminnassa säädetään asianmukaisesti ja perustuslain vaa-
timukset täyttävällä tavalla tietosuojalainsäädäntöä koskevan kokonaisuudistuksen jäl-
keen.
2



Pöytäkirjan asiakohta PTK 21/2018 vp
Mielestäni tämä esitys on ajankohtainen ja erittäin tarpeellinen. Lainsäädännön tulee
olla toimivaa myös Puolustusvoimien mahdollisesti muuttuvien toimivaltuuksien, kuten
ehdotettujen sotilastiedustelutehtävien, hoitamiseen.

15.40 Lea Mäkipää sin: Arvoisa puhemies! Ihan vielä lyhyesti tästä esityksestä. Esityk-
sen tarkoituksena on säätää uusi laki henkilötietojen käsittelystä Puolustusvoimissa, johon
koottaisiin kaikki PV:n henkilötietojen käsittelyä koskevat säännökset. Lain tarkoituksena
on varmistaa, että perustuslain 10 §:n 1 momentin vaatimus säätää henkilötietojen suojasta
täyttyy asianmukaisesti myös Puolustusvoimien toiminnassa. Esitys liittyy Suomen tieto-
suojalainsäädännön kokonaisuudistukseen.

Esitykseen sisältyy ehdotus vapaaehtoista maanpuolustusta koskevan lain muuttamisek-
si. Näin tehden yhdenmukaistettaisiin Maanpuolustuskoulutusyhdistystä velvoittava hen-
kilötietosääntely Puolustusvoimia koskevan sääntelyn kanssa ja varmistettaisiin samalla
sujuva tiedonvaihto Puolustusvoimien ja Maanpuolustuskoulutusyhdistyksen kesken.
Maanpuolustuskoulutusyhdistyksen suorittamaan henkilötietojen käsittelyyn sovellettai-
siin lisäksi yleistä tietosuoja-asetusta ja ehdotettua yleistä tietosuojalakia.

Tällä hetkellä Puolustusvoimilla ei ole siis keskitettyä lainsäädäntöä henkilötietojen kä-
sittelystä, vaan aihetta koskevat erityissäännökset on hajautettu useisiin eri lakeihin. Näin
ollen väärin ymmärtäminen ja väärin soveltaminen on riskialtista. Sama koskee MPK-yh-
distystä.

Arvoisa puhemies! Poliisilla, Rajavartiolaitoksella ja Tullilla sekä Rikosseuraamusvi-
rastolla on jo käytössä yksi henkilötietolaki. Samankaltaiseen lakiin pyritään tässä esityk-
sessä, ja mielestäni tämä on tarpeellinen ja kannatan näin ollen hallituksen esitystä.

Keskustelu päättyi.

Asia lähetettiin puolustusvaliokuntaan, jolle perustuslakivaliokunnan on annettava lausun-
to.
3


	6
	15.33
	15.38
	15.40


