















































DEMBED2.tmp.xml


Pöytäkirjan asiakohta PTK 127/2017 vp
Pöytäkirjan asiakohta 

PTK 127/2017 vp

Täysistunto

Torstai 30.11.2017 klo 16.02—22.05

4. Lakialoite laiksi Itsenäisyyden juhlavuoden lastensäätiön valtuuskunnan asettamisesta
Lakialoite LA 78/2017 vp
Valiokunnan mietintö SiVM 13/2017 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 4. asia. Käsittelyn pohjana on sivistysvaliokunnan mietintö SiVM 13/
2017 vp. Nyt päätetään lakiehdotuksen sisällöstä.

Keskustelu

19.05 Arja Juvonen ps: Arvoisa puhemies! Tässä on käsittelyssä lakialoite laiksi Itsenäi-
syyden juhlavuoden lastensäätiön valtuuskunnan asettamisesta, ja tällä lakialoitteella an-
netaan lastenrahaston säätiölle 50 miljoonaa osakkeina valtiolta. Tämä on erittäin tärkeä
asia. Nythän on Suomi 100 -juhlavuosi, ja me kansanedustajat olemme olleet jalkautunei-
na niin kouluihin kuin myös päiväkoteihin, tutustumassa nuorten ja lasten arkeen, ja nyt
valtuuskunnan asettamisella — joka tehdään tällä lakialoitteella, jossa on kaikkien edus-
kuntaryhmien puheenjohtajien allekirjoitukset, tämä on siis tehty yhdessä — turvataan voi-
mavaroja lapsiperheille, lapsille, nuorille, jotta Suomessa voitaisiin hyvin, ja se on meidän
kaikkien eduskuntaryhmien yhteinen tahtotila. 

Mitä sitten se säätiö oikeastaan tekee, ja mihinkä sitä resurssia kohdennetaan? Se edis-
tää ja tukee Suomessa asuvien lasten ja lapsiperheiden hyvinvointia, eli hyvinvoinnin edis-
täminen on erittäin tärkeä teema, ja toki yritetään myös vaikuttaa perheiden sisäisiin toi-
mintatapoihin, siihen, millä tavalla hyvinvointia voi siellä lisätä, ja otetaan esimerkiksi sit-
ten neuvolakäynnit ja oppilashuoltotapaamiset ynnä kaikki tällaiset asiat — nekin maini-
taan tässä lakialoitteessa — ja erityisesti luodaan käytäntöjä, joilla pystytään arvioimaan ja
puuttumaan asioihin, ja julkaistaan tutkimuksia ja selvityksiä toki myös. Säätiö voi myös
kouluttaa ja jakaa tietoa lasten kanssa työskenteleville ja tiedottaa hyvistä, tutkituista me-
netelmistä, mikä sekin on erittäin tärkeää.

Arvoisa puhemies! Ei se ainoastaan riitä, että me täällä eduskunnassa teemme lakialoit-
teen ja myönnämme tällaisen ison rahasumman, vaan tarvitaan oikeasti niitä toimia ja sitä,
että myös seurantaa on. Ja kyllä niin meillä kansanedustajilla kuin myös kaikilla kansalai-
silla on nyt sitten suuria odotuksia myös sille, että resurssit, mitä juhlavuoden kunniaksi
annetaan, tulevat hyvään käyttöön ja todella siirtyvät sitten sinne lapsiperheiden ja lasten ja
nuorten arkeen. — Kiitos.
 Tarkistettu
4.1



Pöytäkirjan asiakohta PTK 127/2017 vp
19.07 Eeva-Maria Maijala kesk: Arvoisa puhemies! Santeri Alkio kuvaili jokaisen ko-
din olevan maailman keskipiste. Kerttu Saalasti puolestaan sanoi: "Koti on yhteiskunnan
sydän." Se pitäisi lainsäätäjienkin aina muistaa. 

On hieno asia, että yli puoluepoliittisen mielipide-erojen kaikki eduskuntaryhmät ovat
yhdessä tehneet tämän aloitteen ja valinneet juhlavuoden muistamisen kohteeksi juuri lap-
set ja etenkin vanhemmuuden tukemisen. Se on tärkeä, perustavanlaatuinen arvovalinta ja
viesti Suomen eduskunnalta yhteiskunnan kiinteyden ja vakauden puolesta.

Kun luin lakiesityksen tekstiä vielä lakimiehen silmin, niin pidän tärkeänä, että säätiön
yhdeksänhenkinen valtuuskunta valitaan lakiesityksen mukaan noudattaen sitä, mitä edus-
kunnan toimielinvaaleista säädetään. Parlamentaariset voimasuhteet näkyvät siis säätiön
hallinnossa suomalaisen demokratian hengessä yli kulloistenkin hallitus—oppositio-ase-
telmien. 

Toivottavasti säätiön hyvä työ jatkuu vielä sukupolvienkin päästä.

19.08 Antero Laukkanen kd: Arvoisa herra puhemies! Olen erittäin iloinen siitä, että
tämä juhlapäätös on nyt täällä salissa, ja erityisesti siitä, että sen pitkän työskentelyn ja mo-
nien kokousten jälkeen löytyi aivan selkeä yhteinen tahtotila tässä, niin kuin edustaja Mai-
jalakin totesi, että saimme aikaiseksi tämmöisen yhteisen päätöksen.

Täällä tekstissä todetaan: "Eduskuntaryhmät pitävät tärkeänä, että eduskunta juhlistaa
Suomen itsenäisyyden satavuotisuutta lasten hyvinvointia ja yhdenvertaista kehitystä tuke-
valla juhlapäätöksellä. Päätöksellä tuettaisiin säätiötä, jonka tehtävänä on vaikuttaa lasten
aseman kaikenpuoliseen kohenemiseen kehittämällä ja ylläpitämällä tätä tavoitetta tuke-
via hyviä toimintoja. Tuki on tarkoituksenmukaista suunnata paitsi lapsille myös lapsiper-
heille ja lasten kanssa työskenteleville viranomaisille ja palveluntuottajille."

Aikanaan Sitra perustettiin 50 vuotta sitten palvelemaan, ja tänä päivänä kaikki tiedäm-
me, mitä hyvää Sitran kautta syntyy meidän yhteiseen työskentelyyn. Haluaisin olla näke-
mässä ehkä 50 vuoden päästä, jos se olisi mahdollista, mitä tämä perustettu säätiö on ja
mitä silloin tulevat edustajat sanoisivat tästä päätöksestä. Toivon, että nämä kaikki jalot ta-
voitteet, joita me yhdessä mietimme, voisivat nähdä päivänvalon ja tuoda tätä yhteistä hy-
vää tulevaisuudessa lapsille ja lapsiperheille.

19.10 Hannu Hoskonen kesk: Arvoisa herra puhemies! Tämä lakialoite lastensäätiön
valtuuskunnan asettamisesta on minun mielestäni erittäin hyvä ja oikeaan osuva, kun Suo-
mi täyttää nyt 100 vuotta ja voimme juhlistaa Suomen itsenäisyyttä sillä, että teemme sel-
keän sijoituksen, investoinnin lapsiin niin, että lasten elämä tässä itsenäisessä 100-vuoti-
aassa Suomessa olisi mahdollisimman hyvää ja turvallista.

Kun katsoo Suomen historiaa taaksepäin 100 vuoden taakse taikka vaikka 50 vuoden
taakse, mihin edustaja Laukkanen omassa puheenvuorossaan äsken viittasi, niin tänä päi-
vänä meillä on kuitenkin lasten tilanne Suomessa hyvä, mutta se ei tarkoita sitä, ettemme-
kö voisi näitä hommia paremmin tehdä. Olen hyvin iloinen siitä, että eduskuntaryhmät
kaikki ovat yksimielisesti tukemassa tätä lakialoitetta ja saadaan tämän kyseisen säätiön
toiminta vahvemmalle pohjalle ja sitten nimenomaan sen tärkeimmän viestin annamme
100-vuotiaalle itsenäiselle Suomelle, että sijoittaminen lapsiin takaa sen, että tässä maassa
pystytään seuraavankin 100 vuoden päästä vielä näitä samoja juhlia pitämään, kun Suomi
täyttää paljon enemmän vuosia.
2



Pöytäkirjan asiakohta PTK 127/2017 vp
19.11 Ari Torniainen kesk: Arvoisa herra puhemies! Itsenäinen Suomi täyttää todellakin
tänä vuonna 100 vuotta, ja itse juhlapäivä on hyvin lähellä. Tämän juhlavuoden teemana on
meillä ollut ja on Yhdessä — Tillsammans, ja on erittäin hyvä, että eduskuntaryhmät ovat
kaikki yhteisesti päätyneet tähän päätökseen, mikä nyt on meillä esillä täällä, että eduskun-
ta juhlistaa Suomen itsenäisyyden 100-vuotisuutta lasten hyvinvointia ja yhdenvertaista
kehitystä tukevalla juhlapäätöksellä. Päätöksellä tuettaisiin säätiötä, jonka tehtävänä on
vaikuttaa lasten aseman kaikenpuoliseen kohentamiseen kehittämällä ja ylläpitämällä tätä
tavoitetta tukevia toimintoja. 

On erittäin hyvä, että tämä juhlava päätös, juhlapäätös, kohdistuu nimenomaan lapsiin ja
myös lapsiperheille ja lasten kanssa työskenteleville viranomaisille ja palveluntuottajille,
sillä lapsissa on myöskin Suomen tulevaisuus ja lapset ovat meidän kaikkien tulevaisuus.

Yleiskeskustelu päättyi.

Eduskunta hyväksyi lakialoitteeseen LA 78/2017 vp sisältyvän lakiehdotuksen sisällön
mietinnön mukaisena. Lakiehdotuksen ensimmäinen käsittely päättyi.
3


