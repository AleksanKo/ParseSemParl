















































DEMFE1A.tmpSave.xml


Pöytäkirjan asiakohta PTK 120/2016 vp
Pöytäkirjan asiakohta 

PTK 120/2016 vp

Täysistunto

Torstai 24.11.2016 klo 15.59—21.40

2.3. Suullinen kysymys säästöistä vanhustenhoidossa (Aino-Kaisa Pekonen vas)
Suullinen kysymys SKT 123/2016 vp

Suullinen kyselytunti

Puhemies Maria Lohela: Seuraava kysymys, edustaja Pekonen.

Keskustelu

16.26 Aino-Kaisa Pekonen vas: Arvoisa puhemies! Koko Suomi ehti jo huokaista helpo-
tuksesta, kun hallitus ilmoitti peruvansa päätöksen heikentää hoitajamitoitusta vanhusten-
hoivassa. Helpotuksen huokaus muuttui kuitenkin epätoivoon, kun kävi ilmi, että hoitaja-
mitoituksella haettua säästötavoitetta ei kuitenkaan unohdettu.

Hallitus kaavailee siis edelleen miljoonasäästöjä vanhustenhuollossa. Säästöjä haetaan
alentamalla hoitajamitoitukseen laskettavan henkilökunnan kelpoisuusvaatimuksia. Mitoi-
tukseen voitaisiin siis tulevaisuudessa laskea mukaan opiskelijoita, osastoapulaisia, laitos-
huoltajia ja niin edelleen. Vastaavasti hoitoalan ammattilaisia eli sairaanhoitajia ja lähihoi-
tajia olisi osastoilla vähemmän. Ilmeisesti hallituksen laskuopissa keittäjät ja talonmiehet-
kin ovat hoitajia.

Arvoisa puhemies! Kysyn ministeriltä: näettekö mitään riskiä siinä, että vanhuksilla ei
enää jatkossa ole niin ammattitaitoista apua saatavilla kuin tällä hetkellä?

16.27 Perhe- ja peruspalveluministeri  Juha  Rehula  (vastauspuheenvuoro):  Arvoisa
rouva puhemies! Keittäjän ja talonmiehenkin ammatti on kunnioitettava, (Vasemmalta: Ei
ollut siitä kysymys!) ja silläkin on merkitystä yhteisön kannalta, millaisia henkilöitä kysei-
sissä tehtävissä on, mutta ei tähän hoitajamitoitukseen jatkossakaan lasketa keittäjää eikä
lasketa talonmiestä, vaan lasketaan koulutuksen saaneita sosiaali- ja terveydenhuollon am-
mattilaisia, jotka ovat arjessa niitten ihmisten kanssa, jotka ovat 7/24 tuetussa asumisessa
ja kokoaikaista hoitoa ja huolenpitoa edellyttävässä tilanteessa. Näiltä osin ammattilai-
suus, osaaminen säilyy varmuudella. Hoitajamitoitusta — 0,5 — tämä hallitus ei muuta, ja
ehtipä siitä aika moni opposition edustajakin jo kunnian itselleen ottaa.

Puhemies Maria Lohela: Pyydän niitä edustajia, jotka haluavat esittää lisäkysymyksiä, il-
moittautumaan.

16.28 Aino-Kaisa Pekonen vas (vastauspuheenvuoro): Arvoisa puhemies! Tein itse Su-
Perin haastamana maanantaina työvuoron vanhustenhoivassa Riihimäellä. Hoitajien viesti
oli varsin selvä: säästöjä ei tule hakea hyvän hoidon kustannuksella. Kyllä hoitajat tekevät
äärimmäisen tärkeää ja raskasta työtä ympäri Suomen, jaksamisensa äärirajoilla. Olen ai-
 Tarkistettu
4.0



Pöytäkirjan asiakohta PTK 120/2016 vp
dosti huolissani koulutettujen hoitajien jaksamisesta kasvavan työtaakan alla. Onko tämä
nyt kuitenkin se keino, millä te hallituksessa osoitatte kunnioitusta hoitohenkilöstöä koh-
taan, että tätä hoitajan kelpoisuusvaatimusta ollaan laventamassa? Kysyn teiltä, ministeri
Rehula: Mikä on hallituksen lahja Suomen vanhuksille 100 vuotta täyttävässä Suomessa?
Aikooko hallitus nyt vihdoin lopettaa nämä silmänkääntöyritykset ja aidosti luopua näistä
säästötavoitteista vanhustenhuollossa?

16.29 Perhe- ja peruspalveluministeri  Juha  Rehula  (vastauspuheenvuoro):  Arvoisa
rouva puhemies! Meillä on lainsäädäntö, joka lähtee siitä, että ympärivuorokautisessa hoi-
dossa ja hoivassa se hoitoisuus on avainasia: millaisia ihmisiä kyseisissä asumisyksiköis-
sä, millaisia ihmisiä kussakin ympärivuorokautisen hoidon ja hoivan vaateen omaavien ih-
misten palveluyksikössä on. Tämä on ykkösasia.

Toisekseen tämän vanhustenhuollon laatusuosituksen, jota ollaan uudistamassa, yhtenä
osana on tämä hoitajamitoitus. Jatkossakin ammattilaiset — 0,5 on se alin raja — laske-
taan tähän 0,5:een. Meillä on tänä päivänä tilanne, jossa viimeisimpien tietojen mukaan
keskiarvo on 0,63 hoitajaa per henkilö, ja meillä on aivan lähipäivinä tulossa viimeisim-
mät tiedot, että näin saadaan se todellinen tilannetieto akuutisti, missä mennään.

Mutta mikä (Puhemies koputtaa) on olennaista ja lahja Suomen vanhuksille: jokaisesta
pidetään huolta.

16.30 Li Andersson vas (vastauspuheenvuoro): Arvoisa puhemies! Luulen, että kaikki
edustajat ovat samaa mieltä siitä, että politiikassakin kiitosta pitää antaa silloin, kun sille on
perustetta. Minä monen muun suomalaisen tavoin ehdin jo ilahtua tästä tiedosta, että hal-
litus peruu aikeensa laskea hoitajamitoitusta.

Mutta tämä ilo muuttui minun ja monen muunkin suomalaisen kohdalla syväksi petty-
mykseksi, kun kävi ilmi, että hallitus edelleen pitää kiinni tästä 70 miljoonan säästötavoit-
teesta vanhuspalveluiden osalta. Siitä tässä on kyse, että te edelleen aiotte säästää 70 mil-
joonaa vanhusten hyvän hoidon, henkilöstön jaksamisen kustannuksella, tällä kertaa muut-
tamalla ja laskemalla näitä kelpoisuusehtoja. Arvoisa pääministeri, eikö kaikista suorasel-
käisintä ja inhimillisintä olisi kokonaan perua tämä aiottu säästö vanhuspalveluihin? (Ben
Zyskowicz: Kaikki muutkin säästöt!) 

16.31 Perhe- ja peruspalveluministeri Juha  Rehula  (vastauspuheenvuoro):  Arvoisa
rouva puhemies! Meillä on täydet edellytykset ja mahdollisuudet huolehtia tämän hallituk-
sen linjaaman 70 miljoonan euron sisältö niin, että tähän hoitajamitoitukseen ei tarvitse
puuttua. Se on 0,5 se perusta ja pohja — piste. Ammattilaiset huolehtivat jatkossakin, kou-
lutetut ihmiset, sosiaali- ja terveydenhuollon ammattilaiset, niistä ihmisistä, jotka sen ym-
pärivuorokautisen hoidon ja hoivan tarvitsevat.

Miten tämä tehdään? Näiltä osin hallitus on kirjannut budjettikirjaan sen menetelmän,
sen tavan, joka täällä on aika montaa kertaa käyty. Nyt tässä laatusuosituksessa, joka on
kokonaisuus, katsotaan muun muassa teknologian mahdollistaminen ja hyödyntäminen ja
siinä koetetaan purkaa byrokratiaa, joka liittyy esimerkiksi yritysten lupakäytäntöihin ja
niin edelleen. Semmoisilla tavoilla se 70 miljoonaa saadaan kasaan. Hoidon ja hoivan ta-
sosta ei tingitä.
2



Pöytäkirjan asiakohta PTK 120/2016 vp
16.33 Annika Saarikko kesk (vastauspuheenvuoro): Arvoisa puhemies! Minusta jotakin
ihan hyvää tämän salin väen huolesta ikäihmisten hoivasta kertoo se, että syksyn mittaan
kyselytunneilla tätä teemaa on sivuttu hyvin monesti.

Olen itse miettinyt, että väistämättä ikäihmisten paremman hoivan ja tulevaisuuden yh-
teydessä meidän olisi rohkeasti puhuttava myös digitalisaation ja teknologian hyvistä puo-
lista. Huomaan, että aihe tuntuu myös hieman pelottavalta ja väistämättä ajatukset johtavat
siihen, tulevatko sitten robotit ihmisten tilalle hoitamaan, kun kysymyksen pitäisi olla sii-
tä, mihin kaikkeen sitä voidaan hyödyntää niin, että aikaa varsinaiselle kohtaamiselle ja
hoivalle jää enemmän. Olen miettinyt vaikkapa annosjakelun lisäämistä lääkkeiden jaossa
ja sitä kautta hoivatyöhön ajan jäämistä enemmän tai teknologian hyötyä ikäihmisten tur-
vallisuudessa. Millaisia ajatuksia ministerillä on tästä teemasta?

16.33 Perhe- ja peruspalveluministeri Juha  Rehula  (vastauspuheenvuoro):  Arvoisa
rouva puhemies! Mikään teknologia, mikään digitalisaatio ei tule korvaamaan ihmistä ti-
lanteessa, jossa henkilö ympärivuorokautisesti asuu ja elää tilanteessa ja elämäntilantees-
sa, jossa hoidon ja hoivan ammattilaisten tarve on olemassa. Mikään digitalisaatio, mikään
sähköinen järjestelmä ei tule korvaamaan toista ihmistä.

Tässä kokonaisuudessa, jota tässä nyt rakennetaan, yksi keskeinen ajatus on se, että am-
mattilainen pystyy kohtaamaan sen toisen ihmisen ja antamaan sen hoidon ja hoivan, mitä
ihmisen tarvitsee antaa. Teknologia tulee merkittävällä tavalla tätä hyödyntämään.

16.34 Anna-Maja Henriksson r (vastauspuheenvuoro): Värderade talman! Det är jätte-
viktigt att våra äldre kan känna sig trygga i sin vardag, och jag tycker att det är oerhört bra
att regeringen nu dragit tillbaka förslaget om att sänka vårddimensioneringen. Det är bra att
man håller fast vid 0,5 vårdare som minimum för dem som är i vård dygnet runt. Men sam-
tidigt skulle det vara otroligt viktigt att våra kommuner också får veta på vilket sätt man ska
göra de här beräkningarna. Vilka människor hör till dem som räknas med? Här kom det
fram att det inte handlar om dem som jobbar i köket, det handlar heller inte om serviceper-
sonal.

Arvoisa puhemies! On erittäin hyvä, että hallitus on tässä asiassa vetänyt esityksensä takai-
sin ja perääntynyt siitä. On tärkeätä, että jokainen ihminen, jokainen vanhus tuntee olonsa
turvalliseksi. Mutta miten hallitus aikoo informoida nyt meidän kuntia, niin että joka kun-
nassa tiedetään, miten tämä hoitajamitoitus todellisuudessa lasketaan, että täällä nyt asiat
menevät ja kommunikointi menee oikealla tavalla eteenpäin?

16.35 Perhe- ja peruspalveluministeri Juha  Rehula  (vastauspuheenvuoro):  Arvoisa
rouva puhemies! Kyse on vanhustenhuollon laatusuosituksista, jotka ovat työn alla niin,
että kuntakenttä saa tuon tiedon vielä tämän vuoden puolella. Ja kun täälläkin jo keskuste-
lu alkoi siitä, lasketaanko talonmiehet, keittäjät ja niin edelleen: Hoitajamitoitukseen ei las-
keta talonmiehiä ja keittäjiä. He ovat tukipalvelutyöntekijöitä, jotka huolehtivat siitä, että
on ruokaa ja polut on aurattu ja hiekoitettu ja niin edelleen. Kun edellinen hoitajamitoitus
on tehty — ja täsmällisemmin: kun edellinen laatusuositus on tehty — niin sen jälkeen
muutos koulutusmaailmassa on ollut sellainen, että meillä on ihan uusia ammattiryhmiä,
jotka ovat mukana vanhustenhoidossa ja -hoivassa. Näiltä osin se, mikä on laatusuositus,
3



Pöytäkirjan asiakohta PTK 120/2016 vp
joka on yhteistyössä esimerkiksi Kuntaliiton kanssa työn alla, vielä tämän vuoden puolella
kuntakentälle lähetetään.

16.36 Maria Guzenina sd (vastauspuheenvuoro): Arvoisa puhemies! Kyllä hallitus ha-
kee nyt säästöä aivan väärästä paikasta. Nämä ihmiset ovat kaikkein heikoimmassa ase-
massa, ja tuntuu, että hallitus ei täysin käsitä, minkälaisia ihmisiä meillä tänä päivänä on,
minkälaisia vanhuksia siellä on ympärivuorokautisessa hoidossa, minkälaisia vanhuksia
meillä on kotipalveluiden, kotisairaanhoidon piirissä. He ovat kaikki erittäin huonokuntoi-
sia. Ja kun viime hallituskaudella väännettiin pitkään kättä vanhuspalvelulaista, niin siihen
saatiin yhtenä elementtinä mukaan se, että tämän kelpoisuuden täytyy olla sellainen, että
riittää asiantuntemusta näiden hyvin vaikeasti hoidettavien vanhusten hoitamiseen. Ja nyt
tuntuu, että hallituksella vähän niin kuin kärkihankkeena on se, että romutetaan tämä vii-
me hallituskaudella aikaansaatu vanhuspalvelulaki. Sillä, miten vanhuksia hoidetaan, on
väliä heidän omaisilleen, heille itselleen ja koko Suomen kansalle. Ja nyt kysyn: onko sillä
väliä hallitukselle?

16.37 Perhe- ja  peruspalveluministeri  Juha  Rehula  (vastauspuheenvuoro):  Arvoisa
rouva puhemies! Niiltä osin kuin hoidon ja hoivan määrä ja tarve perustuvat hoitoisuuteen,
ne on kirjoitettu vanhuspalvelulakiin. Se kohta on aivan ennallaan. Se on se ohjuri, se on se
laintasoinen säädös, jonka tavalla pitää niissä paikoissa, niissä tiloissa, joissa ympärivuo-
rokautista hoitoa ja hoivaa vaativia ihmisiä on, hoivaa toteuttaa.

Toisekseen meillä on hyvin erikuntoisia ihmisiä ympärivuorokautisessa hoidossa ja hoi-
vassa. Kun keskiarvo maassa on viimeisen tiedon mukaan 0,63, niin se tarkoittaa sitä, että
meillä on semmoisia hoivan yksiköitä, jossa se mitoitus on 0,8—0,9, koska hoitoisuustaso
on sitä luokkaa, että siellä pitää olla enemmän henkilöstöä. Tämä on jatkossakin voimassa
olevaa lainsäädäntöä ja sitä, mitä tämä tuleva suosituskin pitää sisällään, ja näin ollen hoi-
toisuuden mukaan pitää jatkossakin olla vaikka 0,9.

16.38 Aino-Kaisa Pekonen vas (vastauspuheenvuoro): Arvoisa puhemies! Vanhusten-
hoito, vanhusten laitoshoito, herättää keskustelua paljon täällä salissa, on puhuttu jo viime
kaudella, kun hoitajamitoituksesta edellisen kerran väännettiin. Meillä kaikilla on joku nä-
kemys ja mielipide siitä, miten vanhuksia Suomessa tällä hetkellä hoidetaan, ja valitetta-
vasti, kun kuuntelee ihmisiä, tuntuu siltä, että monet ihmiset jakavat sen saman huolen kuin
myös moni meistä tässä eduskunnan salissa, että vanhustenhoidosta ei ole enää varaa tin-
kiä.

Arvoisa ministeri, saimmeko me nyt tällä kyselytunnilla lupauksen teiltä siitä, että laa-
tusuosituksia päivitettäessä kelpoisuusvaatimusta ei heikennetä ja samalla hoitajamitoitus
säilyy nykyisellään?

16.39 Perhe- ja peruspalveluministeri  Juha  Rehula  (vastauspuheenvuoro):  Arvoisa
rouva puhemies! Huoli on yhteinen ja aito. Huoli on yhteinen ja aito niin valtakunnan ta-
solla kuin sitten kuntatasolla, kuin niitten yritysten, niitten kolmannen sektorin järjestöjen
ja vastuunkantajien tasolla, joiden tehtävänä on huolehtia ja vastata siitä, että ihminen voi
ihmisarvoista elämää elää tilanteessa, jossa ei enää itse pärjää.

Toisekseen hallitus on sitoutunut siihen, että hoitajamitoitusta ei lasketa. 0,5 on se, jossa
pysytään ja pidättäydytään. Laatusuositustyö on siinä asennossa, että kunnat saavat tiedon
4



Pöytäkirjan asiakohta PTK 120/2016 vp
tämän vuoden puolella siitä, mistä on kysymys, ja jo sitä, millainen koulutuksen muutos
kentällä on tapahtunut edellisen laatusuosituksen jälkeen, tullaan tarkentamaan ja täsmen-
tämään. Mutta olennaista on: sosiaali- ja terveydenhuollon ammattilaisia ovat kaikki ne,
(Puhemies koputtaa) jotka lasketaan 0,5:een.

Kysymyksen käsittely päättyi.
5


