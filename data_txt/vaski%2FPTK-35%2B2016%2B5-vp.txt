















































DEM9388.tmpSave.xml


Pöytäkirjan asiakohta PTK 35/2016 vp
Pöytäkirjan asiakohta 

PTK 35/2016 vp

Täysistunto

Perjantai 8.4.2016 klo 12.58—13.27

5. Hallituksen esitys eduskunnalle laeiksi  ulosottokaaren  ja velan  vanhentumisesta anne-
tun lain 11 §:n muuttamisesta

Hallituksen esitys HE 137/2015 vp
Valiokunnan mietintö LaVM 3/2016 vp

Toinen käsittely

Toinen varapuhemies Paula Risikko: Toiseen käsittelyyn esitellään päiväjärjestyksen 5.
asia. Nyt voidaan hyväksyä tai hylätä lakiehdotukset, joiden sisällöstä päätettiin ensimmäi-
sessä käsittelyssä.

Keskustelu

13.10 Arja Juvonen ps: Arvoisa rouva puhemies! Käsittelyssä on siis hallituksen esitys
ulosottokaaresta ja velan vanhentumisesta annetusta laista. Esityksen tarkoituksena on
muuttaa ulosottokaarta siten, että postiosoitteen sijasta ulosoton tiedoksiannot tapahtuvat
tulevaisuudessa sähköisesti. Tämä on se, johon tässä puheessani keskityn.

Tämä koskee siis vain niitä henkilöitä, jotka ovat ottaneet sähköisen asiointijärjestel-
män käyttöön. Henkilö voi myös kieltää sähköisten tiedoksiantojen toimittamisen ulos-
otosta asiointitilille samoin kuin lopettaa asiointitilin käytön milloin tahansa, silloin tieto
kulkee kirjeitse.

Olin viime kaudella lakivaliokunnan jäsenenä, jolloin jo keskusteltiin usein sähköisten
järjestelmien kehittämisestä. On hyvä asia, että näissä asioissa on edetty näin pitkälle.
Lainsäädännön on seurattava yhteiskuntakehitystä, ja mieluummin sen kehitystä on pystyt-
tävä ennakoimaan. Juuri tätä ulosottokaaren muuttaminen nyt tekee.

Haluan tähdentää esityksen myönteisiä taloudellisia vaikutuksia. Ehdotuksen myötä ai-
kaansaatavien säästöjen on arvioitu olevan 900 000 euroa vuositasolla vuodesta 2019. Eh-
dotus on osa hallituksen kärkihanketta eli julkisten palvelujen digitalisointia. Sähköisen
asiointijärjestelmän käyttö laajenee tulevaisuudessa myös muuhun julkishallintoon, kuten
Verohallintoon ja Kansaneläkelaitokseen. On toivottavaa, että asiointijärjestelmä tulee
kansalaisille tutuksi ja siitä tiedotetaan, neuvotaan ja ohjeistetaan myös hyvin.

Arvoisa puhemies! Tähän hallituksen esitykseen sisältyy kuitenkin myös mahdollisia
kysymyksiä, esimerkiksi se, käyvätkö asiakkaat eli niin sanotusti tilin omistajat lukemassa
heille saapuneita viestejä asiointijärjestelmästä. Tiedonkulun turvaaminen on tärkeä asia,
ja tämän takia on toivottavaa, että uudistuksesta tiedotetaan ihmisille. On myös muistetta-
va se, että kaikilla ei ole edellytyksiä sähköisten tietojärjestelmien käyttämiseen. Tällaisia
ovat esimerkiksi osa ikääntyneistä ihmisistä ja ne, joilla ei ole käytettävissä tietokoneita tai
mobiililaitteita vaan jotka joutuvat käymään esimerkiksi kirjastoissa hoitamassa asioitaan.
 Tarkistettu
4.0



Pöytäkirjan asiakohta PTK 35/2016 vp
Lopulta kirje on kuitenkin helpompi avata ja se tulee kotiin, ja se tulee muistaa tämän asian
eteenpäinviemisessä.

Me olemme uusien asioiden edessä, ja sen takia on hyvä seurata, miten tämä lakimuutos
tulee tulevaisuudessa myös toimimaan.

13.13 Katri Kulmuni kesk: Arvoisa rouva puhemies! Tämä esitys ulosottokaaren ja ve-
lan vanhentumisesta annetun lain muuttamisesta on minusta yksi osa sitä digitalisaatiota ja
modernisaatiota, jota myös julkisessa vallassa täytyy käyttää. Ovat toki totta ne asiat, mitä
edustaja Juvonen toi tuossa esille, että edelleenkinhän osa ihmisistä haluaa varmasti saada
kirjeet paperisena postitse kotiin, mutta kyllä on tärkeää, että myös ulosottotoiminnassa
mennään myös tietotekniikan kautta.

Tälle on myös aika suuria säästötavoitteita asetettu, että vuositasolla 900 000 euroa tu-
lisi säästöä näistä digitaalisista palveluista. Kyllähän nämä nimenomaan täydentävät sitten
toisiaan. Lakivaliokunnassakin käytiin keskustelua siitä, miten turvataan sitten se mahdol-
lisuus heille, jotka eivät välttämättä digitaalisten palveluiden äärellä niin paljoa ole, mutta
sama mahdollisuus edelleenkin myös sitten siitä paperiversiosta säilyy ihmisille. Tämä on
ehkä enemmänkin sellainen täydentävä asia kuin sitten rajoittava ja minun mielestäni ker-
too hyvin siitä norminpurusta ja digitalisaatiosta, mitä myös julkisen vallan puolella täytyy
tapahtua.

13.15 Maria Tolppanen ps: Arvoisa rouva puhemies! Se on hyvä, että maailma elää täs-
sä ajassa, missä me tällä hetkellä olemme. Siitä syystä on varmasti ihan hyvä, että niissä
raameissa, missä pystytään toimimaan digitaalisesti, toimitaan digitaalisesti, mutta vielä ei
ole se aika, että se on ainoa toimintatapa.

Ulosottoasioissa toivoisin kuitenkin, että tämä digitaalinen toiminta toimisi myös toisin-
päin: eli henkilö, joka on ulosotossa, voisi vaivattomasti ja sutjakkaasti sähköpostin väli-
tyksellä keskustella ulosottomiehen kanssa ja sopia esimerkiksi erilaisia tapoja, millä pys-
tyy velkaansa lyhentämään.

Ylipäätään tämä ulosottoasia on semmoinen, joka meidän pitäisi perata uudestaan. Täl-
lä hetkellä tilanne on aika hankala velalliselle, koska — noin yksinkertaistaen — jos ihmi-
sellä on kymmenen velkojaa ja jokaiselle on velkaa kympin ja häneltä peritään 10 euroa
kuukaudessa plus kulut, niin siinä käy niin, että jokainen näistä velkojista saa euron kuu-
kaudessa, jos se on sitä pääoman lyhennystä, ja hänelle jää 9 euroa kaikilta muilta, ja koko
ajan on näistä kaikista kulut, kun se pyörii eteenpäin. Meidän pitäisi päästä toki kohtuudel-
la siihen, että ihminen voisi lyhentää ensin yhden velkojan velat ja sitten seuraavan velko-
jan velat.

Me olemme pitäneet sitä tasavertaisuusasiana, että kaikki velkojat saavat jotakin, mutta
sen toinen puoli on se, että velallinen roikkuu siinä hirressä vaikka kuinka kauan aikaa, hän
ei koskaan pääse siitä ulosottovelastaan pois, vaan se ulosottovelka kasvaa ikään kuin lu-
mipallon omaisesti ja lopussa käy niin, että hän maksaa kuluja huomattavasti enemmän
kuin itse pääomaa on. Tämä on asia, johon meillä pitäisi riittää inhimillisyyttä ja mihin
meillä pitäisi olla voimavaroja ja rohkeutta puuttua.

13.16 Antti Häkkänen kok: Arvoisa rouva puhemies! Täällä tälläkin viikolla opposition
suunnasta on kuultu useita puheenvuoroja siitä, että hallitus ei saa päätöksiä aikaiseksi tai
eteenpäin ratkaisuja, joilla edistettäisiin Suomen ja suomalaisten asiaa. Tällä viikolla ovat
2



Pöytäkirjan asiakohta PTK 35/2016 vp
isot asiat edenneet — kehysriihi ja sote muun muassa — mutta myös monet pienemmät
asiat. Tämä esitys, joka nyt on käsillä, on yksi tärkeä niistä pienistä esityksistä, jotka nyt
ovat menossa eteenpäin: julkisten palvelujen digitalisointiin liittyvä hanke, jolla pyritään
sähköistämään kansalaisen ja julkisen vallan välistä asiointia eli saamaan myös ulosoton
puolella tiedoksiantomenettelyt yhä paremmin sähköistettyä. Tällä on myös merkittäviä
säästövaikutuksia tulossa, lähes miljoonan euron säästövaikutukset, ja muutenkin hanke on
erittäin kannatettava.

Yksi tärkeä huomio, mitä perustuslakivaliokuntakin piti esillä, on se, että tämän järjes-
telmän toimintavarmuuteen täytyy nyt kiinnittää erityistä huomiota, muuten kansalaiset ei-
vät välttämättä ota tätä käyttöön.

13.18 Kai Mykkänen kok: Arvoisa puhemies! Todellakin asia sinänsä on melko suppea
tässä asiassa, mutta aivan olennainen asia meidän julkisen hallinnon kehittämisessä on se,
että siirrytään yhä enemmän sähköisiin menettelyihin. Se nopeuttaa ja selkeyttää asiointia
ja dokumentointia käyttäjän kannalta ja tietysti mahdollistaa sitten julkisten varojen sääs-
tön. Ja viittaanpa tässäkin yhteydessä siihen, että nyt kun esimerkiksi maakuntahallintoja
kootaan, niin itse toivon, että pystymme tarkkaan vartioimaan sitä, että siitä periaatteesta,
että ihmiseltä kysytään samaa tietoa vain kerran riippumatta siitä, missä puolella julkista
järjestelmää tai yksityistäkin järjestelmää, erityisesti sosiaali- ja terveyspalveluissa, liiku-
taan, pystytään pitämään kiinni ja me viimein pääsisimme siihen, että tietojärjestelmät ai-
dosti keskustelevat keskenään.

Tässä keskustelussa tulivat esille myös ulosoton muut aspektit. Itsekin kyllä kannustai-
sin asianomaisia ministeriöitä tarkastelemaan jatkouudistuksissa, josko päästäisiin tilan-
teeseen, jossa tämmöiseen raskaaseen ulosottoon joutunut ihminen näkisi ikään kuin tun-
nelin päässä useammin valon. Liian usein tulee tilanteita, joissa tosiaan käy niin, että ei
käytännössä saa yhtään niistä veloista lyhennettyä millään näkyvillä olevalla ajalla ja ih-
minen joutuu tämmöiseen tuki- ja ulosottokierteeseen — meillä kun ei myöskään henkilö-
kohtainen konkurssi ole mahdollinen. Velat on tietysti maksettava, ja vastuu on viime kä-
dessä velallisella, mutta tällainen menettely, jolla esimerkiksi maksettaisiin yhtä velkaa
kerrallaan ja koko homma hoituisi nopeammin, voisi olla tutkimisen arvoinen nykyistä va-
kavammin.

13.19 Ville Tavio ps: Arvoisa puhemies! On hyvä, että ulosoton ilmoitukset tulevat nyt
digitalisaation piiriin — kuitenkin siten, kuten edustaja Kulmunikin tuossa sanoi, että
nämä ilmoitukset täytyy tietenkin saada yhä myös postitse paperisina niille, ketkä eivät sin-
ne digimaailmaan pääse.

Tämä säästötavoite tässä digitalisaatioprojektissa on oleellinen, kuten tuossa juuri edus-
taja Mykkänenkin edelläni sanoi. Mutta jotta näitä säästöjä syntyy, niin täytyy tässä digi-
talisoinnissa aina pitää mielessä se, että ne kustannukset täytyy sitten tosiaan pitää kurissa.
Se edellyttää muun muassa sitä teknistä osaamista, että ne hankkeet on siis synkronisoitu
keskenään, ettei siis luoda turhia päällekkäisiä järjestelmiä.

Mielestäni tähän asiaan hitusen liittyy sekin, että tarvitaan tulevaisuudessa kaikille ih-
misille sähköinen tunnistautumiskeino, esimerkiksi nettipankkitunnus, joka on kaikilla
kansalaisilla käytössä. Ja sitten, kun se on kaikilla käytössä, me voimme edetä siihen, että
tehdään parempia digitaalisia hankkeita, kuten esimerkiksi vaalien siirtäminen sähköiseen
3



Pöytäkirjan asiakohta PTK 35/2016 vp
äänestykseen. Se mahdollistaisi myös esimerkiksi suoran demokratian lisäämisen, mitä
itse kannatan lämpimästi, ja siinä tämä digitalisaatio on myös tärkeä.

13.21 Toimi Kankaanniemi ps: Arvoisa rouva puhemies! Muistan, että kun 90-luvun lo-
pulla Lipposen hallituksen aikaan siinä hallituksessa olivat ministereinä Jouni Backman ja
Olli-Pekka Heinonen, niin he olivat tällaisia sähköisen asioinnin ja tämän kehityksen edel-
läkulkijoita siinä vaiheessa. Silloin oli vahvat suunnitelmat, että päästäisiin tässä todella tu-
loksiin ja eteenpäin. Sitten kun heidän aikansa ministereinä loppui, niin Suomessa koko tä-
män alan kehittäminen pysähtyi.

Nyt vasta on todella tämän hallituksen aikana nähtävissä, että otetaan tämä vakavasti
niin hallitusohjelmassa kuin sitten myös käytännön toimenpiteissä. Siinä suhteessa on an-
nettava tämän lain käsittelyn yhteydessä erityinen kiitos ministeri Lindströmille, että hän
on pannut virkamiehet tekemään tätä työtä ja meillä on nyt menossa moniakin näitä asioita
digitalisaation, sähköisen asioinnin edistämiseksi. Toivon, että niitä todella edistetään reip-
paasti kaikin mahdollisin keinoin, myös vaaleissa ja sitten tietysti tässä isossa maakunta- ja
sote-uudistuksessa. Siinä on saumaa ottaa näitä käyttöön ja saada säästöjä ja tehokkuutta
tähän meidän julkiseen hallintoon valtavasti. Sipilän hallitus on tässä nyt todella suuren
asian kanssa tekemisissä ja tekee töitä, ja siitä erityinen kiitos.

13.22 Antti Häkkänen kok: Arvoisa rouva puhemies! Se täytyy vielä viestinä todeta
myös hallituksen suuntaan, että kun näitä sähköisen asioinnin järjestelmiä on aikaisemmin
julkishallinnossa kehitetty — niin kuin tässä edellä oleva edustaja kertoikin, että niitä
hankkeita on ollut 90-luvulla ja 2000-luvun alussa — niin lukuisat näistä hankkeista ovat
myös erittäin epäonnistuneita. Niihin on hassattu rahaa hyvinkin paljon ja on annettu kan-
salaisille semmoinen viesti, että nyt menee kaikki sähköiseksi ja tämä tapahtuu sähköisen
asiointikortin tai jonkun muun kautta. Nämä epäonnistuneet hankkeet toimikoot nyt sem-
moisena karvaana oppikouluna myös näille projekteille. Eli nyt ei ole varaa epäonnistua,
kun tätä sähköistä asiointijärjestelmää viedään eteenpäin, koska maailma on digitalisoitu-
nut taas 10—15 vuodessa niin voimakkaasti, että nyt tässä sähköisessä asiointijärjestel-
mässä on pakko onnistua. Sen takia nyt ministeri Vehviläisen suuntaan ja VM:n ict-osas-
ton suuntaan vahvaa signaalia siitä, että käyttäkää nyt parasta asiantuntemusta, mitä koko
maasta löytyy, ei pelkästään ministeriöstä.

13.24 Ritva Elomaa ps: Arvoisa puhemies! Maksuhäiriömerkintöjä on Suomessa sadoil-
latuhansilla ja nuorten kohdallakin hyvin monella valitettavasti kasvamaan päin. Ulosotto-
asioissa sovittelukäytäntö velan maksusta ei vielä toimi tarpeeksi hyvin. On yhteiskunnan
ja yksilön kannalta paras ratkaisu, jos velan takaisinmaksu voitaisiin suunnitella. Ei ole ke-
nenkään etu, kun ulosoton määrä, pienikin alkusumma, voi kasvaa valtavaksi summaksi.
Samoin pankkitunnuksen puuttuminen henkilöltä aiheuttaa tänä päivänä valtavasti ongel-
mia: ei pääse niille virallisille sivuille, esimerkiksi Kelan sivuille, tai kun hakee työtä.

13.24 Arja Juvonen ps: Arvoisa puhemies! Aivan juuri kuten edustaja Häkkänen tuossa
mainitsi: sähköisen asiointijärjestelmän käyttöönotossa ja sen luomisessa ei todellakaan
ole varaa epäonnistua. Kun me ajattelemme sitä, että sähköisten asiointijärjestelmien käyt-
tö laajenee tulevaisuudessa ja todellakin siellä tulevat olemaan myös Verohallinto ja sitten
Kansaneläkelaitos mukana, niin ne asiakkaat, jotka sitten asioivat siellä sähköisesti, tarvit-
4



Pöytäkirjan asiakohta PTK 35/2016 vp
sevat kyllä sellaisen pohjan, jotta he pystyvät etenemään siellä asiointijärjestelmässä. Kyl-
lä tänä päivänä nettimaailma ja sen kautta asioiden hoitaminen voi olla hyvinkin haasteel-
lista. Ihminen on kuitenkin se keskiö kaikissa asioissa, ja koneet tulevat vasta sitten. Kyllä
meidän täytyy tehdä kaikkemme, että me voimme luoda sellaisen järjestelmän, että se on
kaikille avoin ja myös esteetön — me voimme käyttää sitäkin sanaa näitten järjestelmien
rakentamisessa. Esteettömiä sähköisiä asiointimahdollisuuksia ihmisille.

13.25 Laura Huhtasaari ps: Arvoisa puhemies! Me keskustelimme tästä asiasta lakiva-
liokunnassa pitkään. Digitalisaatio ei ole pakko, mutta se on välttämätöntä, ja meidän tulee
siirtyä digitalisaation tuomiin mahdollisuuksiin. Paljon olemme oppineet, on tehty virhei-
tä. Joka asiassa on ne oppirahat maksettava, ja se tarkoittaa sitä, että niistä virheistä todel-
lakin opitaan ja tehdään yhä tehokkaampia ja yhä parempia järjestelmiä. On otettava myös
huomioon, niin kuin edustaja Juvonen hienosti sanoi, että ihminen on kaikessa keskiössä:
otetaan huomioon eri-ikäisten ihmisten palvelutarpeet. Sen takia me etenemme tässä hy-
vää vauhtia samalla ottaen huomioon, että kaikki eivät vielä niitä käytä.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyt, hallituksen esityk-
seen HE 137/2015 vp sisältyvät 1. ja 2. lakiehdotuksen. Eduskunta hyväksyi valiokunnan
mietinnössä ehdotetun uuden, 3. lakiehdotuksen. Lakiehdotusten toinen käsittely päättyi.
Asian käsittely päättyi.
5


