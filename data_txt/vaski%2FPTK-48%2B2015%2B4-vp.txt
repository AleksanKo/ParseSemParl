















































DEM695.tmpSave.xml


Pöytäkirjan asiakohta PTK 48/2015 vp
Pöytäkirjan asiakohta 

PTK 48/2015 vp

Täysistunto

Perjantai 9.10.2015 klo 13.00—13.32

4. Suomen itsenäisyyden juhlarahasto Sitran toimintakertomus vuodelta 2014
Kertomus K 1/2015 vp
Valiokunnan mietintö TaVM 2/2015 vp

Ainoa käsittely

Puhemies Maria Lohela: Ainoaan käsittelyyn esitellään päiväjärjestyksen 4. asia. Käsit-
telyn pohjana on talousvaliokunnan mietintö TaVM 2/2015 vp.

Keskustelu

13.07 Ben Zyskowicz kok:  Arvoisa rouva puhemies! Talousvaliokunnan mietinnössä
tuodaan hyvin esille Sitran tämän päivän roolia. Sitra on todellakin hyvin monipuolisella ja
hyödyllisellä tavalla ollut aloitteellinen keskeisissä Suomen tulevaisuuteen liittyvissä ky-
symyksissä. Niin kuin täällä kerrotaan, tällä hetkellä Sitran työ keskittyy nimenomaan kol-
meen teemaan, jotka on otsikoitu "Elinvoimainen ihminen ja kannustavat rakenteet", toi-
sena "Resurssiviisas ja hiilineutraali yhteiskunta" ja kolmantena "Kestävän hyvinvoinnin
ja työn toimintamallit".

Sitra on ollut aloitteellinen esimerkiksi perustulon kokeilemisessa, joka perustulokokei-
lu on myös sisällytetty nyt uuden hallituksen ohjelmaan. Olen aikaisemminkin täällä to-
dennut tästä perustulosta, että se ei todellakaan tule olemaan sellainen Suuri kurpitsa, joka
tulee ja ratkaisee kaikki ongelmat, jotka liittyvät vaikkapa köyhyyteen, kannustinloukkui-
hin, yrittäjien sosiaaliturvaan ja niin edelleen. Mutta olen itsekin kannattamassa hallitus-
ohjelmassa sovitun mukaisesti tätä kokeilua ja uskon, että kun kokeillaan, niin nähdään
myös niitä hyvin vaikeita haasteita, joita tällaiseen perustuloajatteluun liittyy.

Pitää myöntää, että noin periaatteellisesti olen vähän varauksellinen. Perustuloajattelu-
han tarkoittaa sitä, että kaikille terveille ja työkykyisille ihmisille maksetaan rahaa kotiin.
Itse näen, että vähintään yhtä tärkeätä on viedä eteenpäin osallistavaa sosiaaliturvaa, jossa
työkykyisiltä ihmisiltä edellytetään mutta heille myös tarjotaan mahdollisuutta tehdä mer-
kityksellistä työtä, joka on merkityksellistä sekä heidän itsensä että koko yhteiskunnan
kannalta.

13.09 Antti Kaikkonen kesk: Arvoisa puhemies! Edustaja Zyskowicz otti esiin tämän
perustulokokeilun. Varmaan on niin, että perustulo ei ole mikään Suuri kurpitsa, mutta on
se silti kokeilemisen arvoinen. Siitä on Suomessa käyty vuosia, ellei jo vuosikymmeniä
keskustelua, olisiko se hyvä idea vai huono idea. Toki sen voi toteuttaa monella tavalla:
onko niin, että yhtenäistetään sosiaaliturvan alimpia tasoja ja perustulo on siinä, vai onko
negatiivinen tulovero se malli, vai onko joku muu malli sitten parempi? Tätähän nyt halli-
tuksessa pähkäillään parhaillaan. Ja myös se kokeilutapa on tietääkseni vielä auki, onko se
 Tarkistettu
4.0



Pöytäkirjan asiakohta PTK 48/2015 vp
alueellinen kokeilu vai johonkin ikäluokkaan liittyvä kokeilu vai mikä malli, se on vielä
haussa.

Itse suhtaudun kyllä ihan avarasti ja myönteisesti siihen, että hanketta kokeillaan, saa-
daan kokemuksia. Meillä kuitenkin on perusteita, mitkä puoltavat kokeilua, kuten se, että
meidän sosiaaliturvajärjestelmämme on hyvin monimutkainen, se ei ole kenenkään hallin-
nassa, ja siinä on myös elementtejä, mitkä eivät ole kannustavia. On yleisesti tiedossa tu-
loloukut, ja on tilanteita, joissa lyhyitten työsuhteitten vastaanottaminen ei ole kannatta-
vaa. Jos näitä pystytään perustulolla purkamaan, niin on se ainakin kokeilemisen arvoinen.

Puhemies Maria Lohela:  Näyttäisi siltä, että tässä on pientä debattia halua käydä.

13.10 Outi Alanko-Kahiluoto vihr (vastauspuheenvuoro):  Arvoisa rouva puhemies!
Edustaja Zyskowicz esitti lyhyessä puheenvuorossaan aika monta perätöntä väitettä. Hän
sanoi, että hän ei usko siihen, että perustulo korjaisi kaikki maailman ongelmat alkaen köy-
hyydestä. No, kuka on niin koskaan väittänyt? Ei kukaan tietääkseni. (Ben Zyskowicz: Ei
maailman vaan Suomen ongelmat!)

Perustulohan on malli, jota on esitetty sen vuoksi, että nykyinen sosiaaliturvajärjestel-
mä ei tunnista esimerkiksi kaikkia työn tekemisen muotoja. Osa ihmisistä tekee nykyään
silpputyötä, ja sosiaaliturvassa jää helposti katveeseen, putoaa ikään kuin sinne verkon vä-
liin huolimatta siitä, että meillä on tämä soviteltu päiväraha. Perustulo auttaisi nimen-
omaan näitä ihmisiä sillä tavalla, että työn tekeminen olisi aina kannattavaa. Eli päinvas-
toin kuin Zyskowicz antaa ymmärtää, eihän perustulo pakota ihmisiä jäämään kotiin, vaan
nykyinen sosiaaliturvajärjestelmä toimii sillä tavalla, että ihmisen ei välttämättä ole mah-
dollista ottaa työtä vastaan. Voi esimerkiksi olla yksinhuoltaja, joka pelkää menettävänsä
asumistuen ja niin edelleen, ja sen vuoksi ei pysty ottamaan töitä vastaan. Kannattaa pe-
rehtyä ennen kuin ampuu olkiukkoja alas.

13.11 Ben Zyskowicz kok (vastauspuheenvuoro):  Arvoisa rouva puhemies! Edustaja
Alanko-Kahiluoto sanoi, että esitin perättömiä väitteitä. Tämä hänen väitteensä on perätön
väite. En puhunut, että perustulo ratkaisee kaikki maailman ongelmat köyhyydestä alkaen,
vaan sanoin, että se on esitetty ratkaisuksi Suomen ongelmiin, kuten juuri köyhyyteen, ku-
ten juuri siihen, että työnteko ei aina kannusta, kuten yrittäjien sosiaaliturvaongelmiin ja
niin edelleen. Mutta me olemme yhtä mieltä siitä, että kokeillaan sitä ja nähdään hyvät ja
huonot puolet.

Edustaja Alanko-Kahiluodon väite siitä, että jonkun yksinhuoltajan ei ole mahdollista
ottaa työtä vastaan johtuen meidän nykyisestä sosiaaliturvastamme, on mielenkiintoinen
väite. Sehän tarkoittaa sitä, että ihmisellä on varaa olla työtön ja elää sosiaaliturvan varassa
mutta hänellä ei ole varaa mennä töihin. Tämä on tietysti sellainen valuvika meidän nykyi-
sessä sosiaaliturvassamme, jos edustaja Alanko-Kahiluotokin sellaisen siellä tunnistaa,
että se pitäisi korjata kaikista perustulokokeiluista riippumatta.

13.13 Pia Viitanen sd (vastauspuheenvuoro): Arvoisa rouva puhemies! Minä olen kyllä
siitä asiasta huolissani, että hallituksella on tässä ja nyt ihan oma kokeilu, jos näin voi sa-
noa, eli se, että leikataan ihmisten sosiaaliturvaa. Meillä on juuri ollut iso huoli, mielen-
osoitukset eläkkeensaajien osalta, leikataan kaikkein pienituloisimpien eläkkeensaajien tu-
kia, leikataan työttömyysturvaa, leikataan ihmisten ostovoimaa sitä kautta, palkkoja halu-
2



Pöytäkirjan asiakohta PTK 48/2015 vp
taan leikata väen vängällä. Tämä on nyt hallituksen ihan oma kokeilu, että vähemmällä
enemmän. Ihmisten ostovoimaan tässä käydään aika rajusti käsiksi hallituksen nykypoli-
tiikalla tässä ja nyt, ja olen siitä hyvin huolissani.

Muistan, että Sitrassakin aikanaan oli, ja edelleenkin on, näitä talouspolitiikan johtamis-
kursseja, ja tietenkin siinä yhteydessä pitäisi kiinnittää huomiota juuri näihin kestävän ta-
louspolitiikan oppeihin, että samassa yhteydessä pitää myös tämä sosiaalinen ja ekologi-
nen kestävyys ottaa mukaan. Kyllä minun mielestäni pitää kiinnittää huomiota, mikä on ta-
louspoliittinen viisaus silloin, kun tässä tilanteessa heikennetään ihmisten mahdollisuuk-
sia kuluttaa ja sitä kautta pistetään kasvulle stoppia.

13.14 Simon Elo ps (vastauspuheenvuoro): Arvoisa rouva puhemies! Edustaja Zysko-
wiczin tapaan myönnän suhtautuvani perustuloon kriittisesti. Näen, että on hyvä, että on
perusyhteys olemassa sen välillä, että tekee työtä, jos on mahdollista, ja sen, mitä sitten saa.
Toisaalta ymmärrän sen, että kun maailma muuttuu, niin uusia ajatuksia täytyy pystyä kat-
somaan, voidaanko niitä hyödyntää tässä ajassa toisin kuin joskus aikaisemmin. Siksi mi-
nusta tämä kokeilu, mitä hallitus esittää, on aivan perusteltu — omasta kritiikistäni huoli-
matta.

Toisaalta täytyy huomata, että perustulomalleja on tietysti hyvin erilaisia. Sanoisin niil-
le, jotka voimallisesti perustuloa kannattavat, että kannattaisi myös miettiä vähän sitä
markkinointia niin sanotusti, miten sitä mallia esittää. Muistuu mieleeni Vasemmistonuor-
ten kampanja, muistaakseni "Massit massoille", jossa kerrottiin, että olisi kiva saada tonni
käteen kuussa, että voisi asua isommassa asunnossa. Pidän sellaista hieman erikoisena aja-
tuksena. Jos haluaa isomman asunnon, silloin mahdollisuuksien mukaan tehdään enem-
män töitä tai mennään töihin.

13.15 Touko Aalto vihr (vastauspuheenvuoro): Arvoisa rouva puhemies! Suhtaudun näi-
hin niin sanottuihin duubioihin hyvin kiinnostuneesti, ja minusta on ihan hyväkin esittää
kysymyksiä. Vanha viisaus sanoo, että ei kysyvä tieltä eksy. Ja edustajille Zyskowicz ja
Elo voi todeta, että perustulon keskeisen idean voi kiteyttää jopa 15 sekuntiin: Sama raha,
mikä nyt kiertää — käytetään se vain fiksummin. Nykyinen vähimmäissosiaaliturvataso
korvataan yhdellä yhtenäisellä summalla ja päästään eroon köyhyysloukuista, kannustin-
loukuista. Ja mitä tulee siihen huoleen, että annetaan rahaa, että ihmiset lorvivat kotonaan,
niin kuten edustaja Kahiluoto viittasi, nykyään tilanne on se, että rahaa annetaan sinne ko-
tiin, koska ei oikeastaan ole mahdollisuutta päästä työn syrjään kiinni, koska kannustinlou-
kut ovat niin suuria. (Eduskunnasta: 30 sekuntia!)

13.16 Sanna Lauslahti kok (vastauspuheenvuoro): Arvoisa puhemies! Perustuloon var-
masti liittyvät omat vahvat puolensa mutta myös haittapuolensa. Vahvana puolena lienee
se, että meillä on äärettömän byrokraattinen sosiaaliturvajärjestelmä, jota on vuosikaudet
yritetty saada petrattua entistä sujuvammaksi, mutta hieman epäonnistuen. Mutta perustu-
lon osalta siinä on aina se riski, että se ei saa tulla kuin manulle illallinen, vaan jokaisen
työtunnin tulee olla kannattava, ja siltä osin kannatan Zyskowiczin ajatusta siitä, että osal-
listavaa elementtiä tulee liittää tässä tilanteessa mukaan.

Se, mikä huolestuttaa siinä, on se, että 100 euron ostovoima tällaisessa järjestelmässä on
kovin erilainen Helsingissä kuin jos verrataan vaikka Inariin. 100 eurolla nimittäin saa ihan
3



Pöytäkirjan asiakohta PTK 48/2015 vp
erilaista, voi sanoa, elinkustannusta. Sillä on enemmän ostovoimaa Inarissa. Miten meidän
järjestelmämme pystyisi parhaiten huomioimaan maan eri alueilla olevat ostovoimaerot?

13.17 Eero Heinäluoma sd (vastauspuheenvuoro): Arvoisa puhemies! Minäkin yhdyn tä-
hän ihmettelyyn siltä osin, että kun meillä on tällä hetkellä huutava pula rahasta ja hallitus
esittää tänne hyväksyttäväksi jo ensi vuoden budjetissa ja sen jälkeen huomattavia leik-
kauksia sosiaaliturvaan ja ne koskevat juuri sitä aluetta, joka on kaikkein tarpeellisin ihmi-
sille, tyyppiä suoja työttömyyden sattuessa, työttömyysturva, ne koskevat myös eläkeläis-
ten toimeentuloa, asumistukea, ne koskevat yleistä asumistukea — ja listaa voisi jatkaa:
kansaneläkkeisiin tehdään miinusmerkkinen tarkistus ensi vuonna — niin mistäs tämä in-
nokkuus tulee nyt sitten ryhtyä sanomaan, että joo, puhutaanpas tästä perustulosta, ikään
kuin se ratkaisisi nämä ongelmat, jotka meillä tässä ja nyt ovat? Minä epäilen, että ei tule
yhtään rahaa lisää, ristitään millä nimellä tahansa tämä sosiaaliturva, joka on käytettävissä.

Olen kuitenkin sillä kannalla, että jos kokeillaan, niin Sitra olisi hyvä kokeilija. Sillä on
nimittäin erinomaisen paljon resursseja tällaisen kokeilun tekemiseen.

13.18 Timo Heinonen kok (vastauspuheenvuoro): Arvoisa puhemies! Tämä keskustelu
nyt meni pelkästään perustuloon. Sitra tekee paljon hyvää työtä ja esimerkiksi aivan tuo-
reimmissa selvityksissään on käynyt läpi sitä, onko siirtyminen laitoshoidosta kotihoitoon
tuonut kuitenkaan niitä säästöjä, joita on tavoiteltu. Mutta kun perustulosta puhutaan, niin
minun mielestäni on hyvä, että tämä selvitys tehdään, ja järjestelmää varmasti kannattaa
yksinkertaistaa ja toisena vaihtoehtona sitten tätä edeltävän ministeri Risikon osallistavaa
sosiaaliturvaa myös pitää esillä. Ja juuri saimme myös tiedon, että STM selvittää, voisiko
myös maahanmuuttajien kotouttamistuesta tehdä vahvasti vastikkeellista. Eli tämä on kyl-
lä varmasti se oikeampi tie, että rahalla on jokin vastine, mitä siihen tehdään.

13.19 Tarja Filatov sd (vastauspuheenvuoro): Arvoisa puhemies! Suomalainen sosiaali-
turva tarvitsee todella remontin, se tarvitsee byrokratiaremontin, ja se tarvitsee norminpur-
kutalkoot. Mutta kun me puhumme perustulosta, niin me puhumme hyvin erilaisista asiois-
ta. Se, mitä esimerkiksi edustaja Lepomäki on esittänyt, on aivan toisenlainen malli kuin
se, mitä vihreät ovat esittäneet tai mitä vasemmistoliitto on esittänyt. Mutta yhtä kaikki,
itse ajattelen niin, että meidän pitäisi yhdistää sosiaaliturvan eri tasoja, koska liian usein ih-
miset joutuvat ikään kuin keinottelemaan sillä sosiaaliturvan statuksella, jotta he pystyvät
tässä viidakossa toimimaan. Mutta siitä huolimatta me tulemme aina tarvitsemaan tarve-
harkintaisen osuuden, koska ihmisten tarpeet ja ihmisten elämäntilanteet ovat erilaiset,
vaikkapa vammaisen ihmisen tai sitten nuoren koulusta valmistuneen ihmisen. Me tarvit-
semme tätä syyperusteista puolta. Mutta mitä tulee näihin resursseihin, niin joskus toivoi-
sin, että osa näistä Sitran resursseista voitaisiin käyttää myös ministeriöissä kehitystyöhön,
koska alkaa olla aika hävytöntä se, että meillä ostetaan jopa lainvalmistelua konsulttityönä.

13.20 Maria Tolppanen ps (vastauspuheenvuoro): Arvoisa puhemies! Nyt täytyy sanoa,
että minulla on vähän kummallinen olo. Sekä vasemmalta että oikealta tuomitaan tämä pe-
rustulo, ja perusteet ovat kummallakin täysin kestämättömät. Kun edustaja Viitanen sanoi,
että on parempi, että saadaan peruspäivärahaa kuin että saadaan perustuloa, niin ei ole. Se
ei ole ihmisten kannalta parempi, ihmisen kannalta on parempi saada se tonni rahaa kä-
teen. Jos täällä taas edustaja Zyskowicz sanoo näin, että on se nyt kummallista, että tässä
4



Pöytäkirjan asiakohta PTK 48/2015 vp
maassa on kannattavampaa olla kotona kuin mennä töihin, että tämähän on aivan kummal-
linen juttu: niin onkin. Te olette olleet hallituksessa ties kuinka kauan aikaa jo ja olette
edelleenkin. (Timo Heinonen: Ja te olette nyt!) — Me olemme nyt, mutta me emme muu-
tamassa kuukaudessa pysty mitään muuttamaan. — Edelleenkin tilanne on tässä maassa se,
että on kannattavampaa olla kotona kuin mennä töihin. Tämä on se ensimmäinen asia,
mikä tästä maasta pitää purkaa: kaikki työnteon tekemisen esteet on laskettava alas, ja pe-
rustulo on minun mielestäni erittäin hyvä asia myös tähän.

13.21 Pia Viitanen sd (vastauspuheenvuoro): Arvoisa puhemies! Omassa puheenvuoros-
sani kannoin huolta hallituksen kokeilusta tässä ja nyt, mikä tarkoittaa suomeksi sanottu-
na, että hallitus parhaillaan on linjannut päätöksiä, joissa se tulee leikkaamaan sosiaalitur-
vaa eläkkeensaajilta, työttömiltä, kaikilta näiltä. (Eero Heinäluoma: Perusturvaa leika-
taan!) Ja minä väitän, että tulee inhimillisesti ja talouspoliittisesti vielä kalliiksi ratkaisuksi
tämä hallituksen oma kokeileva sosiaaliturvaa leikkaava talouspoliittinen linjaus. Me
olemme esittäneet SDP:ssä esimerkiksi sitä, että tämän hetken passiivista työttömyystur-
vaa voisi käyttää aktivoiviin toimiin, ihminen pääsisi töihin, työllistyisi TESin mukaisella
palkalla — edustaja Rinteen malli. Toivon, että hallitus innostuu kokeilemaan tätä myön-
teistä uutta mallia. Olen samaa mieltä kuin täällä edelliset puhujat, edustajat Heinäluoma ja
Filatov, siitä, että pitää tulevaisuudessa kiinnittää huomiota myös siihen, mihin kaikkeen
uudenlaiseen voimme Sitran resursseja käyttää, ja tätä kehotan meitä kaikkia miettimään.

13.22 Ben Zyskowicz kok (vastauspuheenvuoro): Arvoisa rouva puhemies! Työnteon pi-
tää aina kannattaa — se on vanha kokoomuksen periaate, ja itse olen pitänyt tätä periaatet-
ta erittäin keskeisenä jo pitkään, ja edustaja Tolppanen on oikeassa siinä, että tämän muut-
taminen todeksi meidän monimutkaisessa sosiaaliturvajärjestelmässämme ei ole ollut
helppoa. On ollut kannustinloukkutyöryhmää jo Lipposen hallitusten aikana ja niin edel-
leen. On otettu edistysaskeleita, mutta edelleenkin ongelma on olemassa. Kiinnitin vain
huomiota siihen, miten suorasukaisesti vihreiden ryhmän puheenjohtaja sanoi, että ihmi-
sillä on tietyissä tilanteissa varaa olla sosiaaliturvalla, mutta heillä ei ole varaa mennä töi-
hin. Onko perustulo tähän ratkaisu? Jos perustulo tämän kannustinongelman pystyisikin
ratkaisemaan, niin se olisi eittämättä yksi sen positiivisia puolia. En ole siitä vielä vakuut-
tunut, mutta kuten sanoin, asian kokeileminen on paikallaan. Tämä osallistava sosiaalitur-
va, se, että edellytetään ja myös tarjotaan merkityksellistä tekemistä sosiaaliturvan vastik-
keeksi, on todella tärkeätä esimerkiksi niille, jotka tulevat uusina työmarkkinoille, kuten
nuoret ja maahanmuuttajat.

13.24 Outi Alanko-Kahiluoto vihr (vastauspuheenvuoro): Arvoisa rouva puhemies! To-
siaankin vihreät ovat esittäneet semmoista perustulomallia, joka korvaisi kaikki nykyiset
vähimmäisetuudet, kuten työttömien perusetuudet ja vanhempainpäivärahat, työttömyys-
rahan ja niin edelleen. Eli tilannehan on siis nykyään sellainen, että jos saa työttömyystur-
vaa, niin voi olla sellaisessa tilanteessa, jossa satunnaista lyhyttä työkeikkaa, muutaman
tunnin työkeikkaa, ei kannata ottaa vastaan, koska se voi ikään kuin pudottaa ihmisen ja hä-
nen perheensä sosiaalietuuksien ulkopuolelle. Ja se on tietysti vaarallinen tilanne esimer-
kiksi semmoisessa tapauksessa, jossa on vaikka kolmen lapsen yksinhuoltaja, jonka täytyy
kantaa vastuuta siitä, että pystyy ostamaan seuraavalla viikolla puuroa pöytään. Ja me vih-
reät ajattelemme näin, että onhan se nyt aina parempi, että ihminen pystyisi tienaamaan sen
5



Pöytäkirjan asiakohta PTK 48/2015 vp
sosiaaliturvan päälle, sen verran kuin pystyy, ja on mahdollista tehdä töitä. Tämä nykyinen
järjestelmä ei sitä salli. Toivoisin, että (Puhemies koputtaa) niin oikealla kuin sitten dema-
reissa lakattaisiin syyllistämästä työttömiä siitä, että he ovat semmoisessa tilanteessa, että
työnteko jostain syystä (Puhemies koputtaa) ei ole mahdollista nykyisen lainsäädännön
puitteissa. Yrittäkää eläytyä sen ihmisen asemaan, joka mielellään tekisi töitä mutta jolla ei
töitä ole.

13.25 Eero Heinäluoma sd (vastauspuheenvuoro):  Arvoisa puhemies! Huomaan, että
tässä kokoomuksen ja sosialidemokraattien aatemaailmassa näyttää olevan yksi yhteinen
kohta, ja se on se, että työnteon pitää olla aina kannattavaa, (Outi Alanko-Kahiluoto: Totta
kai!) tästä me olemme sataprosenttisen yhtä mieltä. Mutta on sitten toinenkin tärkeä peri-
aate, ja se on se, että hyvinvointi syntyy vain työstä. (Timo Heinonen: Se on kokoomuk-
sessa kanssa!) — Nyt meillä on jo kaksi. — Muuta reittiä hyvinvointiin ei ole kuin että teh-
dään töitä ja ihmiset ovat töissä. (Timo Heinonen: Tämän kun olisimme tajunneet viime
kaudella!) Ja sitä pidän pelottavana, jos sosiaaliturva työikäisten ja työkykyisten kohdalta
irrotetaan työnteosta. Jos lähtökohta on se, että voit jäädä kotiin ja saat siitä huolimatta,
mikä se summa sitten onkaan, (Välihuutoja) 700 euroa — jos se on vähimmäistulo — niin
silloin tämä yhteiskunta ei tule pärjäämään. Kyllä lähtökohdan täytyy olla se, että yhteis-
kunnassa on oikeuksia ja velvollisuuksia ja velvollisuuksiin kuuluu se, että työkykyinen,
työikäinen on valmis tekemään töitä.

13.26 Sari Multala kok (vastauspuheenvuoro):  Arvoisa puheenjohtaja! Juuri näin, että
niinhän sen pitäisi olla, mutta tällä hetkellä ei valitettavasti ole. Enkä usko, että meilläkään
on ainakaan ollut tarkoitus syyllistää, vaan kyllähän nämä ongelmat nimenomaan liittyvät
tähän meidän nykyiseen järjestelmäämme ja sen sisältämiin kannustinloukkuihin. Itse kan-
natan sitä, että testaamme ja kokeilemme perustuloa ja katsomme, voisiko se olla se tie, se
mahdollisuus, jolla me korjaamme tämän epäkohdan. Tietysti sen pitää olla sitten sellai-
nen, että se todella myös kannustaa siihen, että töitä kannattaa ottaa vastaan myös lyhytai-
kaisesti, kuten edustaja Alanko-Kahiluoto esitti.

13.27 Hanna Sarkkinen vas (vastauspuheenvuoro): Arvoisa puhemies! Tämän nykyisen
järjestelmän ongelmahan on nimenomaan se, että työtä ei kannata ottaa vastaan, jos työ on
pätkissä, sitä on hyvin vähän, koska silloin tämä sosiaaliturva leikkaantuu ja ihmisen talou-
dellinen tilanne heikkenee sitten siitä, että hän ei olisi ollenkaan töissä, suhteessa siihen,
että hän ottaa tätä työtä vastaan. Kyllähän nykyinen järjestelmä on passivoiva järjestelmä
ja mahdollistaa myös sen kotona olemisen ilman työntekoa. Sehän itse asiassa on sosiaali-
turvan tarkoituskin, että ihminen, jolla ei ole työtä, voi kuitenkin tulla toimeen tässä maas-
sa. Ja kyllä se lähtökohtainen ongelma kuitenkin on se, että ei ole tarpeeksi työtä Suomes-
sa, eli kyllä tämä työttömien syyllistäminen olisi syytä unohtaa. Mutta kyllä sosiaaliturvan
täytyy muuttua, kun työelämä on muuttunut ja yhteiskunta on muuttunut. Perustulo olisi
siihen hyvä ratkaisu, mutta hieman minua huolestuttaa se, mitä nykyinen hallitus ymmär-
tää perustulolla ja minkäköhänlaisen kokeilun se laittaa alulle.

13.28 Ari Torniainen kesk (vastauspuheenvuoro): Arvoisa puhemies! Varmaan me kaik-
ki tässä salissa ja muuallakin olemme samaa mieltä, että työnteon tulee olla aina kannatta-
vaa. Sen tulee olla lähtökohta. (Timo Heinonen: Kaikki on kokoomuksen linjoilla!) Perus-
6



Pöytäkirjan asiakohta PTK 48/2015 vp
tulosta on keskusteltu hyvinkin paljon, ja varmaan se jakaa myöskin mielipiteitä. Itse kyllä
kannatan sitä, että perustuloa kokeillaan, ja on kaiken kaikkiaan hyvä asia, että hallitus on
ottanut hallitusohjelmaan nimenomaan perustulokokeilun. Perustuloa kannattaa selvittää
ja kokeilla, koska se voi myös esimerkiksi vähentää sosiaaliturvan byrokratiaa, joka on
erittäin raskasta tällä hetkellä, ja perustulokokeilu myöskin kannustaa tulevaisuudessa
työntekoon.

13.29 Antero Laukkanen kd (vastauspuheenvuoro): Arvoisa puheenjohtaja! Sitran ha-
vaintoihin tulee paneutua, sillä ne ovat niitä harvoja kokonaisuuksia tässä maassa, jotka
edustavat luovaa ajattelua palveluiden järjestämisessä. Erityisesti tämä kestävän hyvin-
voinnin ja työn malli ansaitsee huomion. Tämä perustulo on sellainen asia, josta on mieli-
kuva, jossa on jaossa vastikkeetonta rahaa, ja jotenkin tämä pitäisi saada muutettua. Suh-
taudun tähän perustulokokeiluun positiivisesti, mutta en vastikkeettomana kokeiluna.

Tässä meidän nuorin tyttäremme kun meni joku vuosi sitten naimisiin, niin hän ja uusi
puolisonsa kun kuulivat, että tämmöinen perustulo on tulossa, niin totesivat: "Mitä, hyvä-
nen aika, saataisko me, Ville, yhdessä 1 500 euroa kuussa? Mehän ei tehdä enää ikinä mi-
tään." Minusta tämä mielikuva, joka heillä oli, kertoi juuri siitä ongelmasta, mikä tässä pe-
rustulokeskustelussa on, (Puhemies koputtaa) ja on nyt tärkeätä, että se kokeillaan ja kat-
sotaan, palveleeko se sitä, mihin sitä on ajateltu.

13.30 Outi Alanko-Kahiluoto vihr (vastauspuheenvuoro): Arvoisa rouva puhemies! Ny-
kyään kahden 18 vuotta täyttäneen nuoren on täysin mahdollista nostaa 1 500 euroa kuu-
kaudessa ja paljon enemmänkin tekemättä mitään. Meillä on sellainen työttömyysturva,
joka on reilu 700 euroa kuukaudessa. Sen päälle saat asumistukea, ja jos asumistuki ei rii-
tä, niin saat toimeentulotukea. Mutta nykyisen järjestelmän ongelma on se, että nämä sosi-
aalietuudet muodostavat ikään kuin katiskan, josta työttömän köyhän on hyvin vaikea pon-
nistella ulos. Eli tässä meidän vihreiden mallissa ihmiset saisivat saman suuruisen sosiaa-
liturvan kuin nykyään, mutta kaikki työ olisi aina kannattavaa ja sallittua. Se on se keskei-
nen ero. Eli köyhällä olisi mahdollisuus perustulojärjestelmässä kohentaa omaa elämänti-
lannettaan, päästä ulos sieltä köyhyyden katiskasta, ja esimerkiksi aikuisen työttömän ih-
misen olisi mahdollista kouluttautua.

Juuri tänään saatiin uutinen, että hallitus on poistamassa aikuiskoulutustuen tai vähin-
tään muuttamassa sen lainapainotteiseksi. (Eero Heinäluoma: Ei kai!) Minusta on väärin,
että aikuinen ihminen ei voi opiskella ja kouluttautua eteenpäin ja sillä tavalla ponnistella
ulos köyhyydestä ja työttömyydestä. Ilmeisesti demarit ja kokoomus (Puhemies koputtaa)
ovat sitä mieltä, että tämä on hyvä järjestelmä. Niinkö?

Keskustelu ja asian käsittely keskeytettiin.
7


