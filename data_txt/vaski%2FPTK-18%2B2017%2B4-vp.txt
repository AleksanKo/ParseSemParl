















































DEM154C.tmp.xml


Pöytäkirjan asiakohta PTK 18/2017 vp
Pöytäkirjan asiakohta 

PTK 18/2017 vp

Täysistunto

Tiistai 7.3.2017 klo 14.01—21.18

4. Hallituksen esitys eduskunnalle maakuntien perustamista ja sosiaali- ja terveydenhuol-
lon järjestämisen uudistusta koskevaksi lainsäädännöksi sekä Euroopan paikallisen itse-
hallinnon peruskirjan 12 ja 13 artiklan mukaisen ilmoituksen antamiseksi

Hallituksen esitys HE 15/2017 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 4. asia. Puhemiesneuvosto ehdottaa, että asia lähetetään sosiaali- ja ter-
veysvaliokuntaan, jolle perustuslakivaliokunnan, valtiovarainvaliokunnan, hallintovalio-
kunnan sekä työelämä- ja tasa-arvovaliokunnan on annettava lausunto.

Perhe- ja peruspalveluministeri Juha Rehulan ja kunta- ja uudistusministeri Anu Vehvi-
läisen esittelypuheenvuorojen jälkeen keskustelu käydään etukäteen pyydettyjen puheen-
vuorojen osalta nopeatahtisena. Ryhmäpuheenvuorojen pituus on enintään 5 minuuttia ja
muiden etukäteen varattujen puheenvuorojen pituus enintään 5 minuuttia. 

Puhemiesneuvosto suosittaa, että myös nopeatahtisen keskusteluosuuden jälkeen pidet-
tävät puheenvuorot kestävät enintään 5 minuuttia. Lisäksi myönnän harkitsemassani jär-
jestyksessä 1 tai 2 minuutin vastauspuheenvuoroja.

Keskustelu

14.15 Perhe- ja peruspalveluministeri  Juha Rehula (esittelypuheenvuoro):  Arvoisa
herra puhemies! Ajan kuluessa meidän hyvinvointiyhteiskuntamme tukijalat sosiaali- ja
terveyspalveluissa ovat alkaneet murentua: monta asiaa, monta kohtaa, jotka eivät vastaa
enää tämän päivän tarpeisiin. Ammattilaisia ei ole saatavilla riittävästi, ja palvelujen tasa-
arvo perustuslain 19 §:n näkökulmasta on kärsinyt. Kustannukset ovat liian kovalla kasvu-
uralla, kuitenkin ilman selkeää laadun parantumista. Rahoitusmalli on pirstaloitunut, on
seurannut päällekkäisyyksiä, ja ihmisiä pompotellaan luukulta toiselle.

Eduskunnan käsittelyssä on hallituksen esitys, 34 lakia, joissa keskeisimmät lait ovat:
laki sosiaali- ja terveydenhuollon järjestämisestä, maakuntalaki, maakuntien rahoituslaki
ja voimaanpanolaki — 30:tä muuta lakia yhtään väheksymättä. 

Nykyisin lähes 200 eri kunnallista organisaatiota järjestää sosiaali- ja terveydenhuoltoa,
jatkossa vastuullisia järjestäjätoimijoita on 18. Moni asia yhteiskunnassa on tämän lakiko-
konaisuuden myötä muuttumassa eikä vähiten se, että kunnilla ei jatkossa ole enää järjes-
tämisvastuuta kuntalaisten palveluista ja toisaalta myös rahoitusvastuu siirtyy kunnalta
maakunnille.

Ministeri Vehviläinen esittelee omalta osaltaan maakuntauudistusta, keskityn soteen.
Tässä maassa on yli kymmenen vuotta tehty valmistelutyötä siksi, että meillä on perus-

tavaa laatua olevia ongelmia meidän nykyisissä toimintatavoissamme ja -malleissamme.
 Tarkistettu
4.1



Pöytäkirjan asiakohta PTK 18/2017 vp
Keskeiset tavoitteet ovat ennallaan: väestön hyvinvoinnin ja terveyden edistäminen, perus-
palvelujen vahvistaminen sekä palvelujen yhdenvertaisen saatavuuden turvaaminen. Me-
nojen kasvukulma on liian jyrkkä, sitä menojen kasvukulmaa pitää kyetä 3 miljardin euron
edestä taittamaan.

Uudistuksen lähtökohdat ja keskeiset keinot eivät ole valmistelun eri vaiheissa muuttu-
neet mihinkään. Olemme ensimmäisenä maailmassa tekemässä sotea. Ammattilaisten on
toimittava yhteistyössä, ja ennen kaikkea ihmisille on taattava sujuvat palveluketjut, ede-
tään ihmisen, ei järjestelmän ehdoilla.

Asiakaslähtöisyys näkyy myös siinä, että ihmisten mahdollisuutta valita palveluntuotta-
ja sekä mahdollisuuksia osallistua ja vaikuttaa palveluihin lisätään. Samalla huolehditaan
asiakkaiden palveluntarpeen kokonaisarvioinnista, palveluntuottajilla on iso vastuu tästä.
On varmistettava joustava ja oikea-aikainen palvelujen saatavuus. Maakunnat velvoite-
taan edistämään asukkaidensa osallistumis- ja vaikutusmahdollisuuksia. Samoin maakun-
tia velvoitetaan terveyden edistämis- ja ennaltaehkäisevässä työssä tekemään yhteistyötä
kuntien kanssa.

Uudistuksessa sosiaali- ja terveydenhuollon palvelutuotanto monipuolistuu. Maakun-
nan omilla sekä yksityisillä ja kolmannen sektorin palvelujen tuottajilla on jatkossa tasa-
puoliset toimintaedellytykset tuottaa ihmisille heidän tarvitsemansa palvelut. Suomalaisen
valinnanvapausmallin lähtökohtana on vahvistaa peruspalvelujen saatavuutta ja tätä kautta
helpottaa hoitoon pääsyä. Poistetaan painetta erityistason palveluista. Tähän liittyen val-
mistellaan erikseen asiakkaan valinnanvapautta koskeva lainsäädäntö, joka annetaan edus-
kunnalle niin, että se on käsiteltävissä tämän nyt esittelyssä olevan lakikokonaisuuden
kanssa samanaikaisesti.

Eduskunta tulee saamaan seuraavien kahden vuoden aikana useita lakiesityksiä, jotka
liittyvät siihen, että tätä nyt esittelyssä olevaa peruskiviä luovaa lakikokonaisuutta toi-
meenpannaan. Iso vastuu on alueilla. Tämä lakikokonaisuus antaa raamit, ja paljon puhu-
tut alueelliset erityispiirteet kyetään parhaiten huomioimaan siellä, missä ovat ihmiset ja ne
erityispiirteet ovat osa arkea.

Arvoisa herra puhemies! Sote- ja maakuntauudistuksen osalta tavoitteena on kuroa jul-
kisen talouden kestävyysvajetta umpeen 3 miljardilla eurolla vuoden 2029 loppuun men-
nessä. Sote-menot tulevat tässä maassa kasvamaan jatkossakin, mutta tuota menojen kas-
vukulmaa on saatava loivennettua. Välineitä tähän menojen kasvukulman loiventamiseen
on lakikokonaisuudessa paljon. 

Organisaatioiden ja hallinnon uudistamisella luodaan edellytykset tehokkaampien ja
vaikuttavampien toimintatapojen käyttöönottoon. Sirpaloitumisesta ollaan matkalla kohti
leveämpiä harteita. [Antti Lindtman: Mitäs asiantuntijat sanoo?] Vahvoina järjestäjinä
maakunnat pystyvät kohdentamaan resursseja ja palveluja alueen tarpeen mukaan sekä
hyödyntämään erikoistumista ja suuruuden ekonomiaa. [Ben Zyskowicz: Totta!] Ammat-
tilaisten yhteistyön mahdollisuudet paranevat, kun hallinnollisia rakenteita puretaan.

Tätä tehostetaan maakuntien yhteistyöllä ja yhteisillä palveluyhtiöillä. Ammattijohdon
alla toimivat palvelutuottajat luovat mahdollisuuden keskittyä väestön palvelutarpeiden
täyttämiseen nykyistä yhtäläisemmin eri puolilla Suomea. Samalla mahdollistetaan julkis-
ten ja yksityisten ja kolmannen sektorin palvelutuottajien uusien, asiakaslähtöisten yhteis-
työmallien kehittäminen ja niiden parantaminen.
2



Pöytäkirjan asiakohta PTK 18/2017 vp
Erottamalla sote-palvelujen järjestäminen ja tuottaminen toisistaan voidaan hyödyntää
eri toimijoiden osaaminen. Tätä kautta on mahdollista parantaa niukkenevienkin resurs-
sien aikana palvelujen laatua ja ennen kaikkea asiakas- ja ihmislähtöisyyttä.

Uudistuksen toimeenpano ja kustannusten hillintä toteutuvat kustannus- ja laatutietoi-
sella johtamisella: parhaiden käytäntöjen nykyistä tehokkaammalla käyttöönotolla sekä
tiukalla ohjauksella — tähän tulee joidenkin mielestä liiankin tiukka valtion ohjaus. Sillä
tulee olemaan vaikutusta siihen, että perustuslainkin 19 §:n yhdenvertaisuus voi toteutua.
On kyse isosta muutoksen johtamisen prosessista.

Useita palveluja samanaikaisesti käyttävät tarvitsevat heidän omista lähtökohdistaan
suunniteltuja ratkaisuja. Työtä tuetaan tieto- ja viestintätekniikkaan investoimalla. Voi ky-
syä, onko meillä rohkeutta tehdä uudistus ja muutos, joka vastaa edes tämän päivän tilan-
teeseen siitä, minkälaisia mahdollisuuksia on asiakaslähtöisiin ja hyvinkin personoituihin,
henkilökohtaisiin palveluihin. Meillä on käynnissä murros ja mullistus. Kyse on päätök-
sentekijöiden rohkeudesta ottaa käyttöön kaikki ne mahdollisuudet, joita käytettävissä on.

Tarvitaan useita toimenpiteitä kaikilla sosiaali- ja terveydenhuollon alueilla. Ehkäiseviä
ja avohoitomuotoisia palveluja on kyettävä kehittämään. Perustasolla, joka on se meidän
sosiaali- ja terveyspalvelujen suurin ongelmakohta, meidän on kyettävä löytämään ne uu-
det tavat, joilla mahdollistetaan yhtäältä ihmisten palvelujen saatavuus ja toisaalta myös
niukkenevien resurssien paras mahdollinen hyödyntäminen. Erikoistuneissa palveluissa
laadun ja vaikuttavuuden parantaminen tapahtuu osaamisen kokoamisella ja nykyistä sel-
keämmällä työnjaolla.

Kestävyysvajetavoitteen saavuttamista varmistetaan säätelemällä maakuntien kokonais-
rahoitusta rahoituslakiehdotuksen 6 §:ssä esitetyllä tavalla. Valtion rahoitusta ei tarkistet-
taisi vuosittain toteutuneiden kustannusten perusteella vaan siten, että muutos vastaisi
enintään maakuntaindeksin toteutunutta muutosta lisättynä puolella prosenttiyksiköllä.
Tällöin saavutettaisiin vuoteen 2030 mennessä yhteensä 2,7 miljardin euron laskennalli-
nen säästö.

Rahoituksen tason rajaaminen siten, että perusoikeuksien toteutuminen samalla turva-
taan, edellyttää sosiaali- ja terveydenhuollon toiminnan tehostumista, hyvien käytäntöjen
ihan aitoa ja oikeaa käyttöönottoa sekä tuottavuushyötyjen realisoitumista. Lakisääteisten
palvelujen tarkempaa määrittelyä, arviointeja ja tarvittaessa rajapintoja tulee arvioida tä-
män muutoksen aikana.

Arvoisa herra puhemies! Muutoksen myötä yhteisillä varoilla on saatavissa enemmän
terveyttä ja hyvinvointia. Viime kädessä muutos tehdään maakunnissa työpaikoilla siellä
arjen tasolla, ruohonjuuritasolla. Laki antaa raamit tälle muutokselle alueelliset erityispiir-
teet huomioiden. Arvoisat kollegat, tämän muutoksen mahdollistaminen ja kestävän poh-
jan antaminen sille on juuri nyt ja tästä eteenpäin eduskunnan käsissä.

14.25 Kunta- ja uudistusministeri  Anu Vehviläinen (esittelypuheenvuoro):  Arvoisa
puhemies! Maakuntauudistus on suurin julkisten palveluiden järjestämistä koskeva muu-
tos 100-vuotiaan Suomen historiassa. Uudistus tehdään, jotta erityisesti sosiaali- ja tervey-
denhuollon palvelut voidaan järjestää nykyistä leveämmillä hartioilla. Samassa yhteydes-
sä toteutetaan aluehallinnon uudistus. Hallitusohjelman mukaan aluehallinnon uudistami-
sen "ensisijaisena ratkaisuna on toimintojen keskittäminen tehtäviltään ja toimivallaltaan
selkeille itsehallintoalueille". Monialaisiin maakuntiin kootaan hajanainen ja aluejaotuk-
seltaan kirjava julkinen aluehallinto. Maakunnille siirretään tehtäviä noin 400 nykyiseltä
3



Pöytäkirjan asiakohta PTK 18/2017 vp
toimijalta. Uudistus vahvistaa alueellista demokratiaa ja suoraa kansanvaltaa. Samalla uu-
distus tarjoaa mahdollisuuden hallinnon sujuvoittamiseen, kustannustehokkuuteen, toi-
mintatapojen uudistamiseen ja digitalisaation täysimittaiseen hyödyntämiseen. Tavoittee-
na on palvella nykyistä paremmin kansalaisia sekä tarjota elinkeinoelämälle ja yrityksille
sujuvat julkiset palvelut. Uudistus mahdollistaa voimavarojen kokoamisen esimerkiksi
TE- ja sote-palveluissa ja tuo näin uusia tapoja auttaa vaikeasti työllistyviä. Manner-Suo-
meen perustetaan 18 maakuntaa. Ne olisivat alueiltaan nykyisiä maakuntia vastaavia muu-
tamaa kuntaa koskevin poikkeuksin.

Ehdotettu maakuntalaki on maakuntien toimintaa, taloutta, hallintoa ja demokratiaa kos-
keva yleislaki. Se luo puitteet itsehallinnollisuuden toteuttamiselle ja asukkaiden vaikutus-
mahdollisuuksille. Maakuntalaki on kuntalain tapaan luonteeltaan mahdollistava. Maa-
kunnissa ylintä päätösvaltaa käyttää vaaleilla valittava valtuusto. Ensimmäiset maakunta-
vaalit järjestetään vuoden 2018 presidentinvaalin yhteydessä, ja sen jälkeen vaalit pidettäi-
siin aina yhtä aikaa kuntavaalien kanssa. Ensimmäisen maakuntavaltuuston kausi alkaisi
maaliskuussa 2018. Ennen tätä maakunnan toiminnan ja hallinnon käynnistämisestä vas-
taisi jokaisessa maakunnassa väliaikaishallinto. Valtuuston lisäksi maakunnassa olisi maa-
kuntahallitus ja tarkastuslautakunta. Muut toimielimet olisivat maakunnan päätettävissä.
Maakuntaa johdettaisiin valtuuston hyväksymän maakuntastrategian mukaisesti.

Maakuntien on pidettävä huoli asukkaiden monipuolisista vaikutusmahdollisuuksista.
Osallistumista voidaan edistää esimerkiksi keskustelutilaisuuksilla ja asukasraadeilla.
Maakunnassa on oltava nuorisovaltuusto, vanhusneuvosto ja vammaisneuvosto sekä kieli-
vähemmistön vaikuttamistoimielin. Laissa luodaan osallistumiselle vähimmäispuitteet.
Maakunta voi lisätä omin päätöksin osallistumisen tapoja laajemmin kuin laissa sääde-
tään. Maakuntien ja kuntien päättäjien on huolehdittava siitä, että kuntien ja maakuntien
välille syntyy aito ja hyvä vuorovaikutus kansalaisten äänen kuulumiseksi alueen asioissa. 

Maakuntien tehtävistä säädetään maakuntalain 6 §:ssä. Sote-palveluiden rinnalla maa-
kunnat vastaavat muun muassa pelastustoimesta, ympäristöterveydenhuollosta, aluekehi-
tys- ja rakennerahastotoiminnasta, elinkeinojen edistämisestä sekä alueiden käyttöön,
maataloushallintoon, lomitukseen, alueelliseen tienpitoon, vesitehtäviin, rakentamisen oh-
jaukseen, kulttuuriympäristöön, maakunnalliseen identiteettiin ja kulttuurinedistämiseen
liittyvistä tehtävistä. Maakunnille siirtyy tehtäviä kunnilta, kuntayhtymiltä, ely-keskuksil-
ta, TE-toimistoilta ja aluehallintovirastoilta. Maakunnissa tehtäviä on kaikkiaan kahdek-
san ministeriön hallinnonalalta.

Maakunnan palvelutuotannosta vastaisi sote-palveluissa ja pelastustoimessa maakun-
nan liikelaitos. Liikelaitos olisi osa maakuntaa, mutta se olisi maakunnan sisällä toiminnal-
lisesti ja taloudellisesti eriytetty.

Maakuntauudistus tehostaa toimintaa asiantuntija- ja tukipalvelutehtävissä. Tavoitteen
toteuttamiseksi perustetaan kolme maakuntien yhteistä palvelukeskusta toimitila- ja kiin-
teistö-, talous- ja henkilöstö- sekä ict-asioiden yhteensovittamiseksi. Palvelukeskukset
ovat maakuntien yhteisesti omistamia osakeyhtiöitä.

Maakuntien rahoituslaissa säädetään valtion rahoituksesta maakunnille. Maakunnilla ei
ole verotusoikeutta uudistuksen voimaan tullessa, joten niiden tulolähteenä ovat valtion ra-
hoitus sekä asiakas- ja käyttömaksut.

Tänään keskustelussa oleva maakuntien rahoituslaki kattaa sosiaali- ja terveydenhuol-
lon sekä pelastustoimen tehtävien rahoituksen, yhteensä noin 17,4 miljardia euroa. Rahoi-
tuksesta 10 prosenttia tulee asukasmäärän ja 89 prosenttia maakunnan tarpeen ja olosuh-
4



Pöytäkirjan asiakohta PTK 18/2017 vp
detekijöiden perusteella. 1 prosentti rahoituksesta tulee hyvinvoinnin ja terveyden edistä-
misen perusteella. Valtion rahoitukselle säädetään siirtymäaika vuosille 2019—2023. Täl-
löin siirrytään asteittain sosiaali- ja terveydenhuollon menoperusteisesta rahoituksesta tar-
veperusteiseen rahoitukseen. Maakuntien rahoitusta tarkistetaan julkisen talouden kanto-
kyvyn mukaisesti siten, että vuoden 2029 loppuun mennessä saavutetaan noin 2,8 miljardia
euroa matalampi rahoituksen taso.

Maakuntien rahoitus kerätään valtionverotuksen kautta sekä ohjaamalla kuntien nykyi-
set soteen liittyvät valtionosuudet maakunnille. Jotta kokonaisveroaste ei nouse, kuntien
verotuloja alennetaan siten, että kunnilta maakunnille siirtyvät tulot ja menot vastaavat ko-
konaisuutena toisiaan. Tämä toteutetaan niin, että vuodelle 2019 kaikkien kuntien tulove-
roprosenttia alennetaan 12,5 prosenttiyksikköä. Vuosien 2019—2023 siirtymäaikana var-
mistetaan, että yhdessäkään kunnassa uudistus ei muuta talouden tasapainoa enempää kuin
plus miinus 100 euroa asukasta kohden. Näin kuntien veronkorotuspaineet jäävät alle yh-
den prosenttiyksikön suuruisiksi. On tiedostettava, että uudistuksen myötä sote-menojen
kasvunhallinta siirtyy maakunnille.

Uudistus merkitsee myös mittavia omaisuusjärjestelyjä. Sairaanhoitopiirien ja muiden
lakisääteisten kuntayhtymien omaisuus, varat ja velat siirtyvät maakunnille. Maakunnat
vuokraavat kuntien omat sote-tilat vähintään kolmeksi vuodeksi. [Susanna Huovinen:
Mustapekka kunnille!] Tavoitteena on erillistoimin huolehtia siitä, että siirtymäajan jäl-
keen tyhjilleen jäävien kiinteistöjen riski ei jää yksin kuntien vastuulle. Uudistuksen myö-
tä 215 000 työntekijää siirtyy maakuntien palvelukseen. Henkilöstön asema ja oikeudet
turvataan henkilöstön siirroissa.

Arvoisa puhemies! Nyt keskustelussa oleva lakipaketti sisältää 34 lakiesitystä. Keskei-
simmät ovat maakuntalaki, maakuntien rahoituslaki, sosiaali- ja terveydenhuollon järjestä-
mislaki, kuntien peruspalveluiden valtionosuuslaki ja voimaanpanolaki. Ottaen huomioon
maakuntien rahoituslain ja kuntien valtionosuuslain tässä lakipaketissa käsitellään yli 20
miljardin euron kokonaisuutta julkisessa taloudessa. Maakunnille siirtyviä muita tehtäviä
koskevat muutokset lainsäädäntöön sekä valtion lupa- ja valvontaviraston perustaminen
toteutetaan tästä lakipaketista erillisissä hallituksen esityksissä. Ne annetaan eduskunnalle
tämän kevään ja alkusyksyn aikana. Rahoituslakia täydennetään parhaillaan maakunnille
siirtyvien muiden tehtävien rahoituksen osalta. Se tulee eduskuntaan tänä keväänä, ja näin
täällä voidaan käsitellä koko maakuntarahoituksen kokonaisuutta samaan aikaan. Uudis-
tusta käsitteleville valiokunnille toivon paljon voimia ja intoa työhön, ja oman vastuualu-
eeni osalta olen valmis valiokuntien kanssa tiiviiseen yhteistyöhön tarvittaessa.

Ensimmäinen varapuhemies Mauri Pekkarinen: Siirrytään ryhmäpuheenvuoroihin,
jotka ovat enintään 5 minuuttia.

14.34 Timo V. Korhonen kesk (ryhmäpuheenvuoro): Arvoisa puhemies! Sosiaali- ja ter-
veyspalvelujen uudistus tehdään, jotta jokainen suomalainen saa tasa-arvoiset palvelut ym-
päri maata myös tulevaisuudessa. Maakuntauudistus tehdään, jotta alueitten elinvoima tur-
vataan koko maassa vahvistamalla maakuntien ja alueitten kehittämisedellytyksiä. Tässä
uudistuksessa myös valtion, kuntien ja nyt perustettavien maakuntien välillä jaetaan erilai-
sia palvelutehtäviä entistä järkevämmin. Nämä muutokset lähtevät siis ihmisestä, tasaver-
taisista palveluista, kansalaisten vaikuttamismahdollisuuksien lisäämisestä, byrokratian
vähentämisestä sekä alueiden elinvoiman kehittämisestä koko maassa.
5



Pöytäkirjan asiakohta PTK 18/2017 vp
Sosiaali- ja terveyspalveluiden uudistamisen välttämättömyydestä meillä vallitsee suuri
yksimielisyys. Tästä kielii jo se, että sote-uudistusta on maassamme yritetty eri hallitusten
voimin yli kymmenen vuotta. Epävarmuuden jatkuminen olisi tavallisille suomalaisille
epäoikeudenmukaista ja kävisi yhteiskunnalle aina vain kalliimmaksi.

Puhemies! Ratkaisut ovat nyt olemassa kansalaisten tarvitsemien palvelujen turvaami-
seksi pitkälle tulevaisuuteen. Vuosien epävarmuus on selkenemässä. Raiteet ja polku ovat
selvillä.  Muutokset tehdään ihmisiä varten, ei hallintoa varten. Maakunnat, jotka perustu-
vat kutakuinkin nykyisiin sairaanhoitopiireihin, ovat kansanvaltaisia. Iso uudistus yksin-
kertaistaa järjestelmää radikaalisti: noin 400 viranomaisen tai toimielimen tehtävät siirty-
vät 18 maakunnan vastuulle.

Muutokset koskettavat suoraan yli 200 000:ta ammattitaitoista työntekijää. Korostan
tässäkin, että ilman heitä tämä hanke ei onnistu. Näiden ammattilaisten äänen on kuulutta-
va, ja heidän pitää aidosti pystyä osallistumaan siihen, miten uudistus käytännössä toteu-
tetaan. Uusien maakuntien on oltava aidosti hyviä työnantajia.

Valtion aluehallinto siirretään maakuntien ihmisten hallintaan. Maakuntien päättäjät va-
litaan suorilla vaaleilla, ja maakunnat saavat rahoituksensa valtiolta yhtäläisin perustein
koko maassa. On välttämätöntä, että uudistuksen myötä maakunnat voivat järjestää palve-
luita joustavasti, koska Suomessa on asukaspohjan, ikärakenteen, väestötiheyden ja etäi-
syyksien kannalta kovin erilaisia alueita.

Ihmisten arjessa sote-rakenneuudistus tarkoittaa — ja sen tulee tarkoittaa — että hoi-
toon pääsee nopeammin ja tarvittavan avun saa yhdeltä luukulta. Jokainen voi valita hoi-
topaikan, ja ihmisen tiedot siirtyvät nykyistä sujuvammin hoitopaikasta toiseen. Nykytek-
nologia mahdollistaa palveluiden käyttämisen ajasta ja paikasta riippumatta. Vaativimpia
palveluja kootaan yhteen, mutta tärkein tavoite on parantaa peruspalveluita ja turvata hoi-
toon pääsy mahdollisimman lähellä koteja tulevissa sote-keskuksissa.

Keskusta tähdentää, että sosiaali- ja terveydenhuollon perustana ovat tulevaisuudessa
maakuntien järjestämät julkiset palvelut. [Susanna Huovinen: Toivottavasti!] Palveluiden
laatua ja saatavuutta vahvistetaan valjastamalla myös yksityisiä yrityksiä, osuuskuntia ja
järjestöjä sote-palveluiden tuottajiksi. Keskustalle tämä valinnanvapaus on yksi keino huo-
lehtia ihmisten yhdenvertaisuudesta. Valinnanvapaus ymmärrettävästi keskusteluttaa. On-
kin aivan välttämätöntä, että valinnanvapauden jatkotyöstössä on — käsiteltäessä erillistä
valinnanvapauslainsäädäntöä — huomioitava vakavasti lausuntokierroksen aikana kentäl-
tä ja asiantuntijoilta tuleva palaute sekä perustuslailliset näkökulmat. [Vasemmalta: Hy-
vä!]

Arvoisa puhemies! Tämän ison uudistuksen tarve ja tavoitteet ovat vastaansanomatto-
mat. Tavoitteet on saavutettava, ja olemassa olevat ongelmat on selätettävä. Ongelmat ei-
vät ratkea riitelemällä, vääristelemällä tai pelottelemalla. Suomea ei saada myöskään pe-
ruuttamalla kuntoon. Sosiaali- ja terveydenhuollon sekä maakuntauudistuksen suunnan pi-
tää olla eteenpäin. Toivon tässä kaikilta vahvaa yhteistyötä, yhteistä ymmärrystä ja ratkai-
sumyönteistä tahtotilaa.

Mehän kaikki haluamme laittaa Suomen kuntoon. Remontoimme hyvinvointiyhteiskun-
taa viemällä vihdoinkin maaliin sosiaali- ja terveyspalveluiden uudistuksen ja rakennam-
me elinvoimaisten kotikuntien ja maakuntien Suomea. [Puhemies koputtaa] Tämä jos mikä
on huolenpitoa — huomennakin.
6



Pöytäkirjan asiakohta PTK 18/2017 vp
14.39 Vesa-Matti Saarakkala ps (ryhmäpuheenvuoro): Arvoisa herra puhemies! Käsit-
telyssämme on nyt ehkä Suomen historian suurin ja tärkein hallinnollinen uudistus, kun so-
te- ja maakuntauudistuksen seurauksena merkittävin osa kuntien tehtävistä siirretään maa-
kuntien järjestettäväksi ja myös valtionhallintoa siirtyy maakuntiin vuoden 2019 alusta.

Perussuomalaisten mielestä tämä perusratkaisu on ainut oikea vaihtoehto, sillä yksittäi-
sin kuntaliitoksin ei voida vastata siihen haasteeseen, että väestörakenteemme on paikoit-
tain jopa seudullisesti epätasapainoinen ja tuo epätasapainoisuus ei ennusteiden mukaan
ole ainakaan vähenemään päin. [Eero Heinäluoma: Mihin unohtui piirikuntamalli?] Vaa-
ditaan vähintään nykyisten maakuntien kokoisia alueita, jotta pystymme suoriutumaan tar-
vittavien peruspalveluiden järjestämisestä riittävän yhdenvertaisesti. Nykyiset maakunnat
ovat kuntien jälkeen monelle suomalaiselle myös alueita, joihin heidän omat identiteettin-
sä kiinnittyvät luonnollisesti. Minä ainakin olen vahvasti eteläpohjalainen, vaikka edustan-
kin täällä eduskunnassa vaalipiirini myötä kolmen eri maakunnan asukkaita.

Viime vaalikaudella sote-ratkaisuksi esillä olleet maakuntia suuremmat jättikuntayhty-
mät olivat epäluonnollisia, epädemokraattisia, vastoin kuntalaisten itsehallintoa ja lopulta
myös perustuslain vastaisia. [Susanna Huovinen: Itse olitte mukana tekemässä!] Toivotta-
vasti kukaan ei haikaile sen paremmin kuntaliitosten kuin noiden järkyttävien jättikuntayh-
tymienkään perään, kun nyt meillä on vihdoin käsissämme perusratkaisu, joka ei sisällä
mitään noista edellä mainitsemistani epäkohdista. Vaaranpaikat liittyvätkin nähdäksemme
valmistelussa olevaan valinnanvapausmalliin, joka on tulossa eduskuntaan vasta myöhem-
min keväällä, mutta sitä ei käsitellä vielä tänään. Perussuomalaisten mielestä olisi sääli, jos
näin hyvä hallintomalli kaatuisi ongelmiin valinnanvapaushaaveiden muotoilemisessa la-
kipykäliksi, aikataulurajoitteista puhumattakaan.

Arvoisa puhemies! 18 maakuntaan on hyvä koota nykyisten 20 sairaanhoitopiirin, kym-
menien ylikunnallisten yhteistoiminta-alueiden ja satojen kuntien sote-osaaminen ja voi-
mavarat demokraattisen päätäntävallan alle. Uudistuksen myötä kansanvalta ottaa jättiläis-
mäisen harppauksen eteenpäin. Voidaan puhua suorastaan vallankumouksellisesta ratkai-
susta, ja tässä tapauksessa vallankumous on positiivinen asia. [Vasemmalta: Rahan val-
taa!] Tavallisen kansalaisen vaikutusvalta suorien maakuntavaalien myötä kasvaa ekspo-
nentiaalisesti, ja byrokraattien vaikutusvalta pelottelupropagandasta huolimatta todellisuu-
dessa vähenee. [Eero Heinäluoma: Oho!] Otamme niskalenkin kuntia piinaavasta demo-
kratiavajeesta, joka on näkynyt äänestysprosenttien romahtamisena kuntavaaleissa. Ihmi-
set kunnissa ovat kyllästyneet siihen, että valta ei tunnu olevan enää valtuustoilla vaan jos-
sakin muualla. [Jukka Gustafsson: Ovatko asiantuntijat näin väärässä?] Nyt on viimeinen
hetki pelastaa demokratia, sillä emme voi vain katsoa vierestä, jos kohta enää alle puolet
äänioikeutetuista kokee mielekkääksi ottaa vaaleissa kantaa siihen, miten yli puolet yhteis-
kuntamme julkisista varoista käytetään.

Arvoisa herra puhemies! [Hälinää — Puhemies koputtaa] Tällä hallituksen uudistuksel-
la koko suomalaisen päätöksenteon horisontti muuttuu kertaheitolla: Paikallishallinnossa
eli kunnissa voidaan keskittyä koulutuksen lisäksi entistä enemmän kunnan elinvoiman
kasvattamiseen ja uuden ideoimiseen. Sitä me Suomessa tarvitsemme, jos aiomme säilyt-
tää peruspalveluiden rahoituslähteet eli yritykset ja työpaikat maassamme. Kyllä aina riit-
tää niitä päättäjiä, jotka keksivät menoeriä, mutta tässä ajassa tarvitaan päättäjiä, jotka kek-
sivät lisää tulonlähteitä. Tästä on kyse. Lopetetaan turha taivaanrannan maalaaminen, mut-
ta ei juututa myöskään pieniin yksityiskohtiin. Luodaan olosuhteet, joissa niin kansalaiset
7



Pöytäkirjan asiakohta PTK 18/2017 vp
kuin heitä edustavat päättäjät kykenevät keskittymään oleelliseen, toimivan tulevaisuuden
rakentamiseen.

Arvoisa puhemies! Perussuomalaisten mielestä pian 100-vuotias Suomi ansaitsee nyt
uudistuksen, jolla maamme demokraattinen käyttöjärjestelmä päivitetään vihdoinkin tälle
vuosituhannelle. Emme voi surffata netissä Commodore 64:llä. Sote- ja maakuntauudistus
on kuin demokratian aktiivisuusranneke, joka ohjaa valtiokehoa toimimaan järkevästi ja
määrätietoisesti, ja sellaisena se on hallitukselta oiva syntymäpäivälahja kohta 100 vuotta
täyttävälle Suomi-neidolle.

Arvoisa puhemies! [Puhemies koputtaa] Perussuomalaiset antaa nyt ja tässä tukensa täl-
le suurenmoiselle uudistukselle.

14.45 Sari Raassina kok (ryhmäpuheenvuoro): Arvoisa puhemies! Käsillämme oleva so-
te- ja maakuntauudistus on yksi 100-vuotiaan Suomen merkittävimpiä uudistuksia. Medi-
assa ja tässäkin salissa on ehditty useaan kertaan kuulla, miksi uudistus on opposition mie-
lestä huono ja joutaisi romukoppaan. [Päivi Räsänen: Asiantuntijoiden!] Kokoomuksen
eduskuntaryhmä on eri mieltä. 100-vuotias Suomi ja ennen kaikkea sen kansalaiset ansait-
sevat tämän uudistuksen, jolla me parannamme palveluita ja kavennamme terveyseroja.

Arvoisa puhemies! On siis syytä palauttaa mieliin sote-uudistuksen perimmäiset tavoit-
teet. Väestön ikärakenteen muutos on ollut tiedossamme jo pitkään. Se tarkoittaa niin pal-
veluiden käytön kasvua kuin myös tulojen ja menojen epäsuhtaa. Kaikissa kunnissa ei ole
enää voimavaroja kannatella sosiaali- ja terveyspalveluita, ja siksi ihmiset eivät ole saa-
neet yhdenvertaisia palveluja. [Eero Heinäluoma: Ei koske Helsinkiä!] Käsillämme on ti-
lanne, jossa hyvinvointiyhteiskuntamme yksi peruspilareista rapistuu.

Terveyserot ovat hyvinvointiyhteiskuntamme häpeäpilkku. Jonoja ei saada kuriin, pal-
jon palveluja tarvitsevia pomputellaan luukulta toiselle, ja samaan aikaan yhä useammat
turvautuvat yksityisiin vakuutuksiin. Tämä tilanne vaatii ratkaisun, johon kokoomus on si-
toutunut. Täytyy vain ihmetellä sitä vastuuttomuutta, jolla vasemmisto vihreät mukaan lu-
kien uhoaa tämän uudistuksen kaatamisella. Uudistusta on tehty jo yli kymmenen vuotta.
Nykytilanne ei ole vaihtoehto kokoomukselle. Siksi palvelujen eriarvoistuminen on pysäy-
tettävä ja kustannusten kasvu on saatava taittumaan. [Susanna Huovinen: Mutta kun tällä
esityksellä ei päästä näihin tavoitteisiin!]

Jos minun pitäisi jossain sairastua vakavasti, niin se olisi sitten täällä Suomessa. Täällä
tiedän saavani ensiluokkaista hoitoa. [Susanna Huovinen: Pitää paikkansa vielä!] Suoma-
laisen terveydenhuollon laatu on esimerkiksi OECD:n arvioiden mukaan huippuluokkaa.
Meillä on kuitenkin ongelmana hoitoonpääsy, ja siksi tarvitsemme suurempia hartioita ja
vahvistusta perustason julkiseen terveydenhuoltoon. Jokainen voi päätellä, kuinka paljon
inhimillistä kärsimystä ja kustannuksia aiheutuu, kun et tahdo päästä terveyskeskukseen
ajoissa ja sen jälkeen odottelet hoitotoimenpiteitä kuukausia hoitojonoissa. Oikea-aikaisen
hoidon on oltava hyvinvointiyhteiskunnan takuu veronmaksajille.

Paremmat perusterveydenhuollon palvelut ja nopeampi hoitoonpääsy mahdollistavat
kustannussäästöä koko hoitoketjussa. Perus- ja erikoistason ja sosiaali- ja terveydenhuol-
lon yhteensovittaminen puolestaan takaa sekä palvelujen sujuvuuden asiakkaan näkökul-
masta että resurssien järkevän käytön. Erikoissairaanhoidon saatavuus viidessä yliopisto-
sairaalassamme on turvattava myös taloudellisesti.

Arvoisa puhemies! Haluan vielä korostaa, että suomalaiset sosiaali- ja terveydenhuol-
lon ammattilaiset, sairaanhoitajat, lähihoitajat, sosiaalityöntekijät, lääkärit ja fysioterapeu-
8



Pöytäkirjan asiakohta PTK 18/2017 vp
tit, ovat kivenkovia osaajia. He toimivat vaativissa olosuhteissa ja tekevät aina parhaansa
meidän kaikkien hyvinvoinnin eteen. Mutta jos rakenne ei toimi, eivät huippuosaajatkaan
voi loistaa. Henkilöstön rooli uudistuksessa on korvaamaton. Kokoomuksen eduskunta-
ryhmä haluaa huolehtia henkilöstöstä ja siitä, että henkilöstö on mukana uudistuksen to-
teuttamisessa joka vaiheessa.

Arvoisa puhemies! Kokoomus on lähtenyt tähän uudistukseen sote edellä. Liian moni
puhuu hallinnosta, liian harva ihmisten palveluista. On kuitenkin selvää, että muutos on
valtava myös hallinnollisesti. Kunta on edelleen ihmistä lähin yhteisö, ja kokoomukselle
on tärkeää kunnan rooli hyvinvoinnin edistäjänä ja elinvoiman synnyttäjänä.

Uuden hallintotason täytyy taata kansalaisten vaikutusmahdollisuuksien säilyminen de-
mokraattisesti. Maakuntauudistuksessa täytyy muistaa, että kasvavat kaupunkiseudut ovat
talouden vetureita ja niiden roolin on oltava sen mukainen. Maakuntia tulevaisuudessa on
arvioitava nimenomaan yhdenvertaisten ja laadukkaiden palveluiden näkökulmasta.

Arvoisa puhemies! Sote-uudistukseen kuuluva asiakkaan valinnanvapaus on valtava
ajattelutavan muutos, jota ihmiset vahvasti kannattavat. Perinteinen tapa ajatella on se, että
valtio tekee ratkaisut ihmisen puolesta. Tähän asti mahdollisuus valita on ollut vain hyvä-
osaisilla. Kokoomus katsoo, että tämä oikeus kuuluu ihan kaikille. 

Uudistukset herättävät aina vastarintaa, mutta Ruotsista emme löydä enää yhtään puo-
luetta, joka vastustaisi ihmisten valintaa terveyspalveluissa. Tulevaisuudessa ihminen on
aktiivisessa roolissa päättämässä saamistaan palveluista. Valinta on aina mahdollisuus, ei
pakko. Tukea ja ohjausta on saatava jatkossakin kaikkialla.

Kokoomus haluaa kaikki palvelujen tuottajat samalle viivalle. Hallittu kilpailu kirittää
laatua ja innovaatioita. Näin on myös sosiaali- ja terveyspalveluissa. Sote-uudistus moni-
puolistaa palveluiden valikoimaa ja määrää, minkä myötä voimme toivottavasti sanoa hy-
västit pitkille hoitojonoille.

Hyvä puhemies ja edustajakollegat! Meidän on aika laittaa piste kansalaisten kustannuk-
sella jahkailulle. Tehdään yhdessä tämä historiallinen uudistus ihmisten parhaaksi.

14.51 Sirpa Paatero sd (ryhmäpuheenvuoro):  Arvoisa puhemies! Palataan ajassa takai-
sinpäin vajaat kaksi vuotta. Silloin kaikkien kahdeksan eduskuntapuolueen yhteinen tahto
oli saada Suomeen entistä paremmat sosiaali- ja terveyspalvelut. Näistä seitsemän puolu-
etta halusi edetä julkisen palvelutuotannon pohjalta. Missä ollaan tänään? Meillä on edes-
sä kolmen puolueen esitys maakuntauudistuksesta, jossa soten lisäksi maakunnille siirre-
tään kymmeniä muita toimintoja, julkiset palvelut pakkoyhtiöitetään ja annetaan suurelta
osin markkinoiden hoidettaviksi. Lisäksi kunnat rajataan täysin palvelutuotannon ulkopuo-
lelle. [Jukka Gustafsson: Miksi näin?] Kyseessä on kansalaisten kannalta tärkein uudistus
sataan vuoteen. Pelkästään sen täysimääräinen toteuttaminen kestää helposti 10—20 vuot-
ta. Suomen juhlavuoden henki "Yhdessä" on siis täysin unohdettu. Tätä uudistusta ei tehdä
yhdessä. [Eduskunnasta: Tulkaa mukaan!] Myöskään asiantuntijoiden palautetta ei tunnu-
ta kuultavan. Merkille pantavaa on, että hallituksen esittämälle mallille — näillä talouden
reunaehdoilla — ei löydy sote-asiantuntijoiden puolelta puolustajia, jotka uskoisivat pal-
veluiden ja ihmisten hyvinvoinnin parantuvan tällä hallituksen mallilla. Epäilyjä sitä vas-
toin on esitetty paljon [Susanna Huovinen: Pilvin pimein!] palveluiden pilkkoutumisesta,
epätasa-arvon lisääntymisestä ja hinnan kallistumisesta. Suomalainen sosiaali- ja tervey-
denhuolto on OECD:n mittareilla yksi maailman tehokkaimmista, ja toisaalta kuntalaisten
tyytyväisyys julkisesti tuotettuihin palveluihin on kasvanut kaiken aikaa. Näillä tiedoilla
9



Pöytäkirjan asiakohta PTK 18/2017 vp
kuulostaa varsin kummalliselta, että niin sote- kuin muissakin palveluissa, muun muassa
työllistämispalveluissa, uskotaan nyt markkinoiden voimaan — veronmaksajien rahoilla
— ilman mitään näyttöä. [Ben Zyskowicz: Ihmiset saavat itse päättää!] Käsittämätöntä.

Arvoisa puhemies! Maakunnista puhutaan itsehallinnollisina toimijoina. Todellisuudes-
sa itsehallinto jää kyseenalaiseksi. [Susanna Huovinen: Ei sitä ole!] Aiemmin kuntapuolen
itsehallinnon määritelmän mukaan kolmesta kriteeristä on maakuntien kohdalla toteutu-
massa yksi eli vaaleilla valitut päättäjät — ei verotusoikeutta eikä yleistä tehtävää, ei mah-
dollisuutta tehdä kuntien kanssa yhteistyötä. [Sari Sarkomaa: Hyvät palvelut ensin!] Kun
maakuntiin tulee ministeriöiden vahva ohjaus ja valtioneuvoston mahdollisuus puuttua toi-
mintaan jopa enemmän kuin valtion omiin virastoihin, on pelko, että maakunnista tulee
valtionhallinnon jatkeita. [Eduskunnasta: On, on!] Itsehallinnon lisäksi vajaaksi on siis jää-
mässä myös demokratia, jos tulevat maakuntavaltuustot päättävät vain strategiset linjauk-
set ja asiakasmaksujen tason. [Toimi Kankaanniemi: Nyt ei ole senkään vertaa!] Kaikki
muu soten päätöksenteon osalta siirtyy liikelaitoksille ja yhtiöille, joissa päättäjinä eivät
edes saa olla luottamushenkilöt. [Susanna Huovinen: Käsittämätöntä!] 18 maakuntaa ovat
hyvin erilaisia. [Kari Uotila: Hyvästi, kansanvalta!] Niiden mahdollisuudet tuottaa palve-
luja eroavat toisistaan. Kun rahoitus on asiakasmaksuja lukuun ottamatta valtion armeliai-
suuden varassa, tullaan näkemään tilanteita, joissa maakunnat eivät selviä näistä tehtävis-
tään. Tällöin joudutaan joko anomaan lisää rahaa valtiolta tai leikkaamaan palveluita. Kun
samaan aikaan on ajateltu kustannustasoa leikattavan 3 miljardilla, kuulostaa jälkimmäi-
nen elikkä palveluiden leikkaus todennäköisemmältä. [Antti Rinne: Maksujen korotus!]

Nyt tavoiteltu tilaaja—tuottaja-malli on osoittautunut kaikissa esimerkeissä, niin Suo-
messa kuin muissa Pohjoismaissa, tehottomaksi ja kalliiksi. Jäänkin kysymään, onko se
tässä mallina vain markkinoiden vahvistamisen vuoksi. Koko uudistuksen tavoite on ollut
kaventaa terveyseroja, saada tasa-arvoisempia palveluita, riippumatta tulotasosta ja asuin-
paikasta, kohtuullisin kustannuksin. [Sari Sarkomaa: Luette nyt väärää lakia!] Lainsäädän-
nön arviointineuvoston mukaan tästä laista puuttuivat vaikutusarvioinnit uudistuksen vai-
kutuksesta palveluiden laatuun, saatavuuteen tai ihmisten hyvinvointiin. Epäilys valinnan-
vapauslainsäädännöstä tulee jatkamaan tätä linjaa, että palvelut karkaavat ja kustannukset
nousevat.

Sosiaalidemokraatit haluavat soten, jossa terveyserot kapenevat, perustason palvelut
vahvistuvat ja vaikuttavuus paranee. Tämä on mahdollista toteuttaa luottaen julkiseen pal-
velutuotantoon, hyödyntäen kolmatta sektoria, yrityksiä ja kuntia. [Puhemies koputtaa] Me
haluamme valinnanvapauden palvelusetelimallia parantamalla ja [Puhemies koputtaa]
henkilökohtaista budjettia kehittämällä.

14.57 Olli-Poika Parviainen vihr (ryhmäpuheenvuoro):  Arvoisa herra puhemies! Me
kaikki tiedämme sanonnan laivasta, joka on suuri ja kääntyy hitaasti. Käsittelyssämme ole-
va sote- ja maakuntauudistus on näitä politiikan suuria laivoja. Sitä on rakennettu tässä
muodossaan kuitenkin kireällä aikataululla, joskin itse työ on ollut käynnissä jo pitkään.
Määränpää on kuitenkin ollut koko ajan selkeä: onnistuessaan uudistus vahvistaisi suoma-
laisten yhdenvertaisia mahdollisuuksia saada palveluita, lisäisi hyvinvointia, keventäisi
hallintoa ja edistäisi yrittäjyyttä sekä säästäisi yhteisiä varojamme. Tämän sote-laivan ra-
kenteissa tuntuu kuitenkin olevan sellaisia pahoja valuvikoja, ettei horisonttiin voi vielä
kuvitella sinistä taivasta vaan pikemminkin lähestyvän myrskyn.
10



Pöytäkirjan asiakohta PTK 18/2017 vp
Hallitusta on kehuttava määrätietoisuudesta hankkeen kapteenina. Rajanveto määrätie-
toisuuden ja jääräpäisyyden välillä on kuitenkin häilyvä — etenkin kun hallitus tuntuu si-
vuuttavan useita asiantuntijoiden esittämiä huolia uudistuksen lopputuloksesta. Hallituk-
sen esitystä on esimerkiksi kuvattu seuraavilla sanoilla: kaaos, hyppy tuntemattomaan,
keskeneräinen, vaikeaselkoinen ja uudistuksen alkuperäisten tavoitteiden vastainen. Ly-
hytnäköisesti toteutettuna tämä uudistus voi muodostua vuosikymmenten mittaiseksi kal-
liiksi riesaksi meille kaikille. Vihreät ovatkin toistuvasti joutuneet muistuttamaan uudis-
tuksen alkuperäisestä tavoitteesta: me vaadimme hyvän perusterveydenhuollon pelasta-
mista ja laadukkaan hoitoketjun turvaamista kaikille suomalaisille. Kyse on lopulta aivan
elintärkeistä palveluista, kirjaimellisesti.

Suurin huolemme liittyy hallituksen keskeneräiseen esitykseen valinnanvapaudesta.
Koko uudistus on nyt rakennettu laajaa valinnanvapautta ajatellen, ja esitetyssä muodossa
valinnanvapaus voi vaarantaa vakavasti kaikki soten alkuperäiset tavoitteet: niin terveys-
erojen kaventamisen, palvelujen hyvän integraation, kustannusten pitämisen aisoissa kuin
myös palvelujen saatavuuden paranemisen. Yrityksille ei myöskään voi antaa huomattavia
julkisia vastuita. Vihreät eivät vastusta valinnanvapautta itsessään, me vastustamme sen
ideologista pakkosyöttämistä seurauksista välittämättä ja asiantuntijoita kuulematta. [Ben
Zyskowicz: Te vastustatte sen toteuttamista!] Kokonaisuuden on pysyttävä julkisen vallan
hallinnassa, mitä tulee laatuun, hintaan ja yhdenvertaisuuteen ihmisille.

Valinnanvapausmalli tyrmättiin myös hallituksen itselleen teettämässä vaikutusten arvi-
oinnissa. Hallitus on onneksi todennut itsekin tämän esityksen vaativan vielä muutoksia.
Koko paketin perusteellinen korjaus voi kuitenkin viedä niin paljon aikaa, että asia löytyy
vielä seuraavankin hallituksen pöydältä, puhumattakaan poliittisista ristivedoista, joissa
keskusta pitää kiinni itselleen edullisimmasta 18 maakunnan maakuntamallista, kokoo-
mus korostaa itselleen sopivinta valinnanvapauden muotoa ja perussuomalaiset... No, pe-
russuomalaiset puhuvat lähinnä maahanmuutosta.

Arvoisa puhemies! Olemme kuulleet myös vakavia varoituksia siitä, ettei Suomesta
kannata tehdä sote-markkinoiden ja -bisneksen laboratoriota. Markkinat voikin avata vain
kerran. Markkinoiden rakenne luodaan, kun ne avataan, ja tällöin ratkaistaan, millaiset toi-
mijat markkinoilla voivat olla ja pärjätä. Siksi tällaisia muutoksia pitäisi tehdä asteittain ja
kokeiluilla, ei kertarysäyksellä, jolloin voi tapahtua peruuttamattomia virheitä. Ruotsissa
markkinaehtoiseen malliin siirryttäessä tiedettiin, että se nostaa kustannuksia. Ei ole näyt-
töä siitä, että markkinaehtoinen sote toisi tuntuvia säästöjä. Täällä Suomessa meidän pitäi-
si kuitenkin hillitä kustannusten kasvua 3 miljardia euroa tuosta vain. Kyse on nähdäksem-
me toiveajattelusta, jossa kaiken oletetaan menevän parhaalla mahdollisella tavalla. Kerto-
kaapas, milloin politiikassa niin käy.

Samalla maakuntahallinnosta on tulossa heikko soten käsittelyssä ja ylipäätään koko ky-
symyksessä. Maakunnilta puuttuva verotusoikeus estää niitä tosiasiallisesti ohjaamasta
palveluja riittävästi. Ylipäätään maakuntademokratian voi nähdä jäävän ohueksi. Kun val-
tio kontrolloi tiukasti maakuntien toimintaa, niillä ei ole verotusoikeutta ja palvelutkin yh-
tiöitetään, herää kysymys, mistä maakuntavaltuustot soten osalta tosiasiallisesti lopulta
edes päättävät. Maakunnat sidotaan myös tilaaja—tuottaja-malleihin, vaikka monissa kun-
nissa mallista ollaan luovuttu, koska se on lisännyt byrokratiaa. Tarjoamme siis 2020-lu-
vun maakuntiin parikymmentä vuotta vanhaa ideaa, jonka heikkoudet korostuivat juuri
niissä palveluissa, joita maakuntiin nyt kunnilta siirretään.
11



Pöytäkirjan asiakohta PTK 18/2017 vp
Arvoisa puhemies! Kuukauden kuluttua Suomessa valitaan uudet kunnanvaltuustot ti-
lanteessa, jossa tulevat valtuutetut ja heidän äänestäjänsä eivät voi tietää, miten heidän
kuntansa käy. Miten kannustamme kuntia huolehtimaan ennalta ehkäisevistä palveluista?
Miten järjestetään terveyden ja hyvinvoinnin edistäminen ja sujuvat polut palveluihin yli
kunta- ja maakuntarajojen? Jokainen julkiseen hallintoon perehtynyt tietää osaoptimoin-
nin ja siiloutumisen olevan todellisia haasteita.

Lopuksi: Muutoksen onnistunut läpivienti on yhteinen tavoitteemme. Nyt jos koskaan
on aika muuttaa tämän hankkeen kurssia [Puhemies koputtaa] kohti onnistuneempaa lop-
putulosta. Se onnistuu, jos kuuntelemme asiantuntijoita, teemme päätökset tietoon pohja-
ten ja kokeilujen kautta, osallistamme asianomaiset ja pidämme ihmisten arjen tarpeet
ylimpänä mielissämme. [Puhemies koputtaa] Tämä on tärkeintä.

15.02 Aino-Kaisa Pekonen vas (ryhmäpuheenvuoro): Arvoisa puhemies! Entinen Kelan
pääjohtaja Jussi Huttunen arvioi sotea näillä sanoilla: hyppy tuntemattomaan, palvelut vaa-
rassa ajautua kaaokseen, yksikään tavoitteista ei näytä toteutuvan, maakunnilla ei käytän-
nössä valtaa yhtiöihin, eriarvoisuus todennäköisesti lisääntyy, aikataulu täysin epärealisti-
nen. Maan kovimmat asiantuntijat pelkäävät kaaosta. Hallitus sulkee korvansa tai kuvitte-
lee asiantuntijoiden puhelevan lämpimikseen.

Kun puhumme maakuntauudistuksesta, on muistettava hallituksen sopimus, jossa kes-
kusta sai maakunnat ja kokoomus palveluiden yhtiöittämisen ja yksityistämisen. Yhtä ei
tule ilman toista. [Sari Sarkomaan välihuuto] Meillä on nyt käsittelyssä sopimuksen toinen
puoli: maakuntauudistus ja sosiaali- ja terveyspalveluiden järjestäminen. Maakunnat ja
sote tulee käsitellä eduskunnassa yhtenä kokonaisuutena. Meidän on tiedettävä, mistä me
päätämme. Virheen hallitus teki kuitenkin siinä, kun se sitoi tähän myös valinnanvapau-
den. Sopimuksen toinen puoli on kelvoton.

Julkiset rahahanat avataan yksityisille firmoille. Emme saa koko maassa tasapuolisia,
saumattomia palveluketjuja. Nykyiset hyvin toimivat kokonaisuudet romutetaan, ja saam-
me sekalaisen kentän keskenään kilpailevia yksiköitä. Suurten kaupunkien keskustat ja hy-
vinvoivat kansalaiset hyötyvät. Koko Suomi ei hyödy. Huonommin pärjäävät maksavat
paremmin pärjäävien lisääntyvät yksityiset palvelut — hintana harventuva palveluverkko
ja korkeat asiakasmaksut. Myös sopimuksen parempi puoli eli maakuntauudistus jää va-
jaaksi. Kansanvalta kapenee, kun päätösvalta viedään demokraattisesti valituilta henkilöil-
tä yhtiöille.

Arvoisa puhemies! Olemme tänään julkaisseet vasemmistoliiton ehdotukset tämän uu-
distuksen toteuttamiseksi. [Eero Heinäluoma: Hyvä paperi!] Me esitämme, että sote korja-
taan parlamentaarisella yhteistyöllä kaikkien eduskuntaryhmien toimesta. Vastuu sosiaali-
ja terveyspalveluiden järjestämisestä on maakunnilla. Palvelut rahoitetaan progressiivisen
verotuksen kautta ja maakunnille annetaan verotusoikeus. Laaditaan lait kaikkien asiakas-
maksujen kohtuullistamiseksi ja terveyskeskusmaksujen poistamiseksi. Me esitämme, että
valinnanvapauden varjolla tehtävä yksityistäminen hylätään. Valinnanvapautta voidaan li-
sätä olemassa olevia säädöksiä täydentämällä sekä vahvistamalla asiakkaiden ja potilaiden
itsemääräämisoikeutta ja osallisuutta heitä koskevassa päätöksenteossa ja valinnoissa. Me
esitämme, että julkinen sektori pysyy sosiaali- ja terveydenhuollon kokonaisuutta ohjaa-
vassa asemassa. Sosiaalihuoltolaissa ja terveydenhuoltolaissa estetään palvelujen laadun ja
saatavuuden heikennykset. Hoitotakuulainsäädännöllä taataan ei-kiireellinen sairaalahoi-
to kolmessa kuukaudessa. Kun vastuunjako on selkeä, emme tuhlaa rahaa hukkainvestoin-
12



Pöytäkirjan asiakohta PTK 18/2017 vp
teihin, markkinointiin, kasvavaan valvontaan, oikeusriitoihin ja muihin yksityistämisen ja
huonon suunnittelun kuluihin. Ne rahat olisivat pois hoidosta.

Uusia kustannuksia säästäviä teknologioita voidaan ottaa käyttöön kaikkialla ilman, että
yritykset omivat niitä liikesalaisuuksikseen. Eri toimijat pelaavat yhdessä joukkueessa, ei-
vät kaikki toisiaan vastaan. Toteutetaan palveluiden integraatio ja palvelut yhdenvertaises-
ti kaikille Suomessa, myös suurten kaupunkien ulkopuolella, myös pienituloisille.

Arvoisa puhemies! Vasemmistoliitto kannattaa sellaista maakuntauudistusta, joka lisää
demokratiaa. Me kannatamme myös vastuullista ja hallittua sote-uudistusta. Sen sijaan sel-
laista sote-uudistusta me emme hyväksy, joka vie epätasa-arvoon ja turvattomuuteen —
maahan, jossa etuoikeutettujen kasvavat terveyskulut katetaan valtion varoista mutta koko
maa ja pienituloiset unohdetaan. Sellaisen soten me hylkäämme.

Arvoisa puhemies! Lopuksi: Minä vetoan teihin vielä, hyvä Suomen hallitus, että Suo-
men edun nimissä tämä sote-uudistus vietäisiin maaliin yhdessä kaikkien puolueiden edus-
kuntaryhmien yhteistyöllä. Sellaisen mallin Suomi ja suomalaiset ansaitsevat 100-vuotis-
juhlavuotenaan.

15.07 Veronica Rehn-Kivi r (ryhmäpuheenvuoro): Värderade talman! Vad är viktigt när
man planerar en vårdreform? Patientperspektivet, tillgängligheten — att alla har likvärdi-
ga möjligheter till god vård — minskad byråkrati, demokratisk insyn, samt fungerande vår-
denheter som är goda arbetsplatser för en kunnig vårdpersonal. Det är åtminstone de här sa-
kerna vanliga människor väntar sig av vårdreformen.

Arvoisa puhemies! On olemassa vaara, että maakuntamallista tulee raskassoutuinen ja by-
rokraattinen järjestelmä, jossa potilasnäkökulma helposti unohtuu. Ruotsalainen eduskun-
taryhmä pitää suurena vaarana, että demokratia maassamme heikkenee, kun päätökset
maakunnissa tehdään vahvassa valtion ohjauksessa. Ja lukuisia ovat ne kunnat, joilla ei tule
lainkaan olemaan edustusta maakuntavaltuustoissa.

Se, että olemme nyt romuttamassa kunnat tai ainakin olennaisesti ajamassa niiden toi-
mintaa alas, on Suomessa historiallinen kurssinmuutos. Tätäkö me todella haluamme? Tie-
dämme, että maakuntamalli on pitkään ollut keskustan toiveuni, ja ymmärrämme, että puo-
lue haluaa nyt käyttää tilaisuutta hyväkseen mallin läpiviemiseen. Haluan kuitenkin ky-
syä: eikö keskusta ole myös perinteinen kuntapuolue?

Eurooppalaisessa vertailussa Suomen kunnallisella terveydenhuoltojärjestelmällä on
tunnustetusti hyvä maine. Vaikuttaa ilmeiseltä, että maakuntamalliin siirtyminen osuu erit-
täin kipeästi kuntiin, jotka ovat hoitaneet terveydenhuoltonsa kustannustehokkaasti ja pa-
nostaneet ennalta ehkäisevään hoitoon, kun otetaan huomioon myös uudistuksesta aiheu-
tuva vaje verovaroihin. Onko tämä oikeudenmukaista tai edes perustuslain mukaista?

 Ruotsalainen eduskuntaryhmä on moneen kertaan pyytänyt hallitusta laittamaan kaikki
kortit pöytään. Siitä huolimatta eduskunta joutuu nyt pala palalta käsittelemään tätä mega-
uudistusta ilman mahdollisuutta saada uudistuksesta luotettavaa kokonaiskuvaa. Tässä
meillä on nyt 1 000-sivuinen ehdotus, johon joudumme ottamaan kantaa tietämättä, mitä
uudistuksen kohtalonkysymykselle — nimittäin valinnanvapaudelle — käy. Valinnanva-
pautta tarvitaan, mutta sillä on oltava selvät puitteet. Se ei saa vaarantaa julkista terveyden-
huoltoa. Meidän on myös esitettävä yksinkertainen kysymys: haluaako potilas sellaista va-
linnanvapautta kuin hallitus suunnittelee?
13



Pöytäkirjan asiakohta PTK 18/2017 vp
Ruotsalaisen eduskuntaryhmän mielestä valinnanvapaus voitaisiin pitkälti toteuttaa pal-
velusetelien avulla. On syytä huomauttaa, että yhtiöittämismenettelyyn sisältyy aivan liian
paljon riskejä, jotka koskevat niin kustannuksia, henkilökuntaa kuin potilasturvallisuutta-
kin. On syytä todeta, että tämä on poliittinen päätös — nyt tekeillä olevaa mallia ei voi ku-
vata muuksi kuin hallituspuolueiden toivottomaksi kompromissipäätökseksi.

Värderade talman! Det kommer tunga varningar från läkarkåren och hälsovårdsexperter
angående lagpaketet. När kommer regeringen att lystra till dessa? Vårt råd till regeringen är
att ta skeden i vacker hand och först testa landskaps- och valfrihetsmodellen i några land-
skap. Vi ser det som oansvarigt att införa ett hårt kritiserat system på en gång i hela landet.
Vi borde inte slå sönder fungerande strukturer, för att i stället börja med något som ingen
har testat och ingen kan kontrollera, och ingen heller senare reparera.

På fem minuter är det omöjligt att säga allt man önskar säga om detta mammutförslag.
Är kostnadsinbesparingen alls realistisk? Hur blir det med fastigheterna, och hur går det för
personalen? Varför har det varit så tyst om integrationen av vården — det som skulle vara
en av de stora ledstjärnorna? Svenska riksdagsgruppen anser att vården borde integreras
bättre, men vi tror ändå att det är klokare att äldreomsorgen och socialvården blir kvar på
kommunens ansvar. Där finns kännedomen om individens behov.

Arvoisa puhemies! Valiokuntakäsittelyssä ryhmämme tulee ehdottamaan parannuksia val-
vontaan, joka koskee ruotsin kielellä annettavaa hoitoa. Kielivähemmistö tarvitsee lakisää-
teisen elimen, jolla on todellinen mahdollisuus vaikuttaa maakunnan päätöksiin.

Ruotsalainen eduskuntaryhmä pitää käsittämättömänä, että hallitus ehdottaa Ahvenan-
maalle maksettavan könttäsumman pienentämistä ilman, että asiasta on mitenkään sovittu
tai edes puhuttu Ahvenanmaan maakuntahallituksen kanssa. Näinkö sataa vuotta juhliva
Suomi hoitaa suhteitaan Ahvenanmaahan?

Lopuksi: Ruotsalainen eduskuntaryhmä pelkää, että siitä, mistä alun perin piti olla kyse,
eli yksittäisten ihmisten nopeammasta hoitoon pääsystä ja hoitojärjestelmästä, jossa sosi-
aalihuolto on paremmin perillä siitä, mitä terveydenhuolto tekee, on tullut [Puhemies ko-
puttaa] puhdasta valtapolitiikkaa, jossa on liian paljon kysymysmerkkejä ja uhkakuvia.
[Eero Heinäluoma: RKP:n paras puhe tällä vaalikaudella!]

15.13 Päivi Räsänen kd (ryhmäpuheenvuoro): Arvoisa puhemies! Hallitusta voi onnitel-
la siitä, että se on saanut jätettyä eduskunnalle ensimmäisen sote-uudistukseen liittyvän
esityksensä, kun hallituskausi on puolessavälissä. Haasteet eivät toki tähän lopu, ja on kai
rehellistä todeta, että uudistuksen aikataulussa ei todennäköisesti pysytä.

Muistin virkistämiseksi todettakoon, että koko sote-uudistuksen alkuperäiset tavoitteet
olivat ensinnäkin sujuvat palveluketjut perusterveydenhuollon, erikoissairaanhoidon ja so-
siaalipalvelujen integraation kautta ja samalla painopisteen siirtäminen kevyempiin palve-
luihin, toiseksi kansalaisten yhdenvertaisuus palveluiden saatavuudessa ja kolmanneksi 3
miljardin euron säästö kulujen kasvusta vuoteen 2029 mennessä. [Eero Heinäluoma: Se oli
ennen se!] Sote-uudistuksen kokonaisuus ei sisällä uskottavia keinoja näiden saavuttami-
seksi. Pikemmin näyttää siltä, että hallinnon määrää kasvattava maakuntahallinto yhdistet-
tynä valinnanvapauteen pirstaloi palveluketjut samalla, kun kustannukset karkaavat käsis-
tä. Kansalaiset saavat siis entistä epätasaisempaa laatua entistä kalliimmalla.
14



Pöytäkirjan asiakohta PTK 18/2017 vp
Sote-uudistuksen kokonaisuuden hahmottamista hankaloittaa se, että esitykset tuodaan
ripotellen eduskuntaan. Jopa maakuntahallintoa koskeva osuus on jaettu useaan lakiesityk-
seen, joista nyt käsittelemme vasta ensimmäistä. Myös rahoituksesta tulee erillinen lain-
säädäntönsä, vaikka nyt jo tässä esityksessä säädetään muun muassa kunnallisveron alen-
tamisesta ja kuntien omaisuuden siirroista maakunnille. On kuitenkin välttämätöntä tarkas-
tella koko uudistusta yhtenä kokonaisuutena, sillä esimerkiksi valinnanvapauden toteutus
vaikuttaa oleellisesti koko sote-uudistuksen tavoitteiden toteutumiseen.

Kristillisdemokraattinen eduskuntaryhmä yhtyy niihin asiantuntijanäkemyksiin, joiden
mukaan hallituksen nyt ajama sote-uudistuksen malli ei vähennä hyvinvointieroja. Pienten
maakuntien voi olla vaikeaa selvitä lakisääteisistä tehtävistä. Jo nyt julkisuudessa keskus-
tellaan kriisimaakuntamenettelystä, vaikka koko lainsäädäntö on vasta valmisteilla.

Esitetyt linjaukset valinnanvapaudesta eriyttäisivät palveluja ja väestöä myös sote-aluei-
den sisällä. Kannatamme valinnanvapauden lisäämistä palvelusetelijärjestelmää laajenta-
malla. On myös tärkeää, että pienemmät yritykset ja järjestöt pysyvät jatkossakin mukana
palvelutuotannossa. Hallituksen linjaama valinnanvapaus on kuitenkin johtamassa siihen,
että yritykset valikoivat asiakkaansa. Samalla palvelujen taso eriytyy, eikä esillä ole ollut
uskottavia keinoja niin sanotun kermankuorinnan estämiseksi. [Toimi Kankaanniemi: Asi-
akas valitsee!] Terveen väestönosan ylihoitamisen vaara on myös ilmeinen. Palveluja
enemmän tarvitsevat sen sijaan ohjautuisivat edelleen julkiselta omistuspohjalta tuotettui-
hin palveluihin. Yhtiöittämispakko ja laaja valinnanvapaus heikentävät lisäksi tavoiteltua
integraatiota.

Arvoisa puhemies! Uudistuksella tavoiteltujen säästöjen kannalta keskeistä on, että in-
tegraatio toteutuu ja että sen myötä palvelujen painopistettä aidosti kyetään siirtämään hy-
vinvointia ennakoivasti vahvistaviin sekä perustason palveluihin. Nyt hyvinvoinnin edis-
täminen jää pääsääntöisesti kuntien tehtäväksi, kun taas maakunta kantaa vastuun korjaa-
vista palveluista. On selvää, että tässä yhtälössä on riskinsä. Kunnilla ei ole kannusteita pa-
nostaa veroeuroja hyvinvoinnin edistämiseen, sillä siitä muodostuu kunnille menoerä. Hy-
vinvoinnin edistämisen laiminlyömisen kulut taas puolestaan maksaa maakunta.

Vaikka demokraattista päätöksentekoa on pyritty vahvistamaan uusilla vaaleilla ja maa-
kuntavaltuustolla, valta tosiasiallisesti karkaa kauas kansalaisilta, kun päätöksenteko siir-
tyy useamman ketjun päähän. Yhtiöittämispakko rakentaa hallintohimmelin, kun julkises-
tikin tuotetut palvelut ovat yhtiöhallitusten hallinnassa — eivät vaaleilla valittujen maa-
kuntavaltuustojen. Maakuntavaltuuston jälkeen tulee maakuntahallitus, maakuntien palve-
lukeskusten yhtiöhallitus ja edelleen tuotantoyhtiöiden hallitukset, jotka todennäköisesti
muodostetaan [Puhemies koputtaa] hyvin pienellä edustuksella.

Arvoisa puhemies! Eduskuntaryhmämme on pyrkinyt suhtautumaan rakentavasti halli-
tuksen kaavailemaan sote-uudistukseen, [Puhemies koputtaa] sillä nykyisellä järjestelmäl-
lä emme voi jatkaa. Mutta huolemme uudistuksen suunnasta on kuitenkin suuri.

Ensimmäinen varapuhemies Mauri Pekkarinen:  Arvoisat edustajat, tässä vaiheessa on
varmaan aihetta pieneen debattiin. Ehdotan menettelyksi sitä, että ministerit, kumpikin, pa-
rissa minuutissa ensiksi sanovat sen ensimmäisen sanottavansa ja sen jälkeen seuraa debat-
tivaihe, joka tällä kertaa on 1 minuutin mittaisin puheenvuoroin. — Ministeri Rehula, 2 mi-
nuuttia.
15



Pöytäkirjan asiakohta PTK 18/2017 vp
15.19 Perhe- ja peruspalveluministeri Juha Rehula: Arvoisa herra puhemies! Kirjasin
18 kohtaa kahteen minuuttiin.

Ensinnäkin tämän muutoksen tavoitteet ovat ihan ennallaan: hyvinvoinnin ja terveyden
edistäminen, peruspalvelujen vahvistaminen ja palvelujen yhdenvertaisen saatavuuden
turvaaminen. On ollut ja on.

Toiseksi: Voimme me palata historiassa pidemmällekin kuin kahden vuoden taakse,
mutta tänä päivänä kuulostaa siltä, että ei ole seitsemän eikä kahdeksan puolueen yhteistä
näkemystä, jonka olisi mahdollista mennä myös perustuslakiarvioinnista läpi, siitä, millai-
nen sote-malli tähän maahan oikein pitäisi tuottaa. Ei näytä olevan, koska perustuslaki kos-
kee myös nykyisen opposition jäseniä siinä vaiheessa, kun yhteisessä pöydässä istutaan.
Niin oli viime vaalikaudella meidän osaltamme, jotka oppositiossa olimme.

Yksi asia, joka on jäänyt koko keskustelussa erittäin pienelle huomiolle: Olemme teke-
mässä yhteiskuntapoliittisesti erittäin suurta muutosta. Julkisin varoin rahoitetut sosiaali-
ja terveyspalvelut ja puhtaasti yksityisin varoin rahoitetut terveyspalvelut. Tässäkin kes-
kustelussa jonkin verran tuntuu menevän sekaisin se, että jatkossakin julkisella vallalla on
rahat ja vastuu siitä, että palvelut tuotetaan. Ei tässä olla yksityistämässä mitään. Tässä ol-
laan tekemässä lainsäädännön ja asetusten kautta mallia, jossa eivät yritykset valitse, ar-
voisa edustaja Räsänen, vaan ihmiset valitsevat. Pykälät niin, että tulee velvoitteet. 

Valvonta: Tässä esityksessä on moittimisen arvoisia kohtia. Yksi kohta, josta en tähän
asti ole kovinkaan paljon arvostelua kuullut, on se, että tässä olisi valvonnasta pula — päin-
vastoin väitteitä siitä, että voisi olla vähemmänkin.

Viimeisimmäksi: Arvoisat opposition edustajat, kaivatkaa tekin henkilöstöä mukaan
kaikkeen siihen alueelliseen valmisteluun, mitä ollaan tekemässä, koska niin hyvä tästä tu-
lee kuin alueella kyetään rakentamaan ne yhteiset palveluverkot ja tavat yhdessä henkilös-
tön kanssa.

Ensimmäinen varapuhemies Mauri Pekkarinen: Ministeri Vehviläinen, 2 minuuttia.

15.21 Kunta- ja uudistusministeri Anu Vehviläinen: Arvoisa puhemies! Haluan tähän
itsehallintoasiaan todeta, kun se nousi useammassa puheenvuorossa: Ensinnäkin totean,
että perustuslain 121 §:n mukaan kuntaa suuremmalla itsehallintoalueella on erilaiset itse-
hallinnon tunnusmerkit kuin on kunnalla. Kunnalle ne on määritelty siellä perustuslaissa
erittäin tarkasti, ja siihen kuuluu myös verotusoikeus, yleinen toimiala ja sitten suora kan-
sanvaali. Minusta on hyvä, että me käymme täällä tätä keskustelua, mutta samalla haluan
todeta sen, että kun me puhumme itsehallinnosta, niin myöskään muissa maissa toteutettu
alueellinen itsehallinto, maakuntahallinto, ei ole aivan samanlainen joka maassa. Siinä on
hyvin paljon erilaisuuksia sekä Pohjoismaissa että muissa länsimaissa. Yksi selkeä asia,
joka yhdistää aina tätä itsehallinnollisuutta, on nimenomaan suora kansanvaali eli vaaleilla
valittu valtuusto, mutta muuten se poikkeaa aika paljonkin sen mukaan, onko alueella
yleistä toimialaa, onko sillä verotusoikeutta, onko sillä merkittävästi taloudellista valtaa ja
jopa valvooko se kuntien toimintaa — sellaistakin alueellista itsehallintoa on täällä Euroo-
passa toteutettuna.

Verotusoikeudesta totean sen, että se on ollut meillä myös hallituksen piirissä keskuste-
luissa, mutta se ei tässä alkuvaiheessa ole mukana, kuten tunnettua on. Itse olen tullut sii-
hen käsitykseen, että tämä muutos on niin massiivinen monella tavalla, että voi olla hyvä,
16



Pöytäkirjan asiakohta PTK 18/2017 vp
että se ei tässä ole. Mutta samalla olemme hallituksessa linjanneet, että tulemme selvittä-
mään tarkasti ja perusteellisesti mahdollisen verotusoikeuden käyttöönottoa maakuntaan.

Sitten edustaja Päivi Räsäsen puheenvuoroon liittyen haluan vielä toistaa uudestaan sen,
että kyllä täällä nyt on yli 20 miljardin euron edestä tätä päätettävää. Ainoastaan maakun-
tarahoituksen osalta puuttuu näitä muita tehtäviä koskeva osio, ja sekin tulee tänne vielä tä-
män kevään aikana.

Ensimmäinen varapuhemies Mauri Pekkarinen: Pyydän nyt niiden edustajien, jotka
haluavat käyttää vastauspuheenvuoron, nousevan ylös ja painavan V-painiketta.

15.23 Tuula Haatainen sd (vastauspuheenvuoro): Arvoisa herra puhemies! Valiokunnan
puheenjohtajana haluaisin ottaa esille yhden asian. Se liittyy tähän eduskunnan työskente-
lyaikatauluun. Nyt kun tämä hallituksen esitys vihdoinkin saatiin tänne, niin sehän tuli
myöhemmässä aikataulussa kuin aiemmin oltiin suunniteltu. Nyt me olemme käsittelemäs-
sä hyvin laajaa kokonaisuutta, joka vaikuttaa hyvin laajasti ihmisten turvallisuuden tuntee-
seen. Siinä liikutaan sosiaali- ja terveydenhuollon palveluissa, jotka ovat kaikille tärkeitä.
Minusta on hyvin tärkeää, että me pystymme asiallisesti käsittelemään tämän lain. Nyt ky-
syisin tästä toisesta lakiosuudesta, tästä valinnanvapauslakikokonaisuudesta: Mikä on sen
aikataulu? Milloin se on tulossa eduskuntaan? Huolehditaanko siitä, että me saamme tälle
koko kokonaisuudelle hyvän käsittelyajan, jotta valiokunnat kerkeävät kunnolla tähän pe-
rehtyä?

15.25 Antti Kaikkonen kesk (vastauspuheenvuoro):  Arvoisa puhemies! Nyt on hyvä
muistaa, että tämä nykyinen sote-järjestelmä ei sittenkään toimi hirvittävän hyvin. Sitran
sivuilla on pieni tositarina pienestä Villestä, joka on sairas ja hyvässä hoidossa erikoissai-
raanhoidossa. Nyt pojan tutkimustulokset viittaavat kuitenkin uuteen sairauteen, jonka hoi-
to pitää aloittaa omalta terveysasemalta, mutta siellä harmitellaan tilanteen mahdottomuut-
ta. Lapsella on järeät lääkkeet käytössä, ja terveyskeskuksen lääkäreitten on vaikea ottaa
kantaa lapsen hoitoon. Sielläkin se voitaisiin ehkä tehdä, mutta perjantaisin on töissä vain
nuoria lääkäreitä, ja lapsen hoidon tarve on akuutti. Vaikea tilanne, sanovat kaikki ammat-
tilaiset. Laboratoriokokeita ei määrätä, ennen kuin potilas on nähty, mutta osaavia näkijöi-
tä ei ole. Lääkärin kanssakaan ei voi puhua, koska puheluaikoja on vähennetty. Vaikea ti-
lanne, vaikea tilanne, sanovat ammattilaiset.

Arvoisa puhemies! Jotain tarttis tehdä ja tarttee tehdä. Jos sote viedään onnistuneesti
maaliin, niin vaikka tässä Villen tapauksessa ammattilainen katsoo, mikä on tilanne, tekee
arvion, Villen äidin ei tarvitse ottaa asioista selvää ja ketju toimii niin kuin pitääkin. Näin
toimiva uusi sote on sekä Villen että Villen äidin että koko kansakunnan etu, ja sitä meidän
pitää nyt lähteä tavoittelemaan.

15.26 Toimi Kankaanniemi ps (vastauspuheenvuoro):  Arvoisa herra puhemies! Tämä
maakuntamalli, 18 maakunnan malli, on käytännössä ainoa mahdollisuus järjestää riittä-
vän vahvoilla hartioilla tämä sote ja muu aluehallinto. Se on siis järkevä. Sosiaalidemo-
kraatit edelleen näyttävät tässä inhimillinen sote -mallissaan rakentavan koko järjestelmän
kuntien pohjalle, ja se ei mene perustuslaista läpi. Jos ajatellaan, että on riittävän isot alueet
ja kunnilla on vastuu mutta ei ole valtaa, niin silloin se kaatuu perustuslakiin, niin kuin näh-
tiin kaksi vuotta sitten tässä salissa taikka oikeastaan eduskunnan perustuslakivaliokunnan
17



Pöytäkirjan asiakohta PTK 18/2017 vp
käsittelyssä. Tältä pohjalta saadaan maakunnallinen hallinto — ei voi ehkä puhua itsehal-
linnosta, mutta hallinto — selkeäksi ja saadaan demokratia sinne mukaan, kun alueen val-
tuutetut eivät edusta kuntia vaan maakunnan asukkaita, ja [Puhemies koputtaa] tätä kautta
tilanne paranee merkittävästi.

15.27 Sari Sarkomaa kok (vastauspuheenvuoro):  Arvoisa puhemies! Sotea on yritetty
usean hallituksen, kaikkien puolueiden vuorovedoin kohta 20 vuotta. Meillä kaikilla on yk-
situumaisuus siitä, että tämä uudistus on täysin välttämätön. Vetoankin nyt oppositioon:
Tulkaa yhteen. Viedään nyt tämä uudistus eteenpäin. [Välihuutoja vasemmalta] Tiedän,
että tässä on meille kaikille kipeitä kohtia. Itselleni oli vaikea niellä 18 maakunnan mallia,
mutta nyt tekemättä ei voi jättää. Asetetaan ihmisten etu, ihmisten palvelut etusijalle ja pu-
halletaan yhteen hiileen ja viedään tämä uudistus vihdoin maaliin. Se olisi koko kansakun-
nan etu. Vastatkaa: tuletteko mukaan? [Susanna Huovinen: Mihin voi ilmoittautua?]

15.28 Antti Rinne sd (vastauspuheenvuoro):  Arvoisa puhemies! On todella tärkeää se,
että sosiaali- ja terveyspalveluissa saadaan edistystä aikaiseksi. Kansalaisten pitää päästä
lääkäriin, ja ikäihmisten pitää saada hyvää hoivaa. SDP on valmis yhteistyöhön. Me olem-
me esittäneet opposition puolelta parlamentaariseen pöytään palaamista tämän asian yh-
teydessä, koska täällä on meidän mielestämme ongelmakohtia. Tämä hallituksen malli tu-
lee käytännössä tarkoittamaan sitä, että on vähemmän nykyisellä verotuksen tasolla palve-
luita, on kalliimpia palveluita kansalaisten näkökulmasta. Tämä malli vie väärään suun-
taan. [Harri Jaskari: Perusteluja!] Teillä oli ensimmäisessä esityksessä, joka oli käsittelys-
sä kunnissa, selkeä lista liitteenä niistä leikkauksista, jotka täytyy tehdä, koska palvelut
pirstaloituvat. Tämä järjestely tulee kalliimmaksi. Siellä on muun muassa esitys siitä, että
734 miljoonaa euroa leikataan vanhuspalveluista laitospuolelta, jolla jo nyt on tällä hetkel-
lä huonot palvelut.

15.29 Ville Niinistö vihr (vastauspuheenvuoro): Arvoisa puhemies! Se, että jottain tarttis
tehdä, ei tarkoita sitä, että pitää tehdä huonoa. Tämä hallitus on kaikissa keskeisissä linja-
valinnoissaan toimimassa täysin päinvastoin kuin asiantuntijat suosittelevat. Tässä näyttää
nyt siltä, että hallitus on valinnut tämmöisen suhmuroinnin, jossa keskusta saa 18 maakun-
taa ja kokoomus saa rajattoman valinnanvapauden, kertamarkkinallistamisen, jotka mo-
lemmat tässä muodossa vaarantavat meidän kansallisen sosiaali- ja terveydenhuollon pal-
velujen yhdenvertaisuuden turvaamisen ja näitten palvelujen turvaamisen jatkossa julki-
sessa hallinnassa.

Näistä 18 maakunnasta on tulossa liian heikkoja hoitamaan niille tarkoitettuja tehtäviä,
ja samaan aikaan, kun on tämä pakkoyhtiöittäminen ja valinnanvapaus tässä mukana,
[Hannakaisa Heikkinen: Yhteistyötä saa tehdä!] riski on se, että yksityiset yritykset pysty-
vät kyllä markkinoinnillaan saamaan itselleen sellaisia asiakkaita, jotka ovat heille huokei-
ta ja edullisia, ja silloin kustannussyistä te tulette rajoittamaan sitä, mitä palveluita julki-
sesti ylipäätään korvataan. [Puhemies koputtaa] Oletteko valmiita kuuntelemaan vielä
asiantuntijoita [Puhemies koputtaa] ja korjaamaan esitystänne?

15.30 Li Andersson vas (vastauspuheenvuoro):  Arvoisa puhemies! Edustaja Sarkomaa
haluaa varmaan kertoa, mihin meidän pitäisi tulla mukaan, kun kaikki oppositiopuolueet
18



Pöytäkirjan asiakohta PTK 18/2017 vp
ovat vaatineet tätä parlamentaarista valmistelua ja hallitus ei ole sellaista esittänyt tai tuo-
nut pöytään.

Tässä on hyvin tuotu esille, kuinka tämä keskeisin ongelma hallituksen sote-mallissa on
tämä valinnanvapaus-nimellä kulkeva pakkoyhtiöittämis- ja palveluiden ulkoistamismalli,
joka käytännössä tarkoittaa sitä, että mikään soten alkuperäisistä tavoitteista ei ole mahdol-
lista toteuttaa. Sen sijaan saadaan lähes 10 miljardin markkinat yksityisille yrityksille suo-
malaisessa sosiaali- ja terveydenhuollossa. Siitä tässä on kokoomukselle pohjimmiltaan
kyse.

Sen lisäksi tämä malli tarkoittaa sitä, että tämä tuleva maakuntahallinto jää ontoksi. Jot-
ta voidaan puhua aidosta itsehallinnosta maakuntien osalta, niillä pitäisi olla oma verotus-
oikeus, pitäisi olla suorat vaalit ja vaaleissa valituilla päättäjillä pitäisi myöskin olla pää-
täntävalta [Puhemies koputtaa] niistä palveluista. Tässä hallituksen esittämässä mallissa
saadaan näistä vain yksi.

15.31 Pekka Puska kesk (vastauspuheenvuoro): Arvoisa herra puhemies! Minä ihmette-
len näitä kuultuja puheenvuoroja, joissa kovin kiihkeästi keskustellaan tästä valinnanva-
pausasiasta. Nyt on kysymys siitä, miltä pohjalta toiminnot järjestään. Minä olen vuosikau-
sia seurannut tätä keskustelua, ja se on viivästynyt erilaisten kuntaseikkailujen vuoksi. Nyt
meillä on hyvä malli, joka toivottavasti saa hyvän pohjan. Mitä tulee tähän valinnanva-
pausasiaan, se tulee myöhemmin, se on vasta valmistelussa. Palataan siihen aikanaan.

15.32 Anna-Maja Henriksson r (vastauspuheenvuoro):  Värderade talman! Om man inte
vill lyssna på oppositionen så borde man åtminstone lyssna på de sakkunniga [Eero Heinä-
luoma: Just så!] och på läkarna. Det är många sakkunniga i dag som är oroliga för att man
håller på att föra in hela vårt social- och hälsovårdssystem i ett kaos.

Elikkä ellei halua kuunnella oppositiota, pitäisi kuitenkin kuunnella asiantuntijoita ja niitä
lääkäreitä ja professoreita, jotka ovat nyt olleet julkisuudessa ja kertoneet huolensa siitä,
että nyt ollaan menossa kohti kaaosta. Pitäisi muistaa, minkä takia uudistus tarvitaan. Sen
takia, että potilaan pitää päästä hoitoon ja hoivaan — ja monella paikalla se toimii jo tänä
päivänä, kaksi kolmasosaa suomalaisista on aika tyytyväisiä. Pitäisi keskittyä siihen, mikä
on se, mikä ei toimi, ja silloin vastaus ei ole se, että me tarvitsemme maakuntahallinnon.
Hallinto ei ole vastaus siihen, että palvelut paranevat. Nyt pitäisi keskittyä siihen olennai-
seen. Kysynkin ministeri Rehulalta: Tuleeko tällä uudistuksella lisää lääkäreitä sote-kes-
kuksiin? Onko pääsy lääkärille [Puhemies koputtaa] taattu tämän uudistuksen myötä?

15.33 Jaana Laitinen-Pesola kok (vastauspuheenvuoro):  Puhemies! Sote-uudistus on-
nistuu tai epäonnistuu sen myötä, saadaanko hoitoketjut ja nämä prosessit toimimaan su-
juvasti ja tuloksellisesti. Tämä onnistuminen merkitsee sitä, että me tarvitsemme moniam-
matillista yhteistyötä. Tätä valmistelutyötä minun mielestäni nyt tälle prosessien sujuvuu-
delle tehdään nimenomaan maakunnissa.

Kuten ministeri Rehulakin totesi, on erittäin tärkeätä, että henkilöstö otetaan mukaan tä-
hän valmistelutyöhön, koska jotta me saamme tämän integraation hoitumaan sillä tavalla,
että se on asiakasläheistä, se edellyttää uusia toimintamalleja ja sitä, että tämä koko henki-
löstöosaaminen otetaan mukaan tähän työhön. Minä haluan korostaa sitä, että täällä puhu-
taan hirvittävän paljon siitä, pääseekö lääkärille jatkossa sujuvammin, mutta kysymys ei
19



Pöytäkirjan asiakohta PTK 18/2017 vp
ole pelkästään siitä — kysymys on siitä, otetaanko koko henkilöstöosaaminen käyttöön,
pääseekö myös muiden terveydenhuollon ammattilaisten [Puhemies koputtaa] puheille.

15.34 Sari Essayah kd (vastauspuheenvuoro): Arvoisa puhemies! Oppositiosta olemme
kyllä varmasti valmiita aitoon parlamentaariseen valmisteluun, jos sellaista lähdettäisiin
vihdoinkin tekemään.

Tässä esityksessä on kyllä vaarana, että kaikki ne keskeisimmät tavoitteet, mitä koko
sote-uudistukselle on asetettu, ovat vesittymässä, ja ilman tietoa siitä, mitä valinnanva-
pausmallia ollaan viemässä eteenpäin, koko tätä esitystä on todella vaikea käsitellä. Ensin-
näkään yhdenvertaiset palvelut eivät toteudu, koska meillä ei ole maanlaajuista palvelulu-
pausta olemassa. Tämä valinnanvapausmalli, mitä on pyöritelty, todennäköisesti johtaa
palveluitten integraation hajaantumiseen, ja ihmiset tippuvat sinne hoitoketjujen väliin,
eikä suinkaan integraatio parannu. Kolmantena säästöt, mitä on tavoiteltu: ollaan luomas-
sa raskas hallintorakenne, maakunnat. On vaikea nähdä, että mikään näistä alkuperäisistä
tavoitteista, mitä sote-uudistukselle on asetettu, tätä kautta olisi toteutumassa.

15.35 Hannakaisa Heikkinen kesk (vastauspuheenvuoro): Arvoisa herra puhemies! Täs-
sä käydyssä keskustelussa ei ole ihan selville tullut, kumpaako oppositio haluaa: vielä tä-
män 1 200 sivun lisäksi valinnanvapautta, josta ministeri on sanonut, että se on tulossa? Jos
me nyt aloittaisimme kuitenkin tästä. Minusta tuntuu, että meillä valiokunnissa ihan riittää
hyvin työtä tämänkin paperin kanssa.

Arvoisa puhemies! Toinen asia, joka tässä Laitinen-Pesolan erinomaisessa puheenvuo-
rossa tuli esille ja mitä täällä on tosi vähän nostettu esiin: tämä uudistus koskee yli
200 000:ta hoito- ja sosiaalialan ammattilaista, ja siitä, miten me saamme heidät mukaan,
ollaan myös tässä salissa vastuussa. Jos kaikki ammutaan toistakymmentä vuotta alas, niin
miten te kuvittelette, että henkilöstö lähtee luomaan uudenlaista organisaatiota, jossa pal-
velut ovat kaikkien saatavilla [Puhemies koputtaa] oikeaan aikaan?

15.36 Susanna Huovinen sd (vastauspuheenvuoro): Arvoisa puhemies! Ministeri Rehu-
la, kun viime kaudella saimme olla yhteisessä kahdeksan puolueen parlamentaarisessa
työssä, niin ajattelin, että silloin meidän yhteinen näkemyksemme oli se, että me tarvitsem-
me sujuvammat palveluketjut siten, että kukaan ei tipahda kyydistä. Nyt minun on pakko
kysyä tätä esitystä katsoessani, minne on kadonnut se kokonaisvaltaisen otteen tavoite,
joka viime kaudella ohjasi koko meidän työtämme.

Näyttää siltä, että kansalaisten luukut tulevat vain lisääntymään ja kansanvalta tulee kar-
kaamaan pakkoyhtiöihin piiloon. Voi kysyä, ovatko nämä enää niitä tavoitteita, joita tälle
uudistukselle on asetettu. Asiantuntijat ovat huolissaan muun muassa siitä, että hoidon vai-
kuttavuus ja turvallisuus eivät voi toteutua todellisuudessa, koska mitään mittareita ei ole
vielä ehditty laatia. Tuotanto-organisaatiot tulevat olemaan hyvin monimutkaisia, ja eriar-
voisuus kasvaa. Kyllä näihin pitää löytyä vastauksia.

15.37 Arja Juvonen ps (vastauspuheenvuoro): Arvoisa herra puhemies! Hoidon turvalli-
suus — kyllä sen perään voimme kysyä tälläkin hetkellä. Meillä eivät potilasvahingot vä-
hene Suomessa, päinvastoin ne pysyvät koko lailla samalla tasolla. Siitäkin syystä osaava
henkilöstö, josta täällä on jo mainittu, on äärettömän tärkeässä roolissa. Me tarvitsemme
osaavaa henkilöstöä, ja siitä tullaan myös käymään tulevaisuudessa kovaa kilpailua. Hoi-
20



Pöytäkirjan asiakohta PTK 18/2017 vp
toalan työllisyysnäkymät sen sijaan ovat hyvät, ja tämä sote-uudistus lisää työpaikkoja
muun maussa naisille. Meillä on kuntasektorilla 80 prosenttia työntekijöistä naisia, [Väli-
huutoja vasemmalta] ja on erittäin tärkeää, että me saamme niitä työpaikkoja.

Minä en oikein pidä siitä, kun täällä niin rajusti laitetaan vastakkain yksityinen ja julki-
nen toimija. Olen työskennellyt molemmille, ja minun mielestäni yksityinen toimija ei ole
mikään mörkö. Se tarjoaa hyvän työpaikan, ja siellä on hyvä myös tehdä työtä. Ja toki se
vastaa siihen tarpeeseen, mikä meillä tällä hetkellä Suomessa on: me tarvitsemme hoiva-
alan toimijoita ja tekijöitä, koska ihmiset sairastavat ja jokainen ikääntyy.

15.38 Johanna Karimäki vihr (vastauspuheenvuoro): Arvoisa puhemies! Sairaat ja hei-
kot ihmiset eivät jaksa valita. Ihmisen on oikeasti päästävä hoitoon silloin, kun on hätä.
Esimerkiksi olkapääleikkausta tarvitsevan pitää päästä terveyskeskuksesta leikkaukseen ja
sieltä kuntoutukseen. Mutta nyt on niin, että teidän esittämässänne mallissa nämä palvelu-
polut pirstoutuvat ja palvelut uhkaavat jäädä monikansallisten yritysten markkinoiksi.

Nostan esiin vielä senkin, että kunnille jää terveyden edistäminen, kuten kulttuuri ja lii-
kunta. Mutta täytyy ottaa huomioon se, että kuntien veroprosentit puolittuvat ja kuitenkin
kunnille jäävät kaikki ne valtavat velat, mitkä ovat syntyneet siitä, että on tuotettu sote-pal-
velujen infraa ja rakenteita. Mitenkä ihmeessä kunnat tulevat selviämään tästä velvoittees-
taan huolehtia hyvin terveyspalveluista ja hyvinvoinnin edistämisestä?

15.39 Anna Kontula vas (vastauspuheenvuoro): Arvoisa puhemies! Tässä koko sote-uu-
distuksessa minua huolestuttaa kaikkein eniten se linjaus, että budjetissa pysytään, vaikka
sitten palvelujen leikkaamisen hinnalla. Ja kun asiantuntijat ovat melko lailla yksimielisiä
siitä, että budjetti on vähintäänkin kunnianhimoinen, mahdollisesti jopa epärealistinen,
niin on erittäin suuri riski, että me saamme jopa huonommat terveyspalvelut jatkossa kuin
mitä meillä on tällä hetkellä. Maakunta ei voi päättää. Vaikka kaikki maakunnan asukkaat
olisivat yksimielisiä siitä, että mieluummin maksamme pikkuisen enemmän veroja kuin
luovumme nykyisen kaltaisesta hammashoidosta, niin maakunta ei voi päättää.

15.40 Annika Saarikko kesk (vastauspuheenvuoro): Arvoisa puhemies! Jo tämän tovin
debatin aikana paljon on piruja, mörköjä ja peikkoja heitelty seinille. [Välihuutoja vasem-
malta]

Haluaisin todeta sen, että minusta tämän uudistuksen keskeisin tavoite on se, että me tu-
lemme vahvistamaan perustason palveluja, sitä ensimmäistä ovenavausta terveydenhuol-
lon tai sosiaalitoimen puolella, ja se on kaikkein keskeisin osa. Me tulemme tekemään kan-
sainvälisestikin katsoen ainutlaatuista lähestymistapaa, jossa ihminen on keskiössä niin so-
siaali- ja terveyspalveluiden osalta kuin myös perustason ja erikoistason vahvistamisen
osalta. Tämä on kaiken ytimessä. 

Haluan kysyä ensinnäkin vihreiltä, kun minulle on nyt aivan epäselvää tämä tilanne:
kannatatteko te enää maakuntapohjaista sosiaali- ja terveyspalvelujen järjestämistä, mitä
ymmärtääkseni joskus olette tehneet? Siitähän tänään täällä keskustellaan.

Ja sosiaalidemokraateille: Te kuvailette ikävästi sitä säästötarvetta, joka sosiaali- ja ter-
veyspalvelujen kasvavaan käyttöön Suomessa liittyy. [Puhemies koputtaa] Onko tämä teil-
le kysymys, jonka ohitatte? [Puhemies koputtaa] Me tarvitsemme myös kustannuskäyrän
taittamista.
21



Pöytäkirjan asiakohta PTK 18/2017 vp
15.41 Antti Lindtman sd (vastauspuheenvuoro): Arvoisa puhemies! Kyllä on niin, että
tarvitsemme parempia palveluja, ennen kaikkea toimivampia hoitoketjuja, ja sitä kautta
syntyy säästöä.

Mutta nyt, arvoisa puhemies ja arvoisa hallitus, kuunteletteko te asiantuntijoiden kritiik-
kiä? Asiantuntijat ovat erittäin laajasti todenneet, että tämä kokonaisuus, jonka te nyt olet-
te tuomassa tänne, ei tule säästämään kustannuksia, päinvastoin. Tämä on suuri hyppy tun-
temattomaan. Kun alkuperäisenä tavoitteena oli se, että sosiaali- ja terveyspalvelujen laatu
paranee, lääkäriin pääsee helpommin, saatavuus paranee ja terveyserot kapenevat, niin esi-
merkiksi lainsäädännön arviointineuvosto on todennut, että me emme tiedä, miten näille
käy tässä hallituksen esityksessä. Tämä on suuri hyppy tuntemattomaan. Täällä on kyllä
suuria lupauksia ilmassa, mutta tässä kyllä kuuntelisin asiantuntijoita, jotka ovat varoitta-
neet siitä, että kaikki nämä teidän alkuperäiset tavoitteenne, jotka ovat yhteisiä tavoitteita,
ovat tässä teidän esityksessänne kääntymässä päälaelleen. [Puhemies koputtaa] Tehdään
sote, luovutaan pakkoyhtiöittämisestä. 

15.42 Outi Alanko-Kahiluoto vihr (vastauspuheenvuoro):  Arvoisa herra puhemies!
Edustaja Saarikko kysyi, kannattavatko vihreät tätä maakuntamallia. Sinänsä kyllä, mutta
tämä nyt hallituksen esittämä malli on hyvin kaukana siitä, mitä asiantuntijat kannattavat.
Ensinnäkin asiantuntijat ovat kannattaneet huomattavasti vähempää määrää maakuntia
kuin hallitus nyt esittää. [Välihuutoja keskustan ryhmästä] Tästä teidän — jos saan puhua
— esityksestänne seuraa se, että maakunnat ovat keskenään hyvin eriarvoisessa asemassa.
On huomattavasti isompia ja paljon pienempiä maakuntia, ja tästä seuraa se, että kansalais-
ten ikään kuin yhdenvertaisuus ei toteudu. Tämä malli ei myöskään sisällä maakunnille oi-
keutta veronkantoon, mistä seuraa se, että todellinen itsehallinto ei toteudu eikä myöskään
se demokratia, jota esimerkiksi perussuomalaisten ryhmäpuheessa niin kovin hehkutettiin.
Harvoin tulee niin voimakkaasti se tunne, että teot ja puheet ovat räikeässä ristiriidassa,
kuin tänään, kun kuunteli hallituksen edustajien puheenvuoroja. [Puhemies koputtaa] Tä-
mähän oli kuin Pohjois-Koreasta ikään. [Välihuutoja]

15.43 Harri Jaskari kok (vastauspuheenvuoro): Arvoisa herra puhemies! Tässä on oppo-
sition puolelta tullut ensinnäkin sellainen toteamus, että tulee erittäin raskas hallintoraken-
ne eli maakunnat. Juuri ministeri Rehula sanoi, että 200 sosiaali- ja terveydenhuollon jär-
jestöä korvataan 18:lla. En minä tiedä, kuinka paljon raskaammaksi se sitten tulee. En tie-
dä, minkälainen näkökulma siinä on.

Toiseksi kysymyksenä sitten, että mikä rooli on maakunnilla. Sattumoisin maakunnalla
on rooli, että se on se kauttakulku, jota kautta ne rahat menevät, sillä on valvontarooli, se
pystyy tekemään analyyseja, tekee tietyllä tavalla arviota ja määrittelee sen tason, millä
kriteereillä mennään. Nyt näyttää, että oppositiolla on selkeästi halua olla ensin siinä maa-
kunnan puolella luottamushenkilönä mutta sitten vielä poliitikkona siellä tuottajapuolella.
Ei siinä ole mitään järkeä, että itse itsellensä ohjaa rahaa — sattumoisin se ei ainakaan tuo
kovin hirveästi tehokkuutta minun mielestäni, mutta mitä mieltä te olette?

15.44 Joakim Strand r (vastauspuheenvuoro): Arvoisa herra puhemies! Olen monta ker-
taa ääneen ihmetellyt, miksei näitä esityksiä edes pyritä arvioimaan yksityisten yritysten ja
erityisesti vientiteollisuuden tulevaisuuden toimintaedellytyksiä silmällä pitäen. Millä hal-
22



Pöytäkirjan asiakohta PTK 18/2017 vp
litus kuvittelee meidän tulevaisuudessa rahoittavan palveluita, jos vaikutukset yritysten
toimintaedellytyksiin ja toimintaympäristöön eivät kiinnosta?

Tässä on puhuttu paljon myös potilasturvallisuuteen ja terveyserojen kaventamiseen liit-
tyvistä tavoitteista. Kuitenkin nyt halutaan heikentää erityisesti potilasturvallisuudessa
monessa selvityksessä kärjessä olevan Pohjanmaan vientirannikon keskussairaalaa. Arvoi-
sa ministeri, kenen potilasturvallisuus tässä maassa paranee sillä, että heikennetään poti-
lasturvallisuudeltaan parasta keskussairaalaa? Mitä terveyseroihin tulee, eikö tavoitteena
tulisi olla kaikkien suomalaisten terveydentilan parantaminen, vai tyytyykö hallitus myös
siihen, että erot kapenevat joidenkin ryhmien palvelujen heikennyksen seurauksena?

15.45 Ritva Elomaa ps (vastauspuheenvuoro): Arvoisa puhemies! Istuva hallitus on teh-
nyt välttämättömän päätöksen, jota aikaisemmat hallitukset eivät kyenneet tekemään. [Vä-
lihuutoja] Se aikoo viedä soten maaliin vuoteen 2019 mennessä. Tästä vastuunkannosta
voimme kaikki olla kiitollisia. Itse olen ymmärtänyt, että soten tavoitteita on oikeastaan
kaksi: se, että kansalaiset saavat perusterveydenhuoltoa nykyistä nopeammin, ja se, että
uusi sosiaali- ja terveysjärjestelmä ei ole niin kuormittava julkiselle taloudelle. Kansalais-
ten yhdenvertaisuudesta on uudistuksessa pidettävä kiinni, varallisuus ja asuinpaikka eivät
saa jatkossa muodostua esteeksi sosiaali- ja terveyspalveluiden saannille — julkinen ter-
veydenhuolto edellä, jota yksityisessä täydennetään, niin olen käsittänyt.

Monille sosiaali- ja terveysalan pienyrittäjille keskeinen huoli on, miten heidän toi-
meentulonsa käy soten valmistuttua. Huolena on, että isommat toimijat vievät markkinat.
Kysyisin vielä ministeriltä: miten pienten kotimaisten terveysalan toimijoiden mahdolli-
suudet kilpailla tasavertaisesti suurten toimijoiden kanssa varmistetaan?

Ja terveyden edistämisen kannusteet kunnissa, se on myös tärkeä peruste. [Puhemies ko-
puttaa] Sairauksien ennaltaehkäisy on säästöä.

15.47 Hanna Sarkkinen vas (vastauspuheenvuoro): Arvoisa puhemies! Nyt käsittelyssä
olevia lakeja ei voida erottaa valinnanvapauslainsäädännöstä, sillä koko tämä tuotanto- ja
hallintarakenne on rakennettu sen ehdoilla.

Arvoisa puhemies! Me tarvitsemme sote-uudistuksen, ja maakuntapohja on luonteva ja
hyvä pohja sille. Valitettavasti nyt kuitenkin hallituksen käsissä nämä alkuperäiset uudis-
tustavoitteet on unohdettu ja yksityistäminen ja pakkoyhtiöittäminen ovat tulleet itsetar-
koitukseksi. Perustuslain kannalta kuitenkin olennainen kysymys kuuluu, tuleeko maakun-
nille todellista itsehallintoa, kun niillä ei ole omaa rahoitusta ja hallitus määrittää sen, millä
hallintomallilla ja millä palvelurakenteella sote-tehtävät saadaan hoitaa. Nykyisin kunnat
saavat päättää sen, paljonko ostetaan yksityiseltä ja miten palvelut organisoidaan, mutta
maakuntiin pakotetaan järjestämään tuottajamalli, pakkoyhtiöittäminen ja tietty yksityistä-
mismäärä. Haluankin kysyä: missä se todellinen itsehallinto nyt oikein lymyää, [Puhemies
koputtaa] ja mistä ne säästöt oikein syntyvät?

15.48 Martti Talja kesk (vastauspuheenvuoro): Arvoisa puhemies! Sosiaali- ja tervey-
denhuollon uudistuksen keskeinen tavoite on vahva integraatio. Tällä hetkellä haastan
maakunnat jo tekemään tätä vahvaa integraatiota keskuudessaan, saamaan ammattilaiset
liikkeelle. Tätä samaa oppia on yritetty 10—20 vuotta, ja tällä hetkellä meillä on selkeä ta-
kalauta, jotta siinä onnistuttaisiin. Kuntien ja maakuntien yhteistyötä tarvitaan tulevaisuu-
23



Pöytäkirjan asiakohta PTK 18/2017 vp
dessa entistä enemmän terveyden edistämiseen ja omahoidon eteenpäinviemiseen, nimen-
omaan kansalaisen osaamiseen toteuttaa omaa hoitoaan etenkin kroonisissa sairauksissa.

Myös kansainväliset tutkimustulokset puoltavat vahvojen hoitoketjujen toimijoiden
roolitusta monituottajamalleissa siten, että Suomessakin siirryttäessä monituottajamalliin
täytyy sopia, miten eri palveluntuottajien palvelut sopivat yhteen kansalaisen palvelutar-
vetta rakennettaessa.

15.49 Eero Heinäluoma sd (vastauspuheenvuoro): Arvoisa puhemies! Täällä on niin ko-
vasti arvosteltu hallitusta, että haluan aloittaa myönteisesti. On nimittäin kaksi asiaa, joista
hallituksen kanssa voi olla samaa mieltä: Ensimmäinen koskee tätä hallituksen arviota sii-
tä, että tällaista uudistusta ei ole tehty missään muualla maailmassa. Sen voi allekirjoittaa
— sitten on eri asia, kuinka viisasta se on. Toinen asia on, että tämä on Suomen historian
suurin hallintouudistus. Sekin on kiistatta tosiasia — eri asia on, kannattaako yhtä aikaa ih-
misten terveyden- ja sosiaalihuolto laittaa kokonaan uusille puille ja samaan aikaan laittaa
uusiksi se hallinto, joka tätä tekee. Minusta se ei ole kovin viisasta.

Hallitus ei tunnu nyt kuuntelevan asiantuntijoita. Mietin kovasti, mistä se johtuu, koska
tämä asiantuntijakritiikki on ollut erityisesti kevään aikana aika murskaavaa. Päädyn sii-
hen, että hallitus on tehnyt niin kovia poliittisia kompromisseja, että se jää poliittisten ar-
vovaltasyiden johdosta kykenemättömäksi enää korjaamaan tätä esitystään. Lohdutan
kaikkia keskusteluun osallistuneita toteamalla, [Puhemies koputtaa] että tulemme kahden
vuoden kuluttua näkemään, kuka tässä oli oikeassa.

15.50 Ben Zyskowicz kok (vastauspuheenvuoro):  Arvoisa herra puhemies! Opposition
puheenvuorot ovat niin täynnä tahallista ja tahatonta väärinkäsitystä ja kauhistelua ja pe-
lottelua, että tämä sali on nyt niin täynnä mörköjä, että kansanedustajien on vaikeata mah-
tua tänne mukaan. Täällä on tuomittu tilaaja—tuottaja-malli. Kuka sellaista on nyt esittä-
mässä? Eivät maakunnat eivätkä kunnat mitään tilaa — asiakkaat valitsevat. Edustaja Paa-
tero, te kerroitte, että ihmiset haluavat valita julkisen palveluntuottajan. No, mikäs ongel-
ma se on? Ihmiset saavat itse valita. Mikä tässä on se ongelma?

Sitten täällä tehdään hirveä ongelma tästä yhtiöittämisestä, että olisi samalla viivalla jul-
kinen ja yksityinen. No, mitä sillä on potilaalle merkitystä, mikä on se juridinen muoto sen
tuotannon takana? Mitä merkitystä sillä on, onko se yhtiö vai onko se jotain muuta? Poti-
laalle on merkitystä sillä, että saa hyvät, tarpeelliset palvelut.

No, sitten kysyn vielä sieltä vasemmalta, vihreät mukaan lukien: jos tämä on niin surkea
malli, mikseivät demarit ja vihreät Ruotsissa ole peruuttaneet siitä mallista, joka siellä [Pu-
hemies koputtaa] kymmenisen vuotta sitten omaksuttiin? [Välihuutoja]

15.51 Sirpa Paatero sd (vastauspuheenvuoro): Herra puhemies! Täällä jo kuuluu yleisös-
tä, että Ruotsissa ollaan koko ajan miettimässä, miten pystytään peruuttamaan siitä mallis-
ta, joka on osoittautunut kalliiksi ja epätasa-arvoiseksi niin, että niille ihmisille, joilla on lä-
hellä palveluita ja jotka välittävät omasta terveydestään, tulee lisää palveluita ja niiltä alu-
eilta, missä on heikommin, palvelut katoavat. Tätä ei haluta Ruotsissa jatkaa, ja sen takia
sitä yritetään peruuttaa. [Oikealta: Vuosia ollut aikaa!]

Minulla oli muutama kysymys ministereille siellä:
Miksi tässä ei haluta pitää kuntia mukana? Miksi kunnat eivät saa olla tuottamassa pal-

veluita? Miksi maakunta ei saa tehdä päätöksiä siitä, mitkä palvelut tehdään kuntien kans-
24



Pöytäkirjan asiakohta PTK 18/2017 vp
sa yhteisesti tai mitkä maakunta tuottaa tai mitkä kunta tuottaa? Tämä hämmentää minua
koko ajan. 

Toinen kysymys oli tähän alkuun: Me haluamme sote-uudistuksen. Miksi tätä ei jatkettu
siltä edelliseltä pohjalta, niin että julkinen olisi se, joka vastaisi, [Oikealta: Julkinenhan
vastaa!] ja sitten hyödynnetään kolmatta sektoria ja järjestöjä?

15.52 Kari Uotila vas (vastauspuheenvuoro): Arvoisa puhemies! Edustaja Raassina tote-
si kokoomuksen ryhmäpuheessa, että on syytä palauttaa mieleen uudistuksen tavoitteet.
Professori Jussi Huttunen totesi, että neljä keskeistä tavoitetta ovat olleet perusterveyden-
huollon ja sosiaalipalveluiden vahvistaminen, peruspalveluiden ja erikoissairaanhoidon
yhteistyön kehittäminen, eriarvoisuuden vähentäminen ja kustannusten hillitseminen. Hut-
tusen mukaan yksikään näistä tavoitteista ei näytä hallituksen esityksessä toteutuvan. Mitä
auttaa näiden tavoitteiden mieleen palauttaminen, jollei niitä aiota toteuttaa hallituksen esi-
tyksessä? Tässä väkisinkin tulee mieleen, kun puhutaan kokoomuksesta ja kokoomuksen
tavoitteista, että taisi olla muuta takana kuin nämä Jussi Huttusen mainitsemat neljä kes-
keistä tavoitetta elikkä ihmisten terveys- ja sosiaalipalveluiden altistaminen yritystoimin-
nan ja bisneksen rahastuksen kohteeksi.

15.53 Sirkka-Liisa Anttila kesk (vastauspuheenvuoro):  Arvoisa puhemies! Tämän uu-
distuksen yksi keskeisin tavoite on integraatio. [Vasemmalta: Pitäisi olla!] Voin kertoa esi-
merkkinä, että vuodesta 2000 alkaen Forssan seudulla on yhdistetty perusterveydenhuolto,
peruserikoissairaanhoito ja vuonna 2014 liitimme myöskin sosiaalipalvelut mukaan. Me
olemme terveyden- ja vanhustenhuollon tarvevakioitujen menojen mukaan, joita Tervey-
den ja hyvinvoinnin laitos seuraa, kolmen kilpailukykyisimmän tuottajan joukossa olleet
monta vuotta. Eli integraatiolla on kyetty säästämään melkoisesti näitä menoja ja silti tuot-
tamaan palvelut lähellä ihmistä ja turvaamaan muun muassa 26 erikoissairaanhoidon po-
liklinikkaa aluesairaalassamme yhteistyössä keskussairaaloiden kanssa. Integraatio on se
pääasia, ja se on se, joka meidän pitää yhdessä toteuttaa. Sitten tulen käyttämään oman pu-
heenvuoroni siitä, mitä tämä merkitsee alueilla.

Ensimmäinen varapuhemies Mauri Pekkarinen: Vielä myönnän vastauspuheenvuoron
edustajalle Östman, ja sen jälkeen ministeri Rehula — vaikuttaisi siltä — käyttää vastaus-
puheenvuoron.

15.54 Peter Östman kd (vastauspuheenvuoro):  Arvoisa puhemies! Niin kauan kuin
Ruotsissa vielä pohditaan ja palaveerataan, josko ne peruuttaisivat sen koko heidän uudis-
tuksensa, ja niin kauan kuin vielä Suomessa saa kysyä ilman, että syytetään siitä, että maa-
lataan mörköjä, niin ajattelin kysyä, nimittäin onhan tässä esityksessä joitakin ongelma-
kohtia.

Miten olette ajatelleet valinnanvapauden toimivan pienillä paikkakunnilla? Voitteko
luetella jonkun yksityisen toimijan, joka avaa terveyskeskuksen 3 000 asukkaan paikka-
kunnalla? Vanhustenhoidon järjestäminen... (Hälinää) — Anteeksi, puhemies, saanko pu-
hua? [Puhemies koputtaa] — Vanhustenhoidon järjestäminen muuttui yhä haasteellisem-
maksi myös omalla kotiseudullani silloin, kun päätöksenteko siirrettiin kuntayhtymälle.
Miten käy nyt, kun päätöksenteko siirtyy vielä kauemmaksi?
25



Pöytäkirjan asiakohta PTK 18/2017 vp
Yksi kysymys vielä: Kysyn hallituksen edustajilta, kun te pyydätte oppositiota mukaan:
Mitä te tarkoitatte? Oletteko te valmiit perustamaan parlamentaarisen työryhmän [Puhe-
mies koputtaa] vai ette?

Ensimmäinen varapuhemies Mauri Pekkarinen: Ministeri Rehula, kun tässä käytettiin
noin 30 vastauspuheenvuoroa, niin ehkä 3 minuuttia sitten voisi olla paikallaan.

15.56 Perhe- ja peruspalveluministeri Juha Rehula: Arvoisa herra puhemies! 5. päivä
maaliskuuta 2015, suora sitaatti: "että lakiehdotukset voidaan käsitellä tavallisen lain sää-
tämisjärjestyksessä vain, jos valiokunnan tässä asiassa tekemät valtiosääntöoikeudelliset
huomautukset ehdotetun hallintomallin kansanvaltaisuudesta ja kuntien rahoitusvastuusta
sekä niiden muodostamasta sääntelykokonaisuudesta otetaan asianmukaisesti huomioon."
Perustuslaki 121 §, kunnallinen itsehallinto. Tässä yksi vastaus siihen, miksi me emme ole
olleet rakentamassa kuntapohjaista mallia. Perustuslakivaliokunta tässä lausunnossaan,
jonka antoi muuten ydinkohdiltaan kahteen kertaan noina viikkoina, kun tuolloista halli-
tuksen esitystä käsiteltiin, antoi kolme vaihtoehtoa etenemisen tieksi. Tässä on myös yksi
vastaus siihen, mikä on tämä määrä, joka maakuntia on. Tämä on aika laittamattomasti sa-
nottu, ja kyllä näiltä osin se on yksi peruspilari ja tuki tälle valmistelulle, mikä on tehty.

Toisekseen, muuan toive edustajille: 1 002 sivua on paljon tekstiä, mutta on tuotettu 38
sivun lyhennelmä. Helpottaisi keskustelua ainakin jonkun verran tänäänkin, jos sen verran
olisi harrastuneisuutta, että ainakin ne edustajat, jotka omissa valiokunnissaan tätä asiaa
käsittelevät, tuon 38 liuskaa lukisivat. [Välihuutoja sosiaalidemokraattien ryhmästä] Va-
linnanvapauslainsäädäntö, johon useimmat näistä yli 30 debattipuheenvuorosta keskittyi-
vät, tulee eduskuntaan, edustaja Haatainen, valiokunnan käsittelyyn. Ministeri on ilmoitta-
nut, valtioneuvosto on ilmoittanut, että 27.4. Se on se aikaikkuna, jolloin valinnanvapaus-
laki on täällä.

Mitä tulee kuntien rooliin, kyllä se yksi "the bible" ja selkänoja sille työlle, jota tässä ol-
laan tekemässä, lähtee tästä asiakirjasta, joka on kertaalleen ja kaksi kertaa tässä tapauk-
sessa perustuslakivaliokunnan läpikäynyt, lähtien siitä, että tarvitaan leveämmät hartiat,
tarvitaan nykyisen pirstaleisen hallintomallin tiivistämistä, tarvitaan sellaisia toimijoita,
jotka pystyvät kantamaan myös rahoitusvastuuta, ja tuotannon osalta meillä on kunnalli-
nen itsehallinto, jossa kohdellaan kuntia yhdenmukaisesti. Riskit isolla ja pienellä kunnal-
la toki ovat erilaisia, mutta tarvitaan yhdenvertaisuutta kuntien kesken siinä, että kun niitä
riskejä tähän aiheutuu — ainakin itse myönnän, että ei tämä ole ongelmaton, ei tuo 1 002
sivua eikä tuleva valinnanvapausmallikaan — niin riskinkantokykyä pitää myös olla. Mitä
paremmin me kykenemme tekemään tulevaisuuden ratkaisun, pääsemään nykyisistä kart-
taharjoituksista ja karttapohjista irti, sen paremman soten ihmiset saavat — ei hallinto, ei
organisaatio, vaan ihmiset.

Ensimmäinen varapuhemies Mauri Pekkarinen: Ministeri Vehviläinen jatkaa hetken
päästä sitten, jos sopii sillä tavalla. Mennään listassa eteenpäin.

15.59 Anneli Kiljunen sd (vastauspuheenvuoro):  Arvoisa herra puhemies! Koko halli-
tuksen sote-esitys perustuu markkinaehtoisuuteen, pakkoyhtiöittämiseen ja valinnanva-
pauteen. Tämä kokonaisuus ei kuitenkaan onnistu ilman yhteistä ja toimivaa ict-järjestel-
mää. Eri asiantuntijat ovat todenneet sen, että tämä hallituksen kokonaisuus ei tule onnis-
26



Pöytäkirjan asiakohta PTK 18/2017 vp
tumaan, ict-järjestelmä ei tule teknisesti onnistumaan hallituksen asettamassa aikataulus-
sa. Nyt, ministeri Rehula, kysyisin teiltä: Onko hallituksessa varauduttu siihen, jos nämä
tekniset ict-järjestelmät eivät toimi? Kuinka tämä hallitus ottaa vastuun sosiaali- ja tervey-
denhuollon uudistuksesta?

Toinen kysymys on se, onko hallitus varautunut kevään hallitusriihessä siihen, että tämä
ict-järjestelmä edellyttää noin 1,5 miljardin tai 2 miljardin euron rahoituksen tulevan vuo-
den aikana. Onko siihen valmistauduttu? Ja jos tämän seurauksena ict-järjestelmä ei toimi,
niin tuleeko meille tulevaisuudessa sote-uudistusta ja maakuntauudistusta, vai tuleeko
tämä kaatumaan ict-järjestelmän takia?

16.00 Seppo Kääriäinen kesk (vastauspuheenvuoro): Arvoisa puhemies! Tähän tilantee-
seen on tultu, missä ollaan, sen vuoksi, että suurkuntamalli karahti kiville ministerin äsken
lukemalla tavalla. Käteen jäi tämä maakuntamalli, jonka pohjalta nyt pyritään ratkaise-
maan näitä sote-ongelmia ja muita hallintoon liittyviä ongelmia, ja onhan se aika järkevää
samalla yksinkertaistaa aluehallintoa, kun 400 viranomais- taikka toimielintä vähenee, siir-
tyy siis 18 maakunnan harteille. Kyllähän tässä on melkoinen muutos, myönteinen muu-
tos, tapahtumassa. Minulla on ainakin tällä kertaa sanottavana vain kolme punktia tulevai-
suuteen päin.

Ensimmäinen on se, että kun asiantuntijat, joihin viitataan, sanovat painavia sanoja lai-
dasta laitaan tähän valinnanvapauteen, sen toteuttamiseen, niin kannattaa kyllä kuunnella,
mitä siellä sanotaan. [Vasemmalta: Oikein!] Toisekseen [Hälinää] — oppositio, ottakaa
rauhassa — maakunnissa kannattaa kyllä asioissa edetä ja pitää edetä, ja siellä pitää har-
joittaa vahvaa yhteistyötä yli kaikkien rajojen. Ja kolmas on: ei pidä unohtaa harvaan asut-
tujen alueitten palvelutarpeita.

16.01 Anders Adlercreutz r (vastauspuheenvuoro):  Värderade talman! Maakunta on il-
meisesti sen verran kaunis sana, että se riittää, koska eihän nyt olla synnyttämässä itsehal-
lintoalueita vaan liuta rampoja ankkoja, maakunta ilman valtaa valtion tiukassa ohjaukses-
sa. Tässä ollaan luomassa todella monimutkaista rahoitusmallia, jossa 12,47 veroäyriä siir-
retään kunnilta muualle. Se tarkoittaa, että niitä kuntia, jotka ovat hoitaneet asiansa hyvin,
rangaistaan, niitä, jotka ovat panostaneet ennakoivaan työhön, rangaistaan. Alijäämä hyvi-
tetään sitten 100 euroon asti per asukas. Säästettävää jää siis vielä reilusti.

Kirkkonummen tapainen kunta saa automaattisen 4 miljoonan alijäämän, joka pitää hoi-
taa siitä, mikä jää, eli koulusta, päiväkodista ja lumenluonnista. Nyt synnytetään siis loo-
gisia hirviöitä. Esimerkiksi Kauniainen joutuisi selviämään reilulla 4 veroäyrillä, eli siitä
tulee valtion tuen tarvitsija — eihän siinä ole mitään järkeä. Eikö tämä rahoitus pitäisi nyt
luoda kerralla kuntoon, niin että saadaan demokraattinen, selkeä, läpinäkyvä ja oikeuden-
mukainen rahoitusmalli, arvoisa ministeri?

16.03 Li Andersson vas (vastauspuheenvuoro): Arvoisa puhemies! Tässä on nyt useissa
puheenvuoroissa todettu, että valinnanvapauslainsäädäntö tulee vasta myöhemmin käsitte-
lyyn, mutta sehän liittyy myöskin siihen, minkälainen tästä tulevasta maakuntahallinnosta
muodostuu. Kuten äskeisessä puheenvuorossa toin esille, ongelma tässä on se, että nyt va-
lituilla maakuntavaltuutetuilla ei tule olemaan mitään todellista päätäntävaltaa sosiaali- ja
terveydenhuollon palveluiden osalta. [Harri Jaskari: Miten niin?] Osa tästä vallasta katoaa
tämän ulkoistamisen myötä näihin yksityisiin yrityksiin ja loput [Välihuutoja oikealta]
27



Pöytäkirjan asiakohta PTK 18/2017 vp
myöskin sen osalta, mitä jää julkiselle vallalle julkisia palveluita, sillä sitä todellista pää-
täntävaltaahan harjoittavat silloin tämän liikelaitoksen johtokunta ja yhtiön hallitus. Eli
tässä hallituksen uudistusesityksessä on kyse myöskin äärimmäisen isosta kansanvallan
vähentämisestä.

Mitä tulee Ruotsin malliin, niin Ruotsin hallitushan on nyt korjaamassa sen, mikä kor-
jattavissa on. Eli ne ovat rajoittamassa yksityisten yritysten mahdollisuuksia ottaa voittoja
ulos [Harri Jaskari: Ei muuten ole!] tästä verorahoitteisesta järjestelmästä. [Eduskunnasta:
Siellä on aivan eri järjestelmä, ei voi verrata!]

16.04 Touko Aalto vihr (vastauspuheenvuoro): Arvoisa herra puhemies! Vihreät sitoutu-
vat toteuttamaan uudistusta, kun hallitus sitoutuu toteuttamaan uudistuksen alkuperäisiä
tavoitteita sekä omaa hallitusohjelmaansa. Hoivaketjut pitää saada saumattomiksi, ter-
veys- ja hyvinvointieroja pitää kaventaa, kustannuskehitystä pitää jarruttaa. Ratkaisuksi,
koska ratkaisuja myös vaaditaan, esitän neljä toimea, joiden kautta nämä tavoitteet voi-
daan toteuttaa: sote- ja maakuntalait nykyistä pidemmällä siirtymäkaudella, irrotetaan va-
linnanvapaus omaksi erilliseksi lakikokonaisuudekseen, annetaan maakunnille verotusoi-
keus, otetaan koko eduskunta mukaan tähän valmisteluun. Näin tämä uudistus saadaan
kestämään aikaa.

16.05 Vesa-Matti Saarakkala ps (vastauspuheenvuoro): Arvoisa herra puhemies! Oppo-
sitiolla oli tässä aivan hyviäkin kriittisiä näkökantoja, mitä tuotiin esille. Esimerkiksi tämä
valinnanvapaus, joka meillä on vasta lausuntokierroksella, tulee tänne sitten aikanaan, ja
sitä tarkastellaan. Tässä on nyt 1 200 sivua [Vasemmalta: 1 002!] — 1 002 sivua — joihin
kai jokainen on tutustunut, ja siinä on tässä vaiheessa varmaan ihan riittävästi pureskelta-
vaa. Valinnanvapauteen otetaan tarkemmin kantaa sitten aikanaan.

Mutta ainakin itselleni on tullut tästä keskustelusta nyt sellainen kuva, että suinkaan
kaikki oppositiopuolueet eivät ole tyytyväisiä edes tähän perusratkaisuun, tähän maakun-
tamalliin, 18:n malliin, joka on kyllä perustuslain mukainen, joka on hyvin lähellä sitä,
mitä edellisellä kaudella perustuslakivaliokunta antoi askelmerkeiksi toteuttaa. Ja itse
asiassa silloin perustuslakivaliokunta ei edes vaaleja näihin edellyttänyt, mutta nekin nyt
tässä ovat.

Verotusoikeus olisi hyvä lisä, mutta sitä ei tällä aikataululla pystytä tähän valmistele-
maan. Olen ymmärtänyt niin, että siihen valtaosa puolueista [Puhemies koputtaa] suhtau-
tuu myönteisesti, ja siihen pystytään sitten palaamaan, kunhan ensin saadaan tämä käyn-
tiin.

16.06 Markku Eestilä kok (vastauspuheenvuoro): Arvoisa puhemies! Kokoomus ei ase-
tu julkisen tai yksityisen palvelutuotannon puolelle millään tavoin, koska me haluamme
olla neutraaleja ja haluamme, että sen valinnan tekee asiakas. Meitä vähän ihmetyttää tä-
mä, että tämä valinnanvapaus nähdään tämmöisenä mörkönä, kun kuitenkin aina ja kaik-
kialla hoitoon pääsyn nopeus on yksi suurimpia laadun takeita. Ja nyt kun tämä valinnan-
vapaus tietenkin yhdistetään tähän kokonaisuuteen, niin kyllä minä ainakin itse näen, että
jos ihminen kerran menee jonnekin ja saa siellä nopeaa palvelua ja tulee vielä takaisin, niin
ilmeisesti se on hyvä osoitus siitä, että palvelu on toiminut. Mutta jos lähdemme suojele-
maan ja asetumme jommankumman, joko yksityisen tai julkisen palvelutuotannon, puolel-
28



Pöytäkirjan asiakohta PTK 18/2017 vp
le, niin silloinhan meidän toimintamme ja puheemme ovat sellaisia, että valinnanvapaus ei
ole hyvä asia, koska jos asiakas pääsee itse valitsemaan, niin se asiakas voi valita väärin.

Minun mielestäni kaikkina aikoina ne yritykset, jotka ovat nopeita, pärjäävät, ja se tulee
kyllä tulevaisuudessa pätemään myös terveydenhuoltoon.

16.07 Antti Kurvinen kesk (vastauspuheenvuoro): Arvoisa herra puhemies! Pitää palaut-
taa nyt vähän perusasioita mieleen tässä keskustelussa. Suomessa ovat olleet varmaan
kymmenen vuotta epävarmuuden tilassa niin kuntien työntekijät kuin sosiaali- ja tervey-
denhuollon palvelujen asiakkaat. Viime kaudella yritettiin vimmaisesti toteuttaa sinipu-
naista suurkuntahaavetta, ja se törmäsi näihin perustuslakiongelmiin. [Välihuutoja] Ei pal-
jon parlamentaarista työryhmää silloin näkynyt.

Maakuntapohja, 18 maakuntaa, on luonteva pohja toteuttaa erilaisia asioita: sosiaali- ja
terveyspalveluita, pelastustoimea, maakuntien suunnittelua, yhdyskuntarakenteen ohjaa-
mista, tienpitoa ja näin poispäin ja näin poispäin. Tämä jako vastaa suurin piirtein nykyisiä
sairaanhoitopiirejä ja maakunnan liittoja. Toki tämä on kompromissi — me olemme halli-
tuksessa tulleet kaikki vastaan ja löytäneet tällaisen mallin — mutta tällä pystytään asioita
viemään eteenpäin.

Kysyisinkin nyt ministereiltä: onko sellainen tilanne, että tämän uudistuksen tavoittee-
na on turvata kaikille tasapuolisesti palvelut [Puhemies koputtaa] koko Suomessa? Ja ky-
syisin oppositiolta, kun ainakin edustaja Heinäluoma oli täällä jo kahden vuoden päästä pa-
lauttamassa lähtöruutuun ja sekaannukseen kaikkea: kun Trump aikoo repiä Obamacaren
tuolla USA:ssa, niin onko SDP:ssäkin vähän tämmöisiä pikkutrumpeja, että te haluatte re-
piä myös soten siihen vanhaan, sekavaan tilanteeseen, [Puhemies koputtaa] mikä nyt on?
[Ben Zyskowicz: Onko Heinäluoma Suomen trump?]

16.08 Jukka Gustafsson sd (vastauspuheenvuoro): Arvoisa puhemies! Meillähän on tääl-
lä parlamentissa nyt menossa tämmöinen näyteoppitunti — itse asiassa tuplasellainen —
siitä, miten täältä oppositiosta voi palvella isänmaata. Se nyt tästä vielä puuttuisi, että kun
lähes kaikki asiantuntijat ovat tyrmänneet tämän — tai kritisoineet voimallisesti, en nyt ha-
lua ylisanoja käyttää, kritisoineet voimakkaasti hallituksen esityksen monia kohtia, [Toimi
Kankaanniemi: Ei!] eivät nyt vähiten tätä vapauskohtaa, johon edustaja Kääriäinenkin tääl-
lä puuttui... Nyt minulla on mielessäni tämä Kela-sotku. En missään tapauksessa haluaisi,
että tästä tulisi uusi sellainen. Sen takia nyt rauhallisuutta, perusteellisuutta ja oppositio
mukaan korjaamaan nämä valuvirheet, jotka tässä hallituksen esityksessä ovat. [Puhemies
koputtaa]

Edustaja Kääriäinen, lyödään yhteistyön kättä. Tehdään se.

16.10 Olli-Poika Parviainen vihr (vastauspuheenvuoro): Arvoisa herra puhemies! Toi-
von tietenkin, että edustaja Kurvisen kanssa molemmat olemme tässä salissa vielä vuosi-
kymmenenkin kuluttua, ja oikeastaan kysyisinkin teiltä, edustaja Kurvinen, uskotteko vil-
pittömästi siihen, että nämä teidän vaatimanne 18 maakuntaa, ne kaikki maakunnat, aidos-
ti ovat elinvoimaisia siten, että ne pystyvät hoitamaan nämä velvoitteet tältä pohjalta vielä
tulevaisuudessakin.

Toinen huoleni liittyy juuri siihen, että maakuntien itsehallinnon kannalta verotus olisi
aivan äärimmäisen tärkeää saada järjestymään. Ymmärrän kolmiportaisen verotuksen jär-
jestämisen vaikeuden, ja ministeri Vehviläinen jo ansiokkaasti avasi sitä, että toivottavasti
29



Pöytäkirjan asiakohta PTK 18/2017 vp
maakuntien verotusoikeuskysymykseen voidaan palata myöhemmin. Uskoisin, että siihen
ainakin vihreistä löytyy vahvaa tukea.

Viimeisenä haluaisin nostaa esille sen, joka muutamassa muussakin puheenvuorossa on
jo nostettu, eli nämä palvelukeskukset ja tietojärjestelmät. Me näimme paljon pienemmäs-
sä mittakaavassa, millaista sotkua voi tulla, kun toimeentulotuki siirrettiin Kelaan. Nyt toi-
voisin, että saisimme joitain takeita [Puhemies koputtaa] siitä, että tässä uudistuksessa
nämä karikot vältetään.

16.11 Timo V. Korhonen kesk (vastauspuheenvuoro):  Arvoisa puhemies! Miksi ne 18
maakuntaa eivät voisi pärjätä? Pienet valtiot pärjäävät, miksi pienet maakunnat eivät voisi
pärjätä? Kysymys on myös siitä, minkälaista yhteistyötä nämä maakunnat tekevät naapu-
rimaakuntien kanssa, eli sitä yhteistyötä pystytään tekemään.

Mutta oli erittäin hyvä, että ministeri muistutti meitä myös tästä lähtökohdasta eli siitä,
että raamit tälle uudistukselle luotiin viime vaalikauden aikana eduskunnan perustuslaki-
valiokunnan mietinnöillä. Siltä pohjalta tässä nyt sitten kaiken kaikkiaan edetään. Minä
ymmärrän, että uudistuksen tavoitteet soten osalta ovat hyvin pitkälle samat kuin viime
kaudella, mutta erona on nyt se, että nyt todella sitten mennään myös eteenpäin.

Minusta on myös hyvä huomata se, että siellä maakunnissa valmistelussa edetään erit-
täin rivakkaa ja hyvää tahtia. Henkilöstöt ovat erittäin hyvin monessa maakunnassa tässä
valmistelussa mukana. Valmistelu on hyvin laajasti parlamentaarista. Minusta tuntuu hiu-
kan siltä, että täällä vain pyritään hidastamaan sellaista uudistusta, [Puhemies koputtaa]
jota maakunnissa halutaan viedä eteenpäin.

16.12 Tiina Elovaara ps (vastauspuheenvuoro): Arvoisa puhemies! Olemme käyneet pit-
kään keskustelua hallinnosta, ja se on varmasti tarpeen. Itse toivon, että pääsemme myös
vielä pidemmälle käytännön asioihin näissä sote- ja maakuntauudistuskysymyksissä.

Katson, että keskustelu yksityisten ja julkisten toimijoiden vastakkainasettelusta on van-
hanaikainen. Itse olen sitä mieltä, että me tarvitsemme molempia tahoja mukaan tuotta-
maan. Monituottajamalli tässä mielessä on nykyaikaa ja tulevaisuutta, mutta kannan kyllä
huolta siitä, jos mukana on isoja terveysalan yrityksiä, jotka eivät maksa verojansa Suo-
meen, voivatko ministerit antaa tukensa asialle, että uudistuksessa edellytettäisiin niiltä
yrityksiltä, joiden kanssa teemme yhteistyötä, että heidän verotietonsa olisivat julkisia, jot-
ta tällaista... [Ben Zyskowicz: Tätä juuri esitetään!] — Hyvä! Haluaisin tälle vielä vahvis-
tuksen ministereiltä.

16.13 Outi Mäkelä kok (vastauspuheenvuoro): Arvoisa puhemies! Tämä on todella his-
toriallinen päivä paitsi tämän voivottelun määrässä etenkin siinä, miten pitkällä tässä so-
tessa jo ollaan. Tätä on todellakin melkein 20 vuotta jo yritetty saada aikaiseksi. Nyt kun
puhutaan esimerkiksi siitä, mitä Ruotsissa on tapahtumassa, niin kannattaa päivittää tie-
dot. Tässä vieressäni edustaja Sarkomaa on ollut viime viikolla tutustumassa tilanteeseen
ja on vakuuttanut, että siellä todellakaan ei olla peruuttamassa vaan päinvastoin. Mutta nyt
kun tässä maakunnasta puhutaan ja suuremmista hartioista, on tärkeää muistaa, että meille
jäävät myöskin vahvat itsehallinnolliset kunnat, ja on hyvä muistaa, että kuntauudistus ei
ole ohi vaan meidän pitää pitää huolta siitä, että kunnat ovat jatkossakin terveellä ja toimi-
valla pohjalla.
30



Pöytäkirjan asiakohta PTK 18/2017 vp
Toinen asia, josta haluaisin oikeastaan kysyä, on nämä maakuntavaalit. Nämähän ovat
uusi demokraattisempi tapa valita edustajat maakuntiin, mutta meillä on kuitenkin yksi
maakunta, Uusimaa, jossa yhdistyy kaksi eduskuntavaalipiiriä, 26 kuntaa ja äänikynnyk-
sen on arvioitu nousevan maakuntavaaleissa 6 000:een, kun se on eduskuntavaaleissa noin
3 000. [Puhemies koputtaa] Tämä on herättänyt huolta alueella. Onko pohdittu sitä, että
alue jaettaisiin vaalipiireihin?

16.14 Elsi Katainen kesk (vastauspuheenvuoro):  Arvoisa puhemies! Tässä esitetyssä
mallissahan keskeisenä elementtinä ja lähtökohtana on se, että luotetaan jokaisen alueen
ihmisten, päättäjien asiantuntemukseen ja myöskin paikallistuntemukseen. Maakunnissa-
han tätä valmistelutyötä on viety eteenpäin jo todella tomerasti, ja tästä tulee niin hyvä kuin
siellä alueilla tehdään. En todellakaan vähättelisi sitä, mitä siellä alueilla on tehty — ja eikö
niin, että sitä myöten myöskin se parlamentaarisuus toteutuu siellä, missä sitä asiaa myös-
kin tehdään? Tämähän perustuu myöskin perustuslakivaliokunnan viime kaudella anta-
maan lausuntoon. Minusta on tärkeää muistaa se, että Suomessa tämä meidän hallintomal-
limme on hyvin keskusjohtoinen, jos eurooppalaisittainkin verrataan, ja ihmettelen sitä,
miksi siitä halutaan pitää kiinni.

16.15 Maarit Feldt-Ranta sd (vastauspuheenvuoro): Arvoisa puhemies! On kyllä syytä
nyt palauttaa mieleen, miten hallituksen sote-malli syntyi. Yön pimeinä tunteina kolme vä-
synyttä miestä, Juha Sipilä, Timo Soini ja kokoomuksen puheenjohtaja, tekivät sotesta po-
liittisen sopimuksen Valtioneuvoston linnassa, ja tähän sopimukseen kyllä sisältyy monia
monia ongelmia. Miksi sanon näin? Koska olen kuunnellut maan parhaita asiantuntijoita:

"Tulella ei voi leikkiä, ja talon voi polttaa vain kerran. Pitää olla uskallusta peruuttaa ja
ottaa aikalisä." Professori Anneli Anttonen.

"On myös todennäköistä, että suuret monikansalliset terveysyritykset tulevat Suomeen
ja valtaavat markkinat. Ei pidä tehdä, jos ei tiedä, mitä tekee." Sosiaalityön professori Aila-
Leena Matthies.

"Monet tärkeät yksityiskohdat ovat edelleen auki ja/tai ristiriidassa tavoitteiden kanssa.
Uudistus nyt esitetyssä muodossa merkitsee hyppyä tuntemattomaan." Professori Jussi
Huttunen.

Arvoisa hallitus: "Talon voi polttaa vain kerran." "Ei pidä tehdä, [Puhemies koputtaa]
jos ei tiedä, mitä tekee." [Puhemies koputtaa] "Suuri hyppy tuntemattomaan." Aika tyly
tyrmäys.

16.16 Hannakaisa Heikkinen kesk (vastauspuheenvuoro):  Arvoisa herra puhemies! Te
puhutte aivan eri lakikokonaisuudesta kuin mikä on nyt käsittelyssä. [Välihuutoja vasem-
malta] Te puhutte valinnanvapaudesta. Kyllä niitä asiantuntijoita löytyy. [Naurua] THL:n
pääjohtajaa voisi pitää jonkinlaisena... [Hälinää — Puhemies koputtaa]

Ensimmäinen varapuhemies Mauri Pekkarinen: Edustaja Heikkisellä on nyt puheen-
vuoro.

Voisin pitää THL:n pääjohtajaa jonkinlaisena asiantuntijana tässä asiassa. 2.3.2017 hän
totesi: "Toivon sote-järjestämislain etenevän eduskunnassa. Sote-uudistuksessa on nyt tär-
keätä päästä konkreettisesti eteenpäin. Maakunta- ja sote-järjestämislakiesitykset antavat
31



Pöytäkirjan asiakohta PTK 18/2017 vp
mielestäni aikaisempaa selkeämmät rakenteet palveluille ja vahvemman pohjan niiden jär-
jestämiselle. Puutteineenkin lakiesitykset antavat hyvät eväät uudistuksen toteuttami-
seen." Hän toteaa lopuksi: "Jos sote-uudistus olisi talo, nyt on luotu perustus. Katseet kään-
tyvät seinien rakentamiseen ja sisustuselementtien suunnitteluun." Onko teistä THL:n pää-
johtaja [Puhemies koputtaa] Eskola asiantuntija?

16.18 Maria Guzenina sd (vastauspuheenvuoro): Arvoisa puhemies! Kuten edeltävä pu-
huja totesi, niitä puutteita todellakin on, niin kuin tämä teidän nostamanne asiantuntija to-
tesi. Tämän uudistuksen... [Hannakaisa Heikkinen: Niin, minä puhuin tästä lakiesitykses-
tä!] — Älkää huutako, rauhoittukaa, hyvä edustaja! [Naurua] Täällä voi keskustella aivan
rauhallisesti, rauhallisella äänellä. [Puhemies koputtaa]

Arvoisa puhemies! Tämän uudistuksen keskiössä piti olla ihminen. Nyt tässä keskustan,
kokoomuksen ja perussuomalaisten sote-mallissa uudistuksen keskiössä on monikansallis-
ten yritysten voitontekomahdollisuuksien lisääminen ja näiden voittojen maksatus tavalli-
silla suomalaisilla ihmisillä. Tätäkö suomalaiset ovat tilanneet äänestäessään keskustaa,
kokoomusta ja perussuomalaisia? En usko. Sotesta on tullut tälle hallitukselle arvovaltaky-
symys, ja te käytätte kaikkein pöhköimpiä argumentteja perustellaksenne tätä järjetöntä
uudistusta — ja tämä siis ei ole opposition näkemys, vaan tämä on useiden asiantuntijoi-
den näkemys. Aivan ennakoidusti olemme täällä kuulleet tänään, kuinka hallituspuoluei-
den edustajat syyttävät meitä oppositiota pelottelusta. Me emme pelottele, me toistamme
asiantuntijoiden näkemyksiä. Siinä hallitus on oikeassa, [Puhemies koputtaa] että tämä uu-
distus täytyy saada aikaiseksi — mutta ei näillä spekseillä, jotka hallitus on asettanut.

Ensimmäinen varapuhemies Mauri Pekkarinen: No, nyt on mennyt 15 sekuntia yli. —
Edustaja Sarkomaa, vastauspuheenvuoro. — Neljä vastauspuheenvuoroa vielä, ja sitten
ministeri Vehviläinen.

16.19 Sari Sarkomaa kok (vastauspuheenvuoro): Arvoisa puhemies! Tämän sote-uudis-
tuksen keskiössä on ihminen, se, että jokainen suomalainen saisi yhdenvertaisesti sote-pal-
velut, asuu sitten missä tahansa Suomessa. Sen eteen tämä lakiesitys on tehty, ja toivon to-
dellakin, että tulette mukaan. Tehdään tästä lakiesityksestä paras mahdollinen.

Huomaan, että te ette ole lukeneet tätä lakiesitystä. Huomaan, että oppositiolla ei ole
yhtä yhtenäistä sote-mallia. 20 vuotta on tehty. [Välihuutoja vasemmalta] Ihmiset odotta-
vat jonoissa. Sari Sairaanhoitaja ja muu terveydenhuoltohenkilöstö uupuu odottamaan tätä
uudistusta. Tämä laki luo hyvät puitteet, sitten maakunnissa tehdään ne hyvät hoitoketjut ja
uudistetaan sosiaali- ja terveydenhuoltoa. [Hälinää — Puhemies koputtaa]

Puhemies! Tämän uudistuksen täytyy olla aika hyvä, koska useammat väitteet, joita te
esitätte, eivät pidä paikkaansa. Ja totean, että Ruotsissa ei valinnanvapaudessa peruta. [Pu-
hemies koputtaa] Verorahoin kävin siellä ja toivon, että valiokunnan puheenjohtaja Haa-
tainen kertoo puoluetovereilleen, mikä on totuus. Ei vääristellä Ruotsin mallia eikä Suo-
men mallia.

16.20 Aino-Kaisa Pekonen vas (vastauspuheenvuoro):  Arvoisa puhemies! Kyllä meillä
oli viime kaudella lähestulkoon yhtenäinen tai oikeastaan yhtenäinen malli, joka törmäsi
sitten näihin perustuslaillisiin ongelmiin, jotka olisivat olleet korjattavissa tämän hallitus-
kauden alussa, ja me olisimme jo pitkällä tässä uudistuksessa. Mutta tämä hallitus halusi
32



Pöytäkirjan asiakohta PTK 18/2017 vp
aloittaa tämän sote-uudistuksen kokonaan uudelta pohjalta, ja kokoomus halusi laajan va-
linnanvapauden, jota te esititte jo viime kaudella, mutta mikään muu eduskuntapuolue vii-
me kaudella ei sitä kannattanut. Nyt te olette saaneet laajan valinnanvapauden tähän paket-
tiin mukaan, ja te ajatte tätä täällä kuin käärmettä pyssyyn.

Minua myös hämmästyttää se, että tässä eduskuntasalissa on moneen kertaan väitetty,
että oppositio pelottelee, maalailee piruja seinille ja niin edelleen. Minun mielestäni demo-
kratiaan kuuluu kritiikki, ja se on myös opposition tehtävä. Asiantuntijat ovat tämän sa-
man kritiikin [Puhemies koputtaa] teille esittäneet. Te ette ole kuunnelleet asiantuntijoita,
mutta ette te kuuntele meitäkään. Toivottavasti valiokunnassa nämä kaikki asiantuntijat tu-
levat kuulluiksi.

Ensimmäinen varapuhemies Mauri Pekkarinen: Vastauspuheenvuoro, edustaja Saarik-
ko, sitten Lindtman, Henriksson, ministeri.

16.21 Annika Saarikko kesk (vastauspuheenvuoro):  Arvoisa puhemies! Olen jäänyt
miettimään tämän keskustelun kuluessa sitä, että oppositio kuvaa hallituksen ajavan tätä
härkäpäisesti asiantuntijoista piittaamatta. Itselläni on aika vahva luottamus niihin asian-
tuntijoihin, työryhmän edustajiin ja pitkän linjan virkamiehiin, jotka ovat vastanneet tä-
män tuhannen sivun erittäin monen yksityiskohdan laatimisesta. Meillä on valiokuntapro-
sessi edessä, jossa kaikki nämä asiantuntijat kuullaan ja tämä laki perataan auki tarkoin yk-
sityiskohdin, myös se jälkimmäinen paketti valinnanvapaudesta, joka tänne tulee perään.

Olen myös miettinyt sitä, kun tässä joku taisi viitata, että tästä on tullut hallitukselle ar-
vovaltakysymys. Sanon vilpittömästi, että minusta tämä on koko suomalaisen poliittisen
järjestelmän arvovaltakysymys. Tämä uudistus on ollut kesken, niin kuin on moneen ker-
taan todettu, liki parikymmentä vuotta. Suomalaiset eivät ehkä enää jaksa odottaa sitä, että
tämä sote-soppa velloo ja epävarmuuden tila heikentää investointeja, kehittymistä ja myös
työvoiman saatavuutta tietyillä alueilla, kun ei tiedetä, mitä tapahtuu. [Puhemies koputtaa]
Siksi meillä on nyt vihdoin viimein laki [Puhemies koputtaa] eduskunnassa, ja tällä on täy-
det mahdollisuudet edetä todeksi.

16.22 Antti Lindtman sd (vastauspuheenvuoro):  Arvoisa puhemies! Hallitus on täällä
syyttänyt oppositiota kovasta kritiikistä. Jos käy nämä asiantuntija-arviot läpi, niin täytyy
sanoa, että tämä opposition täällä esittämä kritiikki on vielä aika mietoa niihin verrattuna.
Tämä on vielä aika mietoa niihin verrattuna.

Täällä on sanottu, että täällä luotetaan näihin alueiden päättäjiin — esimerkiksi edustaja
Katainen — mutta kun te ette, arvoisat ministerit, meitä oppositiota suostu kuuntelemaan ja
kun te ette selvästikään myöskään lotkauta korvaanne asiantuntijoille, niin kuunnelkaa nyt
vaikkapa edustaja Hoskosta, joka totesi, että todellinen päätösvalta siirtyy kunnilta valtiol-
le. Tämä johtaa palvelujen keskittämiseen ennemmin tai myöhemmin. [Välihuutoja] Ar-
voisa ministeri, miksi te ette luota alueen päättäjiin, miksi te täältä Helsingistä käsin pako-
tatte maakuntia yhtiöittämään toimintansa? Miksi te ette luota paikallisiin päättäjiin tässä
asiassa, [Puhemies koputtaa] koska tämä pakotus johtaa siihen, että tämän uudistuksen ta-
voitteet vesittyvät? [Puhemies koputtaa] SDP luottaa alueen päättäjiin.

Ensimmäinen varapuhemies Mauri Pekkarinen:  Tähän väliin vastauspuheenvuoro,
edustaja Hoskonen.
33



Pöytäkirjan asiakohta PTK 18/2017 vp
16.24 Hannu Hoskonen kesk (vastauspuheenvuoro): Arvoisa herra puhemies! Olen to-
dellakin ollut huolissani siitä, miten pienten kuntien tässä käy. [Vasemmalta: On syytä-
kin!] Se on selvä asia, että maakunnallista hallintoa me tähän asiaan tarvitsemme, että on
maakunta. Tarvitsemme leveitä hartioita sitä varten, että palvelut pelaavat. Mutta kun kun-
nilta kuitenkin lähtee kaksi kolmasosaa verotuloja pois, niin meidän on tunnustettava itsel-
lemme se, että kun kunnille jäävät velat ja rakennukset haltuun, siitä syntyy talousongel-
mia. Emme me sitä kiertämällä saa hävitettyä minnekään.

Toinen seikka sitten, hyvät ystävät, hyvät kollegat, on se, että kun valinnanvapaus aika-
naan tulee, niin pakkohan meidän on tunnustaa, että pienillä paikkakunnilla, kuten koti-
kuntani Ilomantsi, ei siellä MedOne eikä Mehiläinen tule meille tarjoamaan palveluja. [Vä-
lihuutoja] Kyllä se on yhteiskunnan huolehdittava. Valtiolla on väestövastuu, ja me emme
pääse siitä mihinkään irti. En halua olla uudistuksen vastustaja, mutta pitää olla realisti,
koska se on ainoa tapa mennä asiassa eteenpäin. Minä en hyväksy sitä, että jätetään asiat
ikään kuin leijumaan ja toivotaan, että mannaa sataa taivaalta. Siihen en ole koskaan usko-
nut enkä usko tänäkään päivänä.

Ensimmäinen varapuhemies Mauri Pekkarinen: Vielä vastauspuheenvuorot edustajil-
le Henriksson ja Räsänen, ja sitten ministeri Vehviläinen.

16.25 Anna-Maja Henriksson r (vastauspuheenvuoro): Arvoisa puhemies! Totta kai se
on niin, että tässä salissa pitää saada esittää kysymyksiä. [Ben Zyskowiczin välihuuto] —
Nyt minä puhun, edustaja Zyskowicz, ja sanon, että meidän pitää saada tässä esittää kysy-
myksiä. Kansalaiset myös esittävät meille kysymyksiä, ja ellemme me pääse kysymään
ministereiltä, niin ketkä pääsevät?

Sen takia kysyn: Kun olen lukenut nyt tämän pienen nipun, jossa on 1 002 sivua — sain
jopa sen ruotsinkielisen version tänään — niin tässähän lukee myös suoraan, että ei voida
taata, että näillä menetelmillä päästään siihen 3 miljardin säästöön. Kuitenkin hallitus viit-
taa tässä esityksessä Nordic Healthcare Groupin tekemään arvioon, ja Healthcare Group
lähtee siitä, että terveyspalveluista voi säästää 1,7 miljardia, vanhuspalveluista melkein
700 miljoonaa, vammaispalveluista 200 miljoonaa ja lasten, nuorten ja perheiden palve-
luista 400 miljoonaa. Oletteko, ministeri Rehula, myös yhtä mieltä Nordic Healthcare
Groupin kanssa näistä säästöistä? Onko olemassa joku [Puhemies koputtaa] ekonomisti
tässä maassa, joka myös voisi vahvistaa, että pystytään säästämään se 3 miljardia?

16.26 Päivi Räsänen kd (vastauspuheenvuoro): Arvoisa puhemies! Täällä edustaja Antti-
la mielestäni hyvin muistutti meitä siitä, että keskeisin tavoite koko tälle sote-uudistuksel-
le oli se palvelujen integraatio, jota kautta pystyttäisiin sitä painopistettä siirtämään varhai-
siin ja ennalta ehkäiseviin palveluihin. Mutta juuri tämä tavoite on se, joka tässä sote-uu-
distuksessa on kaikkein pahiten hämärtymässä. Jos ajatellaan vaikkapa nyt Forssaa tai mui-
ta vastaavia alueita, niin me siirrymme järjestelmään, jossa hoitajat ja lääkärit ovat jatkos-
sa erillisissä sote-osakeyhtiöissä, hammashoito taas muissa yhtiöissä, suurin osa sosiaali-
työntekijöistä on taas siellä maakunnan liikelaitoksissa, osa perustason erikoislääkäreistä
jalkautuu näitten maksuseteleiden kautta, vanhusten kotihoito menee asiakasseteleiltä, ny-
kyinen vuodeosasto ei enää kuulu siihen sote-yhtiöön, vaan se on sitten maakunnan liike-
34



Pöytäkirjan asiakohta PTK 18/2017 vp
laitoksen hoidossa. Toivon, että ministeri Rehula nyt tässä meille vakuuttaisi, millä tavalla
tällä järjestelmällä [Puhemies koputtaa] pystytään tämä integraatio ja sujuvat palveluket-
jut säilyttämään.

Ensimmäinen varapuhemies Mauri Pekkarinen: Ministeri Vehviläinen, 3 minuuttia jos
riittää, tarvittaessa vähän yli.

16.28 Kunta- ja uudistusministeri Anu Vehviläinen:  Arvoisa puhemies! Ensinnäkin
minäkin palaan sinne viime vaalikauden loppuun, kun olin sosiaali- ja terveysvaliokunnan
jäsen ja tein hartiavoimin työtä myös siellä, että olisi saatu tämä sote-uudistus tehtyä. Tie-
dämme, että se ei onnistunut, ja siihen oli kaksi syytä perustuslakivaliokunnan lausunnos-
sa: kansanvaltaisuuden puute ja se, että kunnille lykättiin rahoitusvastuuta. Ja sen jälkeen
oltiin uudessa tilanteessa.

Nyt kun katson tätä — kun tätä on tehty maakuntapohjalta, 18:n pohjalta, joka on suurin
piirtein saman verran kuin meillä on sairaanhoitopiirejä ja kuin meillä on maakuntia —
niin minä olen ollut huomaavinani viime kuukausina, itse asiassa jo pidemmän aikaa, että
ei tätä 18:aa ole tässä kritisoitu alueiden määränä.

Edustaja Karimäelle totean tästä kuntien roolista: Ensinnäkin tässä valtionosuusjärjes-
telmässä peruspalveluissa on ensimmäistä kertaa nyt mukana tämä terveyden ja hyvinvoin-
nin edistäminen. Pieni alku, ja siihen suuntaan tulee kaiken kaikkiaan mennä.

No, sitten tähän kuntien talouteen: Ensinnäkin on hyvä muistaa se, että nyt kun tämä sote
siirtyy maakunnille, niin myös sote-kustannusten riski lähtee kunnilta pois, mikä on äärim-
mäisen tärkeä asia. Sitten sen lisäksi haluan todeta sen, että kuntien pärjääminen tämän
siirtymäajan jälkeenkin — siirtymäaikahan on itse asiassa viisi vuotta plus miinus 100 eu-
roa asukasta kohden — on myös paljon kiinni siitä, minkälaisessa kunnossa kunnan talous
on nyt ennen tätä uudistamista, mutta silti pidän vakavana ja perusteltuna sitä, että selvite-
tään, miten pystytään auttamaan myös näitten tyhjilleen jäävien kiinteistöjen osalta.

Ahvenanmaan osalta totean — tuli jo siellä aiemmin ryhmäpuheenvuorossa esille —
että tämä uudistus pitää tehdä niin, että tämä on kustannusneutraali Ahvenanmaan kannal-
ta. Tiedän, että täällä Ahvenanmaan asioita hyvin tuntevat edustajat tietävätkin sen, että on
tarkoitus, että tätä maakuntavähennystä uudistetaan, että se pystyy turvaamaan tämän.

Ict-järjestelmistä. On ihan selvä asia, että ne maksavat, ja tämä aikataulu on myös tiuk-
ka. Meidän on varmasti käsiteltävä kehysriihessä huhtikuun lopulla sitä, miten tämä ict-jär-
jestelmien rahoitus ja mahdollisesti pääomittaminen tullaan tekemään.

Edustaja Sarkkinen nosti esille myös tämän todellisen itsehallinnon. Minusta on hyvä,
että täällä keskustellaan, mutta kuten jo äsken sanoin, missään ei ole kirjoitettu semmoista
lopullista totuutta siitä, mitä kaikkia elementtejä itsehallinnollisuus pitää sisällään, joten
totean, että me menemme tässä kohtaa realistisella, maltillisella tiellä kohti todellisempaa
itsehallintoa.

Täällä tuli esille, että maakunnissa ei ole olemassa päätösvaltaa sotessa. Minä olen kyllä
siitä eri mieltä: maakuntavaltuustoilla on oman yleiskatteellisen rahoituksen piirissä mah-
dollisuus vastata siitä, miten sote järjestetään sillä alueella, ja maakuntastrategiaan kuuluu
myös palvelustrategia eli juuri se, minkälainen verkko siellä maakunnassa kaiken kaik-
kiaan on.
35



Pöytäkirjan asiakohta PTK 18/2017 vp
Maakuntavaaleista vielä totean edustaja Mäkelälle, että sitä selvitettiin valmistelun yh-
teydessä ja nyt kun valitaan vaaleilla maakuntiin edustajat, niin heidän tulee edustaa koko
maakuntaa. Jos maakunnassa olisi sisäisiä vaalipiirejä, niin sieltä sisäisistä vaalipiireistä
tulisi helpolla juuri niitten vaalipiiriensä edustajia sinne maakuntaan, ja siitä halutaan tässä
uudistuksessa päästä eroon.

Ensimmäinen varapuhemies Mauri Pekkarinen: Ja ministeri Rehula, 2 minuuttia.

16.31 Perhe- ja peruspalveluministeri Juha Rehula: Arvoisa herra puhemies! Edustaja
Heinäluoma on kiireiltään jo lähtenyt toiseen tilaan, mutta hän täällä kertoi, miten hän on
kahden vuoden päästä oikeassa. On ihan selvää, että tässä ratkaisussa niin kuin kaikissa
muissakin mahdollisissa ratkaisuissa, jotka olisivat tämän asian kohdalla eduskunnan kä-
sittelyssä, tulee olemaan kohtia, joissa kritiikki osuu kohdalleen ja muutoksia joudutaan te-
kemään. Niin oli viime vaalikaudella, [Vasemmalta: Näin on aina!] niin tulee olemaan täs-
säkin esityksessä. [Ben Zyskowicz: Niin on kaikissa isoissa!] Viime vaalikauden loppu-
puolella yön, päivän kanssa yritettiin punnertaa ratkaisua, joka olisi mennyt perustuslaista
läpi. Yksi suomalaisen parlamentarismin rikkaus on se, että oppositiosta voi todellakin vai-
kuttaa, ja oppositiolla voi olla tässäkin hankkeessa rooli lähtien siitä, että mietintövalio-
kunnan puheenjohtaja on opposition edustaja.

Toisekseen tämä valmistelu, jonka hallitus on valinnut, on ollut poikkeuksellisen avoin-
ta. Ei ole ensimmäinen, ei ole toinen, ei ole kolmas, ei ole viides eikä ole varmaan kahdes-
toistakaan keskustelu, kun tätä samaa aihepiiriä käydään läpi, kun me olemme kertoneet
ääneen eri vaiheissa, miten valmistelu etenee. Se on ollut tietoinen ratkaisu. Hallitus olisi
päässyt paljon helpommalla, kun asiat olisi valmisteltu kabinetissa ja tuotu tuo pumakka
tänne yhdellä kertaa pöytään. Tähän liittyy esimerkiksi edustaja Henrikssonin kysymä ar-
viointi siitä, miten tämä menojen tasaaminen, menojen kasvukulman leikkaaminen, toteu-
tetaan. Tämä NHG:n raportti on yksi osa sitä valmistelua, jota on tehty, joka on tehty tuo-
tannollis-taloudellisista lähtökohdista. Tuolla hallituksen esityksessä on perusteluja, joissa
esimerkiksi kerrotaan siitä, miten Etelä-Karjalan integroitu malli tai miten muualla nämä
integroidut mallit ovat tuottaneet kustannussäästöjä.

Valinnanvapaus on laki, jossa ihminen valitsee. Ei kilpailuta kunta, ei kilpailuta maa-
kunta, vaan lakiin ja asetuksiin kirjataan perusteet, joissa muun muassa verotuksen avoi-
muuden tulee olla näkyvissä. Ihminen tekee ratkaisut sen mukaan, onko palveluntuottaja
veroeurojen osalta avoin vai ei.

16.34 Merja Mäkisalo-Ropponen sd (vastauspuheenvuoro):  Arvoisa puhemies! Valin-
nanvapautta ei voi erottaa tästä keskustelusta, edustaja Heikkinen. Näistä asioista on pu-
huttava yhtä aikaa. Täällä on useammassa puheenvuorossa mainittu myöskin nämä Ruot-
sin kokemukset, ja todellakin me voisimme oppia naapurista, koska siellä esimerkiksi va-
linnanvapauden soveltaminen on johtanut lääkärissä käyntien lisääntymiseen niiden osal-
ta, joilla on pieni lääkärihoidon tarve. Eli tämä kilpailu on kannustanut houkuttelemaan po-
tilaaksi helppohoitoisia asiakkaita, ja sairaanhoidosta on tullut monella tavalla eriarvoi-
sempaa, eli epätasa-arvo on lisääntynyt, ja erityisesti heikennyksiä on tullut niiden hoitoon,
joilla on monimutkaisia ja vaativan hoidon tarpeita. Näin pelkään käyvän meilläkin, ja tä-
tähän pelkäävät myöskin asiantuntijat.
36



Pöytäkirjan asiakohta PTK 18/2017 vp
16.35 Timo Kalli kesk (vastauspuheenvuoro): Arvoisa puhemies! Kolme asiaa.
Ensimmäinen: erikoissairaanhoidon, sosiaalitoimen ja perusterveydenhuollon yhteen-

kokoaminen ja päätösvallan siirtäminen maakunnalle antaa mahdollisuuden suunnata re-
sursseja sinne, missä niitä maakunnassa eniten tarvitaan — siis antaa mahdollisuuden.

Toinen asia: Nyt alkaa tämä parlamentaarinen asian käsittely monissa eri valiokunnissa.
Yli puolet meistä edustajista alkaa käsittelemään kansanvaltaisesti tätä esitystä. 

Kuitenkin kaikkein tärkein: Kaikkien niiden, jotka haluavat puolustaa julkista tervey-
denhuoltoa, pitää nyt valaa uskoa niihin työntekijöihin, jotka jatkossakin ovat tuottamassa
näitä palveluja. Eli tukekaamme sitä maakunnassa olevaa valmistelutyötä, ja erityisesti tu-
kekaa sitä henkilöstöä, joka tällä hetkellä on työsuhteessa julkisella sektorilla. Luokaa hei-
hin uskoa ja pitäkää yllä se mahdollisuus, että jatkossakin on vahva julkinen terveyden-
huolto.

16.36 Pia Viitanen sd (vastauspuheenvuoro): Arvoisa puhemies! Minä olen ollut erittäin
pitkään täällä eduskunnassa ja hyvin harvoin olen nähnyt näin kummallista tilannetta sen
suhteen, että yksiselitteisesti tätä uudistusta kohtaan on esitetty paljon epäluuloja, pelkoja
asiantuntijoiden toimesta. Sote-virkamiehet ovat epäilleet kustannusten karkaamista käsis-
tä. Taloustieteen professorit ovat varoitelleet siitä, että koelaboratorioita ei saisi tehdä, ja
nyt tämä viimeisin musta kritiikki tuli todellakin professorilta otsikolla "kaoottinen nyky-
tila saa professorit tuskan huutoihin".

Sanotaan, että taloa ei voi polttaa kuin vain kerran. Arvoisa puhemies, koska se talo on
niin tärkeä, niin ei nyt polteta sitä, ei polteta sitä Suomen juhlavuonna, ja toivottavasti mi-
nään muunakaan vuonna emme polttaisi tätä taloa. Puhutaan siitä, että tämä uhkaa viedä
sosiaali- ja terveyspalvelut kaaokseen, ja mikä kauheinta, palvelut heikkenevät ja kustan-
nukset kasvavat [Ben Zyskowicz: Miksi?] arvioiden myötä täysin päinvastoin kuin piti ta-
pahtua.

Puhemies! Minä arvostan edustaja Kääriäisen kommenttia siitä, että nyt pitää maltilli-
sesti katsoa ja kuunnella näitä professoreita. Sille annan arvoa ja toivon, että myös muu
hallitusväki salin siellä puolella kuuntelee opposition ja professorien varoitusääniä tässä.

16.37 Eero Suutari kok (vastauspuheenvuoro): Arvoisa puhemies! Haluaisin kysyä mi-
nisteriltä sitä, onko tutkittu sitä puolta, miten kalliiksi tulee, jos nykymenolla jatketaan, jos-
sa on tapauksia, joissa hoitoon jonot ovat niin pitkiä, että joutuu ennenaikaiseen kuole-
maan ja sitten myös vammautumiseen niin, että niistä tulee kustannuksia sekä itselle että
yhteiskunnalle jatkosta. Toisiko tämä valinnanvapausmahdollisuus parannusta tähän
asiaan?

16.38 Toimi Kankaanniemi ps (vastauspuheenvuoro): Arvoisa puhemies! Edustaja Vii-
tanen oli täysin virheellisillä linjoilla. Tätä pakettia ei ole juurikaan enää arvosteltu. Tällä
hetkellä ei oikeastaan kukaan arvostele. [Naurua] Tämä on malli, joka kelpaa hyvin ja on
oikeastaan ainoa mahdollinen. Sen sijaan valinnanvapauspaketti, joka nyt on valmistelus-
sa, on saanut kritiikkiä, ja ilman muuta ministeriön on syytä ottaa se kritiikki hyvin tark-
kaan huomioon ja muun muassa Kuntaliiton lausunto, joka on perusteellisesti tehty.

Arvoisa puhemies! Täällä on kannettu huolta, ihan oikein, pienten paikkakuntien palve-
lutarjonnasta. Ei siellä nytkään mitään valintamahdollisuuksia ole, mutta kun tulee laaja,
vahva maakunta palvelujen järjestämisvastuuseen, niin sen tehtävä on taata sinne pienem-
37



Pöytäkirjan asiakohta PTK 18/2017 vp
päänkin kuntaan ihmisille ne tärkeät palvelut. Ict-palvelutoiminnot on joka tapauksessa
meidän uudistettava, ja verot pitää maksaa kotimaahan niin pitkälle kuin mahdollista, kuin
tässä markkinataloudessa pystytään tekemään. Tämä paketti parantaa nykyistä tilannetta,
johon sosiaalidemokraatit eivät puuttuneet millään tavalla aikaisemmin.

16.39 Touko Aalto vihr (vastauspuheenvuoro): Arvoisa herra puhemies! Keskusta voisi
jo reilusti myöntää, että 18 maakuntaa on vain poliittinen ja väliaikainen ratkaisu, joka ei
kestä edes vuosikymmentä. Keskusta voisi myös reilusti myöntää, että se on nyt itse toteut-
tamassa vastustamaansa kuntauudistusta. Kun pienet kunnat menettävät toimintansa edel-
lytykset, jää vain maakunta, varsinainen suursuurkunta. Tätä kehitystä jouduttaa se, että
maakuntien päätösvalta keskitetään käytännössä maakuntien keskuskaupungeille. Keskus-
ta voisi reilusti jo myöntää, että kun raha ja ohjaus tulevat valtiolta ja palveluiden tuottajat
pakkoyhtiöitetään, kansanvaltaisuudelle voi jättää hyvästit. Keskusta voisi reilusti myön-
tää, että valinnanvapaus johtaa samaan kuin kauppojen aukioloaikojen vapauttaminen: pie-
net kaupat häviävät, ja palvelut keskittyvät kasvukeskuksiin. Keskusta voisi myös reilusti
myöntää, että poliittinen tavoite 18 maakunnasta oli huono vaihtokauppa sille, että palve-
lut keskittyvät, [Puhemies koputtaa] alueiden välinen eriarvoisuus kasvaa ja kansanvaltai-
suus heikkenee.

16.40 Antti Rantakangas kesk (vastauspuheenvuoro):  Arvoisa puhemies! Oli todella
historiallinen uudistus, että Suomessa siirryttiin eurooppalaiseen maakuntahallintoon, ja
tässä pitää antaa kyllä kiitos koko hallitukselle. Tehtiin oikea hyppy, jossa maakuntien
omaa päätösvaltaa vahvistettiin ja myös mahdollisuutta vaikuttaa tähän kehitykseen. Edel-
lisille puhujille sanon, että pienten kuntien kannaltahan oli ongelmallista, että sote-kustan-
nukset vaihtelivat vuosittain ja ne, esimerkiksi erikoissairaanhoidon kustannukset, olivat
täysin ennakoimattomia. Nyt on maakuntatason hartiat, jolloin pystytään paremmin tasaa-
maan näitä vaihteluita, ja on erinomaisen hieno asia, että hallitus kykeni tähän ratkaisuun.

Kyllä minä ymmärrän, että oppositiota harmittaa, kun te olette useamman vaalikauden
olleet vääntämässä asiaa ja nollatulos on ollut lopputuloksena. Nyt te sumutatte vielä kan-
salaisia siitä, että tätä kustannusten säästöä, kustannusten kasvun hillintääkään ei tarvita.
Te puhutte vain, että kun säästetään. Mutta jos siinä ei onnistuta, niin kyllä meidän julkisen
talouden ongelmat kasvavat ja me joudumme ottamaan lisää velkaa. Mutta sehän on oppo-
sition pääviesti ollut joka keskustelussa: lisää velkaa, korkeampia veroja.

16.42 Johanna Ojala-Niemelä sd (vastauspuheenvuoro): Arvoisa herra puhemies! Tääl-
lä edustajat Sarkomaa ja Mäkelä peräänkuuluttivat, että katsottaisiin, mitä Ruotsissa tapah-
tuu. No, kyllä on katsottu Ruotsiin. Naapurimaassa tapahtui massiivinen hoidon yksityis-
täminen porvaripuolueiden toimesta, ja viime vuoden loppupuolella julkaistiin Svenska
Dagbladetin tekemä selvitys Tukholman maakäräjiltä näistä sote-kuluista, ja vapautetuilla
aloilla kustannukset ovat nousseet jopa 50—100 prosenttia, kun julkisen sairaanhoidon pii-
rissä pysyneillä aloilla kustannusten nousu on ollut 4,1 prosenttia. [Vasemmalta: Näin sii-
nä käy!] Tässä mallissa terveys on uhrattu bisneksen alttarille. Meillä Suomessa julkisesti
rahoitettuja sosiaali- ja terveyspalveluja ei tule tämän uudistuksen varjossa heikentää.
Meillä oli selkeitä tavoitteita tälle uudistukselle, [Puhemies koputtaa] integraation toteutu-
minen, terveyserojen kaventaminen ja ylikansallisten yhtiöitten [Puhemies koputtaa] suit-
siminen, ja nyt on vaarana, että tässä mallissa ne eivät toteudu.
38



Pöytäkirjan asiakohta PTK 18/2017 vp
16.43 Sari Sarkomaa kok (vastauspuheenvuoro): Arvoisa puhemies! Suomessa tehdään
suomalainen valinnanvapausmalli, emme ota suoraan Ruotsin mallia. [Vasemmalta: Men-
nään vielä pidemmälle!] Kun täällä niin monta kertaa on virheellisesti kerrottu Ruotsin
mallista, niin käykääpä katsomassa THL:n sivuilta. Siellä on, mitä Ruotsin valinnanva-
pausmalli on. Sen ovat THL:n asiantuntijat juuri sen takia kirjoittaneet, koska täällä niin
usein vääristellään Ruotsin mallia. Ruotsissa kaikki eduskuntapuolueet ovat tyytyväisiä.
Valinnanvapausmallia on laajennettu sen takia, että sillä on haluttu vahvistaa peruspalve-
luita. Juuri kävimme arvoisan sosiaali- ja terveysvaliokunnan puheenjohtajan kanssa Ruot-
sissa, ja siellä todettiin, että kustannuksia ei riittävästi ole seurattu, mutta tämän tyyppisiä
kustannuslaskelmia ei todellakaan ole ollut. On tärkeää, että Suomessa kustannusvaikutuk-
sia sitten arvioidaan, kun valinnanvapautta viedään eteenpäin. Mutta syvästi ihmettelen,
miten niin vastenmielistä oppositiolle on se, että ihmisten osallistumismahdollisuuksia,
vaikutusmahdollisuuksia lisätään. [Puhemies koputtaa] Julkinen valta vastaa Suomessa
jatkossakin terveyspalveluista ja siitä, minkälaiset kustannukset ovat, eivät yksityiset yri-
tykset.

16.44 Katja Hänninen vas (vastauspuheenvuoro): Arvoisa herra puhemies! Olemme tä-
nään todellakin keskustelemassa Suomen historian yhdestä suurimmasta ja tärkeimmästä
uudistuksesta. Olemme, halusimme tai emme, tässä samassa veneessä puoluekannoistam-
me riippumatta. Avoin ja rakentava ja eteenpäinvievä keskustelu olisi nyt kyllä tärkeä vies-
ti niin henkilöstölle ja kuntapäättäjille kuin myös Suomen kansalaisille, joista aika monel-
le tämä koko maakunta- ja sote-uudistus on vielä yhtä kysymysmerkkiä.

Arvoisa puhemies! Uudistusta ovat todellakin kritisoineet monet asiantuntijat hyvin voi-
makkaasti. Alkuperäisistä tavoitteista ei näytä yksikään toteutuvan, ja eriarvoisuuden pe-
lätään entisestään kasvavan. Eikö tässä tosiaankin olla aika vakavan paikan edessä? Me va-
semmistossa haluamme maakunnille todellista päätösvaltaa ja verotusoikeuden. Haluam-
me kestävän, pienen ihmisen tarpeisiin vastaavan uudistuksen. Harmi, ettei hallituksella
näytä olevan sama tahtotila. Kysyn teiltä, arvoisa ministeri: oletteko valmis viemään maa-
liin uudistuksen parlamentaarisessa yhteistyössä ja vetämään pois kansanvaltaa romutta-
van pakkoyhtiöittämis- ja yksityistämisvelvoitteen julkisten palveluiden osalta?

16.45 Markus Lohi kesk (vastauspuheenvuoro): Arvoisa puhemies! Olin viime kaudella
perustuslakivaliokunnassa käsittelemässä silloista sote-uudistusta, joka — niin kuin täällä
ministerit ovat todenneet hyvin — kaatui lähinnä kansanvaltaisuuden puutteeseen. Nyt
meillä on sitten käsillä historiallinen maakunta- ja sote-uudistus, ja olen vähän ihmetellyt,
kun täällä sanotaan, että keskusta sai maakunnat. Minusta suomalaiset ihmiset saivat de-
mokraattiset maakunnat ja kansanvaltaisen järjestelmän — tai ovat nyt saamassa. Mutta
vielä tärkeämpää kuin nämä maakunnat on se, että tällä järjestelmällä turvataan suomalais-
ten ihmisten tärkeät sosiaali- ja terveyspalvelut.

Minusta paljon kertoo se, mikä näissä esityksen säätämisjärjestysperusteluissa on otsik-
kona: Uudistuksen tarve yhdenvertaisten palvelujen turvaamiseksi. Kun täällä on epäilty,
kykenevätkö pienemmät maakunnat turvaamaan nämä palvelut, niin meillähän on käytän-
nön esimerkkejä vaikkapa Kainuusta, Pohjois-Karjalasta, Etelä-Karjalasta, jotka ovat jo
pitkälle toteuttaneet tätä mallia. [Eduskunnasta: Joka nyt romutetaan!] Uusimaa suurimpa-
na maakuntana on jälkijunassa kaikista, kun verrataan maakuntia keskenään.
39



Pöytäkirjan asiakohta PTK 18/2017 vp
16.46 Veronica Rehn-Kivi r (vastauspuheenvuoro): Arvoisa puhemies! Nyt olen rohkea.
Tässä on kielletty puhumasta valinnanvapaudesta, mutta kun nähdäkseni se on kuitenkin
niin oleellinen osa tätä sotea, niin puhun siitä. On myöskin verrattu Ruotsiin. Niin kuin täs-
sä todettiin, valiokunta oli viikko sitten Ruotsissa tutustumassa valinnanvapausmalliin, ja
kuten arvata saattaa, Tukholmassa on ylitarjontaa palveluntarjoajista, kun taas tietyillä
haja-asutusalueilla ainut vaihtoehto on julkinen terveyskeskus. Ylipäätään systeemi suosii
suhteellisen terveitä ihmisiä. Monisairaat eksyvät ja väsyvät pirstaloituneessa systeemissä,
eikä heillä ole resursseja käyttää valinnanvapautta. Hoidon integraatio on heikentynyt mer-
kittävästi, kun esimerkiksi vanhustenhuoltoon osallistuu eri tahojen työntekijöitä. Myös
byrokratia ja kustannukset ovat ennustetusti lisääntyneet. Kysynkin: onko hallitus tutustu-
nut tähän Ruotsin malliin ja sen ongelmiin, ja miten on torjuttu uhka, että ne eivät toteudu
myöskin täällä?

16.47 Krista Kiuru sd (vastauspuheenvuoro): Arvoisa puhemies! Täytyy sanoa, että vii-
me hallituskaudella ja tällä hallituskaudella toteutettujen sosiaali- ja terveydenhuollon lin-
jausten ero on erityisesti siinä, että tämä hallitus päätti, että näin suurta uudistusta Suomes-
sa ei tarvitse tehdä yhdessä. Siis se on minusta aika kova juttu, kun kuitenkin täällä juhla-
vuotenakin me julistamme, että kaikkia asioita, isoja uudistuksia viedään eteenpäin yhdes-
sä. Se oli arvovalinta.

Toisaalta ikävää on todeta, että tässä on nyt pelkona, että sairaat eivät tule hoidetuiksi.
Minusta jonkun pitää tässä salissa käyttää ääntä myös siitä, mistä sosiaali- ja terveyden-
huollon uudistuksessa pitäisi olla kysymys: siitä, että palvelut paranevat. Nyt jo on tullut
julkisuuteen, että 3 miljardilla palveluita leikataan. Me halusimme antaa palvelulupauksen
suomalaisille, [Hälinää] että parantamalla palveluita ihmiset pääsisivät hoitoon. Mutta
tämä hallitus päätti säästää näissä talkoissa 3 miljardia euroa. Minun maakunnassani huo-
lehditaan siitä, loppuvatko terveyskeskukset. Minusta olisi nyt reilua, että ministeri sanoi-
si, [Puhemies koputtaa] aiotteko te leikata palvelulupauksesta 3 miljardia euroa ja laittaa il-
man voittoja kaikki nämä yksityiset yritykset tienaamaan. Aivan käsittämätöntä!

16.48 Olavi Ala-Nissilä kesk (vastauspuheenvuoro):  Arvoisa herra puhemies! On tär-
keää, että pääsemme liikkeelle täällä eduskunnassa myöskin sekä sote- että maakuntauu-
distuksessa. Niin kuin edustaja Kalli totesi, yli puolet kansanedustajista valiokunnissa tätä
käsittelee. Itse asiassa verojaostossa jo oli tämä paketti tänään esillä ja se käsittely viikon
päästä alkaa.

Tässä on totta kai haasteita. Minusta tärkeätä tässä maakunta- ja myös sote-uudistukses-
sa on muistaa se, että todellakaan maakuntahan ei ole vain maakuntakeskus vaan se on
koko maakunta eli myöskin nämä seudut ja seutukaupungit, jotka ovat tässä ehkä kaikkein
haasteellisimmassa asemassa. On tärkeätä, että ne palvelut myöskin verkottuvat sinne
koko maakunnan alueelle. Tämä on tietysti maakunnan oma asia, mutta täältäkin sitä voi-
daan nyt, kun vaikuttavuusarvioita tehdään, evästää. Se on tärkeätä.

Sitten tulevat vielä nämä perimmäiset maakuntien rajojen kirot. Saattaa olla, että kah-
den maakunnan rajoille jää sellaista tilaa, että palvelut eivät riittävästi ole yhdenvertaisia
näiden asukkaiden kannalta.

Mutta kuten sanoin, on tärkeätä, että päästään liikkeelle, ja tehdään nyt töitä täällä edus-
kunnassa oman työmme osalta, tämän paketin osalta, [Puhemies koputtaa] joka nyt tänään
on tänne annettu.
40



Pöytäkirjan asiakohta PTK 18/2017 vp
16.50 Mats Löfström r (vastauspuheenvuoro): Värderade talman! Yllätyin kovasti halli-
tuksen esityksen Ahvenanmaata koskevista osista. On sanottu, että uudistus on Ahvenan-
maalle neutraali, mutta nyt ehdotettavat ratkaisut, joista ei edes ole keskusteltu etukäteen
Ahvenanmaan kanssa, ovat kaukana neutraaleista: Muun muassa tasoitusperuste eli könt-
täsumma ehdotetaan muutettavaksi. Sitä ei edes voida muuttaa ilman Ahvenanmaan maa-
kuntapäivien suostumusta. Eikö valtiovarainministeriö ole tarkistanut kirjauksia etukäteen
oikeusministeriöstä ja sitä, mitä itsehallintolaissa todetaan? Eilen valtiovarainministeriön
virkamiehet ilmoittivat minulle lisäksi, että ehdotettu summa oli väärin laskettu. Hallitus
esittää yksipuolisesti könttäsumman reilua alentamista. Olen sekä yllättynyt että hämmen-
tynyt.

Ensimmäinen varapuhemies Mauri Pekkarinen: Myönnän vielä tässä keskustelun vai-
heessa puheenvuorot edustajille Harakka, Andersson, Korhonen, Tanus ja sitten ministe-
reille, ja arvioidaan sen jälkeen, onko aihetta ja tarvetta vielä jatkaa.

16.51 Timo Harakka sd (vastauspuheenvuoro): Arvoisa herra puhemies! Kyllähän tämä
hallituksen esitys kiteytyy kolmeen asiaan: sote-malli vähentää palveluita, Suomeen jää
vähemmän verorahoja, ja se vähentää paikallista päätösvaltaa.

Miten niin vähentää palveluita? Konsulttiyhtiö Nordic Healthcare Group on laskenut,
että vanhustenpalveluista leikataan lähes miljardi euroa vuodessa, 10 miljardia 10 vuodes-
sa. Ja koska maakunnilla ei ole omia tuloja, valtiovarainministeriö päättää, mihin hoitoon
on varaa tai sitten ei ole. Paikallinen päätösvalta heikkenee, kun sen sijaan pitäisi antaa ih-
misten itsensä päättää.

Ja miten niin yhteiset varat päätyvät yksityisille? Ruotsissa sote-yritysten liikevaihto oli
noin 150 miljoonaa euroa, josta veroa maksettiin 1 prosentti. Suurten yritysten voitot kar-
kaavat maasta. Tämä vastauksena perussuomalaisille kysyjille: aggressiivinen verosuun-
nittelu on täysin mahdollista.

Moni onkin kysynyt, mistä tämä "sote" oikeastaan on lyhenne. No, "sote" on lyhenne sa-
noista "sotku" ja "temppu". Maakuntamalli on se sotku, ja yksityistäminen on se temppu.
Sotkun ja tempun tilalle tarvitaan aito, inhimillinen sosiaali- ja terveysuudistus.

16.52 Li Andersson vas (vastauspuheenvuoro): Arvoisa puhemies! Suomi ei tosiaankaan
ole Ruotsi, ja näiden maiden välisissä terveysjärjestelmissä on merkittäviä eroja. Ruotsissa
työterveyshuolto on pitkälti järjestetty julkisen järjestelmän puitteissa — ei niin kuin täällä
Suomessa, jossa nämä isot firmat, jotka myöskin tarjoavat työterveydenhuollon palveluita,
hyvin todennäköisesti myöskin tulevat haalimaan samoja asiakkaita tämän valinnanva-
pausjärjestelmän kautta. Ruotsissa sosiaalipalvelut eivät ole valinnanvapausjärjestelmän
piirissä, ja Ruotsissa, kun se otettiin käyttöön, lähtökohta oli se, että lisätään resursseja ter-
veydenhuoltojärjestelmään. Te olette tekemässä päinvastoin. Teillä on 3 miljardin säästö-
tavoite, minkä te olette kytkeneet tähän uudistukseen. Kahdeksan kymmenestä ruotsalai-
sesta kannattaa suuryritysten voittojen rajoittamista. Enemmistö ruotsalaisten porvaripuo-
lueiden äänestäjistä kannattaa suuryritysten voittojen rajoittamista. Onko hallitus tuomas-
sa jotain sellaista lainsäädäntöä Suomeen? [Ben Zyskowicz: On!] Ei ole. — Voittojen ra-
joituksiinko liittyen, edustaja Zyskowicz? [Puhemies koputtaa] Oletteko sellaista tuomas-
sa?
41



Pöytäkirjan asiakohta PTK 18/2017 vp
16.53 Timo V. Korhonen kesk (vastauspuheenvuoro): Arvoisa puhemies! Tietysti on hy-
vä, että arvostelun lisäksi tulisi myös hyviä vaihtoehtoja.

Mutta nyt sorrun, arvoisa puhemies, vanhan muisteluun edustaja Kiurun puheenvuoron
perusteella, kun hän sanoi, että viime kaudella kaikki oli toisin. Viime kaudella hallitus ajoi
70—100 suurkunnan mallia, sote niitten pohjalle. Ette te silloin kuunnelleet oppositiota,
ette te kuunnelleet kuntia, ette te kuunnelleet ketään. Minusta tilanne on nyt tällä hetkellä
aika lailla erilainen, mutta tässä on hyvä muistuttaa kuitenkin siitä, että esimerkiksi päämi-
nisteri on selkeästi todennut sen, että nyt on kuultava asiantuntijoita. Niin on tehty tämän
maakuntalakipaketin osalta, joka tänään on käsittelyssä, ja niin on, totta kai, tehtävä myös
sen valinnanvapauslainsäädännön osalta, joka tulee tänne saliin myöhemmin.

16.54 Krista Kiuru sd (vastauspuheenvuoro): Arvoisa puhemies! Kyllä minun mielestä-
ni tämä oli hyvä puheenvuoro, jonka Korhonen äsken totesi, koska se osoittaa sen, että
tämä hallitus siis käytännössä aikoo toimia kuuntelematta asiantuntijoita, kuuntelematta
muiden puolueiden näkemyksiä ja toimii ainoastaan kolmen puolueen voimin ja tekee uu-
distuksen, josta Suomessa epäillään, ettei se vie siihen lopputulokseen, joka yhteisesti ase-
tettiin.

Viime hallituskauden loppupuolella lähdettiin juuri siitä kahdeksan puolueen voimin,
että sosiaali- ja terveydenhuollossa pidetään huolta siitä, että palvelulupaus annetaan. Nyt
te olette purkaneet sen palvelulupauksen, koska tavoittelette 3 miljardin säästöä. Silloin
myöskin lähdettiin siitä, että aidosti annetaan oikeus asioista päättämiseen, ja näin ei tule
tulemaan näille maakunnille, joita te ajatte täällä ihan käsittämättömällä tavalla.

Sitten kolmanneksi: Te ette tule rajoittamaan näitä sosiaali- ja terveydenhuoltoalan yri-
tysten voittoja millään tavalla. Minä ihmettelen, miksi. [Puhemies koputtaa] Ei koskaan
pidä tehdä tällaista lainsäädäntöä, jossa ajatellaan, että terveys on kaupan.

Ensimmäinen varapuhemies Mauri Pekkarinen: Vastauspuheenvuoro vielä edustaja
Tanuksella, ja sitten ministereiden puheenvuorot.

16.56 Sari Tanus kd (vastauspuheenvuoro): Arvoisa herra puhemies! Yksi pieni käytän-
nön kysymys: Terveyden ja sairaanhoidon ja sosiaalipuolen peruspalvelut läheltä, jousta-
vasti ja oikea-aikaisesti — oikein hyvä tavoite. Hyvin toimivissa peruspalveluissa voidaan
hoitaa monet vaivat ja ongelmat, kunhan asiakas, potilas, on keskiössä ja saa esittää asian-
sa riittävän ajan kanssa ja hänet huomioidaan riittävän kokonaisvaltaisesti. Kysyisinkin:
miten varmistetaan, että yksiköissä on riittävät hoitoresurssit, riittävästi aikaa, jotta poti-
laan, myös sen monisairaan ikäihmisen tai esimerkiksi sosiaalista tukea tarvitsevan per-
heenäidin, asiat todella hoituvat jo heti hoitoketjun alkupäässä ilman, että häntä pompotel-
laan?

Ensimmäinen varapuhemies Mauri Pekkarinen:  Nyt ministeri Rehula, riittäisikö 3 mi-
nuuttia, ja samalla tavalla ministeri Vehviläinen, 3 minuuttia.

16.57 Perhe- ja peruspalveluministeri Juha Rehula: Arvoisa herra puhemies! Palvelu-
lupaus on annettu. Se on ensiksikin perustuslaissa, toisekseen se on luettavissa maakunnit-
tain tuolta sosiaali- ja terveydenhuollon järjestämislaista, ja sitten kolmas asia, joka on ihan
olemassa olevaa palvelulupausta: meillä on jatkossakin terveydenhuoltolaki, vanhuspalve-
42



Pöytäkirjan asiakohta PTK 18/2017 vp
lulaki, lastensuojelulaki, vammaispalvelulaki, omaishoitolaki ja niin edelleen ja niin edel-
leen ja niin edelleen. Väitteet siitä, että ollaan tekemässä jotain hirmuja, jotta tuo 3 miljar-
dia euroa saadaan kasaan, eivät kerta kaikkiaan pidä paikkaansa. Meillä on jatkossakin
substanssilainsäädäntö subjektiivisine oikeuksineen, joka ohjaa esimerkiksi vammaispal-
veluja. Jatkossakin on näin.

Toisekseen, tämän valmistelun aikana, jota on nyt tehty tämän hallituksen aikana sem-
moiset 21 kuukautta, on toimittu hyvin avoimesti. On tuotettu aineistoa, joka on saatettu
julkisuuteen kerta toisensa jälkeen, ja on jo etukäteen tiedetty, että kun se on julkisuuteen
annettu, hallitus ottaa niin sanotusti hittiä kylkeensä. Mutta on tehty tarkoituksella valinta
siitä, että kerrotaan avoimesti valmistelun etenemisen aikana esimerkiksi siitä, millä taval-
la tuohon 3 miljardiin voidaan päästä. Näin on tehty, ja onko se sitten hyvä vai huono asia?
Olisihan tässä päässyt hallitus helpommalla, kun olisi toiminut toisin, mutta on haluttu toi-
mia näin, jotta ihmisille syntyisi edes jonkunlainen kuva, mistä tässä on kysymys. [Vasem-
malta: Ei ole syntynyt!]

Kaiken tämän keskustelun keskellä ymmärrän, että on asioita, jotka kiinnostavat kun-
tien päättäjiä, kuntajohtajia, kuntayhtymien ihmisiä. Minulla on erityinen huoli
200 000:sta sosiaali- ja terveydenhuollon ammattilaisesta. Nyt alkaa olemaan viimeiset
hetket saada se joukko mukaan alueitten valmisteluun. Jotkut maakunnat ovat esimerkilli-
sellä tavalla tilanteessa, jossa tuleva lainsäädäntö valinnanvapauksineenkin tulee olemaan
hyvin helppo ottaa maakunnassa vastaan.

Toinen asia: En lähde arvioimaan, kuka pelottelee tai kuka mitäkin. Tavalliselle ihmi-
selle jatkossa on kaksi puhelinnumeroa ja yksi nettiosoite tärkeä. 112, kun on hätä, ja sitten
toinen puhelinnumero tai nettiosoite, josta pystyy ottamaan ja hankkimaan ne palvelut, kun
vähän kolottaa tai on semmoinen olo, että tarvitsisi tukea ja apua. Kaksi puhelinnumeroa ja
yksi nettiosoite. Ja niitä varten, jotka eivät pysty itse nettiin menemään, pykälät on kirjoi-
tettu siihen malliin, että palveluntuottajien on ensinnäkin kannettava vastuu ihmisestä ja
toisekseen huolehdittava siitä, että integraatio toteutuu. [Timo Harakka: Toinen nettiosoi-
te!]

Sitten tästä sotkusta, muutama sana hallinnosta, jota nyt sotkuksikin väitetään: Meillä on
hyvän matkaa yli 100 järjestämisvastuussa olevaa organisaatiota. Koko tässä savotassa on
yli 400 organisaatiota. Jatkossa meillä on 18 toimijaa, jotka vastaavat niin rahoituksesta
kuin sitten siitä, että palvelujärjestelmät toimivat.

17.00 Kunta- ja uudistusministeri Anu Vehviläinen:  Arvoisa puhemies! Ensinnäkin
edustaja Aallolle, kun sanoitte, että 18 maakuntaa on vain väliaikainen ratkaisu: Se ei kyllä
todellakaan ole sellaiseksi tarkoitettu. Se on tehty aivan vakavalla mielellä ja niistä perus-
teluista lähtien, jotka täällä ovat tulleet esille, eivätkä tässä myöskään ole takana kuntalii-
tokset. Sellaisia ei ole tämän ratkaisun takana. Minä haluan myös muistuttaa sen, että ei
tätä maakuntauudistusta yleisesti ottaen kyllä pienissä kunnissa vastusteta. He tietävät sen,
että tätä myötä ne raskaat sote-menot menevät leveämmille hartioille ja se erikoissairaan-
hoidon riski poistuu. Se kannattaa meidän kaiken kaikkiaan muistaa.

Sitten edustaja Ala-Nissilä kantoi huolta näistä seutukaupungeista. Minä haluan tässä
kohtaa todeta, että pidän tärkeänä, että kunnille, seutukaupungeille, isommille kaupungeil-
le tulee hyvä yhteistyö maakuntien kanssa. Maakunnat ja kunnat ja kaupungit eivät ole
toistensa vastakohtia missään tapauksessa. Pitää kulkea samaan suuntaan työllisyyden,
43



Pöytäkirjan asiakohta PTK 18/2017 vp
palveluiden turvaamisen, elinkeinoelämän vireyttämisen pohjalta. Vain sitä kautta saa-
daan taloudellista kasvua myös sinne maakuntiin.

Sitten edustaja Löfströmille vielä tästä Ahvenanmaa-kysymyksestä. Tunnen sitä myös
tästä viime päiviltä ja tiedän, että keskusteluja on käyty. Haluan todeta kyllä koko hallituk-
sen puolesta, että hallituksella ei ole minkäänlaista aikomusta Ahvenanmaan tilannetta täs-
sä kohtaa heikentää, mutta olen tietoinen siitä, että on ollut erilaisista yksityiskohdista kes-
kustelua, joka on ollut vähän vaikeaa, ministeriön ja Ahvenanmaan edustajien välillä. Ja
myös sen tiedän, että nyt on aivan tässä lähiaikoina tarkoitus, että ministeriön ja sitten Ah-
venanmaan edustajat neuvottelevat keskenään. Mutta sen totean, että hallituksella ei ole
kyllä tarkoitus Ahvenanmaan taloudellista asemaa tässä kohtaa millään tavalla vaikeuttaa,
vaan se pyritään hoitamaan juuri tämän maakuntavähennyksen uudistamisen kautta.

Kiitoksia tässä kohtaa keskustelusta.

Puhemies Maria Lohela: Näyttää siltä, että täällä on vielä kovasti innokkaita puhujia pai-
kalla. Käydään tätä debattia vielä parikymmentä minuuttia. Täällä on joitakin henkilöitä,
jotka eivät ole saaneet käsitykseni mukaan yhtään puheenvuoroa, eli aloitetaan heistä.

17.03 Niilo Keränen kesk (vastauspuheenvuoro): Arvoisa puhemies! Kun täällä on muu-
tamissa puheenvuoroissa arvosteltu sitä, että maakunnat ovat liian pieniä ja heikkoja, tässä
yhteydessä kannattanee muistuttaa, että 18 maakuntaa ovat kuitenkin pikkuisen isompia
kuin tähän saakka toimineet yli 200 kunnallista terveyskeskusta. Totta kai meillä on isoja ja
pieniä maakuntia, mutta meillähän saa olla erilaisia maakuntia. — En tiedä, miten on siellä
Pohjois-Koreassa, johon aikaisemmin täällä viitattiin.

Arvoisa puhemies! Tärkeintä asiakkaan kannalta on tietenkin se, miten maakunnassa
lähtee tämä sosiaali- ja terveydenhuolto uudessa järjestelmässä toimimaan. Ja se on asiak-
kaan kannalta tärkeää, että siellä toiminta ja rakenteet suunnitellaan sen mukaan, että asi-
akkaat saavat palvelunsa kunnolla. Esimerkiksi omassa maakunnassani Pohjois-Pohjan-
maalla on tällä hetkelläkin töissä 22 työryhmää, yli 400 ihmistä, jotka suunnittelevat tätä
maakunnallista ratkaisua. Siellä ne lähiratkaisut selviävät.

17.04 Satu Taavitsainen sd (vastauspuheenvuoro): Arvoisa puhemies! Maakunnissa kyl-
lä ihan aiheellisesti tällä hetkellä pelätään palveluiden leikkauksia ja asiakasmaksujen nou-
sua. Täällä hallituksen esityksessä, tässä pinkassa sivulla 331, kerrotaan valtion ja maakun-
nan neuvottelusta liittyen tähän taloudenpitoon ja täällä kerrotaan hyvin yksityiskohtaises-
ti siitä, kuinka neuvottelua käytäisiin valtiovarainministeriön johdolla jokaisen maakun-
nan kanssa erikseen. Kysyisinkin nyt ministeriltä, kuinka näette maakunnan asukkaiden it-
sehallinnon toteutuvan tässä. Kun kuitenkin meillä kunnissa on totuttu siihen, että valtuus-
to päättää talousarviosta ja siitä toimintasuunnitelmasta, niin miten tämä valtiovarainmi-
nisteriön neuvottelu tulee tähän väliin? Eli toteutuuko itsehallinto?

17.05 Lasse Hautala kesk (vastauspuheenvuoro): Arvoisa rouva puhemies! Täällä käy-
dyssä keskustelussa on unohdettu se, että tämä maakuntalainsäädäntö sisältää myöskin pal-
jon muita palveluja kuin yksinomaan sosiaali- ja terveyspalvelut. [Vasemmalta: Valitetta-
vasti!] On tärkeää, että päästään leveämmille harteille.

Monissa puheenvuoroissa on kiinnitetty huomiota tähän valinnanvapauteen ja unohde-
taan se tosiasia, että valinnanvapauttahan on itse asiassa jo nyt sillä erotuksella, että vali-
44



Pöytäkirjan asiakohta PTK 18/2017 vp
tessaan yksityisen palveluntuottajan ihmiset maksavat sen omasta lompakostaan. Jatkossa
se tulee olemaan niin, että rahoitetaan yhteisesti ja ihmiset sitten valitsevat sen oven, mistä
palvelun hakevat.

On tietysti muistettava totuuden nimissä se, että julkinen liikelaitos tulee olemaan haas-
teellisessa tilanteessa sen johdosta, että heillä on korkeammat työvoimakustannukset, heil-
lä on suurempi kiinteistömassa alkavina vuosina ja myöskin sitten reuna-alueiden osalta
ikärakenne on sellainen, että siellä on vanhempi väestö. Eli nämä ovat ne kolme haastetta,
mutta uskon niin, että leveämpien harteiden ja hyvän yhteistyön kautta tästäkin selvitään.

17.06 Katri Kulmuni kesk (vastauspuheenvuoro): Arvoisa puhemies! Lähestulkoon jo-
kaisessa eurooppalaisessa valtiossa on olemassa keskiportaan kansanvaltainen hallinto.
Nyt sellainen tulee vihdoin myös Suomeen. Minua ihmetyttää se, miten vihervasemmisto
täällä koko ajan vastustaa tätä demokraattista, kansanvaltaista porrasta, joka kaikkialla
muualla Euroopassa on havaittu toimivaksi.

Sote-uudistusta on viety vuosikausia eteenpäin. Aikaisemmissa malleissa on aina tör-
mätty perustuslakiin nimenomaan tämän seurauksena, miten ihmiset ovat voineet itse päät-
tää. Ei se ole ollut kovinkaan kunnallista itsehallintoa, jos sairaanhoitopiiri vuosittain lä-
hettää sinne kuntaan laskun, että tämän verran pitää nyt maksaa — tämän verran pitää nyt
maksaa. Tässä mallissa voidaan nimenomaan helpottaa niitten pientenkin kuntien asemaa.
Ei ole ollut helppoa alle tuhannen asukkaan Pelkosenniemellä vastata samoista asioista
kuin suuressa pääkaupungissa. [Krista Kiuru: Ja nyt te viette sieltä terveyskeskuksenkin!]
— Tilanne on sen kaltainen, että itse asiassa varmaan monet palvelut tulevat takaisin niille
seutukunnille, missä nyt on jouduttu koko ajan perusterveydenhuollosta säästämään eri-
koissairaanhoidon kustannuksella. 

17.07 Stefan Wallin r (vastauspuheenvuoro): Arvoisa puhemies! Tässä on viitattu muu-
tamassa puheenvuorossa tähän Ruotsin malliin, Ruotsiin, ja eihän se heidän mallinsa vir-
heetön millään tavalla ole. Mutta siitä olisivat kyllä poimittavissa ehkä ne parhaimmat pa-
lat, ja niitä kyllä löytyy, esimerkiksi se, että tietoisesti päätettiin, kun sitä mallia luotiin, jät-
tää sosiaalitoimi ja vanhustenhuolto kuntatasolle, jonne se luontevalla tavalla kuuluu, ja
tästä olisi vaikka voinut ottaa esimerkkiä.

17.08 Mikko Savola kesk (vastauspuheenvuoro):  Arvoisa rouva puhemies! Maakunta-
hallinnon uudistusta ja sote-uudistusta tehtäessä tulee huomioida myös toimivat ja kustan-
nustehokkaat mallit, jotka tuottavat sote-palveluita tällä hetkellä. Esimerkiksi täälläkin pal-
jon puhutut, yksityisten palveluntuottajien kanssa toimivat yhteiskunnalliset yritykset ovat
tällaisia. Niistä on myös hyviä kokemuksia. Näiden avulla palvelut voivat olla lähellä myös
siellä maakuntien reuna-alueilla maakuntakeskusten ulkopuolella. Pohjois-Pirkanmaalla ja
Etelä-Pohjanmaalla tästä on hyviä kokemuksia. Yksi malli ei toki sovi joka paikkaan, mut-
ta voin oppositiolle kyllä vakuuttaa, että eivät nämä ulkoistukset aina ole pahasta.

17.09 Vesa-Matti Saarakkala ps (vastauspuheenvuoro):  Arvoisa rouva puhemies! Niin
kuin aiemmin jo sanoin, ymmärrän kyllä opposition huolenaiheet tästä valinnanvapaudes-
ta, mutta tänään käsitellään, niin kuin esimerkiksi pitämäni perussuomalaisten ryhmäpu-
heenvuoro käsitteli, tätä meillä tänään käsittelyssä olevaa lakikokonaisuutta ja sitten erik-
seen myöhemmin arvioidaan se valinnanvapaus.
45



Pöytäkirjan asiakohta PTK 18/2017 vp
Esimerkiksi ministeri Risikko kokoomuksesta on STT:lle antanut kuun vaihteessa haas-
tattelun, jossa hän sanoo, että nämä ongelmakohdat, mitä tähän liittyy — se tiedetään, että
niitä on — korjataan. Tietenkään meillä perussuomalaisilla ei ole mitään sitä vastaan, että
me etsimme ne virheet, ne korjataan, ja tarvittaessa sitten aikataulu joustaa, jos näin on
pakko toimia.

Mutta siitä kiitos oppositiolle — vihreät olivat mielestäni rakentavia pois lukien Alan-
ko-Kahiluodon Pohjois-Korea-puheenvuoro — että teillä oli esittää malli, ja hyvin pitkälti
se pohja on sama. Se pohja on sama kuin mitä tänään tässä käsitellään. Ja sitten tämä va-
linnanvapauspropaganda on oma asiansa.

17.10 Touko Aalto vihr (vastauspuheenvuoro): Arvoisa rouva puhemies! Kiitän edustaja
Saarakkalaa, ja kun hallituksen puolelta pyydettiin niitä ratkaisuvaihtoehtoja, nimen-
omaan vaihtoehtoja, niin totesin, että tehdään tämä uudistus niin, että ensin nämä sote- ja
maakuntalait viedään pidemmällä siirtymäkaudella läpi. Irrotetaan tämä valinnanvapaus-
kokonaisuus omaksi erilliseksi kokonaisuudekseen, tuodaan se sitten vasta, kun tämä sote-
ja maakuntalaki on kunnolla valmis ja käytössä. Annetaan maakunnille verotusoikeus ja
tuodaan oppositio kokonaisuudessaan mukaan. Muuten helposti käy näitten yhdenvertai-
suus- ja kansanvaltaisuuspykälien takia niin, että tämä uudistus törmää taas perustuslaki-
valiokuntaan ja perustuslakivaliokunnasta tulee ikään kuin joku riitojenratkaisumekanis-
mi, joka ratkaisee kokoomuksen ja keskustan maakunta—valinnanvapaus-riidan. Ja siinä
ei ole mitään järkeä.

17.11 Harri Jaskari kok (vastauspuheenvuoro):  Arvoisa rouva puhemies! Olen kyllä
aika suuresti ihmetellyt sitä, kuinka negatiivisesti oppositio suhtautuu ajatuksiin valinnan-
vapaudesta, kun 65 prosenttia ihmisistä suhtautuu, että se on todella hieno asia, että voi va-
lita itse ja pystyy tietyllä tavalla tekemään. Kaikkihan ymmärtävät sen, että valinnanva-
paus ei oikein synny ilman kilpailua niin, että on monia tuottajia. Edustaja Kiuru sanoi, että
on huolestuttavaa, kun tuleekin enemmän tuottajia. Kyllähän se homman nimi on se, että
kun voi valita useampien kanssa, niin silloin tulee sitä kilpailua, sitten laatua sen seurauk-
sena, kun ihminen valitsee siinä. Voisimmeko me loppujen lopuksi ajatella siinä, että ny-
kyisiä palveluja voidaan jopa täydentää uudenlaisilla malleilla, kotiin tuotavilla palveluil-
la, liikkuvilla palveluilla, digitaalisilla palveluilla, muilla? [Susanna Huovinen: Sitä teh-
dään jo!] Kun meillä on useita tuottajia ja kokeillaan erilaisia malleja, tulee erilaisille ih-
misille parhaat palvelut. Älkää nyt tehkö sitä monopolia, mikä tässä nyt on ollut.

17.12 Krista Kiuru sd (vastauspuheenvuoro): Arvoisa puhemies! Kyllä tämä on aika us-
komatonta, kuinka paljon suomalaiselle yhteiskunnalle tulee maksamaan tämä poliittinen
kompromissi, jonka te teitte. On olemassa kompromisseja, sitten on niitä kompromisseja,
jotka ovat moraalisesti paljon vähemmän perusteltuja. Äsken kävi suoraan sanottuna ilmi,
että te haluatte siis pirstoa tämän tuottamisen tässä yhteiskunnassa moneen palaseen. Meil-
lä erikoissairaanhoito perinteisesti ei ole ollut muuta kuin hyvin harvoissa käsissä. Edus-
kunnassa tehtiin juuri ennen joulua päätös, että se on vielä harvemmissa käsissä. Nyt te
olette kuitenkin sitä mieltä, että sitä erikoissairaanhoitoa voisivat tuottaa melkein kaikki
kynnelle kykenevät, [Sari Sarkomaa: Ei pidä paikkaansa!] koska se toisi paremmat palve-
lut. Se tarkoittaa juuri sitä, että 3 miljardia euroa säästetään ihmisten terveydestä. Tämä ei
ole sosiaali- ja terveydenhuollon uudistus, jos sen tarkoituksena on säästää 3 miljardia eu-
46



Pöytäkirjan asiakohta PTK 18/2017 vp
roa ihmisten terveydestä. Minusta ihmisten terveys ei ole kaupan eikä sillä pitäisi tehdä täl-
laista bisnestä, jota millään tavalla ei rajoiteta. Tämän bisneksen ja voiton tekemisen rajoit-
tamisen pitäisi olla lähtökohta myös Suomen eduskunnan käsittelyssä. Kysynkin vielä ker-
ran: [Puhemies koputtaa] tuleeko sitä?

17.13 Sari Sarkomaa kok (vastauspuheenvuoro): Kunnioitettu rouva puhemies! Nyt en
oikein tiedä, mitä edustaja Kiuru on lukenut. Ainakaan kun teitä kuuntelee, niin sillä ei ole
mitään tekemistä tämän hallituksen esityksen kanssa.

Arvoisa rouva puhemies! Kysyn nyt, arvoisa oppositio: oletteko te valmiit tulemaan yh-
teistyöhön valiokuntatyössä ja eduskuntatyössä ja viemään tämän lakiesityksen eteen-
päin? Me olemme täällä kuulleet hallituksen korvin opposition puheenvuoroja, ja on aivan
selvää, että teillä ei ole yhtä yhtenäistä näkemystä. RKP jättäisi sosiaalipalvelut ja vanhus-
tenpalvelut kuntaan, kun taas hallitus haluaa vahvasti laajat hartiat ja integroida palvelut
sillä tavalla, että jokainen saa yhdenvertaisesti palvelut. Kun on vain yksi yhtenäinen to-
teuttamiskelpoinen esitys, jota on 20 vuotta yhdessä tehty, niin toivon, että tulette yhdessä
valiokuntatyössä rakentamaan tätä esitystä ettekä repimään, niin että saadaan sote-uudis-
tus maaliin. Sitten tulevaisuudessa maakunnat ja henkilöstö siellä toteuttavat niitä hyviä
hoitoketjuja ja varmistavat sen, että tämä uudistus onnistuu, kun yhdessä nyt luomme puit-
teet. Oletteko te valmiita [Puhemies koputtaa] yhteistyöhön vai revittekö te tätä uudistusta?

17.14 Päivi Räsänen kd (vastauspuheenvuoro):  Arvoisa puhemies! Olen ymmärtänyt,
että kaikki eduskuntapuolueet ovat sitoutuneet siihen tämän rakenneuudistuksen tavoittee-
seen, että kustannusten kasvua hillitään 3 miljardilla eurolla mutta niin, että se saadaan siir-
tämällä palvelujen painopistettä peruspalveluihin ja ennaltaehkäisyyn.

Mutta, ministeri Rehula, te ette vastannut kysymykseen, miten tällä uudistusmallilla pa-
rannetaan tätä perus- ja erikoispalvelujen, sosiaali- ja terveyspalvelujen integraatiota, siis
niitä sujuvia palveluketjuja. Miten saadaan kannusteita tähän peruspalvelujen vahvistami-
seen, mikä olisi kuitenkin aivan oleellista, jos halutaan näitä kustannuksia hillitä? Sote-uu-
distus on välttämätön, se on kiireellinen, mutta sellaista uudistusta ei kannata tehdä, joka ei
toteuta tätä kaikkein tärkeintä tavoitetta.

17.15 Hanna Sarkkinen vas (vastauspuheenvuoro): Arvoisa puhemies! Edustaja Sarko-
maalle sanottakoon, että odotamme kutsua parlamentaarisen työryhmän kokoukseen ja
osallistumme siihen myöhemmin. Otan tämän lupauksena siitä, että kutsu on tulossa.

Mutta ministerille voisi sanoa, että on ala-arvoista vähättelyä yrittää mitätöidä opposi-
tion pääosin hyvin perusteltua, asiantuntijakritiikkiin nojaavaa kannanilmaisua väittämäl-
lä, että emme ole tutustuneet esitykseen. Se ei pidä paikkaansa. Vasemmistoliitto on tä-
nään julkaissut oman mallinsa maakuntapohjaisesta sote-uudistuksesta. Toivon, että luette
sen ja otatte siitä onkeenne hyviä ehdotuksia.

Arvoisa puhemies! Uudistus koskee kansalaisten lisäksi myös yli 200 000:ta julkisen
sektorin sosiaali- ja terveyspalvelun työntekijää, joista valtaosa on naisia. Kun suuri osa
julkisen sektorin sote-rahasta siirtyy yksityisille tuottajille, tarkoittaa se sitä, ettei jatkossa
enää heille kaikille riitä palkkarahoja maksettavaksi. Haluaisin kysyä: miten arvioitte pak-
koyksityistämisen ja valinnanvapauden aiheuttavan vähennyspainetta [Puhemies koput-
taa] julkisen sektorin työpaikoille?
47



Pöytäkirjan asiakohta PTK 18/2017 vp
17.16 Sirkka-Liisa Anttila kesk (vastauspuheenvuoro): Arvoisa puhemies! Täällä jo ai-
kaisemmin kerroin, miten me olemme tehneet tehokkaan integraation ja olleet kolmen par-
haimman ja tehokkaimman tuottajan joukossa yli 10 vuotta Terveyden ja hyvinvoinnin lai-
toksen tilastojen valossa. Mutta nyt on valitettavasti sitten todettava niin, että tämä sote-uu-
distus on Forssan mallille aika kohtalokas. [Eduskunnasta: Kyllä!] Eli minun toivomukse-
ni on, että kun valiokunnassa käsittelette tätä uudistusta, niin selvittäkää nyt ihmeessä,
minkä takia täytyy sellaiset mallit ajaa alas, jotka ovat 10 vuoden aikana osoittaneet toimi-
vuutensa. Ja se, mikä tässä on pahinta, on se, että meidän seutukuntamme kokee tätä kautta
hyvin merkittävän taloudellisen menetyksen. Me nimittäin menetämme 95 miljoonaa eu-
roa verotuloja maakuntatasolle, mutta kun meiltä terveydenhuoltolaki siirtää sen erikois-
sairaanhoidon ja sitä kautta myöskin 18 miljoonaa sinne maakuntatasolle, niin 16 prosen-
tin työttömyysasteen Forssassa me olemme tosi kovien asioiden edessä, ja olemme par-
haamme tehneet viimeiset 10 vuotta. [Krista Kiuru: Viisasta puhetta! — Jukka Gustafs-
son: Se oli asiaa!]

17.17 Susanna Huovinen sd (vastauspuheenvuoro):  Arvoisa rouva puhemies! Erittäin
hyviä kysymyksiä kokeneelta edustaja Anttilalta tässä, ja on sanottava, että hän nosti nyt
esille saman asian kuin edustaja Räsänen tuossa aiemmassa puheenvuorossaan. Todella
toivoisin, että ministeri voisi vastata tähän aivan keskeiseen osaan tätä uudistusta, joka on
tämän integraation toteuttaminen. Siis jotta kansalaisten palvelut voidaan järkevästi näin
pienessä maassa toteuttaa sillä tavalla, että meillä riittää osaavaa henkilöstöä ja että mei-
dän rahamme eivät lopu kesken, on aivan keskeinen asia tämä, miten voidaan tämä koko-
naisvaltainen ote toteuttaa. Ja asiantuntijoiden, joihin me olemme täällä viitanneet, keskei-
nen huoli on juuri se, että tällä esitetyllä mallilla tämä toimijoiden viidakko, joka tässä syn-
nytetään, on tavattoman vaikea hallita — ellei jopa mahdoton hallita.

Sitten on pakko, puhemies, vielä sanoa sekin, että kun täällä sanotaan, että miksi tällais-
ta julkista monopolia täällä puolustetaan, niin samanaikaisesti esimerkiksi OECD [Puhe-
mies koputtaa] on todennut meidän mallimme, nykyisen mallimme, varsin tehokkaaksi.
Eikö tässä ole sisäistä ristiriitaa? [Jukka Gustafsson: Siinä puhui entinen ja tuleva ministe-
ri!]

17.19 Toimi Kankaanniemi ps (vastauspuheenvuoro):  Arvoisa rouva puhemies! Sote-
kustannukset kasvoivat viime vaalikaudella, viime vuosina, keskimäärin 3,4 prosenttia
vuodessa. Bruttokansantuote aleni vuosina 12—14 keskimäärin 0,7 prosenttia vuodessa.
Nyt tällä esityksellä pyritään painamaan sote-menojen kasvu 1,9 prosenttiin vuodessa eli
puolitoista prosenttiyksikköä alemmaksi kuin se on viime vuosina ollut. Tämä puolitoista
prosenttiyksikköä tekee 300 miljoonaa euroa vuodessa eli 3 miljardia euroa 10 vuodessa.
Meillä ei ole väestökehitys huomioon ottaen mitään muuta mahdollisuutta kuin tehdä uu-
distus, jolla saadaan sote-menot kuriin, niiden kasvu painettua nykyistä selkeästi alemmak-
si. Sitä kautta tulee tämä säästö.

Arvoisa puhemies! Sote-menojen kasvu taittuu, jos integraatio ja tiedolla johtaminen to-
teutuvat, hallinto kevenee ja päätösvastuu selkiytyy. Ennaltaehkäisy, nopea hoitoon pääsy,
oikea hoitopaikka ja kuntoutus ja kotiin annettavat palvelut [Puhemies koputtaa] muodos-
tavat ketjun, ja se on tärkeää.
48



Pöytäkirjan asiakohta PTK 18/2017 vp
17.20 Thomas Blomqvist r (vastauspuheenvuoro): Ärade talman! Den första frågan har
redan framförts här i två repriser, av ledamot Räsänen, och också ledamot Anttila exempli-
fierade den. Det gäller alltså möjligheten till integration, och jag ser fram emot ministerns
svar.

Toinen asia koskee sivulla 279 olevaa toteamusta: "Kun organisaatioiden koko kasvaa ja
kielivähemmistön suhteellinen osuus pienenee, voi esitys johtaa siihen, että ruotsin käyttö
hallintokielenä maakunnille siirtyvillä tehtäväaloilla vähenee ja siten voi heikentää kielel-
listen oikeuksien toteutumista käytännössä." Pelkään pahoin, että tämä toteamus pitää
paikkansa tulevaisuudessa, jos tämä ehdotus toteutuu, ja kysynkin ministeriltä: minkälai-
silla rakenteilla tai miten ylipäätänsä hallitus on ajatellut, että pystytään turvaamaan palve-
lut ruotsiksi myös käytännössä?

17.21 Hannakaisa Heikkinen kesk (vastauspuheenvuoro):  Arvoisa rouva puhemies!
Täällä tuota Ruotsin mallia aika usein nostetaan. Olin siellä minäkin, meitä oli koko sosi-
aali- ja terveysvaliokunta viime viikolla Tukholmassa tutustumassa hyviin ja huonoihin
asioihin Ruotsin mallissa, mutta pitää muistaa, että me olemme tekemässä Suomen mallia.
Ruotsissa kuviot on toteutettu hyvin toisella tavoin. Siellä terveyspalvelut ovat valinnan-
vapauden piirissä mutta sosiaalipalvelut pitkästi kunnilla. Ja asia, mikä minulle jäi tuosta
vierailuista erityisesti mieleen, on se, että kun Ruotsissa ei näitä uudistuksia eikä varsin-
kaan valinnanvapautta oltu lähdetty edes tekemään ajatellen säästöjä, niin mitenkä siellä
oli onnistuttu. Siellä livahtivat sanat "Norrtäljen kunta" ja "Tukholman lääni". Siellä oli
saatu aikaan parhaiten säästöjä sillä, että siellä on tehty yhteistyötä. Jokainenhan aina poi-
mii omaan ideologiaansa sopivimmat viestit sieltä Ruotsista, mutta tärkein viesti, minkä
minä haluan täällä jakaa kaikkien kanssa, on, että lähdetään yhdessä tekemään Suomen
mallia, joka on paras maailmassa.

17.22 Maria Guzenina sd (vastauspuheenvuoro):  Arvoisa puhemies! Edustaja Anttila,
entinen ministeri, puhui viisaasti ja syvällä rintaäänellä. Tämä oli aivan upeaa kuultavaa.
Tässä on nyt paljon puhuttu siitä, mitä lyhyellä aikavälillä ollaan tekemässä. Myös uudis-
tuksen pitkän aikavälin vaikutuksia olisi hyvä käydä läpi ihan rehellisesti.

Terveys ja hyvinvointi ovat ihmiselle hyvin henkilökohtaisia ja kallisarvoisia asioita, ja
hyvinvointiyhteiskunnassa niiden vaalimisen ei pitäisi olla kiinni pankkitilin saldosta.
Sote-valmistelun keskeinen hahmo, professori Mats Brommels, on jo varoittanut hyvän ai-
kaa, että terveydenhuollon asiakasmaksut tulevat tämän uudistuksen myötä kasvamaan ja
yksityiset terveysvakuutukset niin ikään yleistymään. Tässä hallituksen sote-mallissa yh-
teiskunta laitetaan aluksi maksamaan niidenkin yksityiset terveyspalvelut, jotka ovat tähän
mennessä maksaneet ne osittain tai kustantaneet itse yksityisillä vakuutuksilla, mutta en-
nen pitkää sitten, kun kustannukset kasvavat niin paljon, palveluja aletaan karsimaan.
Tämä meidän järjestelmämme, joka tällä hetkelläkin on OECD:n mukaan epätasa-arvoi-
nen, tulee epätasa-arvoistumaan [Puhemies koputtaa] entisestään. Haluaisin ministerien
kommentit [Puhemies koputtaa] tähän.

Puhemies Maria Lohela: Sanoin aluksi, että käydään tätä debattia vielä se parikymmentä
minuuttia, mutta täällä on vastauspuheenvuorolistalla 18 pyydettyä puheenvuoroa, eli ote-
taan nämä. Kaikki näistä edustajista eivät kyllä näytä olevan paikalla, mutta käytetään
49



Pöytäkirjan asiakohta PTK 18/2017 vp
nämä vuorot, ja sen jälkeen sitten [Ben Zyskowicz: Saako muut jakaa sen ajan? — Nau-
rua] ministereiden kautta puhujalistalle. — Seuraavana edustaja Zyskowicz.

17.24 Ben Zyskowicz kok (vastauspuheenvuoro):  Arvoisa rouva puhemies! Kukaan ei
ole vastannut minulle kysymykseen siitä, mitä sille potilaan kannalta on merkitystä, onko
se palveluntuottaja yhtiömuodossa vai eikö se ole yhtiömuodossa.

Toiseksi: Täällä kauhistellaan, että miljardien markkinat yksityissektorille. Oletteko
huomanneet, että sellaisista peruselämäntarpeista kuin ravinto ja katto pään päälle meillä
on myös miljardien markkinat yksityissektorilla? Miksi ette, demarit ja vihreät, esitä vaik-
ka kunnallisia ruokakauppoja?

No, sitten tulee tämä edustaja Hoskosen puheenvuoro: Nyt on vain niin, että tänä päivä-
nä Helsingissä, jos asut Helsingin keskustassa, 20 kilometrin säteellä on 25 terveyskeskus-
ta, joista voit valita. Sen sijaan jos asut vaikka Kaavin kunnan Maarianvaaran kylässä, mis-
sä edustaja Tolppasen ja minun sukulaisia asuu, niin siellä ei ole 20 kilometrin säteellä yh-
tään terveyskeskusta, ja tämä tilanne on ollut, tämä tilanne on, ja tämä tilanne tulee aina
olemaan, eli sellaista yhdenvertaisuutta, mistä puhutaan, ei voi olla olemassa. [Susanna
Huovinen: Silloin semmoista ei pitäisi myöskään olla lupaamassa!] — Ei pitäisi. [Edus-
kunnasta: Kukaan ei ole luvannut!]

17.25 Anneli Kiljunen sd (vastauspuheenvuoro): Arvoisa rouva puhemies! Edustaja Zys-
kowicz, ensinnäkin yhtiömuotoon pakottaminen ja palveluiden pilkkominen luo väistä-
mättä erilaisia hallinnollisia rajoja eikä mahdollista palveluiden kokonaisuuksien muodos-
tamista sekä sitten heikentää näitten palveluprosessien sujuvuutta, minkä kautta sitten pal-
velut heikentyvät. Tämä on yksi syy, minkä takia kyse on paljon isommasta kysymyksestä
kuin mitä te äsken totesitte.

Ministeri Rehula, olen arvostanut teitä suuresti aina vuosien varrella siitä, että integraa-
tio, ei ainoastaan tiedon siirto vaan myös sosiaali- ja terveyspalvelun alan ammattilaisten
yhteinen tekeminen, on ollut teille kunniakysymys, ja se on ollut teille myös kuningasaja-
tus monella tapaa. Nyt edustaja Anttilan tavoin kannan erittäin suurta huolta Eksoten tule-
vaisuudesta, jossa nämä palvelut on koottu vastaavalla lailla yhteen kuten Forssassakin.
Nyt tämän seurauksena tämä todellinen integraatio ei enää toteudu vaan tätä kautta nämä
palvelut pilkkoutuvat pieniin palvelukokonaisuuksiin ja palveluprosessit tulevat heikkene-
mään. [Puhemies koputtaa] Nyt kysyisin teiltä: mitä te vastaatte Forssalle ja Eksotelle tä-
män palvelun pilkkoutumisen myötä?

17.26 Marisanna Jarva kesk (vastauspuheenvuoro):  Arvoisa puhemies! On hyvin eri-
koista keskustelua esimerkiksi valinnanvapauden osalta, joka tulee siis myöhemmin käsi-
teltäväksi omana pakettinaan. Nykyäänhän meillä on valinnanvapaus: hyväosaiset voivat
tällä hetkellä valita työterveyshuollon kautta, yksityisen terveysvakuutuksen kautta. Minä
olen huolissani niistä köyhistä ja huono-osaisista suomalaisista, jotka eivät saa tällä hetkel-
lä valita palveluita. Tässä on toivottavasti tarkoitus jatkossa myöskin se, että jokainen suo-
malainen myös pääsee aidon valinnanvapauden piiriin.

Mutta sitä ennen on olennaista se, että me saamme ne riittävät hartiat myös sinne julki-
selle palvelutoimijalle ja sille päättäjälle, sille maakuntavaltuustolle, joka tulee valittavak-
si myöhemmin. Tämä on erittäin hyvä asia, että Suomessa vihdoinkin mekin pääsemme
muun Euroopan tielle. Nämä byrokraattiset moninkertaiset hallintohimmelit, jotka ny-
50



Pöytäkirjan asiakohta PTK 18/2017 vp
kyään väliportaan hallinnossa meillä toimivat, kaiken kaikkiaan 400 toimijan joukosta saa-
daan kiteytettyä 18 toimijaan, jotka järjestävät vahvasti alueellaan jatkossa nämä sote-pal-
velut. Itse tulen Kainuusta, jossa on pitkään tehty jo näitä palveluita. [Puhemies koputtaa]
Siellä on pystytty palvelut turvaamaan, emmekä edes odota siellä, että pieniin kuntiin tulee
näitä... [Puhemies keskeyttää puheenvuoron puheajan ylityttyä.]

17.27 Johanna Karimäki vihr (vastauspuheenvuoro): Arvoisa puhemies! Arvostan suu-
resti sitä valmistelutyötä, mitä nyt maakunnissa tehdään, kun haetaan juuri omaan maakun-
taan parasta mallia. Uskon, että tältä pohjalta asiat menevät eteenpäin, ja sote-uudistus on
tärkeä, ja sitä todellakin tarvitaan.

Mutta minusta hallituksen olisi syytä kuulla asiantuntijoiden kritiikkiä. Todella suuret
riskit liittyvät tähän julkisen tuotannon pakkoyhtiöittämiseen ja siihen, että valinnanva-
paus todellakin uhkaa vaarantaa terveyspalvelujemme laadun ja saatavuuden.

Edustaja Sarkomaa on täällä peräänkuuluttanut oppositiota mukaan uudistukseen. Il-
man muuta vihreät ovat valmiita osallistumaan parlamentaariseen ryhmään, jos perustatte
tällaisen, ja ratkomaan näitä jatkohaasteita.

Valinnanvapaus: Tässä keskustelussa on noussut todella hyvin esille se, että se voidaan
toteuttaa muun muassa palveluseteleillä ja henkilökohtaisella budjetoinnilla. Näin voidaan
parantaa pienten yritysten toimintamahdollisuuksia ja edistää kestävällä tavalla valinnan-
vapautta.

17.29 Arto Pirttilahti kesk (vastauspuheenvuoro): Arvoisa puhemies! En tiedä, kannat-
taako aina lähteä merta edemmäs kalaan. Meillä on Suomessa todellakin hyviä toiminta-
malleja. Ollaanhan 15 vuotta tätä remppaa jo yritetty tehdä, eli meillä on Eksote ja Kai-
nuun ja Forssan malleja. Nostan tuottajamallista esille tämän yhteiskunnallisen yrityksen.
Meillä on Mänttä-Vilppulassa tällä hetkellä yhteiskunnallinen yritys yhdessä Pihlajalin-
nan kanssa. Me saimme 3 miljoonaa alennettua kustannuksia heti ensimmäisen vuoden ai-
kana. Se johtuu siitä, että meillä on hyvä hoitoonohjaus ja hyvät hoitoketjut sen jälkeen. Se
on sote-integraatio tällä hetkellä meillä. Jos se 10 000 asukkaan 3 miljoonaa laitettaisiin tä-
hän peliin kaikissa kunnissa samalla lailla, se tekisi noin 1,5 miljardin säästöt jo pelkästään
tällä tempulla eli hoitoonohjauksen ja hoitoketjujen avulla. Nyt kun me saamme tähän vie-
lä hallinnon kevennystä, niin minä uskon, että me pääsemme sinne 3 miljardin tasoon. Ei
tee heikkoakaan.

Tähän maakunnalliseen yhteistyöhön, mitä edustaja Karimäki nosti esille: Olen samaa
mieltä siinä, että meillä on maakunnissa useita ihmisiä tällä hetkellä töissä. Pirkanmaalla-
kin 500 ihmistä on tekemässä ja pohtimassa, miten tulee sinne omaan maakuntaan se malli
sopimaan. Annetaan tänne toimintarauha. Mutta minä toivon kumminkin, [Puhemies ko-
puttaa] että tämä lakipaketti saadaan lävitse, niin että se antaa pohjan sille maakunnallisel-
le työlle.

17.30 Anne-Mari Virolainen kok (vastauspuheenvuoro): Arvoisa rouva puhemies! Tääl-
lä on aika paljon heitelty uhkakuvia, mutta minusta tämä uudistus tarjoaa valtavan paljon
mahdollisuuksia. Kun me mietimme palvelutuotannossa monituottajamallia, niin se on eri-
tyisesti kolmannen sektorin järjestöille aivan valtava uusi työkenttä ja mahdollisuus. Otan
esimerkin Turusta, jossa Lounais-Suomen Lihastautiyhdistys on jo yli 20 vuoden ajan tar-
jonnut avustajapalveluita vaikeavammaisille ihmisille. Silloin kun täällä säädimme vam-
51



Pöytäkirjan asiakohta PTK 18/2017 vp
maispalvelulaissa oikeudesta henkilökohtaiseen apuun, niin palveluiden kysyntä kasvoi ai-
van valtavasti. Koska kunnat eivät pysty itse tuottamaan niitä palveluita, niin he valitsevat
kumppaniksi juuri sellaisen, jolla on vahvaa osaamista siitä nimenomaisesta toimialuees-
ta. Tässä uudistuksessa aivan erinomaista on, että henkilökohtainen budjetointi tulee osak-
si valinnanvapautta. Tällä mahdollisuudella me annamme mahdollisuuden vammaisten it-
semääräämisoikeuden kunnioittamiseen ja ennen kaikkea heidän osallisuutensa vahvista-
miseen. [Puhemies koputtaa] Silloin kuulemme myös vammaisia ihmisiä.

17.31 Merja Mäkisalo-Ropponen sd (vastauspuheenvuoro):  Arvoisa puhemies! SDP
hyväksyy hallituksen alkuperäiset tavoitteet sote-uudistukselle ja sen, että järjestämisvas-
tuu siirtyy sinne laajemmille hartioille. Mutta hallituksen mallissa nämä alkuperäiset ta-
voitteet eivät toteudu. Siellä ei toteudu integraatio, eivät hoitoketjut, tasa-arvo, byrokratian
purkaminen eikä edes tämä kustannusten kuriin saaminen. Tämä hallituksen malli johtaa
pakkoyhtiöittämiseen ja palveluketjujen hajoamiseen, mikä vaikeuttaa sitten myöskin kus-
tannusten hillintää.

Meillä Pohjois-Karjalassa on siirrytty yksimielisesti vuoden alusta Siun soteen. Olen
kuitenkin melko varma niiden monien keskustelujen kautta, joita olen kuntapäättäjien
kanssa käynyt, että meillä ei ole kyllä kovin montaa päättäjää, jotka haluavat pakkoyhtiöit-
tämistä kahden vuoden kuluttua. Haluaisimme jatkaa sillä omalla mallillamme, mutta se ei
taida nyt olla sitten mahdollista.

17.32 Elsi Katainen kesk (vastauspuheenvuoro): Arvoisa puhemies! Kuten tuossa edus-
taja Pirttilahti aiemmin jo avasi, ei ole ollut tarkoituskaan, että tämä 3 miljardin säästö, joka
tuntuu olevan jonkun verran keskustelussa mukana, kerralla tuosta vain saataisiin leikattua
pois, vaan vuoteen 29 mennessä. Tämän voi tarkistaakin siitä hallituksen esityksestä sivul-
ta 227.

Minusta olisi myös tärkeää, että täällä ei sivuutettaisi sitä tosiasiaa, että sote-palvelujen
ydin säilyy edelleen julkisella puolella. Tämä yksityistämisellä ja ulkoistamisella pelottelu
haittaa varmasti myöskin niitä ihmisiä, jotka todella miettivät omaa terveyttään ja sitä, mi-
ten palveluja jatkossa saadaan. Ei anneta väärää käsitystä ihmisille! Nämä yksityiset toimi-
jat tuntuvatkin olevan kaikista suurin mörkö. Minä en näkisi tätä kilpailua pelkästään ne-
gatiivisena asiana. Totta kai se tsemppaa näitä palveluitten tuottajia parhaaseen mahdolli-
seen, ja minä kyllä luulen, [Puhemies koputtaa] että siellä, missä ihmisillä on mahdollisuus
valita, [Puhemies koputtaa] he myös sitten valitsevat parhaan palvelun mukaan.

17.33 Mats Löfström r (vastauspuheenvuoro):  Värderade talman! Ensin haluan kiittää
ministeri Vehviläistä hänen vastauksestaan minun aiempaan kysymykseeni. Ahvenan-
maan vähennysesitys on hyvä, mutta ei ongelmaton, ja on tärkeää selvittää kaikki kysy-
mysmerkit. Jos tasoitusperustetta muutetaan tai se korvataan osittain, pitää tason ensinnä-
kin olla oikea. Ahvenanmaan vähennys tarvitsee myös yhtäpitävät suojamekanismit itse-
hallintolaissa kuin nykyinen könttäsummakin, sillä muutenhan uudistus ei ole neutraali.
Mitään muodollisia keskusteluja ei ole käyty Ahvenanmaan kanssa etukäteen siitä huoli-
matta, että kyse on asioista, jotka vaativat Ahvenanmaan suostumuksen. Hallituksen tulisi
tämän vuoksi vetää takaisin lakiehdotuksen tämä osa, muotoilla ehdotus yhdessä Ahvenan-
maan kanssa ja palata sitten asiaan.
52



Pöytäkirjan asiakohta PTK 18/2017 vp
17.34 Jaana Laitinen-Pesola kok (vastauspuheenvuoro): Arvoisa puhemies! Kovin vä-
hän mahdollisuuksia täällä salissa on nostettu näkyviin tämän sote-uudistuksen kohdalta.
Nyt viimeksi nostettiin esille myös se, että julkiselta sektorilta saattavat loppua rahat hen-
kilöstön palkkojen maksamiseen. Minä olen kuitenkin sitä mieltä, että sosiaali- ja terveys-
alan henkilöstöllä on tässä maassa parhaat tulevaisuudennäkymät oman työnsä säilyttämi-
seksi. Heitä tarvitaan niin julkisella, yksityisellä kuin kolmannellakin sektorilla, osaavaa,
ammattitaitoista henkilöstöä. Ja usein on niin, että jos palvelut siirtyvät, siirtyy myös hen-
kilöstö. Sitähän kukaan ei voi missään taata, että juuri se sama työpaikka säilyy sinulla elä-
män loppuun asti, että siinä mielessä tämä keskustelu on vähän turhaakin. Minä olin vii-
meksi eilen sellaisessa tilaisuudessa, jossa nimenomaan sosiaali- ja terveydenhuollon hen-
kilöstö sanoi, että tehkää nyt vihdoinkin jotain.

17.35 Johanna Ojala-Niemelä sd (vastauspuheenvuoro): Arvoisa rouva puhemies! Kyl-
lähän tässä esityksessä kävi niin, että ensin tämä markkinoitiin kansalaisille valinnanva-
pauden nimissä, kunnes sanottiin, että tämä vaatiikin pakkoyhtiöittämistä. Ja kun pohdi-
taan yhtiöittämistä, niin sitähän sanelevat osakeyhtiölainsäädännön lähtökohdat.

Yhtiön toiminnan tarkoituksena on aina tuottaa voittoa osakkeenomistajille. On selvää,
että osingoille haluavat yksityiset terveysalan yritykset, mutta vain silloin, kun toiminta on
kannattavaa. Julkisen sektorin kontolle tässä mallissa jäävät kuitenkin ne osat palveluista,
jotka eivät yrityksiä kiinnosta, koska tuotto on olematonta tai jopa miinusmerkkistä. Mark-
kinalogiikkaan liittyy olennaisesti voitto, ja perustavaa laatua oleva kysymys tässä onkin
se, tuleeko julkisesti verovaroin tuotetuilla palveluilla tuottaa voittoa yksityisille yrityksil-
le. Tämä on, Ben Zyskowicz, tämä syy tässä osakeyhtiölain taustalla.

17.36 Martti Talja kesk (vastauspuheenvuoro): Arvoisa rouva puhemies! Tavoitteena on
noin 1,5 prosentin säästöt seuraavien 12 vuoden aikana sosiaali- ja terveydenhuollon kehi-
tyksessä. Keskeinen keino tämän saavuttamiseksi on vahva integraatio. Nyt maakuntien
tulee löytää yksimielisyys siitä, miten omaa toimintaa lähdetään kehittämään, ja saada
myös palvelu- ja hoitojonot lyhennettyä siten, että maakuntalaiset tulevat vakuuttuneiksi
siitä, että julkinen toimija on se heidän tulevaisuuden toimijansa, jonka varaan he luotta-
vat. Tämä myös vähentää yksityisten yhtiöiden tuloa markkinoille ja täällä esiin tuotua kat-
teiden siirtämistä yksityiseen palvelutuotantoon. Näkisin, että keskeisenä välineenä, mitä
ministeriöltä tällä hetkellä edellytetään, on se, että meille rakennetaan yhtenäinen kerto-
musjärjestelmä, integraatioalusta nykyisten kertomusten alle, jonka pohjalta voidaan to-
teuttaa sitten vahva integraatio hoidossa.

17.38 Outi Mäkelä kok (vastauspuheenvuoro): Arvoisa puhemies! Kyllä tämä voivotte-
lu tässä salissa on nyt ollut melkoista tänään, mutta ei taida silti olla tahoa, joka olisi sitä
mieltä, että tätä uudistusta ei tarvittaisi. Kyllä se niin on, että uudistus tarvitsee rohkeutta
katsoa eteenpäin. Vaikuttaa hieman siltä, että tässä oppositiolle, erityisesti SDP:lle, on tär-
keintä, että vanhat rakenteet suojellaan. Tästä kysyisinkin: onko todella näin?

Mutta vielä haluaisin kysyä ministeriltä tästä vaalipiirikysymyksestä. Ymmärrän hyvin,
että aluetta pitää edustaa kokonaisuutena, mutta kysyisin vielä, kun te olette tätä demokra-
tia-asiaa pohtineet: Onko huomioitu vaalikustannusten kasvut alueella? Onko pohdittu
tämä äänikynnyksen hurja nousu? Onko huomioitu kokemukset esimerkiksi HOK-Elan-
non vaaleista, jotka osoittavat, että näiltä kehysalueilta on todella vaikea nousta valtuus-
53



Pöytäkirjan asiakohta PTK 18/2017 vp
toon? Ja onko pohdittu, että tässähän on useaan otteeseen mietitty Uudenmaan jakamista
kahteen eduskuntavaalipiiriin ja nyt toisaalta ollaan yhdistämässä kaksi suurta piiriä? Nyt
kun odottelemme tätä pääkaupunkiseuturatkaisua muutoinkin, niin olisiko syytä vielä poh-
tia tämä erityisalue myös demokratian näkökulmasta [Puhemies koputtaa] ja koota vaikka-
pa puoluesihteerit saman pöydän ääreen?

17.39 Sirpa Paatero sd (vastauspuheenvuoro): Arvoisa rouva puhemies! Kun puhutaan
nyt juuri tästä lakipaketista ja äsken todettiin, että siihen ei ole mitään kritiikkiä ja että lau-
suntoja on huomioitu: Varmaan osin, mutta tarkistin äsken, että suurin osa lausunnonanta-
jista viime syksynä oli hyvin kriittisiä integraation toteutumista kohtaan tällä mallilla, mut-
ta sitä ei muutettu. Hyvin suuri osa oli kriittisiä sitä kohtaan, mitä tapahtuu kuntien kiin-
teistöille tällä mallilla. Sitä ei muutettu. Suurin osa oli hyvin kriittisiä pakkoyhtiöittämistä
kohtaan, ja sitä ei muutettu. Sen takia tämä usko siihen, että aina parannetaan sen jälkeen,
kun lausunnot on saatu, ei ole ihan paras mahdollinen tällä hetkellä. Ja tämä keskustelu joh-
taa myöskin siihen valinnanvapauskeskusteluun.

Minulle ei vielä ole myöskään selvinnyt, kun me olimme tekemässä siis kaikki kahdek-
san puoluetta yhdessä sote-uudistusta, miksi nyt näihin ihan tavallisiin ihmisten lähipalve-
luihin on pakko samaan hallintoon samalla päivämäärällä liittää valtionhallinnon palvelui-
ta, valvontatehtäviä, liikennettä, ympäristöä [Puhemies koputtaa] ja kaikkea muuta. Minä
en nyt ymmärrä.

17.40 Timo V. Korhonen kesk (vastauspuheenvuoro):  Arvoisa puhemies! Vähän yh-
teenvedonomaisesti: Minä ymmärrän nämä uudistukset joka tapauksessa kahdella tavalla.
Ensinnäkin soten osalta kysymys on siitä, että näin me pystymme turvaamaan palvelut
myös pitkälle tulevaisuuteen, ja maakuntauudistuksen myötä kysymys on siitä, että pysty-
tään kehittämään sitten maakuntien elinvoimaa.

Vaikka keskustelu täällä nyt tänään on ollutkin aika kriittistä, niin kaikesta huolimatta
minä jaksan kyllä toivoa, että löytäisimme vahvan yhteistyön täällä ja löytäisimme yhteis-
tä ymmärrystä ja myös ratkaisumyönteistä tahtotilaa, että nämä isot uudistukset saadaan
vietyä eteenpäin — siis samanlaista tahtotilaa viedä näitä uudistuksia eteenpäin kuin tuolla
maakunnissa on hyvin laajasti.

Täällä on monta kertaa jo kiinnitetty huomiota tähän kuulemiseen, ja kyllä minä siihen
yhdyn sillä tavalla, aivan samoin kuin pääministerikin, että näissä uudistuksissa on kuulta-
va asiantuntijoita ja niitä näkemyksiä, mitä näistä esitetään, mahdollisimman pitkälle.

17.41 Antero Laukkanen kd (vastauspuheenvuoro): Arvoisa rouva puhemies! Täällä he-
rää paljon ihan asiallisia kysymyksiä, ja olisi hyvä, että ei olisi niin paljon tätä vastakkain-
asettelua vaan enemmän pyrittäisiin vastaamaan näihin kysymyksiin. Täältä esimerkiksi
käy esittelytekstistä ilmi, että eri alueille olisi tulossa erisuuruiset asiakasmaksut. Ne poh-
dittaisiin kunta kerrallaan. Tämä herättää kysymyksen yhdenvertaisuudesta.

Sitten täällä on kunnallisveron vähennys kaikilta kunnilta 12,47 prosenttia, ja kuitenkin
kunnat ovat hyvin erilaisia siinä, miten ne rahoittavat palvelujaan tällä hetkellä.

Sitten tämä kolmannen sektorin rooli: Kolmas sektori on erittäin huolissaan tällä hetkel-
lä siitä, että heidän tulevaisuudestaan puhutaan tosi vähän. Se on kuitenkin merkittävä so-
siaalisektorin täydentäjä kaikissa kunnissa, mutta heidän koko toimintakenttänsä on koko-
naan auki tässä uudistuksessa, ja he eivät pysty semmoiseen muutokseen, että [Puhemies
54



Pöytäkirjan asiakohta PTK 18/2017 vp
koputtaa] kuukautta tai puolta vuotta ennen esitetään jotain, vaan he tarvitsevat jotain pit-
käjänteisempää.

17.42 Jari Leppä kesk (vastauspuheenvuoro): Arvoisa rouva puhemies! Sosiaali- ja ter-
veydenhuollon uudistus ja maakuntauudistus ovat välttämättömiä, jotta pystymme säilyt-
tämään palvelut ja takaamaan ne myös tulevaisuudessa ja myöskin huolehtimaan eri maa-
kuntien ja eri alueiden elinvoimasta. Se on päivänselvä asia. Ja niin kuin ministeri Rehula
täällä totesi, on maakunnista erittäin paljon kiinni ja riippuu niistä asioista, mitä tässäkin on
tuotu esille, miten maakunnat ja erva-alueet nämä asiat päättävät: minkälainen on työnja-
ko, halutaanko sitä tehdä, halutaanko olla yhteistyössä vai ei. Tästä on myös erittäin hyviä
esimerkkejä jo tässä vaiheessa. Vaikka tämä laki ei ole edes voimassa, monissa maakun-
nissa on liikkeelle lähdetty ja valmistaudutaan tähän. Samalla on havaittu, että se tehostaa
toimintoja ja säilyttää lähipalveluita ja myöskin potilaan kannalta on entistä parempi ja
edullisempaa. Ehdottoman hyvä ja välttämätöntä.

Sitten, puhemies, samalla lailla on tärkeää myöskin, että maakunnat saavat lisää valtaa
toimia, ja se, että laki on riittävän väljä, niin että erilaisuudet saadaan myöskin hyväksikäy-
tettyä ja sitä kautta elinvoimaa rakennettua, ettei valtio määrää kaikkea.

Puhemies Maria Lohela: Viimeinen puheenvuoro ennen ministereitä, edustaja Kiljunen.

17.43 Anneli Kiljunen sd (vastauspuheenvuoro): Arvoisa rouva puhemies! Kysyisin nyt
uudestaan ministeri Rehulalta sitä kysymystä, johon jo täällä osittain vastattiinkin. Elikkä
kun meidän ict-järjestelmät ovat erittäin oleellinen osa näitten palveluiden kokonaisuutta
ja tiedonkulkua, niin mitenkä on varauduttu näissä palveluprosesseissa siihen, että nämä
ict-järjestelmät toimivat? Jos sinne tulee vuoden 2018 loppupuolella ongelmia ja nämä ict-
järjestelmät eivät toimikaan, niin miten tämä kokonaisuus sote-järjestelmässä tullaan to-
teuttamaan ja miten huolehditaan sitten se tarvittava tiedonsiirto eri yhtiöiden välillä? Ja
sitten jos ict-järjestelmässä tulee ongelmia ja aikataulussa ei pysytä, niin miten käy tämän
sote-uudistuksen?

Puhemies Maria Lohela: Ministeri Rehula aloittaa. Riittääkö 3 minuuttia? [Juha Rehula:
Ilman muuta!]

17.44 Perhe- ja peruspalveluministeri Juha Rehula:  Arvoisa rouva puhemies! Meillä
on sinä päivänä sote ja meillä on sinä päivänä valinnanvapaus, kun tieto kulkee. Ja jos syn-
tyy tilanne, että tieto ei kulje, niin se toimeenpano viivästyy niiltä osin niillä alueilla, missä
tieto ei kulje. Meillä on sinä päivänä sote, meillä on sinä päivänä valinnanvapaus, kun tieto
kulkee.

Hallitus yrittää omalta osaltaan toimia — niin kuin täällä ministeri Vehviläinen kertoi —
seuraavat selkeät linjauspäätökset tullaan tekemään huhtikuun 20. päivän tienoilla. Sieltä
tuli välihuuto, ettei voi olla niin. Tämä on hyvin pragmaattinen suhtautuminen.

Samoin tähän yhtiöittämiskeskusteluun: Ensinnäkin, olen pahoillani, jos puheeni ovat
kuulostaneet ylimielisiltä. Olen yrittänyt pitää itseni kasassa tilanteessa, jossa aavistuksen
verran hankalaa on, kun ihan alku-, perusasioista on tilanne, jossa on vain yritettävä muis-
taa kertoa sama asia kymmenennen kerran.
55



Pöytäkirjan asiakohta PTK 18/2017 vp
Me olemme tekemässä lainsäädäntöä, jossa yksityinen, julkinen ja kolmas sektori ovat
samalla viivalla. Ja kyllä minä tässä roolissa kysyn, kuka pelkää sitä tilannetta, että meidän
julkiset palvelut eivät yksityisten kanssa pärjää. Todennäköisesti oppositiolla on nyt jota-
kin salattua tietoa, mitä minulla ei ole tai mitä maan hallituksella ei ole. Mutta minun ne-
näni sanoo sen, perustumatta ensimmäiseenkään laskelmaan, jonka olisin nähnyt, että mei-
dän julkinen palvelutuotantomme tulee muuten yllättämään tässä keississä. Meillä on hy-
vin kilpailukykyiset palvelut. Niiden saatavuus on hyvä.

Mutta sitten tullaan siihen tilanteeseen, mihin myös verrataan. Täällä edustaja Jaskari
kävi pitkän listan läpi asioita siitä elävästä elämästä, joka on jo tätä päivää, saatikka sitten
pitäisi olla tulevaisuutta. Palvelut, sellaiset, jotka tänä päivänä — puhumattakaan 10 tai 15
vuotta sitten — ovat terveysasemilla ja jopa sairaaloissa, ne palvelut huolehditaan tai hoi-
detaan kotona, puhumattakaan, kun me menemme tulevaisuuteen eteenpäin. Esimerkiksi
haja-asutusalueitten, laajojen etäisyyksien alueitten parasta sotea on tällä hetkellä se, että
rakennetaan laajakaistayhteydet, joilla varmistetaan se, että tieto kulkee.

Sitten tämä kysymys integraatiosta. Sosiaali- ja terveydenhuollon järjestämislain 13 §,
14 § ja 23 § ainakin ovat pykäliä, joissa puhutaan integraatiosta. Tämä lainsäädäntö on raa-
mi, tämä on puitteet sille työlle, jota alueilla pitäisi tehdä.

Kolmannen kerran tämän keskustelun aikana totean, että nyt on aivan ensisijaisen tär-
keää ottaa matkaan henkilöstö ja toisekseen paljon puhutut alueelliset erityispiirteet, ne
maakunnat, joissa vielä mietitään, että mitähän tässä nyt pitäisi oikein tehdä. Pitäisi lähteä
rakentamaan sitä maakunnan palveluverkkoa, sitä integroitua palveluverkkoa. Integraatio
on aivan ytimessä tässä, jonka keskeisenä draiverina on se, että tieto kulkee.

Ruotsin malliin on tutustuttu.
Sitten ihan yksi kommentti vielä: Tämän lakikokonaisuuden perustuslaillisen arvioin-

nin tekee tämän eduskunnan perustuslakivaliokunta kuultuaan asiantuntijoita. Mitä sieltä
tulee, meistä ei vielä kukaan sitä tiedä. Annetaan perustuslakivaliokunnalle työrauha.

Puhemies Maria Lohela: Ministeri Vehviläinen, 3 minuuttia, olkaa hyvä.

17.48 Kunta- ja uudistusministeri Anu Vehviläinen: Arvoisa puhemies! Täällä edusta-
ja Taavitsainen otti tärkeän asian esille myös maakuntien ja valtion välisistä neuvottelume-
kanismeista. Ja niitähän itse asiassa on aika moneen kohtaankin. Mutta ensinnäkin totean
sen, että kun maakunnat ovat keskeinen osa julkista taloutta ja 90 prosenttia suurin piirtein
maakuntien rahoituksesta tulee valtiolta, niin on aivan luonnollista, että siinä on myös
omaa yhteistä neuvottelumenettelyä. Valtion puolelta ne välineet, joilla keskustellaan ja
myös osittain ohjataan maakuntia, ovat tietysti julkisen talouden suunnitelma, talousarvio
ja lainsäädäntö.

Sitten tästä neuvottelusta. Sen tarkoitus on nimenomaan se, että siinä yhdessä katsotaan,
että maakuntien rahat riittävät eli toteutuu niin sanotusti rahoitusperiaate siihen, että niihin
tehtäviin, mitä maakunnilla on, myös rahoitus riittää. Samoin investoinnit, isot investoin-
nit, ja myös se, minkälaista lainsäädäntöä tullaan kehittämään, ovat niitä, joista maakun-
tien ja valtion pitää keskenään keskustella. Erikseen tulee vielä maakuntatalouden neuvot-
telukunta, joka on vastaavanlainen kuin kuntien kanssa on kuntien ja valtion välinen täm-
möinen jatkuva neuvottelu merkittävistä lainsäädäntöasioista ynnä muista asioista. 

Sitten edustaja Mäkelä palasi vielä tähän vaalipiirikysymykseen Uudellamaalla. Minä
toistan sen, että mitä enemmän maakuntaan laitettaisiin erilaisia vaalipiirejä — tai jos olisi
56



Pöytäkirjan asiakohta PTK 18/2017 vp
jopa niin, kuten Kainuussa aikanaan kokeiltiin, että kuntien edustus turvataan — sitä han-
kalammin se koko maakunnan ääni toteutuisi. Eli itse kannatan kyllä sitä, että se vaalipiiri
olisi yhtäläinen. Samalla haluan todeta sen, että tämä maakuntien koko 59—99 on vähim-
mäismäärä. Jos maakunta katsoo, että sillä vähimmäismäärällä ei tule toimeen — siis Uu-
dellamaalla se on 99 tietysti, koska kun Uusimaa on suurin, niin sillä on totta kai maksimi-
määrä näitä edustajia — niin valtuustolla on mahdollisuus myös suurentaa sitä maakunnan
kokoa.

Sitten vielä tähän edustaja Paateron kysymykseen näistä kiinteistöistä. Kyllä me tunnis-
tamme hyvin, että siellä on riskejä, mutta se riski ei ole tulossa ihan 2019 vaan useamman
vuoden päästä. Ja kuten on tiedossa, aluksihan ne vuokrataan, mutta siitä huolimatta minä
pidän todella tärkeänä sitä, että meillä on antaa apuvälineitä, asiantuntijuutta siihen, miten
yksittäisten kiinteistöjen osalta tehdään, plus sitten kehyksissä varaudutaan harkinnanva-
raisella avustuksella tähän.

Vielä sitten ystävyydellä totean näistä muista tehtävistä eli siitä, miksi tehtiin näitä mui-
ta tehtäviä: Kyllä minä sanon, että jos te rupeatte tutustumaan tähän meidän alue- ja maa-
kuntatason hallintoon valtion puolelta ja myös kuntayhtymien puolelta, niin se on erittäin
sirpaleinen. Jos joku pitää sitä hyvänä järjestelmänä nyt, niin minä olen kyllä jyrkästi siitä
eri mieltä. Sen takia on viisautta, että se hoidetaan tässä samassa yhteydessä, [Puhemies
koputtaa] kun tehdään tämä sote-uudistus.

Puhemies Maria Lohela: Ja nyt käymme puhujalistan pariin.

17.51 Tuula Haatainen sd: Arvoisa rouva puhemies! Tämän sosiaali- ja terveydenhuol-
lon uudistuksen keskeisiä tavoitteita on oltava terveyserojen kaventaminen ja palvelujen
saatavuuden ja laadun varmistaminen sekä integraation vahvistaminen. Tämän kaiken yh-
dessä pitäisi myös tuottaa kustannussäästöjä, ja olen varma, että niitä myös löytyy, jos tämä
järkevällä tavalla tehdään. Näistä esitetyistä ja laajalti kannatetuista tavoitteista ja lähtö-
kohdista tätä kokonaisuutta pitää myös nyt sitten tarkastella eduskunnan käsittelyssä.

Sosiaali- ja terveydenhuollon uudistusta tarvitaan. Siitä olen aivan vakuuttunut, ja luu-
len, että me kaikki olemme siitä samaa mieltä.

Edellinen hallitus valmisteli esitystä parlamentaarisesti. Tuolloin tämä kuntapohjainen
uudistus kaatui perustuslakivaliokunnan lausuntoon, eikä vaalien läheisyyden vuoksi ollut
enää sitten aikaa tehdä tarvittavia muutoksia. Olin asiantuntijaroolissa tuolloin mukana
tuossa valmistelussa, ja tietenkin oli harmi, että sitä ei silloin saatu menemään eteenpäin.
Nyt on tietysti tärkeää, että sosiaali- ja terveydenhuollon uudistus näin ollen voisi edetä ja
se saataisiin tehdä siten maaliin, että se tuottaa niitä tavoitteita, joita on asetettu.

Sosiaali- ja terveyspalvelut ovat ihmisten arjen ja hyvinvoinnin keskiössä, ja monella ta-
paa ne tulevat hyvin lähelle meitä kaikkia. Väestö ikääntyy ja myös eriarvoistumisen uhka
on tosiasia meidän yhteiskunnassamme. Sote-uudistuksesta kuitenkin valitettavasti puhu-
taan hyvin usein pelkkänä terveydenhuollon uudistuksena. Se on tietenkin lähellä ihmisiä,
koska moni kokee ne terveyspalvelut kaikkein useimmin arjessaan. Kuitenkin me tiedäm-
me, että ihmisten hyvinvointiin ja terveyteen vaikuttaa keskeisesti se, miten sosiaalinen oi-
keudenmukaisuus toteutuu. Sillähän on suora yhteys työllisyystilanteeseen, koulutuksen
tasa-arvoon ja myös ympäristön tilaan.

Tähän saakka näistä kaikista asioista, tavoitteista ja tehtävistä ovat huolehtineet ja vas-
tanneet kunnat. Nyt tämä sote-uudistus siirtää jatkossa sosiaali- ja terveydenhuollon palve-
57



Pöytäkirjan asiakohta PTK 18/2017 vp
lut suuremmille alueille. Suuremmat sote-alueet ovat mielestäni kannatettavia. Niiden
kautta turhia raja-aitoja voidaan kaataa ja rahoitus sekä toiminnan organisointi sekä tieto-
järjestelmät saadaan samoihin käsiin.

Nyt on kuitenkin huomio kiinnitettävä siihen, millainen raja-aita syntyy tämän tulevan
valinnanvapauslainsäädännön myötä, josta emme vielä tarkkaan tiedä sisältöä. Erityisesti
kannattaisi nyt tarkastella ja kantaa huolta tähän järjestämislakiin ja kuntien palvelutehtä-
viin liittyen siitä, että nyt kuntiin jäävän terveyden ja hyvinvoinnin edistäminen on siis
kunnissa, ja toisaalta maakunnissa sitten huolehditaan tästä paikkaavasta ja hoitavasta toi-
minnasta ja maakuntiin siirtyy myös sosiaali- ja terveydenhuollon henkilöstö. Ehkä sellai-
nen konkreettisin esimerkki tästä nousee käytännön elämässä esiin lasten ja nuorten hyvin-
vointipalveluista. Koulut ja varhaiskasvatus jäävät edelleen kuntiin, mutta esimerkiksi sit-
ten neuvolat ja lastensuojelu ovat jatkossa maakuntien vastuulla. Tätä kokonaisuutta pitää-
kin tarkastella hyvin perusteellisesti ja huolehtia siitä, että konkreettiset, toimivat mallit
löytyvät niin, että kuntien osaaminen on käytössä ja kuntien ja tämän sote-alueen yhteistyö
toimii saumattomasti ja myös tieto kulkee.

Eniten huolta herättää kuitenkin palvelutuotannon eriytyminen näihin tuleviin yhtiöi-
hin, joita kaavaillaan tämän valinnanvapauslainsäädännön myötä. Jos tämä korjaava toi-
minta siirtyy yhtiön vastuulle, niin pitää kysyä, mikä on niiden intressi käyttää resursse-
jaan ja asiantuntemustaan maakuntien ja kuntien vastuulla olevaan terveyttä ja hyvinvoin-
tia edistävään toimintaan.

Arvoisa puhemies! Valiokunnat saavat nyt kevään työlistalleen valtavan kokonaisuu-
den. Sosiaali- ja terveysvaliokunnan työ alkaa heti huomisaamuna, jolloin vietämme koko
aamupäivän perehtyen lakikokonaisuuden yksityiskohtiin. Aikataulu on kireä erityisesti
siksi, että tämä valinnanvapauslainsäädäntö tulee sitten myöhemmin keväällä. Kuitenkin
tämä kokonaisuus, järjestämislaki ja valinnanvapauslaki, on voitava käsitellä yhtä aikaa,
jotta tämä pysyy hallinnassa näiden lakien osalta. Eduskuntatyön kannalta on tärkeää, että
hallituksen suunnittelema valinnanvapauslainsäädäntö saadaan nyt riittävän ajoissa edus-
kuntaan, jotta valiokunnat saavat tarpeeksi aikaa tämän lakipaketin asianmukaiselle käsit-
telylle.

17.57 Pekka Puska kesk: Arvoisa rouva puhemies! Tämän kiihkeän keskustelun jälkeen
palaisin eräisiin perusasioihin. Olen seurannut läheisesti näitä sote-uudistuksen vaiheita
sen alusta alkaen, jollaiseksi voi lukea niin sanotun Risikon mallin vuonna 2009. Sitä en-
nen oli toki muutakin, muun muassa Kansallinen terveyshanke vuonna 2003. Useat seikat
ovat puoltaneet järjestelmämme uudistamista. Sitä ennen on kuitenkin todettava, että suo-
malainen terveydenhuolto on ongelmista huolimatta kansainvälisesti katsoen edelleen var-
sin korkeatasoista ja pärjää monilla mittareilla hyvin. Ne mittarit, joilla pärjäämme huo-
nommin, sisältävät mukana myös kuolleisuus- ja sairastuvuustekijöitä. Tässä suhteessa on
muistettava, että kannamme edelleen historiallista rasitusta maailman huippuluokkaa ol-
leista sydän- ja verisuonitautikuolleisuudesta ja miesten tupakkasyöpäkuolleisuudesta.
Nämä ovat asioita, jotka ovat onneksi huimasti muuttuneet parempaan suuntaan ja joiden
syyt ovat suuresti terveydenhuollon ulkopuolella.

Uudistuksen tarpeellisuus on näyttäytynyt erityisesti perusterveydenhuollon ja vanhus-
tenhuollon ongelmissa. Vaikeudet päästä lääkäriin ja terveyskeskusjonot ovat puhuttaneet.
Tämä taas on johtunut pirstoutuneesta järjestelmästä, joka terveydenhuollossa on johtanut
resurssien painopisteen siirtymiseen erikoissairaanhoidon suuntaan ja peruspalvelujen jää-
58



Pöytäkirjan asiakohta PTK 18/2017 vp
miseen heikommalle osalle. Kuitenkin juuri hyvä perusterveydenhuolto vähentäisi kalliin
erikoissairaanhoidon tarvetta, tukisi parhaiten kansanterveyttä ja on myös sitä, mitä kansa-
laiset erityisesti painottavat. Uudistuksen tarpeellisuutta korostaa myös huoli kustannus-
ten kasvusta, mikä johtuu paljolti lääketieteen kasvaneista mahdollisuuksista, kalliimmas-
ta hoidosta ja väestön kasvaneista toiveista. Poliittisissa puheissa korostuva väestön van-
heneminen toki vaikuttaa mutta puhuttua vähemmän. Unohdetaan, että vanheneva väestö
on myös paljon aiempaa terveempää, ja niin sanottu huoltosuhdehan riippuu eläkkeellesiir-
tymisiästä.

Koko prosessin aikana olen korostanut, niin kuin kovin moni muukin taho, tarvetta jär-
jestää palvelut riittävän isolla alueella integroidusti yhtenäisen hallinnon alla. Tällöin sama
hallinto hoitaa ilman väliaitoja sekä peruspalvelut että erikoispalvelut ja sekä terveys- että
sosiaalipalvelut. Tällöin voidaan yhtenäisesti ja tarpeen mukaan päättää resurssien paino-
pisteistä maakunnan sisällä. Tältä pohjalta nyt esitetty järjestämislaki on historiallinen ja
minun mielestäni erinomainen. Aiempien vuosien ajatukset ja valmistelut erilaisista kun-
tapohjaisista malleista niin sanottuine isäntäkuntineen valitettavasti hidastivat paljon uu-
distuksen toteuttamista. Menetettiin tärkeitä vuosia. Maakunnat ovat mielestäni Suomessa
luonnolliset alueet vastaamaan integroidusta palvelujärjestelmästä. Toki ne ovat usein aika
pieniä vastaamaan joistakin erityispalveluista, mutta tätä varten tarvitaan maakuntien yh-
teistyösopimuksia ja niin sanottuja yhteistyöalueita.

Tähän alueiden lukumääräkeskusteluun vaikuttaa olennaisesti se, katsooko asioita eri-
koissairaanhoidon vai peruspalvelujen näkökulmasta. Jos kaiken perustana pidetään perus-
terveydenhuoltoa, maakunnat ovat Suomen oloissa mielestäni ilman muuta se luonnolli-
nen alue. Maakuntien kokonaisuuden merkitys korostuu myös, kun halutaan edistää tau-
tien ehkäisyä ja terveyden edistämistä. Tässä ovat erilaiset maakuntapohjaiset järjestöjen ja
kuntien toiminnot yhdessä sote-palvelujärjestelmän kanssa avainasemassa. Tietysti on
myönnettävä, niin kuin ymmärrätte, että vuosikymmenien kokemukseni Pohjois-Karjalas-
ta ovat vaikuttaneet näkemyksiini.

Pidän siis ehdotettua sote-uudistuksen järjestämismallia hyvin onnistuneena. Kuten la-
kiehdotuksen 1 §:ssä sanotaan, tavoitteena on varmistaa yhdenvertaiset, kustannusvaikut-
tavat ja tuottavuudeltaan hyvät palvelut. Juuri integroidulla maakuntamallilla voidaan oi-
kein toteutettuna parhaiten edistää tavoitetta tasa-arvoisesta palvelujen saannista, ja huo-
mautan: puhun nimenomaan tasa-arvoisesta palvelujen saannista. Tässäkin keskustelussa
on usein puhuttu terveyserojen kaventamisesta, joka on tietysti tärkeä, mutta sitä paraskin
sote voi saada aikaan vain hyvin rajoitetusti. Terveyserot tulevat tutkitusti erityisesti erois-
ta alkoholin, tupakan, ravinnon ja elinolosuhteiden mukaan. Sitä koskevia ratkaisuja teh-
dään muun muassa tulevan alkoholilain yhteydessä. Tämän sote-lakipaketin merkitystä
korostaa, että näin voidaan olennaisesti yksinkertaistaa järjestämisvastuuta, jossa nykyiset
yli 300 kuntaa ja lähes 200 järjestäjätuottajaa korvataan 18 maakunnalla. Vaikka siis mei-
dän nykyinen järjestelmämme on kohtalaisen hyvä, muutostarpeet ovat suuret, ja ennen
kaikkea, kun järjestelmää, toimijoita ja väestöä on jo vuosia pidetty epätietoisina, on nyt
kiireellistä päättää uudistuksesta vielä tämän eduskunnan aikana.

Arvoisa rouva puhemies! Se, miten palvelut maakunnan sisällä järjestetään niin, että
saadaan hyvä uudistus, tulee pohdittavaksi nyt sitten myöhemmin tämän niin sanotun va-
linnanvapauslain mukana, joka on vasta lausuntokierroksella ja valmistelussa. Se onkin,
niin kuin vanha sanonta sanoo, aikanaan ihan toinen juttu.
59



Pöytäkirjan asiakohta PTK 18/2017 vp
18.03 Sari Sarkomaa kok: Arvoisa puhemies! Käsittelyssä olevan esityksen ydintavoite
on terve ja hyvinvoiva ihminen ja se, että siihen tarvittavat palvelut ovat yhdenvertaisesti
jokaisen saatavilla.

Tämä sote-lakipaketti on poikkeuksellisen pitkän valmistelun tulos — se on usean hal-
lituksen, kaikkien puolueiden vuorovedoin valmistelema, lähes 20 vuotta yhdessä yrittä-
mä tulos — ja kaikki me olemme täällä yhtä mieltä siitä, että nyt tämä uudistus on välttä-
mätön, joten eikö nyt kansakunnan edun nimissä olisi vastuullista yhdistää voimat ja viedä
tämä vuosikausien yhteisurakoinnin tulos eduskunnassa, valiokuntatyössä, yhteistyössä
maaliin? Varsinkin vasemmiston esille nostama soten palauttaminen lähtöruutuun ei ole
kenenkään etu. Vähiten se on tuolla jonoissa palveluita odottavan ihmisen etu, mutta ei se
ole kyllä yhdenkään puolueen etu. Mielestäni tässä sote-uudistuksessa ja siinä onnistumi-
sessa on nyt kyse koko politiikan uskottavuudesta. Me suomalaiset olemme vaikeissa
asioissa yhdistäneet voimamme, ja nyt tässä on taas sen paikka. Sote-uudistus tehdään pal-
veluita tarvitseville ihmisille, ja heidän etunsa pitäisi nyt koko eduskunnan asettaa etusijal-
le. Ja on sanottava, että tämä seisova sote-vesi kyllä jäytää koko hyvinvointiyhteiskuntam-
me perusteita. Uudistus on nyt tehtävä. Täällä on kokoomuksen ryhmäpuheenvuorossa ja
meidän ryhmän puheenvuoroissa hyvin nostettu esille myöskin se, että sote-henkilöstö on
lopen uupunut vatvomiseen, eli tätä uudistusta ei enää voi jättää tekemättä.

On aivan selvää, että tämä käsittelyssä oleva malli ei varmasti täytä kaikkien 200 edus-
tajan toiveita, ei se ole myöskään yhdenkään puolueen oma malli. Myönnän itse avoimesti,
että vaikeaa on ollut niellä tuota kantokyvyltään eri mittaisten 18 maakunnan mallia. Mie-
lestäni isompien lihasten viisi sote-aluetta olisi vastannut parhaiten tulevaisuuden haastei-
siin. Totta kai mieluummin olisin ottanut valinnanvapauslain eduskuntaan yhtä aikaa tä-
män maakunta-, sote-järjestämislain kanssa, mutta ymmärrän erittäin hyvin hallituksen ai-
kataulun valmistella tuo valinnanvapauslaki laajan kansalaiskeskustelun kautta kuntoon.
Ja kyllähän kaupunkilaisjärkikin sanoo, että sitten eduskunnassa katsomme tämän koko
paketin kokonaisuutena ja sen arvioimme. Pettymyksiä varmasti on lakiesityksessä. Se ei
välttämättä ole ihan sellainen kuin moni meistä olisi ajatellut. Itse ehkä olisin halunnut näh-
dä pääkaupunkiseudun sote-erillisratkaisun. Eli jokaisella meistä on tähän lakipakettiin
liittyviä kipeitä kohtia, mutta siitäkin huolimatta, ja juuri siksi, on todella tärkeää, että tämä
lakiesitys nyt viedään eteenpäin.

Toivon, että jatkossa keskustelemme niistä asioista, jotka lakiesityksessä ovat, emmekä
niistä asioista, joita joku pelkää tai joita tähän olisi saattanut kirjoittaa. Aika monessa op-
position puheenvuorossa puhuttiin sellaisista asioista, joita tässä lakiesityksessä todella-
kaan ei ole. Kaikkiin näihin kysymyksiin pureudumme valiokuntatyössä, ja totta kai kaik-
ki uudistuksen tavoitteita eteenpäin vievät korjausehdotukset — ainakin me kokoomuksen
ryhmässä ajattelemme — ovat yhtä lailla tervetulleita, tulevat ne oppositiosta tai hallituk-
sesta. Opposition tehtävä on esittää kritiikkiä, ja sitä on esitettykin. Tehtävä on myöskin
esittää vaihtoehto, mutta kun tätä keskustelua kuulin, niin on aivan selvää, että oppositiolla
ei ole yhtä yhtenäistä vaihtoehtoa. Ainut toteuttamiskelpoinen esitys tämän parinkymme-
nen vuoden jälkeen on nyt tämä hallituksen esitys, ja toivon, että tätä voimme yhdessä vie-
dä eteenpäin. Toivon todella, että kun yhdessä paneudumme tähän lakiesitykseen, voimme
todeta, että tässä on käsillä historiallinen, iso uudistus. Ja kun olen tätä lukenut ja katsonut,
niin kyllä voin sanoa, että tämä esitys luo puitteet sille, että me turvaamme tulevaisuudessa
yhdenvertaiset ja kustannustehokkaat palvelut. Toki jos tässä matkan varrella eduskunta-
käsittelyssä löytyy parannusehdotuksia, ainakin itse olen niihin täysin valmis, samoin koko
60



Pöytäkirjan asiakohta PTK 18/2017 vp
eduskuntaryhmämme. Kysynkin nyt oppositiolta: Oletteko te valmiit yhteisrintamaan, vie-
mään tätä uudistusta eteenpäin? Oletteko te valmiit repimisen sijaan rakentamaan yhteistä
suomalaista sosiaali- ja terveydenhuollon uudistusta?

Selvä on, että tämä uudistus ei tule koskaan valmiiksi. Uudistuksen yhteydessä on pää-
tettävä myöskin, miten tämän uudistuksen vaikutuksia seurataan, ja uudistusta on jatkuvas-
ti parannettava ja korjattava. Se, mikä on hyvä siinä valinnanvapauslainsäädännössä, eri-
tyisesti kun se tänne eduskuntaan tulee, on se, että se mahdollistaa sen, että uudistus on jat-
kuvaa ja se tapahtuu ihmisten näkökulmasta. Eli valinnanvapaus vauhdittaa jatkuvaa sosi-
aali- ja terveydenhuollon uudistumista sen jälkeenkin, kun tämä uudistus on täällä hyväk-
sytty.

Ihan lopuksi vielä vetoan, arvoisa puhemies, oppositioon, ettei teidän vastenmielisyy-
tenne ihmisten osallisuuden lisäämiseen olisi syy, minkä takia te tätä uudistusta kaadatte.
Suomi oli ensimmäinen maa, joka potilaslailla vahvisti ihmisten osallisuutta, ja nyt tämä
valinnanvapauslaki on taas harppaus siihen, että pääsemme samaan, minkä muut Pohjois-
maat ja Eurooppa ovat jo tehneet: siellä on täydellistä ja toimivaa arkipäivää, että ihmiset
voivat valita ja vaikuttaa omiin palveluihinsa.

18.09 Thomas Blomqvist r: Värderade fru talman, arvoisa puhemies! Hela den offentli-
ga sektorn i Finland står nu inför en omvälvande förändring. Jag tycker riksdagen absolut
borde ha fått ta ställning till hela den här reformen som en helhet. Nu tvingas vi att, lite så
här bit för bit, ta ställning till en megareform utan att — åtminstone jag — ännu ha kunnat
förmå se helheten. För till exempel social- och hälsovården vet vi ännu inte vad det slutliga
förslaget till valfrihet blir. Det skulle vara viktigt att redan nu veta det för att kunna utvär-
dera vilka effekter den här reformen kommer att ha på den enskilda patienten, medborgare,
personalen som flyttas på kommunerna och på statsfinanserna. Det är därför mycket prob-
lematiskt att vi inte kan ta ställning till hela paketet på en gång.

Arvoisa puhemies! Työsarkaa tässä muutosprojektissa riittää. Esimerkiksi Uudenmaan so-
te- ja maakuntauudistuksessa on kyse 1,6 miljoonan asukkaan palveluista, mikä on noin
kolmannes kaikista suomalaista, ja vajaan 60 000 työntekijän työpanoksesta. Mittakaaval-
taan Uudenmaan maakunnan pystyttäminen vastaa melkein pienen valtion perustamista.
Esimerkiksi maakunnan budjetti tulee olemaan lähes 70 prosenttia Viron valtion budjetista
ja henkilöstö 2,5-kertainen Viron julkisen sektorin työvoimaan verrattuna. Uudenmaan so-
te- ja maakuntauudistuksen käynnistämisvaiheessa tehdyt riskianalyysit ovat paljastaneet
isoja riskejä, jos sote käynnistetään Uudellamaalla hallituksen asettaman aikataulun mu-
kaisesti. Uusimaa on täysin poikkeava, ylivoimaisesti suurin, ja siitä seuraa myös se, että
vaikeusaste on aivan omaa luokkaansa ja aikataulu näin ollen vaikuttaa kyllä kestämättö-
mältä.

Arvoisa puhemies! Hallituksen esityksestä saamme lukea seuraavaa: "Uudistuksella ar-
vioidaan olevan merkittäviä vaikutuksia demokratiaan, asukkaiden vaikutusmahdollisuuk-
siin sekä poliittiseen toimintakulttuuriin ja -järjestelmään." Tästä on helppo olla samaa
mieltä. Tämä voi tietysti tarkoittaa myös hyviä asioita. Pari asiaa vaikuttaa täysin selvältä:
maakunnista, ainakin useimmista, tulee hyvin suuria, ja paikalliset vaikutusmahdollisuu-
det tulevat olemaan aika rajallisia. Tämä koskee tietysti erityisesti Uuttamaata. Tässä yh-
distetään kaksi isoa vaalipiiriä, ja on olemassa, minun mielestäni ainakin, suuri vaara syn-
tyä huomattava demokratiavaje, kun lisäksi muistamme, että päätökset maakunnissa tul-
61



Pöytäkirjan asiakohta PTK 18/2017 vp
laan tekemään valtion vahvassa ohjauksessa. Näin ollen monet kunnat tai alueet maakun-
nissa ja suuret väestöryhmät tulevat jäämään kokonaan vaille edustusta maakuntavaltuus-
tossa ja tietenkin vielä useammat maakuntahallituksessa.

Ärade fru talman! Reformen påverkar också direkt möjligheten för den svenskspråkiga be-
folkningen att delta i beslutsfattandet. Eftersom den procentuella andelen minskar i land-
skapen i jämförelse med i kommunerna leder det till att den svenskspråkiga befolkningen,
utgående från regeringens förslag kommer att ha försvinnande små möjligheter, förutom då
i ett landskap i Österbotten, att påverka beslut som rör dem själva. En sådan här inskränk-
ning av de demokratiska rättigheterna är problematisk, och jag vill säga oacceptabel.

För att de grundläggande språkliga rättigheterna ska förverkligas förutsätts att national-
språken både formellt och faktiskt är likställda och att rättigheterna förverkligas på ett sätt
som fungerar i praktiken. Det här förslaget uppfyller inte de kriterierna.

Arvoisa puhemies! Kuten aikaisemmin tässä salissa totesin, tässä ehdotuksessa todetaan,
että ruotsin käyttö hallintokielenä maakunnille siirtyvillä tehtäväaloilla vähenee ja että
tämä voi heikentää kielellisten oikeuksien toteutumista käytännössä. Tämä esitys tuleekin
johtamaan siihen, että palveluiden saaminen ruotsin kielellä vaikeutuu entisestään. Olisin
toivonut, että hallituksella olisi ollut ratkaisuja, tai se olisi näkynyt tässä tekstissä, että yri-
tystä on ollut etsiä ratkaisuja, joilla tätä voisi hoitaa, mutta minä ainakaan en ole löytänyt
vastausta tästä lakipaketista, valitettavasti.

Ärade talman! Påverkansorganet som förelsås för den språkliga minoriteten har inte den
beslutanderätt som är bindande för landskapet, och det här räcker inte. I lagstiftningen bör
man skapa strukturer som har en verklig kapacitet att ge varje finländare service på sitt eget
modersmål. Jag tycker inte att regeringen i sitt förslag har tryggat tillräckliga resurser och
inflytande för det här påverkansorganet för att det ska kunna genomföra sin uppgift, och
därför borde dess ställning stärkas på flera punkter. Det är en förutsättning för att den
språkliga minoriteten ska ha faktiska möjligheter att utöva sin demokratiska rätt. — Tack,
kiitos.

18.15 Harri Jaskari kok:  Arvoisa puhemies! Hyppy tuntemattomaan, kehitys saattaa
mennä taaksepäin, yksityistäminen, valta pois poliitikoilta, rahat maailmalle — me eläm-
me vähän niin kun pelon yhteiskunnassa tässä, että minkä ihmeen takia, mitä kaikkea pa-
haa voi tapahtua, jos jotain uudistusta tässä maailmassa, tässä Suomessa tapahtuu.

Yksi professori sanoi myöskin sen, että nykyinen järjestelmä on erittäin kilpailukykyi-
nen. Sitten kun miettii tuloksia, minkälaisia nykyisessä järjestelmässä on, kun on kysytty,
että miten tämä toimii, niin tietyllä alueella perusterveydenhuollossa on 6—8 viikon jonot,
hammaslääkäreille saattaa olla vuoden jonot, hoidon saatavuus eri puolilla Suomea on hy-
vinkin epätasaista. Tuottavuuserot erilaisten terveysasemien, terveyskeskusten, välillä
ovat jopa kymmeniä prosentteja. Sote-hallinto, voi sanoa, on aika paljon tietyllä tavalla
keskiosastaan lihava. Ja voi sanoa, että aika paljon löytyy tehottomia toimintatapoja, joita
oikeastaan ei pystytä kunnolla vertaamaan, kun ei olla samalla tasolla ja katsottaisiin sitä,
mitkä olisivat parhaat toimintatavat, joita voitaisiin ottaa käyttöön eri puolilla Suomea. Eli
tuntuu siltä, että jopa tämä professoriryhmä, joka ehdotti, että halutaan lisäaikaa, näyttää
pelkäävän aitoa laatukilpailukykyä kuin ruttoa.
62



Pöytäkirjan asiakohta PTK 18/2017 vp
Minä aidosti ihmettelen todellakin, minkä takia myöskin tämä valinnanvapaus, jossa ih-
miset pääsevät valitsemaan useampien tuottajien välillä, on niin voimakkaasti ollut oppo-
sition hampaissa. Kuten jo aikaisemmin puheenvuorossa sanoin, 65 prosenttia suomalai-
sista kannattaa valinnanvapautta, haluaa katsoa, missä olisi paras palvelu juuri hänelle. Ja
kaikki me tiedämme, että valinnanvapautta ei kerta kaikkiaan ole, jos ei ole, mistä valita. Ja
laatukilpailukyky tulee hyvin usein siitä, että on kilpailua keskenään uusista ideoista, eri-
laisista toimintatavoista.

Minä aidosti ihmettelen sitä myöskin, miksi sanotaan, että täytyisi pysyä, olla ainoas-
taan julkisen sektorin tuottajien piirissä, koska todellakin sinä voit sen valita. Sinä voit teh-
dä sen ideologisen valinnan, että olet ainoastaan julkisen sektorin tuottajien piirissä. Joku
valitsee sen, ja sitä pitää arvostaa. Minä olen samaa mieltä myöskin ministeri Rehulan
kanssa, että tämä julkinen sektori voi muuten yllättää tosi paljon. Siellä on nyt näkymät,
että siellä on into päällä tehdä, että näytetään, miten tämä homma toimii. Siinä voi muuten
tehdä tiukkaa muilla. [Sirkka-Liisa Anttila: Korkeammat eläkevastuut, ne täytyy hoitaa!]
— Se täytyy katsoa juuri tällä tavalla. [Sirkka-Liisa Anttila: Se on yksi kustannustaakka!]
— Juuri näin.

Samoin on haluttu luoda tietynlainen mörkö myöskin terveydenhuollon ammattilaisten
keskuuteen. Voin kyllä ihan vakuuttaa, että eivät ne ihmiset, jotka tarvitsevat terveyden-
hoitoa, katoa tämän yhteydessä. Varmasti ihan samanlainen tarve löytyy palveluille. Ja toi-
saalta voisi miettiä terveydenhuollon henkilökunnan näkökulmasta, että hehän tietyllä ta-
valla saavat enempi vaihtoehtoja. On useampia työnantajia. Voidaan valita se paras johta-
minen — johtaminenhan on yksi oleellinen seikka tässä, miten organisaatiot toimivat — ja
valita ne parhaimmat työpaikat. Tämähän antaa huomattavasti lisää mahdollisuuksia
myöskin terveydenhuollon henkilökunnalle katsoa, missä todellakin ovat ne hyvät toimin-
tatavat ja eteenpäinvienti.

Ja sitten vielä, kun niin paljon on puhuttu valinnanvapaudesta, korostan, että nyt se on
lähtenyt vasta lausuntokierrokselle. Hyvä kun tästä keskustellaan, mutta toivon, että kes-
kustellaan rakentavasti, koska todellakin tämä uusi ajattelutapa ja nämä uudet valinnanva-
pauden muodot antaisivat mahdollisuuden myöskin miettiä uuden tyylisiä palveluita. Ku-
ten jo sanoin, esimerkiksi kotiin tuotavia palveluita, liikkuvia palveluita, digitaalisia pal-
veluita, vastaavia. Voi olla, että jotkut tietyt sote-keskukset keskittyvät aivan erilaisiin pal-
velukulttuureihin kuin nykyään on. Ihmiset ovat jopa tyytyväisempiä. Ja jos eivät ole tyy-
tyväisempiä, niin valitsevat jonkun toisen.

18.20 Katja Hänninen vas: Arvoisa rouva puhemies! Kansanedustajana pääsee harvoin
keskustelemaan yhtä tärkeästä uudistuksesta kuin se, mitä tänään käsittelemme. Sote- ja
maakuntauudistus on koko hyvinvointivaltion säilymisen kannalta keskeinen asia. Valitet-
tavasti hallitus esittelee meille mallin, jolla voi olla peruuttamattomia vaikutuksia järjestel-
mämme toimivuuteen ja kansalaisten yhdenvertaiseen terveydenhuoltoon.

Suomalaiset ovat pääosin tyytyväisiä sosiaali- ja terveyspalveluihin, mutta erityisesti
palveluiden hinta ja luukulta luukulle juoksutus koetaan ongelmaksi. Siksi sote-uudistus
on välttämätön toteuttaa. Hallituksen esityksessä on kuitenkin unohdettu nämä alkuperäi-
set tavoitteet. Sen sijaan on lähdetty tekemään mallia säästöt ja yksityisten terveysjättien
etu edellä. Hallituksen ajama malli on uhka kansanterveydelle. Siinä ei ole todellakaan
kyse valinnanvapaudesta vaan järjestelmämme hyvin toimivien osien romuttamisesta pak-
koyhtiöittämisen tieltä.
63



Pöytäkirjan asiakohta PTK 18/2017 vp
Sen lisäksi, että harvoin pääsee keskustelemaan näin tärkeästä uudistuksesta, harvoin
käsittelemme eduskunnassa lakiesitystä, joka on yhtä kautta linjan asiantuntijoiden jyrkäs-
ti tuomitsema kuin tämä hallituksen sote-esitys. Saamme lukea päivittäin lehdistä, kuinka
maan johtavat sote-asiantuntijat toinen toisensa perään varoittavat hallituksen esitykseen
liittyvistä riskeistä. Nyt jos koskaan pitäisi hallituksen niellä ylpeytensä, kuten se on jo
monta kertaa aiemminkin tehnyt, keskeyttää kokoomuksen junttaaman pakkoyhtiöittämis-
mallin läpivieminen ja palauttaa sote-uudistus parlamentaariseen käsittelyyn.

Esimerkiksi Yleisradio pyysi viikko sitten viittä arvostettua, sote-uudistusta seurannutta
professoria arvioimaan hallituksen esitystä. Vastaus oli tyrmäävä. Professorien mukaan
lausunnolla oleva lakiluonnos niin sanotusta valinnanvapaudesta ei ratkaise sote-järjestel-
mämme ongelmia, vaan päinvastoin se saattaa viedä kehitystä taaksepäin. Nyt käsiteltävä
maakuntauudistus on oleellinen osa sote-uudistusta, eikä niitä voi käsitellä toisistaan irral-
lisina lakiesityksinä.

Vasemmisto haluaa maakuntauudistuksen lisäävän demokratiaa. Kannatamme myös
vastuullista ja hallittua sote-uudistusta. Kuitenkaan emme kannata epätasa-arvoistavaa esi-
tystä, jossa rikkaiden terveyskulut katetaan verovaroista ja kansainvälisten veroa kiertä-
vien terveysjättien annetaan tehdä bisnestä kansamme terveydellä samaan aikaan, kun köy-
hät unohdetaan.

Arvoisa puhemies! Haluan yksityiskohtana nostaa esiin myös turvakotien tilanteen maa-
kunta- ja sote-uudistuksen jälkeen. Esimerkiksi Ensi- ja turvakotien liiton mukaan hallituk-
sen ajama yhtiöittämisvelvoite on vakava riski sote-uudistuksessa. Uudistusten jälkeen on
varmistettava, että liian pieneen turvakotipaikkojen määrään tehdään riittävän radikaali
korjausliike. Tästä on Suomelle toistuvasti huomauttanut esimerkiksi ihmisoikeusjärjestö
Amnesty.

Vasemmistoliitto haluaa kestävät ja laadukkaat sosiaali- ja terveyspalvelut myös kaikis-
ta heikoimmassa asemassa oleville kansalaisille asiakasmaksujen tai välimatkojen sitä es-
tämättä. Haluamme edistää kansalaisten todellista valinnanvapautta ja itsemääräämisoi-
keutta. Valitettavasti nämä tavoitteet eivät hallituksen esityksessä toteudu. Esityksen puut-
teellisuuden — jonka myös hallituspuolueiden edustajat ovat täällä keskustelun aikana
myöntäneet — takia uudistus tulisi palauttaa huolelliseen parlamentaariseen valmisteluun.
Tämä olisi kansalaisten ja koko Suomen kannalta paras ratkaisu. Suomen itsenäisyyden
100-vuotisjuhlavuoden teema "Yhdessä" on tehtävä konkretiaksi myös maakunta- ja sote-
uudistuksessa.

18.24 Anne-Mari Virolainen kok: Arvoisa rouva puhemies! Valinnanvapauteen liittyy
pelkoja, kuten olemme iltapäivän aikana kuulleet, mutta edustaja Hännisen kommentti sii-
tä, että kokoomus pakkojunttaisi valinnanvapautta, on jo melko lailla väärää todistusta lä-
himmäisestä. Minusta potilaan valinnanvapaus on hyvä asia, mutta nykyisin valinnanva-
pauden käyttö, vaikka se toimii julkisella sektorilla yksiköiden välillä, on edelleen melko
vähäistä, joskin jatkuvasti lisääntyvää. Se ei ole kuitenkaan onnistunut juurikaan helpotta-
maan suomalaisen terveydenhuollon keskustelluinta ongelmaa elikkä pitkää pääsyaikaa
hoitoon. Valinnanvapaus on juuri siksi perusteltua ja erittäin toivottavaa.

Tässä esitetyssä mallissa on kuitenkin vielä kohtia, jotka arveluttavat erikoissairaanhoi-
dossa työskenteleviä. Siksi siihen on mielestäni keskityttävä erityisellä huolellisuudella.
Jos ammattilaiset epäilevät, että hoidon vaikuttavuus heikkenee tai että hoidon integraatio
hajautuu, niin on varmistettava, etteivät nämä asiat etene.
64



Pöytäkirjan asiakohta PTK 18/2017 vp
Me tiedämme eri tutkimuksista, että Suomessa on suuret alueelliset erot hoitokäytän-
nöissä ja erikoissairaanhoidon väestökohtaisissa kustannuksissa. Nämä erot eivät ole seli-
tettävissä väestörakenteella tai sairastavuudella. Useissa selvityksissä on myös tuotu esiin
alueellista erikoissairaanhoidon ylikäyttöä. Meidän hoitokäytänteet ovat hyvin erilaiset eri
puolilla maata ja samallakin alueella eri toimijoiden kesken. Esimerkiksi leikkausmäärät
asukasta kohden vaihtelevat erikoisaloittain merkittävästi ilman lääketieteellistä perustet-
ta.

Erikoissairaanhoidossa on viime aikoina kansainvälisesti kiinnitetty huomiota hoidon
vaikuttavuuteen. Tällä tarkoitetaan sitä hyötyä, minkä potilas tai yhteiskunta annetusta hoi-
dosta saa. Vaikuttavuutta tulisi mitata nimenomaan tehokkuutta arvioitaessa. Tehoa ei tu-
lisi mitata vain käyntien tai muiden suoritteiden määrällä vaan näiden käyntien tuottamalla
terveyshyödyllä. Merkittävä osa ylikäytöstä on nimittäin juuri näitä vaikuttamattomia
käyntejä. Eri arvioiden mukaan erikoissairaanhoidon diagnostiikasta ja hoidosta merkittä-
vä osa, jopa 20—40 prosenttia, on vaikuttamatonta toimintaa. Myös selvitysten mukaan
erikoissairaanhoidon kustannusten nousun rajoittamisessa suuri mahdollisuus on vaikutta-
mattoman hoidon vähentämisessä. Oikeat asiat oikeassa paikassa oikeaan aikaan, sitä tällä
uudistuksella haetaan.

Myös päivystysuudistuksella ja operatiivisen hoidon keskittämisellä pyritään laadun pa-
rantamisen lisäksi nimenomaan hoitolinjojen yhdenmukaistamiseen. Keskeinen edellytys
hoitolinjojen yhtenäistämiseen on läheteliikenteen hallinta, joka mahdollistaa potilaan oh-
jaamisen oikeaan hoitoon ja hoitopaikkaan heti tämän hoitoketjun alussa.

Arvoisa puhemies! Hoidon koordinaatiossa on varmistettava, ettei päätöksenteko hoito-
linjauksista hajoa tai toimintatapojen kirjo kasva nykyisestään. Nyt esitetyssä valinnanva-
pausmallissa yksittäisen palveluntuottajan insentiivi on suoritteissa, ei vaikuttavuudessa,
ei terveyshyödyn tuottamisessa, ja juuri tästä syystä hoitopaikan valinnanvapauden sijaan
pelätään, että syntyy hoitolinjan valinnanvapaus, ja silloin me voimme unohtaa terveys-
hyödyt.

Arvoisa puhemies! Annan täyden tukeni sote-uudistukselle ja kannustan tässä vaihees-
sa, kun saamme valinnanvapauslakiluonnosten lausuntoja, erityiseen huolellisuuteen nii-
den tutkimisessa ja niistä parhaitten kommenttien ottamiseen.

18.29 Sirkka-Liisa Anttila kesk: Arvoisa puhemies! Käsittelemme parhaillaan Suomen
itsenäisen ajan taloushistorian suurinta uudistusta: sote-uudistusta. Tässä salissa ollaan hy-
vin laajasti yhtä mieltä siitä, että uudistus tarvitaan. Sisällön osalta löytyy erilaisia näke-
myksiä. Nyt kuitenkin uudistus tarvitaan ja silloin puheet parlamentaariseen valmisteluun
siirtämisestä voidaan unohtaa. Oppositio voi palvella isänmaataan myöskin valiokunnas-
sa. Valiokunnissahan kaikki puolueet ovat mukana tätä uudistusta käsittelemässä. Todella
suosittelen, että siellä löydetään mahdollisimman laaja yhteisymmärrys viedä tämä uudis-
tus satamaan. Itsekin olen sitä mieltä, että uudistus tarvitaan.

Käsittelen kuitenkin tätä uudistusta nyt hyvin vahvasti oman maakuntani ja sen elinvoi-
man näkökulmasta. Tulen Hämeestä, noin 180 000 asukkaan maakunnasta, johon ei kuulu
yhtäkään niistä kahdestatoista täyden palvelun keskussairaalasta, vaan meillä on niiden
kuuden joukkoon kuuluva keskussairaala maakunnassamme. Sen lisäksi meillä on Hä-
meenlinnan seudun rinnalla myöskin Riihimäki ja Forssan seutu.

Olemme tehneet Forssan seudulla uraauurtavaa työtä jo 17 vuotta pistäessämme perus-
terveydenhuollon ja peruserikoissairaanhoidon vuoden 2000 alusta samaan kuntayhty-
65



Pöytäkirjan asiakohta PTK 18/2017 vp
mään ja rakensimme hoitoketjut tavalla, joihin ihmiset ovat olleet erittäin tyytyväisiä. Ta-
loudelliset tulokset ovat olleet myöskin erinomaisia, koska olemme olleet noin kymmenen
vuoden ajan Terveyden ja hyvinvoinnin laitoksen tilastoissa kolmen parhaan palveluntuot-
tajan joukossa tästä integraation hyvästä onnistumisesta johtuen.

Sitten vuoden 2014 alusta siirsimme myöskin kuntien sosiaalipalvelut tähän kuntayhty-
mään, ja nyt meillä on ollut sitten neljä vuotta kokemusta siitä, miten integroidaan myös-
kin sosiaalipalvelut tähän mukaan. Edelleen meidän taloudelliset tuloksemme ovat tervey-
den- ja vanhustenhuollon tarvevakioituja menoja verrattaessa kunnittain siellä ihan huipul-
la, eli olemme onnistuneet myöskin saamaan palveluketjut kuntoon sillä tavalla, että sosi-
aalipalvelut integroitiin tähän yhteen. Se otti oman aikansa, mutta nyt ketjut ovat toimivia
ja ihmiset ovat palvelun käyttäjinä tyytyväisiä.

Nyt olemme sitten tietysti tarkkaan selvittäneet, mitä tämä uusi tilanne meille käytän-
nössä merkitsee. Yritimme ensin maakunnan valmistelussa vahvasti saada kaksi muuta
seutukuntaa mukaan siihen, että toteutettaisiin Forssan malli myöskin Riihimäen seudulla
ja Hämeenlinnan seudulla, jolloin meillä olisi tämä sama malli toiminnassa, mutta siinä
emme onnistuneet. Nyt sitten olemme laskeskelleet, mitä tämä uudistus merkitsee maa-
kunnan seutujen näkökulmasta.

Ensinnäkin tässä viiden kunnan verotuloja siirtyy seudultamme maakunnan päätettäväk-
si, 95 miljoonaa kuntien verotuloista vuositasolla, kun kuntien veroprosenttia leikataan.
Pelkästään sairaalamme leikkaustoiminnan alasajo, mikä nyt tapahtuu terveydenhuolto-
lain muutoksen johdosta, tulee merkitsemään 18 miljoonan euron menetyksiä seutukunnal-
lemme, ja siitä noin 200 naisvaltaisen työpaikan tulevaisuus on uhattuna. Erikoissairaan-
hoidon päivystys kuuluu myöskin tähän, jota olemme menettämässä.

Meillä on pohjalla 16 prosentin työttömyys Forssassa, ja seutukunnalla tämä kehitys hy-
vin helposti johtaa näivettymiseen. Sitten kun sairaalan leikkaustoiminta ajetaan alas, niin
sen jälkeen myöskään Hämeen ammattikorkeakoulun sairaanhoitajakoulutus ei voi Fors-
sassa jatkua, koska meillä ei ole silloin enää opetussairaalaa.

Tätä taustaa vasten toivonkin, että kun valiokunnassa tätä uudistusta käsitellään, onko
mitään mahdollisuutta ajatella, että sellaiset mallit, jotka ovat kymmenen vuotta toiminnal-
laan näyttäneet toimivuutensa, voisivat olla niitä, jotka voisivat jatkaa toiminnassaan. En
tiedä, onko se mahdoton toivomus, mutta seutukunnan edustajana tällaisen toivomuksen
valiokunnalle esitän.

18.34 Hanna Sarkkinen vas: Arvoisa puhemies! Suomeen tarvitaan sosiaali- ja tervey-
denhuollon uudistus, ja uudistus on hyvä ja luontevaa rakentaa maakunnalliselle pohjalle
ja samalla siirtää itsehallinnollisille maakunnille muitakin niille luontaisesti asettuvia teh-
täväkokonaisuuksia. Tänään on jo kuultu paljon hallituksen sote-mallin vakavista ongel-
mista liittyen sosiaali- ja terveyspalveluiden tarkoituksenmukaiseen ja kustannustehokkaa-
seen järjestämiseen. Haluan kuitenkin nostaa keskusteluun vielä pari näkökulmaa liittyen
maakuntien tosiasialliseen itsehallintoon sekä tukipalveluiden tuottamiseen.

On kyseenalaista, tuleeko maakunnille tosiasiallista itsehallintoa ja kykyä vastata niillä
olevaan palvelutehtävään. Maakuntien toimintavapautta rajoitetaan monta kautta. Maa-
kunnille ei tule tosiasiallista vapautta päättää siitä, kuinka ne järjestävät palveluitaan. Jat-
kossa sote-palveluista vastaavat maakunnat eivät saa itse päättää tuotantorakenteesta ja
palvelujärjestelmän hallintomallista. Maakunnat pakotetaan siirtämään peruspalvelut niin
sanotun valinnanvapauden piiriin ja yhtiöittämään oma palvelutuotanto. Sen lisäksi maa-
66



Pöytäkirjan asiakohta PTK 18/2017 vp
kunnat velvoitetaan ostamaan myös muista palveluista tietty prosenttiosuus yksityisiltä
tuottajilta riippumatta siitä, onko se järkevää palveluiden järjestämisen ja kustannustehok-
kuuden näkökulmasta. Maakunnan on pakko yksityistää tietty osa palveluista, vaikka se tu-
lisi kalliiksi ja olisi kokonaispalveluketjujen kannalta epätarkoituksenmukaista. Tämä jos
joku linjaus osoittaa, että näyttää siltä, että hallitus ei tavoittele hyviä ja kustannustehok-
kaita palveluketjuja vaan toteuttaa ideologisia yksityistämistavoitteita.

Arvoisa puhemies! Maakunnat pakotetaan eriyttämään palveluiden järjestäminen ja
tuottaminen toisistaan. Maakuntiin siis pakotetaan monissa kunnissa huonoksi todettu ti-
laaja—tuottaja-mallin mukainen organisaatiorakenne. Esimerkiksi meillä Oulussa oli käy-
tössä järjestämisen ja tuottamisen eriyttävä tilaaja—tuottaja-malli sote-palveluissa muuta-
man vuoden ajan. Siitä kuitenkin päätettiin luopua, sillä mallin todettiin olevan byrokraat-
tinen ja kallis ja hankaloittavan saumattomien palveluketjujen järjestämistä. Nyt tämä Ou-
lussa ja monessa muussa kunnassa epäonnistuneeksi, huonoksi ja kalliiksi todettu malli pa-
kotetaan koko valtakuntaan. Sen sijaan Kainuussa rakennetun maakunnallisen sote-mallin
integroidut palveluketjut joudutaan hajottamaan, kun hallitus pakottaa maakunnat järjestä-
misen ja tuottamisen eriyttämiseen, pakkoyhtiöittämiseen ja osittaiseen yksityistämiseen.

Maakuntien toiminnallinen liikkumavara on kapea myös taloudellisesti. Maakunnille ei
anneta verotusoikeutta, vaan niiden on tultava toimeen valtion vuosittain niille osoittamal-
la rahoituksella. Myöskään kykyä pitkäaikaiseen lainanottoon ei ole. Maakunnille ei tiu-
kassa valtionohjauksessa jää työkaluja rakentaa palvelujärjestelmäänsä kansalaisia parhai-
ten palvelevaksi, alueen elinolosuhteita vastaavaksi ja kustannustehokkaaksi. Herääkin ky-
symys, toteuttaako tämä malli perustuslain vaatimaa itsehallintoa. Maakunnille ei jää tosi-
asiallisia työkaluja hillitä kustannustason kasvua palvelujärjestelmää parantamalla, joten
ainoaksi mahdollisuudeksi jää asiakasmaksujen nostaminen tai palveluiden karsiminen.
Vaikuttaa siltä, että maakuntavaltuustojen päätettäväksi jää lähinnä, mistä kunnasta ter-
veyskeskus seuraavana lakkautetaan.

Arvoisa puhemies! Hallituksen linjauksen mukaisesti tilahallinto, ict-palvelut ja henki-
löstön tukipalvelut siirretään valtakunnallisiin palvelukeskuksiin. Tähän linjaukseen liit-
tyy muutama kysymysmerkki:

Ensinnäkin: tarkoittaako se tosiasiassa suurta tukipalveluiden keskittämistä pääkaupun-
kiseudulle? Toivottavasti ei. Nythän tukipalvelut tuotetaan pääasiassa alueilla. Herää myös
kysymys: kuinka valtakunnallisesti keskitetyt palvelut vastaavat joustavasti maakuntien
tarpeisiin, ja kuinka vältetään Senaatti-kiinteistöjen kaltainen mammuttiorganisaatio, jo-
hon oikein kukaan ei ole tyytyväinen?

Iso kysymys on, kuinka valtakunnalliset ja maakunnalliset tukipalveluyhtiöt voivat toi-
mia uuden hankintalain ja valinnanvapauslainsäädännön puitteissa. Hankintalain rajauk-
sen mukaan julkiset sidosyksikköasemassa olevat yhtiöt voivat myydä ulos palveluita vain
5 prosenttia tai 500 000 euroa vuosittain. Tämä tulee ilmeisesti tarkoittamaan sitä, että tu-
kipalveluyhtiöt eivät saa tarjota lainkaan palveluita maakunnan omistamille valinnanva-
pausyhtiöille. Eli maakunnan yhtiöitetyille terveyskeskuksille ei saa myydä valtakunnal-
listen tai maakunnallisten palvelukeskusten tarjoamia tukipalveluita. Kaikki valinnanva-
pausyhtiöiden tukipalvelut henkilöstöhallinnosta ja tilapalveluista siivoukseen ja ateriaan
on ilmeisesti ostettava yksityiseltä yritykseltä tai tuotettava itse yhtiössä. Tämä käsittämä-
tön hallituspuolueiden äänin hyväksytty lakipykälä tulee todennäköisesti tarkoittamaan
valtavia käytännöllisiä ongelmia tukipalveluiden järjestämisessä ja historiallisen suurta tu-
kipalveluiden yksityistämistä. Tämä pykälä tulee myös johtamaan siihen, etteivät maakun-
67



Pöytäkirjan asiakohta PTK 18/2017 vp
nat voi ostaa tukipalveluita kuntien omistamilta yhtiöiltä, eli vaikka vanhustentalon vieres-
sä olisi kunnan keskuskeittiö, kunnan ateriayhtiö ei saa myydä ruokaa siitä maakunnan jär-
jestämään vanhuspalveluun. Tähän ongelmaan tulee valiokuntakäsittelyssä saada selkoa ja
ottaa kantaa.

18.39 Niilo Keränen kesk: Arvoisa puhemies! Suomessa on nykyisinkin varsin hyvin toi-
miva sosiaali- ja terveydenhuolto. Kansainvälisessä vertailussa se on jopa edullinen ja te-
hokas. Silloin kansanterveyslain alkuaikoina, jolloin itse aloitin oman perusterveydenhuol-
lon lääkärin urani, terveydenhuolto oli myöskin tasa-arvoinen ja tasapuolinen.

Terveydenhuoltoon liittyy myös ongelmia toki. Perusterveydenhuolto ei ole tänä päivä-
nä houkutteleva uravalinta lääkäreille, päinvastoin kuin esimerkiksi Isossa-Britanniassa tai
joissakin Benelux-maissa. Tämä on johtanut tilanteeseen, että etulinjassa työskentelee pää-
asiassa nuoria lääkäreitä. Heillä on toki valtavasti lääketieteellistä tietoa ja osaamista, mut-
ta sen käyttö nykyisessä maailmassa siellä terveyskeskuksessa on mahdotonta, eikä väestö
oikein jaksa luottaa terveyskeskusten osaamiseen.

Ihmisten tietämys terveydestä ja sairaudesta on hurjasti lisääntynyt, ja tämä on omalta
osaltaan saanut terveydenhuoltoa kehittymään yhä enemmän erikoissairaanhoidon suun-
taan. Kunnille, terveyskeskusten omistajille ja järjestäjille, on jäänyt vain maksumiesten
osuus. Terveyskeskukset ovat kehittyneet läpijuoksupaikoiksi, ja erityisesti pienten kun-
tien on ollut vaikea suunnitella talouttaan.

Myös terveydenhuollon tasa-arvoisuus on hävinnyt: hyvinvoiva ja rahakas väestö käyt-
tää suhteellisen edullisia yksityispalveluita, kun taas heikompiosainen väestö joutuu tur-
vautumaan terveyskeskuksiin, kaikkein heikoin osa ei edes niihin, kun asiakasmaksut ovat
hinautuneet vuosikymmenten aikana varsin korkeiksi.

Ja eihän sinne lääkäriin edes pääse. Jos pääseekin, vie aikansa ennen kuin pääsee eri-
koistutkimuksiin — sosiaalitoimen ja terveydenhuollon tietojärjestelmät eivät pelaa yh-
teen, kunnassa toinen virkailija ei tiedä, mitä toinen tekee, syntyy katkeamia ja päällekkäi-
syyksiä hoitoketjuihin. 

Arvoisa puhemies! Näissä asioissa on jo kyllin syytä sote-uudistukselle. Sen perusta-
voitteet on jo moneen kertaan täällä tänään toistettu, enkä lähde niitä toistamaan. Mutta täs-
sä yhteydessä on erityisen luontevaa, että samanaikaisesti tehdään myös maakuntauudis-
tus. Sosiaali- ja terveydenhuollolle saadaan leveäharteinen järjestäjä ja samalla kootaan ha-
jallaan olevaa kuntien, kuntayhtymien ja valtion aluehallinnon palapeliä maakuntiin. Maa-
kuntien liitothan ovat tähän asti olleet varsin vähävaltaisia, pääasiassa hankerahojen jaka-
jia, eikä niiden hallinto ole ollut kovinkaan demokraattinen.

Arvoisa puhemies! Viidessä minuutissa ei tuota 1 002-sivuista pakettia käydä läpi, jo-
ten otan tässä vain muutamia kriittisiä huomioita paketista: 1) Miten käy vähäväkisille syr-
jäseuduille? [Vasemmalta: Hyvä kysymys!] Kustannuspaineessa on kyllä suuri vaara, että
palvelun tarjonta supistuu. 2) Miten käy asiakasmaksuille? Meillä on edelleen ne kustan-
nuspaineet. 3) Toteutuuko integraatio? Perussote-keskuksiin tulee sosiaalitoimesta pää-
asiassa vain ohjaus ja neuvonta. Millä tavalla vaativampi sosiaalityö pystytään järjestä-
mään niin, että katkeamia ei tule? 4) Valinnanvapaus. Sehän ei ole tänään käsittelyssä,
mutta se liittyy oleellisena osana tähän sosiaali- ja terveydenhuollon uudistukseen. Asiasta
tuleva laki on vasta lausunnolla. Mutta sitä toteutettaessa on pidettävä huoli siitä, että jul-
kisesta monopolista ei siirrytä isojen, kansainvälisten, voittoja hakevien firmojen monopo-
68



Pöytäkirjan asiakohta PTK 18/2017 vp
liin. On myös huolehdittava siitä, että laaja valinnanvapaus ei johda päällekkäisiin raken-
teisiin ja tyhjäkäyntiin ja että pienillä sote-yrityksillä on se todellinen mahdollisuus toimia.

18.44 Merja Mäkisalo-Ropponen sd: Arvoisa puhemies! Ensinnäkin haluan kiittää mi-
nisteri Vehviläistä siitä, että olette priorisoinut tämän lähetekeskustelun tärkeäksi ja olette
kuuntelemassa täällä näitä puheenvuoroja. (Susanna Huovinen: Se on arvostuksen paik-
ka!) — Niin on, arvostuksen paikka. — Mutta nyt sitten tähän varsinaiseen asiaan.

Juuri kun olemme puhuneet täällä eduskunnassa lainsäädännön tasosta, niin sitten meil-
le tulee käsittelyyn valtavan suuri ja yhteiskunnallisesti merkittävä lakiesitys, joka ei vält-
tämättä täytä laadukkaan lainsäädännön valmisteluprosessia. Lakiesitys on osa laajaa ko-
konaisuutta, joka tuodaan tänne eduskuntaan pieninä palasina. Olennainen osa esimerkiksi
sosiaali- ja terveyspalvelujen uudistusta eli valinnanvapauslainsäädäntö puuttuu nyt vielä
kokonaan. Siksi tätäkin esillä olevaa lakiesitystä on osittain vaikea arvioida, kun siitä siis
puuttuu tärkeitä osia. Huonoa lainvalmistelua on myös se, että hallitus on kuuro asiantun-
tijoiden arvioinnille. En ole kuullut kovin montaa asiantuntijaa, joka kannattaisi esimerkik-
si hallituksen valinnanvapausmallia.

Hallitus on rakentamassa suurta maakunta- ja sote-laboratoriota, jossa kokeillaan sel-
laista mallia, jota suurin osa asiantuntijoista vastustaa. Kannatan toki kokeilukulttuuria,
mutta sitä ei ole tarkoitettu näin suuriin yhteiskunnallisiin muutoksiin. Myöskään näin mo-
nen asian yhteen kytkeminen ei ole järkevää. Olisi ollut paljon parempi rakentaa ensin
sote-uudistus ja miettiä sitten vasta näitä muita muutoksia.

Toimeentulotuen siirtämisen Kelalle ja siihen liittyvien ongelmien pitäisi viimeistään
herätellä hallitusta hidastamaan vauhtia. Kyseessä oli paljon pienempi muutos, ja sen seu-
raukset näkyvät kansalaisten elämässä dramaattisella tasolla.

Kuten debatissakin jo sanoin, SDP hyväksyy hallituksen alkuperäiset tavoitteet sote-uu-
distukselle ja myös sen, että järjestämisvastuu siirretään laajemmille hartioille, mutta vali-
tettavasti hallitus on itse unohtanut osan näistä alkuperäisistä tavoitteista, koska nyt tässä
mallissa eivät toteudu palvelujen integraatio, eheät hoitoketjut, tasa-arvo, byrokratian pur-
kaminen eikä edes tämä kustannusten kuriin saaminen. Hallitus on rakentanut mallin, joka
johtaa pakkoyhtiöittämiseen ja palveluketjujen hajoamiseen, mikä sitten vaikuttaa osal-
taan myöskin kustannusten hillintään.

Valinnanvapaus on sinällään hyvä asia, ja jo nyt kansalaiset voivat valita terveysaseman
ja erikoissairaanhoidossa lääkäri asiakkaan kanssa yhdessä miettii, missä sairaalassa esi-
merkiksi jokin toimenpide olisi järkevää tehdä. Tämänkaltainen valinnanvapaus on kanna-
tettavaa, ja sitä on syytä edistää. Valinnanvapaus voitaisiin toteuttaa siis myös nykylain-
säädännön pohjalta niin, että jokaisella olisi oikeus valita esimerkiksi oma sote-keskuksen-
sa. Yksityistä palvelutuotantoakin voidaan lisätä muun muassa palveluseteleitä käyttämäl-
lä ja ottamalla käyttöön henkilökohtainen budjetointi. Näille ideoille asiantuntijatkin ovat
näyttäneet vihreää valoa. Erittäin tärkeää olisi, että maakunnat voisivat itse päättää toimin-
tatavoistaan. Esimerkiksi Pohjois-Karjala on siirtynyt maakunnalliseen Siun soteen lähes
yksimielisesti, mutta harva meillä kyllä haluaa pakkoyhtiöittämistä.

Arvoisa puhemies! Hallitus haluaa tuoda markkinat sellaisiinkin yhteiskunnan toimin-
toihin, joihin ne eivät kerta kaikkiaan sovi. Olemme työelämä- ja tasa-arvovaliokunnassa
aloittaneet maakuntauudistukseen liittyvän työvoimapalvelujen muutoslainsäädännön en-
nakkokuulemiset, ja jo nyt parissa kuulemisessa on tullut esille se, että hallituksen suunnit-
telemissa työvoimahallinnon yksityistämisen tavoitteissa ovat kokonaan unohtuneet pitkä-
69



Pöytäkirjan asiakohta PTK 18/2017 vp
aikaistyöttömien ja vaikeasti työllistettävien erityistarpeet. Myös harvaan asuttujen seutu-
jen palvelut näyttävät heikentyvän huomattavasti näissä työvoimapalveluissa. Sama huoli
on sote-uudistuksessa, eli miten käy niille, joilla ei ole mahdollisuutta valita, ja miten käy
valinnanvapauden suurien kaupunkiseutujen ulkopuolella? Hallituksen toimet tulevat joh-
tamaan sosioekonomisen ja alueellisen eriarvoisuuden kasvuun. Tätäkö me todella ha-
luamme?

18.49 Touko Aalto vihr: Arvoisa puhemies! Kun puhutaan sotesta, puhutaan ennen kaik-
kea ihmisten hyvästä hoidosta ilman jonoja, lompakon paksuudesta tai postinumerosta
riippumatta. Jotta tämä varmasti meidän kaikkien yhteinen tavoite voidaan toteuttaa, mei-
dän täytyy puhua myös rakenteista. Ei ole yhdentekevää, minkälainen rakenne luodaan.
Kyse on vuosikymmeniä eteenpäin vaikuttavasta uudistuksesta.

Vihreät allekirjoittavat Sipilän hallitusohjelman sote-kirjaukset, niin uudistuksen tavoit-
teet kuin myös hallitusohjelmaan kirjatun tavan toteuttaa itse uudistusta. Vihreät eivät kui-
tenkaan allekirjoita hallituksen esitystä valinnanvapaudesta. Myös maakuntarakennelaissa
on merkittäviä ongelmia, jotka toin esille tuossa debatin aikana.

Arvoisa puhemies! Koska niin moneen kertaan tässä salissa on tänään jo valinnanvapau-
teen viitattu, niin... [Toimi Kankaanniemi: Ei sitä ole vielä täällä!] — Tänään on niin mon-
ta kertaa puheissa siihen viitattu, että muutama sana liittyen siihenkin, mitä vihreät ajatte-
levat asiasta, kun sitäkin kysymystä on monta kertaa penätty. — Vihreät ovat samaa mieltä
johtavien sosiaali- ja terveysalan professorien kanssa. Vihreät ovat samaa mieltä hallituk-
sen oman vaikutusarvion kanssa. Vihreät ovat samaa mieltä hallitusohjelman kanssa. Mitä
tulee koko sote- ja maakuntauudistukseen: Kuten toin debatissa esiin, vihreät sitoutuvat to-
teuttamaan uudistusta, kun hallitus itse sitoutuu toteuttamaan uudistuksen alkuperäisiä ta-
voitteita ja omaa hallitusohjelmaansa. Uuden sote-järjestelmän on turvattava ihmisten yh-
tenäinen hoitoketju, niin terveyskeskuksesta tarvittaessa keskussairaalaan, sieltä kuntou-
tukseen ja aina kotihoitoon asti, kuin myös ihmisten yhtenäinen, asiantunteva palveluketju
sosiaali- ja terveyspalveluiden verkostossa aina palvelutarpeen arvioinnista ihmisten toi-
mintakyvyn palauttamiseen asti.

Arvoisa puhemies! Uuden sote-järjestelmän on vähennettävä ihmisten terveys- ja hyvin-
vointieroja niin eri ihmisryhmien kuin myös eri alueiden väliltä. Uuden sote-järjestelmän
on myös hillittävä kustannusten kasvua, koska nyt käytävä velkakeskustelu on vielä pientä
verrattuna 2020-luvun jälkeen käytävään velkakeskusteluun. Jos vähemmällä ei saada
enemmän, heikoimpien ja eniten apua tarvitsevien palveluiden määrää joudutaan karsi-
maan ja palveluiden tarvetta rajoittamaan muun muassa asiakasmaksujen ja omavastuiden
korottamisen kautta, kuten edustaja Keränen toi tässä juuri äsken esiin. Siksi on tärkeää ja
olennaista, että tämänkaltainen kehityskulku on ensin tunnistettava, myönnettävä, sitten
estettävä.

Arvoisa puhemies! Jos hallitus ei muuta olennaisesti esitystään valinnanvapaudesta, se
toimii asiantuntijatiedon sekä omien vaikutusarviointiensa ja oman hallitusohjelmansa
vastaisesti, ja se johtaa siihen, että hallitus on pattitilanteessa. Jos kokoomus ei saa valin-
nanvapauttaan, keskusta ei saa maakuntiaan. Jos Sipilän puheet pitävät paikkansa ja valin-
nanvapausesitykseen on tulossa muutoksia, uudistuksen jo ennestään mahdottomat aika-
taulut paukkuvat ja se lykkääntyy helposti seuraavalle vaalikaudelle.

Arvoisa puhemies! Hallitus voi vielä pelastaa uudistuksen tämän vaalikauden aikana, ja
siihen myös vihreät omalta osaltaan sitoutuvat. Siksi toin aikaisemmin esiin sen, että teh-
70



Pöytäkirjan asiakohta PTK 18/2017 vp
dään nämä sote- ja maakuntalait nykyistä pidemmällä siirtymäkaudella ja keskusta voisi
reilusti myöntää, että 18 maakuntaa on vain poliittinen ja väliaikainen ratkaisu, joka ei kes-
tä edes vuosikymmeniä. Isoja uudistuksia ei voi tehdä vain seuraavia vaaleja silmällä pi-
täen vaan tulevia sukupolvia varten. Siksi on syytä harkita pikemminkin alkuperäistä van-
haa läänijakoa, 12 alueen mallia.

Arvoisa puhemies! Hallituksen tulisi irrottaa valinnanvapaus pois koko prosessista, täs-
tä sote- ja maakuntarakennelakiprosessista omaksi erilliseksi lakihankkeekseen, jonka se
voisi toteuttaa myöhemmin, kun järjestelmä on muuten valmis ja markkinat ovat kehitty-
neet. Kokoomus voisi reilusti myöntää, että valinnanvapausmalli on täysin keskeneräinen
ja riskialtis esitys, koska kustannuksia pitää hillitä ja byrokratiaa purkaa. Valinnanvapaut-
ta toteutetaan asteittain, hallitusti ja suppeammin. Silloin se on ihan ok. Hallituksen pitäisi
myös pystyä antamaan maakunnille verotusoikeus. Tämä on myös sinne perustuslakivalio-
kunnan perusteluihin kerrottu, mietintöön kerrottu, että jos vedetään maakuntamallipohjal-
ta, niin verotusoikeus kuuluu siihen itsehallinnon toteuttamiseen.

Jos nämä kaikki asiat saadaan yhdessä ikään kuin tiekartaksi sovittua, niin silloin kan-
nattaa ottaa koko eduskunta tähän valmisteluun mukaan. Kun koko eduskunta on mukana
tässä valmistelussa, niin silloin voidaan taata se, että ei ikään kuin heti seuraavalla vaali-
kaudella ruveta repimään mitään vanhoja sopimuksia pois, koska jokainen vaalikausi ei voi
kulua siihen, että kulloisetkin hallituspuolueet pyrkivät [Puhemies koputtaa] tekemään
tyhjäksi edellisten päätöksiä. Suomi ja suomalaiset ansaitsevat enemmän. Puolueiden on
myös lunastettava kansalaisten luottamus takaisin, [Puhemies koputtaa] ja aloitetaan sotes-
ta.

18.55 Johanna Karimäki vihr: Arvoisa puhemies! Sosiaali- ja terveyspalvelujen uudis-
tus tarvitaan, ja sen tavoitteet ovat tärkeitä: turvata hyvät palvelut koko maassa, kaventaa
terveyseroja ja panostaa varhaiseen puuttumiseen ja perusterveydenhoidon vahvistami-
seen. Kun ihminen saa nopeasti apua eikä häntä pompoteta luukulta toiselle, tarve ras-
kaammille, korjaaville palveluille vähenee. Palvelut täytyy siis yhdistää toimivaksi koko-
naisuudeksi. 

Hallituksen malli uhkaa tehdä palveluista monikansallisten yritysten markkinat. Järjesti
palvelut sitten kuka tahansa, on pidettävä huoli hyvistä terveyspalveluista, joiden on oltava
pääsääntöisesti julkista tuotantoa. Tämä siksi, että voimme taata julkisen terveydenhuol-
lon laadun ja parantaa puutteet. Tarpeen mukaan voidaan täydentää julkista terveydenhuol-
toa ostopalveluilla esimerkiksi tilanteissa, joissa lääkärijonot ovat kasvaneet liian pitkiksi.
Pitäisin myös järkevänä, että osa sosiaalipalveluista jäisi kunnille. Esimerkiksi vanhusten-
hoivan voisi vielä jättää kuntien vastuulle, jottei se jää uudistuksessa jalkoihin. Nyt tuntuu
siltä, että hallituksen uudistus on kerralla niin suuri, että uhkana on siirtymävaiheen kaaos. 

Hallituksen esitys tuo mammuttimaiset tilaaja—tuottaja-organisaatiot. Ne tuovat him-
melin ja hallintobyrokratiaa. Julkinen palvelu pakkoyhtiöitetään valinnanvapauden nimis-
sä. Tätä ei voi hyväksyä. Yhtiömuoto liikesalaisuuksineen ei sovi julkiseen palveluun. Jul-
kista terveydenhuoltoa ei pidä murentaa, sillä yksityinen monopoli vasta kalliiksi tuleekin. 

Pakkoyhtiöittämisestä ja ideologisesta valinnanvapausmallista on luovuttava. Pienten
yritysten mukanaolo palvelujen tuottajina voidaan turvata antamalla asiakkaalle julkisen
palvelun vaihtoehtona palveluseteli. Usein palveluja tarvitsevat henkilöt voisivat henkilö-
kohtaisen budjetoinnin kautta valita itselleen sopivia palvelukokonaisuuksia. Vammainen
ihminen saisi itse päättää, kenen kanssa asuu ja missä asuu. Julkisten palvelujen on oltava
71



Pöytäkirjan asiakohta PTK 18/2017 vp
hyvällä tolalla, sillä on paljon heikkoja ja sairaita ihmisiä, jotka eivät jaksa tehdä valintoja
ja vertailla palveluntuottajia. 

Myös monet sosiaalipalvelut ovat lähipalveluja, ja niiden organisointi olisi selkeämpää
pienemmillä tuotantoalueilla erityisesti isossa Uudenmaan maakunnassa. Näistä palveluis-
ta esimerkkejä ovat kotihoito ja sen tukipalvelut sekä vanhusten laitos- ja asumispalvelut.
Vaativissa sosiaalipalveluissa, kuten vammaispalvelussa ja lastensuojelussa, voidaan olet-
taa, että suuremmat tuottamisalueet tuovat osaamista sekä tasapuolisuutta palvelujen saa-
tavuuteen.

Lasten ja nuorten palveluissa onnistuneella integraatiolla on erityinen tarve, sillä lasten
palvelussa keskeistä on varhainen ote ja palvelun helppo saatavuus. Pienet asiakkaat tar-
vitsevat palvelut heti ja helposti. Neuvoloiden palvelutarjontaa voidaan kehittää yhä laa-
jemmaksi lasten ja perheiden tarpeiden mukaan.

Sähköisten palvelujen lisääntyminen auttaa syrjäisemmillä seuduilla, mutta on oltava
myös innovatiivisia ratkaisuja ihmisten kohtaamiseen, kuten jalkautuvat asiantuntijat ja
monipalvelubussit. Ihmisen on oltava uudistuksen keskiössä ja intressinä sotessa kustan-
nusten kohtuullisuus, palveluiden laatu ja saatavuus sekä palveluiden hyvinvointi- ja ter-
veysvaikutukset. 

Kuntien vastuulla tulevaisuudessa ovat ainakin varhaiskasvatus, päivähoito, perusope-
tus, kaavoitus, maapolitiikka, asuntopolitiikka, kotouttaminen, kulttuuri, liikunta ja nuo-
risotoimi. Hallitus ei tunnu vielä miettineen sitä, miten kunnat selviävät näistä tärkeistä
palveluista tulopohjan kaventuessa. Kun sote-palvelut siirtyvät maakuntiin, kuntiin jää sil-
ti suuret velat ja lukuisia kiinteistöjä, joilla ei ole enää käyttöä, ja veropohja on jatkossa
pienempi.

Hallituksen on ratkaistava tämä kuntien kannalta reilusti. Muutoksessa on myös kuun-
neltava työntekijöitä, osallistettava heidät muutokseen ja huolehdittava kuntatyöntekijöi-
den oikeuksista. Uudenmaan osalta on laaja valmistelutyö käynnissä, kun pohditaan Uu-
denmaan kannalta parasta mallia. Hallituksen on nyt kuunneltava asiantuntijoita, jotta
voimme ajoissa muuttaa sote-uudistuksen suuntaa ihmisten kannalta paremmaksi.

19.00 Mats Löfström r: Värderade herr talman! Ahvenanmaa on jo tehnyt sote-uudistuk-
sen, ja terveydenhuolto kuuluu Ahvenanmaan lainsäädäntövaltaan. Ahvenanmaalla tapah-
tuva sairaanhoito maksetaan sataprosenttisesti Ahvenanmaan omista rahoista. Tämän
vuoksi uudistuksella ei pidä olla vaikutuksia Ahvenanmaalla.

Käytännössä uudistus vaikuttaa valtavasti Ahvenanmaahan, koska koko valtion rahoi-
tusjärjestelmää muutetaan. Ahvenanmaalaiset maksavat valtiolle veroja aivan samoin kuin
kaikki muutkin. Ahvenanmaa saa nykyisessä itsehallintojärjestelmässä takaisin 0,45 pro-
senttia valtion tuloista. Viime vuonna Ahvenanmaan maksuosuus oli 0,71 prosenttia, mikä
tarkoittaa järjestelmän olevan huono kauppa Ahvenanmaan kannalta, koska se maksaa niin
paljon veroja. Jos Ahvenanmaa kuitenkin maksaa yli 0,50 prosenttia valtion tuloista, se saa
takaisin tämän ylijäämän. Tätä summaa kutsutaan verohyvitykseksi tai ahkeruusrahaksi.
Koska Ahvenanmaa maksaa paljon enemmän veroja valtiolle kuin mistä järjestelmässä on
lähdetty, tänä vuonna se saa 23,9 miljoonaa euroa ahkeruusrahana takaisin.

Ahvenanmaa on jo pitkään maksanut enemmän veroja valtiovarainministeriön kirstuun
kuin se saa takaisin könttäsummana. Tämän vuoksi Ahvenanmaa haluaa laajempaa talou-
dellista itsehallintoa ja mahdollisuutta elää omilla veroillaan. Tämän vuoksi meitä Ahve-
nanmaalla harmittaa, kun meitä joskus syytetään iltapäivälehdissä ja internetin palstoilla
72



Pöytäkirjan asiakohta PTK 18/2017 vp
siitä, että eläisimme valtion maksamilla avustuksilla. Se ei ole totta. Maksamme paljon
enemmän kuin saamme takaisin. Tämän valtiovarainministeriö tietää, ja sen vuoksi se on
historiallisesti ollut vastentahtoinen laajentamaan Ahvenanmaan taloudellista itsehallin-
toa. Olen sen vuoksi iloinen, että ministeri Berner nosti tämän asian esiin viime syksyn
budjettiriihessä ja ehdotti Ahvenanmaan könttäsumman korottamista. Näin sen vuoksi, että
Ahvenanmaan nopean väestönkasvun vuoksi könttäsumma pienenee koko ajan henkeä
kohden.

Valtiovarainministeriö esittää, että Ahvenanmaa alentaisi könttäsumman vaihtokauppa-
na Ahvenanmaan vähennyksestä. Eduskunta ei kuitenkaan voi muuttaa könttäsummaa il-
man maakuntapäivien suostumusta. Tämän vuoksi ensin on neuvoteltava valtion ja Ahve-
nanmaan välinen ratkaisu. Ahvenanmaa haluaa ilman muuta olla mukana hakemassa toi-
mivaa ratkaisua, mutta valtiovarainministeriölle esitetyistä toivomuksista ja yhteyden-
otoista huolimatta ministeriö ei ole ottanut tarpeellista aikaa asiasta keskustelemiseen. En-
simmäinen Ahvenanmaan ja valtiovarainministeriön kokous pidetään ensi viikolla, mutta
nythän esitys on jo eduskunnassa. Tämä on todella ikävää ja harmittaa minua. Jos hallituk-
sen puolelta vain olisi keskusteltu näistä asioista alun pitäen, olisi kaikki voitu saada heti
kohdalleen. Suosittelen tämän vuoksi, että hallitus vetää esityksensä takaisin tasoitusperus-
tetta koskien uuteen valmisteluun sen jälkeen, kun keskustelut Ahvenanmaan maakunnan
hallituksen kanssa on käyty. Kyse on vain hyvin pienestä asiasta koko uudistuksessa, ja
asia sisältyy erillislakiin, joka ei vaikuta uudistuksen muihin osiin. Se on siis helposti ve-
dettävissä takaisin.

Pari sanaa Ahvenanmaan vähennyksestä ja könttäsummasta: Ahvenanmaan kannalta
joidenkin asioiden pitää olla kunnossa, jotta Ahvenanmaan vähennys voidaan ottaa käyt-
töön väliaikaisratkaisuna. Jos Ahvenanmaan vähennys otetaan käyttöön, sen on saatava
sama itsehallinnollinen suoja kuin nykyisen könttäsummankin. Ei ole mahdollista alentaa
könttäsummaa, joka vaatii Ahvenanmaan suostumuksen, Ahvenanmaan vähennyksen saa-
miseksi, jota sitten eduskunta voisi yksin muuttaa. Tähän Ahvenanmaan maakuntapäivät
tuskin suostuu, koska se heikentää nykyistä itsehallintoa. Tämän vuoksi itsehallinnollinen
suoja on sisällytettävä mahdolliseen Ahvenanmaan vähennykseen.

Ahkeruusrahaan — tai verohyvitykseen, joksi sitä virallisesti kutsutaan — [Puhemies
koputtaa] on myös saatava ratkaisu. Se on nykyiseen itsehallintojärjestelmään sisältyvä ai-
noa dynaaminen osa.

19.05 Katri Kulmuni kesk: Arvoisa puhemies! Käsissämme on tämän vaalikauden ehkä
tärkein, laajin hallituksen esitys, kun kysymyksessä on sosiaali- ja terveyspalvelu- ja maa-
kuntauudistus. Se on valtava kokonaisuus, ja niinpä se vaatiikin meiltä erittäin suurta tark-
kuutta. Kysymyksessä siitä, miten huolehditaan kaikille ihmisille laadukkaat sosiaali- ja
terveyspalvelut, kansalaisten vaikuttamismahdollisuudet ja alueiden elinvoima, kaikki itse
asiassa nivoutuvat tässä lakiesityksessä yhteen.

Jatkossa vahvat maakunnat vastaavat sosiaali- ja terveyspalveluiden järjestämisestä, jol-
loin niitä resursseja ja ammattilaisia voidaan ehkä paremmin ohjata myös seutukunnalli-
sesti ja suunnitella kokonaisuutena. Toivottavasti. Ja tavoitehan on, että palvelujen saavu-
tettavuus paranee ja valinnanvara kasvaa. Eihän tällä hetkellä kovinkaan moni varsinaises-
ti ole pystynyt valitsemaan palveluitaan, eikä tarvitse välttämättä tulevaisuudessakaan. Re-
pertoaarissa on julkisia toimijoita, on yrityksiä, on kolmannen sektorin toimijoita, ja ku-
73



Pöytäkirjan asiakohta PTK 18/2017 vp
kaan ei jää ilman palveluita. Jos ei sitä valintaa halua itse tehdä, niin silloin se lähin sote-
keskus osoitetaan.

Arvoisa puhemies! On tärkeää, että hallituksella on nyt yhteinen näkemys, miten tämä
suuri ja massiivinen paketti hoidetaan. Laki, josta tänäänkin on paljon puhuttu näiden
1 002 sivun ohessa, eli kysymys valinnanvapauslainsäädännöstä, on nyt kuukauden lop-
puun asti lausuttavana, ja toivottavasti siihen tulee hyviä näkökulmia ja lausuntoja ja pa-
lautetta. Ei keskustalle valinnanvapaus ole mikään itseisarvo, vaan se on yksi keino yhdel-
tä osin päästä niihin sote-uudistuksen tavoitteisiin, ja kuten on todettu, varmasti muok-
kauksiakin tulee näihin lakeihin tapahtumaan. Lisäksi on tärkeää tietenkin, että pienemmät
kolmannen sektorin palvelut tulevat myös mahdollisiksi tuottajiksi valinnanvapauden
myötä. 

Tärkeää on tietenkin se, että hoitoon pääsisi ajoissa, ennaltaehkäisy, josta on paljon pu-
huttu, ja nimenomaan se painopisteen siirto sieltä erikoissairaanhoidosta sinne perustasol-
le toivon mukaan tapahtuu nyt. Näinhän ei toistaiseksi valitettavasti ole ollut, nimittäin
kunnat ovat yleensä saaneet sairaanhoitopiiriltä laskun, että nyt pitäisi maksaa näin monta
miljoonaa ja näin monta miljoonaa, ei niihin ole käytännössä pystynyt vaikuttamaan. Mut-
ta tässä uudistuksessa vihdoinkin tulee matkaan myös sitten demokraattinen malli, jolloin
maakunta päättää niistä palveluista. Ja kuten täällä debatin aikana tuli todettua, myös jat-
kovalmistelut ja kehitysajatukset siitä, miten verotusta pitäisi kehittää, ovat valmistelussa.

On esitetty paljon pelkoja siitä, että nyt ylikansalliset veroparatiisiyhtiöt tulevat meidän
sote-markkinoillemme. Heitä koskee erittäin tiukka laki. Sama laki on kaikille muillekin
siitä, että tuottajana täytyy maksaa verot Suomeen, täytyy toimia avoimesti. Nämä ovat jul-
kisia yhtiöitä, niitä koskevat julkisten yhtiöiden säännöt, ja ne ovat julkisuuslain piirissä. Ja
sote-palveluntarjoaja velvoitetaan ilmoittamaan, minne veroeurot maksetaan — kontrolli
säilyy. Suomeen ei saa syntyä muutaman yhtiön monopolimarkkinoita, ja siitä me kyllä pi-
dämme kiinni. Keskusta lähteekin siitä, että ennen kaikkea pienten ja keskisuurten kolman-
nen sektorin järjestöjen mahdollisuuksien täytyisi olla hyvät, ja luo tämä myös osaltaan
työtä.

Arvoisa puhemies! Ei ehkä ole enää varaa tällä vaalikaudella kompuroida ja jättää teke-
mättä tätä vuosisadan suurinta uudistusta — niin valtavasta asiasta on kysymys. Me ha-
luamme, että hyvinvointi- ja terveyserot kaventuvat, ihmiset saavat hoidon, pääsevät sii-
hen ajoissa, kustannukset säilyvät kurissa, palveluiden saanti on yhdenvertaista, tasa-ar-
voisempaa ja lisäksi myös demokraattisempaa. Yksityiskohtia varmasti hiotaan.

Haluan vielä loppuun todeta sen, että kansainvälinen arviointipaneeli arvioi viime vuon-
na hallituksen siinä vaiheessa olevia esityksiä, siellä oli mukana asiantuntijoita WHO:sta,
OECD:stä, eurooppalaisista yliopistoista, ja senkin paneelin mukaan [Puhemies koputtaa]
järjestämisvastuun siirto maakunnille on hyvä ratkaisu, integraatio parantaa kustannusten
hallintaa, asiakaskeskeisyyttä ja laatua. On meidän käsissämme, onnistuuko tämä uudistus
— toivottavasti.

19.11 Martti Talja kesk: Arvoisa puhemies! Maakunta- ja sosiaali- ja terveydenhuollon
lainsäädäntöuudistuksessa siirretään vastuuta laveammille harteille. Ståhlbergin perustus-
laissa jo vuonna 1919 väliportaan hallinnolle oli oma paikkansa. Miksi sitten sosiaali- ja
terveydenhuollon uudistus, sitä kysyvät myös monet kansainväliset asiantuntijat. Euroop-
palaisen Euro Health 2015 -kuluttajatutkimuksen mukaan Suomessa saa parhaan vasti-
neen rahalle terveydenhuollosta. Samaan aikaan laatu on Euroopan kärkimaiden tasoa syö-
74



Pöytäkirjan asiakohta PTK 18/2017 vp
vänhoidossa ja erikoissairaanhoidossa ja kansalaiset arvostavat Suomen terveydenhuollon
toiminnallisesti neljännelle sijalle 35 maan joukossa. Ongelmamme on huonosti toimiva
perusterveydenhuolto, ja omalle lääkärille ei pääse samana päivänä. 

Sote-uudistuksen keskeiset tavoitteet ovat kansalaisen tarvitsemien palveluiden saata-
vuuden parantaminen, niiden vahva yhteensovittaminen, yksikanavaiseen rahoitukseen
siirtyminen ja kansalaisen valinnanvapauden lisääminen palveluissa. Tällä hetkellä kansa-
lainen voi maassamme valita peruspalveluiden tuottajan laajasti ja erikoissairaanhoidon
palveluiden tuottajan julkiselta sektorilta yhdessä lähettävän lääkärin kanssa neuvotel-
tuaan.

Arvoisa puhemies! Maakunnan omassa toiminnassa on erotettava sosiaali- ja terveyden-
huollon järjestäminen ja palveluiden tuottaminen. Maakunnan liikelaitos on osa maakun-
nan organisaatiota, mutta se on toiminnallisesti ja taloudellisesti eriytetty maakunnan sisäl-
lä tulevan lainsäädännön mukaisesti. Liikelaitos toimii paitsi palveluntuottajana myös jul-
kista valtaa käyttävänä viranomaisena usein portinvartijana. Portinvartijatehtävässä halli-
taan myös kustannuksia ja pidetään hoidon perusteet yhdenmukaisina. Maakunnan liike-
laitos tuottaa asukkaille julkiset sosiaali- ja terveyspalvelut myös silloin, kun niitä ei ole
muuten saatavilla. Esimerkiksi jos syrjäseudulla ei ole muita palveluntuottajia, maakunnal-
la on oikeus ratkaista myös yksityiseltä palveluntuottajalta hankittavien palveluiden vä-
himmäismäärä.

Voidaan kysyä, ovatko kansalaiset yhdenvertaisessa asemassa palveluiden saatavuu-
teen ja laatuun nähden. Voidaanko varmistaa, että tuottavuutta varmistavat ja kustannuk-
sia säästävät palvelukokonaisuudet toteutuvat tulevaisuudessa ja palveluketjut toimivat so-
vitusti? Onko näin myös yksityisten palveluntuottajien kesken tai yksityisen ja julkisen
kesken, jos meillä ei ole yhteensopivia asiakastietojärjestelmiä edes terveydenhuollon si-
sällä saatikka sitten terveydenhuollon ja sosiaalihuollon yhdistäviä kertomusjärjestelmiä?
Miten voidaan tehdä asiakaskeskeinen hoito- ja palvelusuunnitelma ja miten annetaan pa-
lautetieto vastuulliselle potilasta hoitavalle taholle ilman yhtenäistä tiedostoa? Sosiaali- ja
terveydenhuollon palvelustrategiassa on lisäksi otettava huomioon asiakkaan valinnanva-
pauden piirissä olevien palveluiden ja muiden sosiaali- ja terveyspalveluiden sovittaminen
yhteen siten, että asiakkaiden tarvitsemat palvelut muodostavat tarpeenmukaisen kokonai-
suuden.

Arvoisa puhemies! Lailla sosiaali- ja terveyspalveluiden tuottamisesta halutaan varmis-
taa asiakkaan ja potilaan turvallisuus sekä laadultaan hyvät palvelut. Lisäksi halutaan edis-
tää yrittäjyyttä vähentämällä yrittäjien hallinnollista taakkaa. Lakiluonnoksen mukaan ny-
kyisistä palveluntuottajan toimintamuodoista riippuvaisista lupa- ja ilmoituskäytännöistä
luovutaan. Sen sijaan siirrytään kaikkia palveluntuottajia yhtenäisesti koskevaan rekiste-
röintiin ja toimivaan omavalvontaan, joka perustuu palveluntuottajan ja viranomaisen vä-
liseen luottamukseen. Edellytetään siis palveluiden asiakaslähtöistä integraatiota ja maa-
kunnalle sälytetään vastuu kustannusten kohdentamisesta oikein asiakkuuksittain huomi-
oiden palveluiden käyttö ja laatu monituottajamallissa.

Sosiaali- ja terveydenhuollosta puuttuvat tällä hetkellä pääosin myös maakunnittaiset
yhtenäiset kertomusjärjestelmät, kuten aiemmin totesin. Meillä ei ole kansallista yhteenso-
pivuutta laisinkaan. Vuodesta 2007 on ollut tähän velvoittava lainsäädäntö. Nyt on viimei-
nen hetki onnistua tässä lainsäädännön tavoitteessa. Kelan ylläpitämä Kanta-tietojärjestel-
mä on toiminnallisesti arkistojärjestelmä ja ei sovi sellaisenaan ammattilaisten aktiiviseen
kliiniseen käyttöön. Kanta sisältää erinomaiset osiot potilaiden oman tiedon saantiin, Oma-
75



Pöytäkirjan asiakohta PTK 18/2017 vp
kannan ja sähköisen, hyvin toimivan reseptiosion. Nyt Suomessa tulee pikaisesti käynnis-
tää palveluväylätyyppisen alustan rakentaminen Kanta-alustan rinnalle, jotta ammattilais-
ten tiedonsaanti turvataan ja samaa järjestelmää voidaan käyttää [Puhemies koputtaa] kan-
salaisten tarvitsemien palveluiden yhteensovittamiseen, palveluiden saannin arviointiin ja
kustannusten hallintaan sekä laatutiedon tuottamiseen.

19.16 Krista Mikkonen vihr: Arvoisa puhemies! Kaikki olemme yhtä mieltä siitä, että
sote-uudistus on välttämätön. Kyse on vuosisadan uudistuksesta, joka on tehtävä, jotta
voimme turvata palveluiden saatavuuden kaikkialla maassa, pystymme kaventamaan ter-
veys- ja hyvinvointieroja, parannamme apua tarvitsevien yhdenvertaisuutta ja pystymme
hillitsemään kustannusten kasvua.

Sote-uudistusta on tehty pitkään ja hartaudella useamman hallituksen toimesta. Moni on
jo korviaan myöten täynnä koko sotea. Se on kuitenkin huono syy nostaa kädet pystyyn ja
hyväksyä nyt esitetty sote-ratkaisu sellaisenaan. On tyhmää tehdä sellaista mallia, joka jo
syntyessään sisältää valuvikoja ja suuria riskejä. 

Sote-uudistusta tehtäessä puolueiden muut poliittiset agendat ottavat helposti etusijan.
Näin kävi tälläkin kertaa. Keskusta kytki uudistukseen tavoitteensa maakuntahallinnon
luomisesta, kokoomus laajasta valinnanvapaudesta ja terveysmarkkinoiden avaamisesta.
Nämä sivuagendat ovat nyt määritelleet koko uudistuksen sisällön, ja samalla se kaikkein
tärkein, apua ja hoitoa tarvitseva ihminen, on jäänyt paitsioon. 

Sote-uudistukseen liittyy useampi lakipaketti. Nyt käsittelemme ensimmäistä. Vaikka
paljon arvostelua saanut hallituksen esitys valinnanvapaudesta tulee tähän saliin myöhem-
min, on selvää, että nyt käsittelyssä oleva esitys on rakennettu niin, että se jo lyö lukkoon
laajan valinnanvapauden. Kaikkien kolmen sote-uudistuksen lakiesityksen tulisi olla käsit-
telyssä samanaikaisesti. 

On hyvää tässä esityksessä se, että sote-palveluiden järjestäminen tulee laajemmille har-
teille. Maakunnat ovat kuntia vahvempia toimijoita, eikä kunta enää jatkossa vaikuta sii-
hen, millaista apua ja hoitoa saa. Erot maakuntien välillä ovat kuitenkin suuret niin asukas-
määrän, taloudellisen kantokyvyn kuin sote-markkinoiden toimivuuden osalta. 

Kun nyt jo yleisesti puhutaan siitä, että jatkossa sote-alueiden määrä tulee olemaan nyt
esitettyä 18:aa pienempi, niin miksi ihmeessä tätä ratkaisua ei tehty saman tien? Sote-hoi-
toketjujen sujuvuuden kannalta on hyvä, että järjestäjien määrä vähenee. Ketjun toisessa
päässä eli tuottajien määrässä sen sijaan tapahtuu moninkertaistuminen. Tämä ei palvele
hoitoketjun sujuvuutta ja sosiaali- ja terveyspalveluiden yhteensovittamista, päinvastoin:
palvelut pirstaloituvat lukuisille eri toimijoille, ja kokonaishallinta uhkaa kadota. 

Arvoisa puhemies! Esityksellä ollaan luomassa itsenäistä maakuntahallintoa. Se jää kui-
tenkin torsoksi, sillä maakunnilta puuttuu verotusoikeus. Valtio antaa rahat ja sitovat oh-
jeet. Maakuntiin valitaan kyllä päättäjät suorilla vaaleilla. Valitettavasti näille päättäjille
jää vain varsin niukasti päätettävää, kun palvelutuotanto yhtiöitetään ja siten niiden päätös-
valta karkaa valtuuston ulottumattomiin ja valtio puolestaan voi tehdä päätökset maakun-
nan puolesta palveluverkosta ja investoinneista. 

Maakuntauudistus synnytettiin kiireellä ja pääministerin uhkauksien avulla. Se on eden-
nyt sote-kaavun alla niin, että kaikki muu siihen liittyvä on jäänyt melkoiseen pimentoon.
Osa tehtävistä on rytäkässä häviämässä kokonaan, kuten se, että jatkossa jokin valtion tai
maakunnan taho valvoisi kuntien maankäyttöön liittyvien päätöksien laillisuutta. 
76



Pöytäkirjan asiakohta PTK 18/2017 vp
Arvoisa puhemies! Kuntien vastuulle jää jatkossa hyvinvoinnin edistäminen. Se on tär-
keä tehtävä, joka on tähän saakka jäänyt liian usein juhlapuheiden varaan. Kysymykseksi
kuitenkin nousee, miten kuntia kannustetaan, kun hyvinvointiin panostaminen ei näy suo-
raan heidän omassa taloudessaan vähentyneinä hoitokustannuksina. Lainsäädännössä pi-
täisikin olla vahvemmat velvoitteet ja rakenteet kuntien ja maakunnan yhteistyölle ja
kumppanuudelle. 

Iso kysymysmerkki on kuntien tuleva rahoituspohja. Miten jäljelle jäävä kunnallisvero-
kertymä riittää kattamaan palvelutarpeita? Ongelmissa ovat etenkin kunnat, jotka ovat nyt
tarjonneet laajasti palveluita koko seutukunnan tarpeisiin ja kantavat suurimman vastuun
seudun työttömistä. Yhtä lailla hankala tilanne on kasvukunnissa, joiden tulisi lisätä palve-
lutarjontaa ja infraa kasvavan väestön tarpeisiin. Rahoitusmallissa tulisi huomioida kunti-
en erilaiset tarpeet, etenkin kun tiedämme, että kuntien oma lainanotto- ja takaisinmaksu-
kyky tulevat heikkenemään, kun puolet liikevaihdosta siirtyy maakuntiin ja velat jäävät
täysimääräisenä maksettavaksi. Ongelmaa pahentaa kuntien omistukseen jäävä kiinteistö-
massa, jonka tarpeesta päätökset tekee jatkossa maakuntahallinto.

Arvoisa puhemies! Lopuksi haluan vielä muistuttaa, mitä sote-uudistuksella lähdettiin
tavoittelemaan. Sen oli tarkoitus 1) kaventaa terveys- ja hyvinvointieroja, 2) parantaa pal-
velujen yhdenvertaista saatavuutta kaikkialla maassa, 3) pienentää julkisen talouden kes-
tävyysvajetta. Valitettavasti tämä lakiesitys ei näihin tavoitteisiin vastaa.

19.22 Toimi Kankaanniemi ps: Arvoisa herra puhemies! Maakunta- ja sote-uudistus on
historiallinen uudistus. 25 vuotta sitten maakunnan liitot ja seutukaavaliitot yhdistettiin. Se
oli hyvä ja EU-jäsenyyden vaatima. Sen jälkeen 90-luvun lopulla muodostettiin viisi suur-
lääniä. Se oli onneton ratkaisu, joka maksoi paljon ja kumottiin kymmenkunta vuotta myö-
hemmin, jolloin perustettiin avit ja elyt. Paras-hanke pantiin vireille 2005 näihin aikoihin
hallituksen kehysriihessä. Siitä ei paljon hedelmiä syntynyt, joitakin kuntaliitoksia ja am-
matillisten koulutuskuntayhtymien yhteenliittymiä. Paras-hanke ei sisältänyt merkittävää
parannusta soten osalta. Viime vaalikaudella yritettiin lähinnä sosiaalidemokraattien joh-
dolla luoda sote-uudistusta, mutta se ei onnistunut, ja nyt olemme tässä tilanteessa. 

Onneksi meillä on nyt hallitus, joka tekee töitä ja panee myös virkamieskunnan teke-
mään ehdotuksia. Nyt meillä on tuo yli tuhannen sivun paketti tästä perusmallista. Se vas-
taa perussuomalaisten ehdottamaa mallia vuodelta 2012, peruskunta—piirikunta-mallia,
nimenä on maakuntamalli, koska sillä on perinteensä ja meillä on jo maakunnat-merkitys,
joten se sopii ihan hyvin.

18 maakuntaa on luonnollinen määrä ja jako. Voi olla, että se vähenee aikaa myöten,
mutta nyt se on lähtökohtana. Maakunnat takaavat leveät hartiat, ja vaalit niissä tuovat de-
mokratian. Erilaisten toimintojen kokoaminen demokraattisesti johdetun maakuntahallin-
non alle on viisasta, ja se tässä toteutuu. Hallinto kevenee. Kun esimerkiksi meillä Keski-
Suomessa lakkautuu noin 30 soten ja pelastustoimen ja muuta toimielintä ja tilalle tulee yk-
si, niin se on merkittävä muutos hallinnossa. Luottamushenkilöitä on tällä hetkellä varsi-
naisina luottamushenkilöinä noin 450 ja uudistuksen jälkeen noin 100.

Hajautunut systeemi ei ole tällä hetkellä kenenkään käsissä. Onkin ihmeteltävä, että
täällä vielä haikaillaan laajojen kuntayhtymien perään. Niissä demokratia ei toimi: se on
välillistä, ja kunnat ovat täysin juoksupoikina, laskujen maksajina. [Susanna Huovinen:
Niin se tulee olemaan tässä maakuntamallissakin!] 
77



Pöytäkirjan asiakohta PTK 18/2017 vp
Kuntien kannalta tämä maakuntauudistus on hyvä, koska se siirtää kuntien suurimmat
menoerät, jotka ovat myös yllättäviä, erikoissairaanhoidon ja lastensuojelun menot, maa-
kunnille. Kuntatalous tulee ennakoitavaksi paljon paremmin kuin tällä hetkellä, ja kunnat
voivat keskittyä elinvoiman ja koulutuksen kehittämiseen ja muihin vastaaviin toimintoi-
hin.

Maakuntamallissa on vajavaisuuksia, koska verotusoikeus ei vielä tällä kertaa toteudu,
toimiala on rajattu ja valtionohjaus on vahvaa. Lisäksi maakuntalain 6 §:n tehtäväluettelo
on kattava, ja 2 momentissa 3 kohta voisi mielestäni olla väljempi. Maakuntaverotukseen
siirtyminen edellyttää laajaa verotuksen uudistamista. Siihen ei tällä hetkellä ollut aikaa.
Edessä on vero- ja valtionosuusjärjestelmän uudistaminen. Se pitää panna vireille mahdol-
lisimman nopeasti ja mielellään parlamentaarisen valmistelun pohjalta.

Maakunnat ovat jatkossa vahva osapuoli myös yksityisille toimijoille. Nyt kunnat ovat
heikkoja ja usein rahastuksen kohteena. Suuret terveysalan yhtiöt vievät nytkin verotulon-
sa ulkomaille, eikä siihen esimerkiksi edellinen hallitus mitenkään puuttunut. Mutta kun
tulee vahvat maakunnat niitten vastapuoleksi ja julkisuusvelvoite talouden osalta, niin on
arvioitavissa, että tilanne paranee merkittävästi.

Arvoisa puhemies! Valinnanvapaus ei nyt ole käsittelyssä. Sen valmistelussa on otetta-
va asiantuntijoiden huomautukset huomioon. Sote-menojen kasvu taittuu, jos ja kun integ-
raatio ja tiedolla johtaminen toteutuu, hallinto kevenee ja päätösvastuu selkiytyy. [Puhe-
mies koputtaa] Ennaltaehkäisy, nopea hoitoonpääsy, oikea hoitopaikka, kuntoutus ja ko-
tiin annettavat palvelut muodostavat hyvän ja edullisen ketjun.

19.27 Hannakaisa Heikkinen kesk: Arvoisa herra puhemies! Ensinnäkin kiitoksia mi-
nistereille Vehviläinen ja Rehula, kohta ollaan kuusi tuntia täällä oltu, ja vielä näytätte hy-
vävoimaisilta. Keskustelua on vielä edessäkin päin, mutta on todella mukava, että olette
paikalla, tehdäänhän täällä tämän vaalikauden nähtävästi isointa juttua.

Keskustelu on ollut monisäikeinen, ja tuossa alun debatissa puhuttiin ja kritisoitiin sitä,
että tässä tehdään jotakin taikatemppua taikka silmänkääntötemppua ja yritetään ennes-
täänkin harmaantuvan Suomen sosiaali- ja terveysmenoista leikata 3 miljardia euroa. Tällä
lakikokonaisuudella ei ole tarkoitus leikata vaan taittaa noitten sosiaali- ja terveysmenojen
koko ajan hyvin voimakkaasti nousevassa kasvukulmassa olevia miljardimääriä niin, että
vuoteen 2030 mennessä tuo kasvukulma taittuisi sen verran, että meillä näihin kuluihin
menisi nykymenosta poiketen 3 miljardia vähemmän. Mitenkä tuo syntyy? Rakenteita
muokataan niin, että nykyistä paremmin pystymme antamaan ihmisille terveysneuvontaa,
tukemaan heidän terveysvalintojaan, tukemaan niitä sosiaali- ja terveysasemia, jotka ovat
lähellä ihmistä, että ihmiset pääsevät siellä nykyistä paremmin lääkärin ja muitten asian-
tuntijoitten vastaanotolle, että noilla ihmisillä olisi aikaa, osaamista ja mahdollisuutta an-
taa heille niitä palveluja kuin he siinä hetkessä tarvitsevat. 

Täällä on kannettu voimakkaasti huolta ja puhuttu ohi tämän päivän aiheen valinnanva-
paudesta. Tuo lainsäädäntö tulee myöhemmin tänä keväänä, ja me ehdimme käsitellä sen
yhtä aikaa tämän tänään käsillä olevan lakipaketin kanssa. Täällä on ehkä vähän irvailtu-
kin siitä, mitä tuo valinnanvapaus tuo esimerkiksi Ilomantsiin taikka johonkin muuhun pie-
neen, syrjäiseen kuntaan. Kenties — ja niin voin todeta — maakuntien ihmiset olemme
toki tottuneet siihen, että meillä sitä valinnanvapautta ei hyvin laajasti ole, mutta me voim-
me iloita tämän tänään käsillä olevan sote-paketin yhteydessä siitä, että tämä turvaa sitä,
78



Pöytäkirjan asiakohta PTK 18/2017 vp
että meillä ne lääkäripalvelut, terveyskeskuspalvelut, sosiaalipalvelut turvataan laajemmil-
la hartioilla. Se on se meidän ilomme tästä paketista. 

Näin uskon, että siellä paikallistasolla, lähipalvelujen parissa pystymme laadukkaam-
min kohtaamaan myös erikoissairaanhoidon ihmisiä. Ihmiset eivät kulje taksikyydein kes-
kussairaalaan, vaan niissä palveluissa, mitkä on järkevää tarjota lähellä ihmistä, lääkäri
kulkee lähelle ihmistä. Toissa vuonna, jos oikein muistan, Kelan maksamat taksikyydit oli-
vat 156 miljoonaa euroa. Harvempi on parantunut taksin takapenkillä, muutamia synny-
tyksiä varmasti tulee vuosittain, mutta varsinaisesti parantunut ei varmaan kukaan ole. On
järkevää, kun maakunnalla on yhteinen kukkaro, että ei ole erikseen enää jatkossa mahdol-
lisuutta hakea rahoja näihin Kela-taksikyyteihin, vaan kun siitä samasta kukkarosta mene-
vät nämä kaikki sosiaali- ja terveydenhuollon menot, niin silloin pitää järkevästi miettiä,
mitkä palvelut on parempi järjestää niin, että ne ovat lähellä ihmistä, sen henkilön muodos-
sa taikka sitten huimasti kehitettävien ict-palvelujen muodossa, että myös päätteen kautta
pystytään näkemään ja kohtaamaan se ammattilainen.

Mutta, arvoisa puhemies, mitä sitten hallitus aikoo panostaa tuohon terveyden edistämi-
seen? Tästä asiasta olen vuosien varrella jaksanut puhua joka käänteessä, onhan ennalta eh-
käisty sairaus paras sairaus siinä mielessä, että se ei ole keneltäkään poissa, säästää ja tuo
hyvinvointia. 

Todellakin, arvoisa puhemies, kunnille ja maakunnille osoitetaan vuosittain lähes 250
miljoonaa euroa rahoitusta hyvinvoinnin ja terveyden edistämiseen [Puhemies koputtaa]
kriteereiden perusteella. Aika iso juttu, sanoisin näin.

19.32 Markus Lohi kesk: Arvoisa puhemies! Kuten täällä on monessa puheenvuorossa
todettu, olemme nyt historiallisen uudistuksen äärellä. Suomeen ollaan synnyttämässä kol-
mas kansanvaltainen demokraattinen taso, maakunnat, joihin valitaan vaaleilla maakunta-
valtuusto, ja sosiaali- ja terveyshuolto siirretään näiden vastuulle, järjestämisvastuulle, ja
varmasti myös maakunnan oma organisaatio, liikelaitos on se, joka tulee myös päävastuun
siitä tuottamisesta kantamaan.

Mutta tämä uudistus ei kuitenkaan ole tehty eikä sitä tehdä maakuntia varten eikä järjes-
telmää varten, vaan suomalaisia ihmisiä varten ja sitä varten, että tämän kautta pystytään
tulevaisuudessakin turvaamaan kaikille suomalaisille riittävät palvelut. Minusta tästä ku-
vaavaa on se, että tämän valtavan paksun lakipaketin sivulla 647 on todettu säätämisjärjes-
tysarvioinnissa otsikkotasollakin: "Uudistuksen tarve yhdenvertaisten palvelujen turvaa-
miseksi." Muistan erittäin hyvin viime vaalikaudelta, kun perustuslakivaliokunnassa kä-
vimme pariinkin otteeseen läpi silloista sote-uudistusta, eikä se ollut ensimmäinen kerta,
kun Suomeen yritettiin näitä palveluita uudistaa. Silloin keskeinen seikka, mihin kaatui vii-
me metreillä se uudistus, oli tämä kansanvaltaisuus. Kunnat olisivat rahoittaneet, maakun-
nat olisivat olleet siinä mukana, mutta tätä järjestelmää ei silloin saatu sillä aikataululla toi-
mimaan niin, että se olisi voinut tämän perustuslain seulan läpäistä.

Sekin täytyy todeta, että ei varmasti tämäkään esitys ole täydellinen. Tänne varmasti tu-
lee jäämään, kun puhutaan näin massiivisesta paketista, sellaisia ongelmakohtia, joita käy-
tännössä sitten huomataan. Mutta voi sanoa niinkin, että paras on hyvän pahin vihollinen.
Jos me odotamme täydellistä mallia, me saamme odottaa maailman tappiin saakka. [Han-
nakaisa Heikkinen: Se on totta!] Sen takia voidaan todeta, että tämä malli on kuitenkin kyl-
lin hyvä, että se voi edetä tänne eduskuntaan ja tästä valiokuntien mahdollisten pienten vii-
lausten jälkeen myös eteenpäin.
79



Pöytäkirjan asiakohta PTK 18/2017 vp
Voi sanoa niinkin, että kun on tämmöisen ison paketin ääressä ja on harvinainen paketti,
että siellä on 1 000 sivua lainsäädäntötekstiä, niin tämän äärellä voi todeta, että minulla ai-
nakin on vahva luottamus kahteen asiaan: Toinen on se, että Suomen tulevat maakunnat,
jotka nyt perustetaan, uudet maakunnat, kyllä kykenevät alueellaan tekemään päätöksiä ja
turvaamaan kansalaisille palvelut. Siellä on erittäin kova tahto maakuntien sisällä turvata
asuinpaikasta riippumatta kaikille maakunnan asukkaille riittävät sosiaali- ja terveyspalve-
lut. Toinen asia, johon luotan erittäin voimakkaasti, on se — kuten sanoin, että tämä ei var-
masti ole täydellinen esitys, ja käytännössä ihan varmasti tulee tilanteita, joissa ilmenee,
että tarvitsee korjata tätä mallia, hieman säätää joltakin osin — että minä uskon suomalai-
seen yhteiskuntajärjestelmään niin, että ne ongelmat, jotka tulevat esille, kyllä korjataan
täällä Suomessa ja saadaan tästä entistä parempi malli.

Nyt kuitenkin olemme siinä tilanteessa, että tätä uudistusta on hiottu vuosikausia, ja
tämä paketti on laadittu juuri niillä suuntaviivoilla, joita viimeinen perustuslakivaliokun-
nan lausuntokin, voi sanoa, yhdenvertaisuuden ja kansanvaltaisuuden näkökulmasta vii-
toitti. Siellä tuotiin esille kolme erilaista mallia, ja voi sanoa, että tämä malli, jota nyt ol-
laan viemässä eteenpäin, jossa maakunnat ottavat järjestämisvastuun, oli se, jossa nähtiin
vähiten ongelmia ja joka on helpoiten toteutettavissa, ja sen takia olen itse henkilökohtai-
sesti erittäin tyytyväinen, että tällä mallilla ollaan lähdetty viemään uudistusta eteenpäin.

Mutta kuten totesin, kärkenä ei saa olla järjestelmä eivätkä maakunnat, vaan kärkenä pi-
tää olla ihmisten palvelut ja niiden turvaaminen, se pitää muistaa myös tässä toteuttamises-
sa. Olen omassakin maakunnassa korostanut sitä, että tämä muutos on niin valtava, kun
henkilöstöjäkin, jotka siirtyvät eri työnantajalle, on tuhansia, että tässä tilanteessa onnistu-
minen vaatii paitsi hyvää lakia myös erittäin hyvää ja onnistunutta muutosjohtamista. Jos
tässä epäonnistutaan, niin on olemassa riskejä, että menetetään niitä etuja, joita tällä muu-
toksella haetaan, ja tämä koskettaa koko valtakuntaa.

Eli kysymys on viime kädessä johtamisesta ja siitä, että tässä vaikeassa ja haastavassa
muutostilanteessa onnistutaan myös johtamisen kannalta niin, että emme turhaan, voi sa-
noa, kuluta tai hassaa taloudellisia resursseja, puhumattakaan inhimillisiä resursseja ja työ-
panoksia henkilöstöltä.

19.38 Jani Mäkelä ps: Arvoisa puhemies! Tässä on nyt eduskunnan käsissä iso uudistus,
ja täytyy sanoa, että tämä hallitus tekee, mitä lupaa, ja varsin nopeastikin. Eli tämmöinen
uudistus on saatu tänne meidän käsiteltäväksemme ihan melko lailla aikataulussa. Olettai-
sin, että kaikki oleellinen sanottava tästä asiasta on jo sanottu ja kaikki parhaat väärinym-
märrykset on jo väärinymmärretty ja jopa ymmärrykset ymmärretty, ja keskitynkin puhu-
maan sellaisesta, mikä saattaisi olla jollain tavalla uutta tämän asian kannalta.

Muutamia kommentteja pidettyihin puheenvuoroihin.
Itse tulen alueelta, missä tämän tyyppinen sote-ratkaisu eli täysin integroitu sosiaali- ja

terveyspiiri on ollut käytössä jo vuosikaudet, elikkä Eksote ja Etelä-Karjala. Siellähän hen-
kilöstö on jo siirtynyt piirin palvelukseen ja monet näistä asioista on jo tehty, mitä tässä nyt
tultaisiin tekemään monissa muissa paikoissa. Kokemukset siitä ovat olleet varsin hyviä, ja
itse asiassa nyt tämän maakuntauudistuksen myötä tietyt asiat siirtyvät parempaan suun-
taan tässä meillä käytössä olleessa mallissa.

Kun päätöksenteko on ollut kuntayhtymäpohjaista, niin se demokraattisuus on jossain
suhteessa ollut varsin, sanoisin, kyseenalaista puoluepukaroinnin vuoksi, koska sinnehän
ne paikat on jaettu kuntakohtaisin kiintiöin, jotka eivät ole välttämättä vastanneet mak-
80



Pöytäkirjan asiakohta PTK 18/2017 vp
suosuuksia. Jotkut kunnat ovat saaneet suhteettoman painoarvon. Sinne on kerääntynyt
tiettyjä henkilöitä, joiden keskinäiset suhteet eivät ole ehkä olleet parhaita mahdollisia.
[Susanna Huovinen: Miten jatkossa?] Suorassa kansanvaalissakin tällaiset ongelmat tie-
tysti voivat olla olemassa, mutta niiden todennäköisyys on pienempi, kun puolueet eivät
pääse niin selvästi peukaloimaan niitä henkilöitä, jotka näistä asioista päättävät. Omasta
mielestäni on siksi vain hyvä, että vastuuta siirtyy maakunnalle mitä erilaisimmista asiois-
ta, sote-asioiden ohella myöskin koulutusasioista. Ainakin meidän maakunnassamme
nämä asiat osataan mielestäni hoitaa paremmin kuin valtion ohjauksessa pystyttäisiin tai
mitä itsenäiset kunnat pystyisivät tekemään.

En sano, että uudistus olisi ongelmaton. Mutta ei tätä tekemättä kannata jättää sillä ve-
rukkeella, että on kehittämistä matkan varrella. Siihen meillä ei ole varaa veronmaksajien
ja kansalaisten suuntaan. Kyse on kuitenkin pohjimmiltaan siitä, että meidän täytyy löytää
kustannustehokkaampia tapoja tuottaa nämä välttämättömät sosiaali- ja terveyspalvelut
kansalaisille. Siinä täytyy olla ennakkoluuloton sen asian katsomisessa, miten ne palvelut
voidaan tuottaa, koska tulevaisuudessa meidän kantokykymme ei riitä tähän kustannusra-
kenteeseen. Kustannusten nousu pitää lopettaa ja mieluummin jopa taittaa vähän alaspäin.
Tähänhän esimerkiksi meillä on pystytty, ja itse asiassa on tiettyjä pelkoja siitä, voisiko
tämä uudistus johtaa jopa kehityksen menemiseen taaksepäin, jos nyt tehtyjä integraatioita
joudutaan hajottamaan sote-uudistuksen myötä. Toivon mukaan näin ei tapahdu.

Se, että tämä valinnanvapaus, joka oikeastaan ei edes kuulu koko tähän asiaan, tulee
erikseen, on mielestäni oikeastaan jopa hyvä asia siinä mielessä, että se on ainakin itselleni
kaikkein epäilyksiä herättävin kohta tässä sosiaali- ja terveysuudistuksessa. [Susanna Huo-
vinen: Samoin!] Valinnanvapaushan on sanana tietenkin erittäin kaunis ja hyvä, ja me
kaikki sellaista kannatamme, mutta kuten me tiedämme kaikki, piru asuu yksityiskohdis-
sa. Nyt täytyy pitää huoli siitä, että ne yksityiskohdat tulevat hiotuksi sillä tavalla, että se
palvelee kansalaisten etua. On toisaalta totta, niin kuin on sanottu, että valinnanvapaus kos-
kee nyt vain varakkailla ja anteliailla työnantajilla töissä olevia tai sellaisia, joilla on varaa
maksaa yksityislääkärin palveluista. Eli valinnanvapaus oikein ja hyvin toteutettuna voi
johtaa siihen, että valinnanvapaus koskee myöskin muita kansalaisia. Mutta tässä pitää olla
tarkkana.

Sitä myös korostan, että nämä tietotekniset ratkaisut, mitkä monissa puheenvuoroissa on
mainittu tässä keskustelussa, täytyy toteuttaa erityisesti kustannustehokkaasti, koska nii-
hin saa uppoamaan rahaa. Tämän tiedän omasta ammattitaustastani, että tietotekniikkaan
pystyy käyttämään rahaa ja sitä rahaa pystyy todella myös tuhlaamaan sinne. Pidän tärkeä-
nä, että näissä asioissa ollaan tarkkana tämän sote-uudistuksen eteenpäinviennin kanssa.

19.43 Sami Savio ps: Arvoisa puhemies! Lähetekeskustelussa on tänään mittava lakipa-
ketti sote- ja maakuntauudistuksen viemiseksi eteenpäin. Sote-uudistuksen tavoitteena on
yhdenvertaisten palveluiden saatavuus koko Suomen alueella, ja tämän uudistuksen tavoit-
teena on tietysti myös saada aikaan 3 miljardin euron säästöt ensi vuosikymmenen lop-
puun mennessä. Nämä mainitut tavoitteet ovat todella kunnianhimoisia, mutta ne ovat
myös välttämättömiä sekä ikääntyvän väestön kasvavan palvelutarpeen että maamme ta-
loudellisen kestokyvyn näkökulmasta käsin tarkasteltuna.

Vuoden 2019 alussa toimintansa käynnistäville 18 maakunnalle siirtyy lukuisia tehtä-
viä, muun muassa pelastustoimi, ympäristöterveydenhuolto, aluekehitys, alueiden käytön
ja rakentamisen ohjaus sekä työ- ja elinkeinopalvelut. Hyvinvoinnin ja terveyden edistä-
81



Pöytäkirjan asiakohta PTK 18/2017 vp
minen jää kunnille, vaikka niiltä viedäänkin merkittävä osa nykyisistä tehtävistä. Kuntien
lakisääteisistä tehtävistä siirtyy noin puolet maakunnille, kuntien menoista keskimäärin 57
prosenttia. Samassa yhteydessä alennetaan lakisääteisesti kuntien tuloveroprosenttia noin
12,5 prosenttiyksiköllä ja tehdään muutoksia valtion tuloveroasteikkoihin. Muutoksen yh-
teydessä on varmistettava, ettei kenenkään tuloverotus kiristy.

Kunnille muutoksesta aiheutuva yli- tai alijäämän muutos on rajattu 100 euroon asukas-
ta kohti neljän vuoden siirtymäajalla. Kuntien taloudellinen asema ei siis tässä mielessä
muutu kovinkaan paljon, mutta niiden tulee luonnollisesti huolehtia talouden tasapainoon
pääsemisestä jo hyvissä ajoin ennen uudistuksen toteutumista. Omaisuussiirrot kunnilta ja
kuntayhtymiltä maakunnille on toteutettava siten, ettei siirroista aiheudu ongelmia kunta-
tasolla. Myös käyttämättä jäävien kiinteistöjen osalta on löydettävä ratkaisu jatkovalmis-
telun kuluessa.

Tämän uudistuksen myötä puretaan parisataa kuntayhtymää ja lukuisia muita toimieli-
miä. Maakuntien luottamushenkilöt valitaan jatkossa demokraattisilla vaaleilla, mikä on
erittäin suuri parannus nykyjärjestelmään verrattuna. Tähän positiiviseen seikkaan kiinnit-
ti huomiota aiemmin myös edustaja Saarakkala pitämässään perussuomalaisten ryhmäpu-
heenvuorossa.

Kansalaisille tärkeimpiä asioita ovat luonnollisesti hoitoonpääsyn nopeutuminen ja ai-
empaa paremman hoidon saaminen. Ne ovat toivottavia uudistuksen lopputuloksia. Raken-
teet ovat tavallisen ihmisen näkökulmasta sivuseikka. Tietenkin kansalaiset arvostavat
myös palvelutuotannon kustannustehokkuutta, johon tällä uudistuksella tähdätään. Se
edellyttääkin merkittäviä rakenteellisia uudistuksia nykyjärjestelmään verrattuna. Sote-uu-
distuksen yhteydessä on onneksi huomioitu myös järjestöjen näkemykset, mikä näkyy
muun muassa vammaisjärjestöjen toivoman henkilökohtaisen budjetoinnin käyttöönotos-
sa.

Arvoisa puhemies! Valinnanvapaus on kannatettava periaate, kunhan varmistetaan
pienten palveluntuottajien toimintaedellytykset. Markkinatalous on hyvä renki muuallakin
yhteiskunnassa. Täälläkin esitetystä kritiikistä huolimatta toimiva valinnanvapausmalli
olisi merkittävä askel kohti terveydenhuollon tasa-arvoa, jossa pienituloisillakin henkilöil-
lä on mahdollisuus valita itselleen sopivat palveluntarjoajat kohtuullisin kustannuksin.

Uudistuksen yhteydessä perustetaan myös palvelukeskuksia, jotka helpottavat tukipal-
veluiden organisointia. Toimivat tietotekniset palvelut tuovat merkittäviä säästöjä nykyjär-
jestelmään verrattuna. Tiedän tämän, koska olen aiemman ammattini tiimoilta tutustunut
terveydenhuollon tietojärjestelmiin. Kuten edustaja Mäkelä edellä viittasi, alaa on vaivan-
nut hajanaisuus. Sitä on tässä yhteydessä mahdollisuus karsia merkittävästi ja saada tieto
kulkemaan kustannustehokkaasti.

Arvoisa puhemies! Kansalaiset ovat kyllästyneet vuosikausia jatkuneeseen sote-vei-
vaukseen. Nyt on korkea aika viedä uudistus kunnialla maaliin. Valitettavasti siinä ei on-
nistuttu viime vaalikaudella kovasta yrityksestä huolimatta. Tällä kertaa uudistus on vietä-
vä läpi kunnianhimoisesti ja määrätietoisesti paikkaamalla lakiesityksissä mahdollisesti
vielä olevat puutteet valiokuntakäsittelyn aikana.

19.48 Sinuhe Wallinheimo kok: Arvoisa herra puhemies! Käsittelyssä todellakin on mo-
nellakin tapaa historiallisen tärkeä esitys. Kyseessä on Suomen julkisen sektorin isoin uu-
distus. Kyseessä on uudistus, jonka tavoitteisiin jokainen tässä salissa edustetuista puolu-
eista on sitoutunut. Jokaisessa puolueessa on ymmärretty ainakin joskus se, että väestön
82



Pöytäkirjan asiakohta PTK 18/2017 vp
ikääntyessä tällä hetkellä käytössä oleva pirstoutunut, byrokraattinen ja monikanavaisesti
rahoitettu sosiaali- ja terveyspalveluiden kokonaisuus on uudistettava, jotta me voimme
2020- ja 2030-luvuillakin tarjota kansalaisille heidän tarvitsemansa laadukkaat sosiaali- ja
terveyspalvelut. 

Siksi tänään, arvoisa puhemies, kun noin tuhannen sivun mammuttiesitys on vihdoin
saatu tänne saliin käsiteltäväksi, on erityisesti punavihreän opposition kritiikki koko päi-
vän ollut erikoista kuultavaa. [Susanna Huovinen: Mitenkä niin?] Puheet siitä, että uudis-
tus pitäisi nyt lopettaa tai että valmistelu pitäisi aloittaa alusta, ovat kaukana vastuullisuu-
desta, kansalaisten kannalta kun tärkein asia olisi nyt päästä vihdoin liikkeelle niiden lu-
pauksien lunastamisessa, joita jokainen täällä edustettu puolue on viimeisten vuosien aika-
na sote-uudistukseen ladannut.

Arvoisa puhemies! Esittämäni huomiot punavihreän opposition puheista eivät tarkoita
sitä, että sote-esitys olisi kaiken kritiikin yläpuolella. Yhtä vähän se tarkoittaa sitä, että uusi
sosiaali- ja terveyspalvelujärjestelmä toimisi täydellisesti ensimmäisestä päivästä alkaen,
pikemminkin päinvastoin. Paljon pohdittavaa ja valuvikojakin tässä kokonaisuudessa tu-
lee olemaan tämänkin esityksen jälkeen. Esimerkiksi se, miten uudistuksen vaatima tiedon
vapaa liikkuvuus toteutetaan, on yksi uudistuksen kriittisimmistä kokonaisuuksista. Silti
järkevämpää kuin yksittäisten epäkohtien kauhistelu ja riidan haastaminen olisi tässä salis-
sa etsiä vastauksia ja yhteistyötä mahdollisimman toimivan kokonaisuuden luomiseksi
määräaikaan mennessä. Kunhan uudistuksen pääkohdat saadaan paikalleen, aikaa on yk-
sittäisten kipukohtien ratkaisemiseen.

Arvoisa puhemies! Tärkeintä on nyt päästä liikkeelle. Annetaan sotelle ja Suomelle nyt
siis mahdollisuus.

19.51 Hannu Hoskonen kesk: Arvoisa herra puhemies! Lähetekeskustelussa käsittelyssä
oleva uudistus koskien maakuntia ja sosiaali- ja terveyspalvelujen tarjoamista on varmasti
Suomen itsenäisyyden ajan suurimpia uudistuksia ellei suurin. Maakuntien perustamista
koskeva lakipaketti on tärkeä asia, ja uskon, että sillekin saadaan järkevät puitteet uuden
lain myötä, ja valiokuntakäsittelyssä sitä lakia toki pitää vielä viilata. Sama koskee tervey-
denhuollon järjestämistä koskevaa lakia. On selvä asia, että Suomi tarvitsee uudistamista
myös terveyspalveluissa, ja maakunta organisaationa on riittävän iso vastuunkantaja ter-
veyspalveluita järjestämään. 18 maakuntaa on siinä riittävä paketti. 

Maakuntahallinnon perustaminen on hyvä asia. Se vain on valitettavaa, että maakunta-
uudistus jää tavallaan hieman kesken, kun maakunnat eivät saa verotusoikeutta ja näin ol-
len valtion rahahana on sitten tässä asiassa se, joka ratkaisee pelin. Jos rahahanat menevät
kiinni, maakunta joutuu rahoitusvaikeuksiin ja sitä koskevat samat kriisikuntamenettelyä
koskevat pykälät, jotka moni kunta Suomessa on jo joutunut kokemaan. Torpparin asemas-
sa oleminen ei mukavaa ole, jos sattuu olemaan keljumainen isäntä.

Sitten sosiaali- ja terveydenhuollon uudistamisesta muutamia asioita: 
Jotta ei kukaan luule, että olen vastarannan kiiski: minä kannatan uudistuksia. Se on ai-

noa tie mennä eteenpäin. Mutta uudistamisen aikana pitää ottaa seuraavia asioita huo-
mioon, ja kuten edustaja Savio puheenvuorossaan mainitsi, se kuuluu valiokunnan tehtä-
viin. Perusterveydenhuollon kehittäminen Suomessa loppui valitettavasti 1990-luvun lop-
pupuolella ja 2000-luvun alussa. Kaikki panokset keskitettiin suuriin keskuksiin ja keskus-
sairaaloiden rakentamisiin. Kotimaakunnassani Joensuussa Pohjois-Karjalassa tästä on
hyvä esimerkki: Tikkamäelle on rakennettu keskussairaalaa. Se alkaa olla valmis, kun tont-
83



Pöytäkirjan asiakohta PTK 18/2017 vp
tikin loppuu. Enää ei voi rakentaa, mutta on sinne kyllä taloja tullut, ja maakuntien terveys-
palvelut ovat kylmästi sanoen heikentyneet. Iso ongelma uudistamisessa on kuitenkin se
karmea tosiasia, että tämä keskittää järjestelmää varmuudella, ja voittajina ovat maakunta-
keskukset ja häviäjinä maaseutukunnat. 

Muutama asia siitä: 
Valinnanvapaus koskee käytännössä vain suuria kaupunkeja. En jaksa vielä tällä valvo-

misella uskoa, että pienissä maaseutukunnissa palveluista syntyisi kilpailua. Sitä en usko.
Rahat ja päätösvalta ovat kiistatta tässäkin tapauksessa suurissa keskuksissa. Näin on käy-
nyt kaikissa uudistuksissa Suomen Euroopan unionin jäsenaikana. Tämä on kylmä tosi-
asia, ja joka muuta väittää, saa puheensa toteen näyttää. Kunnat menettävät verotuloistaan
kaksi kolmasosaa, mikä käytännössä tarkoittaa sitä, että huonossa taloudellisessa asemas-
sa olevat kunnat joutuvat hyvin nopeassa aikataulussa kriisimenettelyyn ja niiden olemas-
saolo lakkaa. Kun velat jäävät ja vastuut jäävät ja sote-kiinteistöt tyhjenevät, sen tietää, että
pienevillä rahoilla sitä pakettia ei hoida kukaan. Jokainen voi omassa taloudessaan testata,
miten siinä käy, laittamalla kaksi kolmasosaa tuloista pois. 

Biotalous ja muut kasvualat tarvitsevat sosiaali- ja terveyspalveluita ja nimenomaan
niin, että ne ovat sitten kaikkialla Suomessa saatavissa. Siksi kannatan uudistamista, mutta
toivon, että tähän maaseutukuntien tilanteeseen otetaan vakavasti kantaa valiokuntakäsit-
telyssä. Hyvät palvelut tarvitaan niin Ilomantsissa kuten Utsjoellakin. Ei siinä ole mitään
eroa. Tämähän oli koko sote-uudistuksen suuri idea, ja siitä pitää pitää kiinni. Lähtökoh-
dasta on pidettävä kiinni. Valinnanvapauden myötä suuret ylikansalliset yhtiöt valtaavat
aivan varmasti markkinat. Nehän pystyvät muun muassa verokikkailuun, mitä tavan pieni
yritys ei koskaan pysty tekemään. Toivon, että nämä pienet yhtiöt, jotka maakunnissa toi-
mivat, saisivat myös hankintalain hengessä mahdollisuuden kilpailla näistä palveluista.
Ylikansallisilla yhtiöillä on niin valtavat taseet... Muun muassa kaksi suurinta ruotsalaista,
joissa muun muassa Wallenbergin suvun raha vaikuttaa, pystyvät tekemään semmoista jäl-
keä, että suomalaiset pienet yrittäjät eivät siihen koskaan pysty. Ne voivat kiusallaan tehdä
vaikka alihintaisen tarjouksen saadakseen kilpailijat pois markkinoilta.

Toinen asia on sitten päivystyksen hoitaminen. Jo tänä päivänä päivystyksessä on suuria
ongelmia maaseutukunnissa, ja toivon, arvoisa puhemies ja arvoisat ministerit, että tähän
päivystysasiaan kiinnitetään vakavaa huomiota. Jos päivystysasiaa ei hoideta kunnolla, se
tarkoittaa lääketieteen tason laskemista, ja muun muassa akuuttihoidossa se tarkoittaa sitä,
että maaseutukunnissa olevat ihmiset ovat suuremmassa hengenvaarassa esimerkiksi veri-
tulpan sattuessa kuin kaupungissa asuvat, ja tämä ei ole oikein.

Demokratiakysymyksen näen myös ongelmaksi, koska päätösvalta siirtyy maakunta-
keskuksiin ja se on iso päättäjä, jolla on isoin äänivalta ja jolla on suuri raha. Demokratias-
sa tämä on totta kai ratkaistu, mutta juttu on vain niin, että isot [Puhemies koputtaa] kes-
kukset aina voiton vievät. — Palaan asiaan seuraavassa puheenvuorossa.

19.57 Susanna Huovinen sd: Arvoisa puhemies! Haluan minäkin kiittää alkuun ministe-
reitä, jotka sitkeästi täällä istuvat ja kuuntelevat näitä meidän näkemyksiämme, se on tär-
keää meille kaikille. 

Hyvät kollegat, olen varmasti yksi niistä, joka kyllä kaikkein kiivaimmin tässä porukas-
sa toivoisi, että ratkaisuja saataisiin aikaiseksi, koska jonkin verran työtä myös viime kau-
della tämän yhteisen ison savotan eteen tehtiin. Niin kuin ministeri Rehula tuossa hymyi-
lee, niin sehän pitää paikkansa, että tässä lakiesityksessä on hyvin paljon itse asiassa pohjia
84



Pöytäkirjan asiakohta PTK 18/2017 vp
siitä edellisellä kerralla, viime kaudella, täällä olleesta lakiesityksestä. Joitakin isoja muu-
toksia valitettavasti on menty tekemään, mutta aika paljon siitä työstä, jota viime kerralla,
viime kaudella, eduskunnalle teimme, on voitu hyödyntää myös tämän hallituksen esityk-
sessä. Kyllä voi sanoa, että vieläkin harmittaa se, että emme päässeet maaliin. Tuo perus-
tuslakivaliokunnan kannanotto viime kaudella tarkoitti sitä, että epävarmuus niin sote-hen-
kilöstön kuin myös palveluiden käyttäjien kannalta on jatkunut. Jaan kyllä sen huolen,
mikä täällä on moneen kertaan jo kerrottu, kuinka pystymme pitämään osaavan henkilös-
tön mukana tässä työssä, saamaan heidän panoksensa tähän työhön mukaan, mikäli ratkai-
sut edelleenkin vain venyvät. On totta se, että meidän järjestelmämme kaipaa uudistusta.
Aivan yhtä totta on se, että tämä ei ole helpoin mahdollinen rasti millekään hallitukselle.
Tässä ovat erittäin vahvat lobbyt takana, jotka ovat vaatimassa omaa osuuttaan milloin mi-
hinkin asiaan, ja tämä koko sote-keissi olisi ratkaistu, jos tämä helppo olisi ollut, mutta toi-
votaan, että ratkaisuja saadaan aikaiseksi. 

Sote siis tarvitaan, mutta ei mikä tahansa sote. Niin kuin tuossa debatissa jo totesin, pu-
hemies, suurin huoleni liittyy kyllä siihen, saavutetaanko hallituksen itse itselleen asetta-
mat tavoitteet tässä tärkeässä asiassa. Eli jotta kansalaisten palvelut saadaan järkevästi to-
teutettua näin pienessä maassa kuin Suomi siten, että osaavaa henkilöstöä meillä riittää ja
että rahatkin riittävät, on aivan keskeinen asia se kokonaisvaltainen ote, josta käytämme
myöskin sanaa "integraatio". Niin kuin moni asiantuntija on sanonut, huolena on nyt juuri
se, että tällä mallilla, jota hallitus tässä tarjoaa, ei pystytä näihin tavoitteisiin pääsemään,
vaan päinvastoin, tämä toimijoiden viidakko tulee olemaan melkoinen, ja sen hallitsemi-
nen on tavattoman vaikeaa, ellei peräti mahdotonta. Kuten esimerkiksi Jussi Huttunen on
eräässä esityksessä sanonut, tämä on eräällä tavalla hyppy tuntemattomaan. Ja tässä kohtaa
toivoisin tietenkin, että vielä eduskunnassa löytyisi mahdollisuutta harkita uudelleen niitä
osia tästä esityksestä, joissa liikutaan siihen suuntaan, että tämä integraation toteutuminen
ei välttämättä näillä esityksillä täysimääräisesti toteudu. 

Lisäksi on kansalaisen kannalta oleellista sekin, jos luukut kovasti lisääntyvät: mitä se
tarkoittaa paljon palveluja tarvitsevien ja käyttävien näkökulmasta? Ja pidän kyllä aika on-
gelmallisena myös sitä — jos sitten pakkoyhtiöittäminen halutaan välttämättä tehdä — että
kansanvalta karkaa kyllä näihin pakkoyhtiöihin aika herkästi sellaisten sermien taakse, että
itse asiassa tuosta maakuntahallinnosta tulee vain samankaltainen kumileimasin kuin tääl-
lä joku kuvasi nykyisenkaltaisia kuntayhtymiä. Se ei ole mielestäni myöskään järkevää,
kun katsomme sitä, millä tavalla ihmiset tänä päivänä luottavat kansanvaltaisiin järjestel-
miin, ei vain täällä Suomessa vaan myös muualla. 

Puhemies! Haluan vielä loppuun sanoa keskeiset huoleni: Toteutuuko integraatio? Pys-
tymmekö pitämään huolta monisairaista, köyhistä ihmisistä? Voimmeko päästä tiedolla
johtamiseen, jossa nämä järjestelmät myös pysyvät jollakin tavalla perässä? Miten käy alu-
eelliselle eriarvoisuudelle, joka on osin totta tänä päivänä — pystymmekö puuttumaan täl-
lä mallilla siihen? Erityisen tärkeänä pidän sitä, että huolehtisimme nykyisen järjestelmäm-
me kruununjalokivestä eli erikoissairaanhoidon toimivuudesta. Siihen liittyy tämän muu-
toksen [Puhemies koputtaa] myötä isoja uhkia, jotka toivon, että valiokuntakäsittelyssä pe-
rataan huolella läpi. 

20.02 Pertti Hakanen kesk: Arvoisa herra puhemies! Täällä tänään on puhuttu paljon ja
vahvaa asiaa. Puhuttiin historiallisesta, suuresta uudistuksesta, joka etenee aikataulussa. Se
85



Pöytäkirjan asiakohta PTK 18/2017 vp
on hieno osoitus siitä, mitä hallitus on pystynyt oikeasti tekemään tämän kovan paineen al-
la, mikä kentällä on saatu kokea päivittäin, kun tästä asiasta kansalaisten kanssa juttelee.

Toki täällä salissakin tänään on ollut vähän käsittämätön tunnelma, kun yksimielisyys
varmaan kaikilla on siitä, että uudistus tarvitaan, mutta siitä, millä tavalla tai mitkä ovat sa-
namuodot, tulee pelottelua ja vaatimuksia jopa keskeytyksestä, ja ne ovat niitä ikäviä asioi-
ta, joita meidän keskusteluamme seuranneet kansalaiset tuolla ihmettelevät ja kummaste-
levat, onko tämä oikealla tavalla tuotu esille ja millä tavalla tätä arvostellaan. Totta kai kri-
tiikki on sallittua ja niin pitää olla, mutta me olemme kuitenkin viemässä sellaista uudis-
tusta eteenpäin, jossa on oikeasti ihminen keskiössä, se asiakas, eikä enää hallinto. Tässä
selkeytetään merkittävästi myös hallintoa ja tuodaan oikeasti se mahdollistava uudistus nyt
jokaiselle kansalaiselle. Toivottavasti myöskin tämä valinnanvapausproblematiikka pysty-
tään ratkaisemaan niin, että joka niemessä ja notkelmassa Suomessa pystytään myöskin
siihen sitoutumaan.

Tämä tuo myöskin demokratiaa sillä tavalla, että tämä vahvistaa kansalaisten suoraa de-
mokratiaa ja päätöksentekoa siellä lähellä ihmistä. Se on hyvin tärkeä asia myöskin tänä
päivänä, kun puhutaan siitä, kuka päättää meidän asioistamme tuolla paikallisella tasolla.
Tämä on aivan hyvä, mallitulos siinä.

Täytyy muistaa aina myös sekin, että kyllä tässä myöskin sopimisen vapaus tulee sinne
maakunnille ja myös suhteessa ministeriöiden suuntaan. Että tässä on monta äärettömän
hyvää elementtiä. Toki täytyy muistaa myös se, että valmistelutilanne eri maakunnissa on
edistynyt eri tasolla, ja siitä minä olen ainakin huolissani, onko tätä kritiikkiä liikaa viljelty
tuolla maakunnissa.

20.04 Eerikki Viljanen kesk: Arvoisa puhemies! Tätä sosiaali- ja terveydenhuollon jär-
jestämisen lakipohjaa on valmisteltu jo useilla vaalikausilla ja erittäin värikkäin vaihein,
niin kuin täällä on tänään keskustelussa moneen kertaan todettu. Valmistelu on tehty mo-
nen hallituksen toimesta ja niin, että kaikki eduskuntapuolueet ovat ainakin jossain vai-
heessa olleet tiiviisti valmistelussa mukana. Nyt meillä on käsissämme tähänastisista paras
ehdotus siitä, miten sosiaali- ja terveyspalvelut järjestettäisiin tulevaisuudessa turvaten laa-
dukkaat ja tehokkaasti tuotetut lähipalvelut ikääntyvän väestön maassamme. 

Olen nyt tunteja kuunnellut täällä kollegojen puheenvuoroja hieman ristiriitaisin tun-
tein. Viime vaalikaudella kaikki puolueet taisivat olla samaa mieltä siitä, että uudistus tar-
vitaan. [Sirpa Paatero: Vieläkin!] Tämän päivän keskustelun perusteella en ole aivan enää
varma, nähdäänkö sote-uudistus oppositiossa enää välttämättömänä. Jopa aivan perus-
asiasta tuntuu olevan epätietoisuutta. Sote-uudistusta ei tehdä vain uudistamisen vuoksi.
Sote-uudistus tehdään, jotta kykenemme turvaamaan laadukkaat sosiaali- ja terveyspalve-
lut kaikille suomalaisille myös tulevina vuosikymmeninä. Ainakin tähän päivään asti muu-
toksen välttämättömyys on tunnustettu yli puoluerajojen.

Uudistuksen keskeisenä keinona on saada palveluiden rapautumiskehitys pysähtymään
ja antaa palveluiden järjestämisestä ja rahoittamisesta vastuu samalle taholle. Tämä pois-
taa päällekkäisyyksiä ja luo pohjan sujuville palveluketjuille. Uskon, että palveluketjujen
sujuvoittaminen tuottaa sekä laadullisesti että inhimillisesti parempia ja oikea-aikaisempia
palveluita ja taloudellista tehokkuutta. Uudistuksessa tulee muistaa, mitä ministeri Rehu-
lakin on todennut, että sosiaali- ja terveydenhuollon uudistamisessa on kyse vuosien muu-
tostyöstä. Muutos tapahtuu vähitellen ennen kaikkea käytännön työssä toimintatapojen
muutosten, ammattilaisten lisääntyvän yhteistyön ja ohjauksen virtaviivaistumisen kautta.
86



Pöytäkirjan asiakohta PTK 18/2017 vp
Mutta tunnustaa pitää, että osalla alueista tulee vielä kiire. Onkin tärkeää, että maakuntien
palvelutuotanto on vahvassa valmiudessa vastaamaan tuleviin haasteisiin. Keskeistä on
myös se, että julkisella toimijalla on hyvät lähtökohdat valinnanvapauden toteutuessa. 

Arvoisa puhemies! En malta olla kommentoimatta täällä salissa useita kertoja kerrattua
3 miljardin säästöä. Jos emme tekisi nyt mitään, sote-menot kasvaisivat vuoden 2018 lu-
vusta 18 miljardia 27 miljardiin vuoteen 2029 mennessä. Nyt uudistuksella tavoitellaan
sote-menojen kasvun käyrän loiventamista 3 miljardilla eurolla vuoteen 29 mennessä, eli
sote-menot olisivat tuolloin 24 miljardia euroa. Kyseessä siis ei ole 3 miljardin leikkaus ny-
kytasoon, kuten täällä on erittäin monta kertaa tänään annettu ymmärtää, vaan se, että kym-
menessä vuodessa menot kasvaisivat 9 miljardin sijasta 6 miljardia elikkä menojen kasvua
hillittäisiin, ei suoranaisesti leikata 3 miljardilla. 

20.09 Timo V. Korhonen kesk: Arvoisa puhemies! Kuten moneen otteeseen tänään on
todettu, edetään kohti historiallista uudistusta. Meillä on työn alla merkittävin kunnallis-
hallinnon ja kunnallisen palvelutuotannon kehittämishanke sitten, olisiko se jotain, vuo-
den 1865 tai jotain sinnepäin. Edellinen vastaava merkittävin uudistamishanke oli epäile-
mättä vuonna 2005 käynnistynyt Kainuun hallintokokeilu, jossa perusterveydenhuolto
kunnilta ja erikoissairaanhoito sairaanhoitopiiriltä siirrettiin yhdessä maakuntahallinnon
kanssa samaan kuntayhtymään. 

Arvioin itse tätä nykyistä uudistusta myös monella tavalla Kainuun hallintokokeilun nä-
kökulmasta. Itse totesin jo kesällä 2006, siis 1,5 vuotta maakuntakokeilun käynnistymisen
jälkeen, että samanlainen ratkaisu toimii koko Suomessa, ja mitä pidemmälle Kainuun hal-
lintokokeilussa edettiin, sitä varmempi myös olin siitä, että tämä samantyyppinen toimin-
tamalli sotessa, aluekehittämisessä ja niin edelleen toimii myös koko maassa. Mekin oli-
simme halunneet silloin valtion aluehallinnon maakunnan poliittiseen ohjaukseen. Emme
siinä onnistuneet, mutta nyt sitten tässä maakuntahallinnon kehittämisessä edetään tältäkin
osin Kainuuta pidemmälle. Toki sosiaali- ja terveydenhuollon sisältö tällä erää tässä valta-
kunnallisessa sote-uudistuksessa on jossakin määrin erilainen kuin mitä se oli Kainuussa,
mutta näitten kokemusten pohjalta, mitä itselläni on, olen täysin vakuuttunut siitä, että
tämä uudistus on oikea. Se on välttämätön. Sote-uudistus turvaa tarvittavat palvelut myös
pitkälle tulevaisuuteen, ja maakuntauudistuksella luodaan sitten lisää elinvoimaa. On ai-
van selvä asia, että kyllä maakunnissa itse tiedetään parhaiten, mikä oman maakunnan ke-
hittämisessä on oikea tie ja parasta. 

Nyt on välttämätöntä, että maakunnille annetaan etenemismahdollisuus. Kuten todet-
tua, monet maakunnat ovat tässä edenneet jo erittäin hyvässä järjestyksessä hyvällä vauh-
dilla, henkilöstö on mukana, uudistukset ja valmistelut ovat hyvin hyvin parlamentaarisia,
laajoja, eli on välttämätöntä, että täältä nyt saadaan nämä uudistukset eteenpäin — toki tie-
tysti niin, että nämä mahdolliset ongelmat, joita muun muassa tässä sote-uudistuksessa
kenties on, pitää korjata. Olen myös vakuuttunut siitä, että 18 maakuntaa on oikea pohja
näille uudistuksille. Jonkin verranhan tämän päivän aikana on keskusteltu siitä, onko näitä
maakuntia nyt sitten liikaa. Nämä 18 maakuntaahan on nyt perustettu lähes sairaanhoito-
piirien pohjalle, joten voidaan ajatella myös niin, että tämä integraatio perustuu hyvin vah-
vasti erikoissairaanhoidon ja perusterveydenhuollon pohjalle näissä nykyisissä maakun-
nissa, mutta kysymys on myös hyvin pitkälle siitä, mikä on tämä tarkastelunäkökulma. Jos
näiden maakuntien määrää arvioidaan perussairaanhoidon näkökulmasta, niin näitä maa-
kuntia on varmasti ihan oikea määrä — näillä saadaan perusterveydenhuoltoon leveämmät
87



Pöytäkirjan asiakohta PTK 18/2017 vp
hartiat — mutta jos arvioidaan sitten erikoissairaanhoidon näkökulmasta, niin on totta kai
selvää, että kaikki maakunnat eivät ole erikoissairaanhoidon osalta riittävän suuria, ja sen
takiahan täällä sote-uudistuksessa on mukaan otettu myös sitten tämä maakuntien välinen
yhteistyö, joka esimerkiksi Pohjois-Suomessa neljän maakunnan kesken etenee vapaaeh-
toisesti erinomaisen hyvää vauhtia.

Sitten, puhemies, aivan lyhyesti: Täällä on päivän aikana keskusteltu myös siitä, toteu-
tuvatko maakuntaitsehallinnon elementit. On epäilty sitä, että kun maakuntavero puuttuu,
niin se on ongelma itsehallinnon kannalta. Olen toki samaa mieltä, mutta on myös muistet-
tava, että nyt maakunnille annetaan yleiskatteellinen rahoitus, jonka jakamiseen maakun-
nilla on sitten päätösvalta, on suorilla vaaleilla valittavat maakuntavaltuustot, maakunnilla
on oikeus päättää organisoitumisesta, [Puhemies koputtaa] keskushallinnon suora ohjaus-
valta on vähentynyt ja niin edelleen, eli, puhemies, olen vahvasti sitä mieltä, että näillä uu-
silla maakunnilla on myös hyvin vahvoja itsehallinnollisia elementtejä.

20.14 Sirpa Paatero sd: Arvoisa herra puhemies! Tässä hetki sitten käytettiin puheenvuo-
ro, että kaikki puolueet eivät ole haluamassa sote-uudistusta. En vain tiedä, mitkä ovat ne
puolueet, jotka eivät halua sote-uudistusta, koska siitä kahdeksan puolueen joukkueesta,
joka oli viime kaudella, kaikki olivat kyllä yhtä mieltä, enkä ole minkään puolueen nähnyt
peruuttavan tätä ajatusta. Toinen asia on se, että meillä on toisenlainen ajattelu siitä. Me
olemme yhä edelleen niiden seitsemän joukossa, jotka halusivat sen pohjaksi julkiset pal-
velut. Silloin halusi vain kokoomus sen yksityisen puolen. 

Jotta nyt tulee selväksi: sosiaalidemokraatit haluaa sote-uudistuksen. Meidän ero nykyi-
seen hallituksen malliin on se, että meidän omassa ajattelussamme meidän mallimme on
sama kuin Hannes Mannisen ja Kimmo Sasin elikkä aluekuntamalli, joka voidaan tehdä
kuntalain pohjalta. Meillä on kuntalaki, joka olisi huomattavasti kevyempi järjestelmä kuin
perustaa erillinen maakuntahallintolaki. Siinä joka tapauksessa olisi vaalit, siinä joka ta-
pauksessa olisi rahoitusoikeus, verotusoikeus, ja siinä joka tapauksessa olisi päätösvalta
alueen omissa asioissa niin, että voitaisiin tehdä kunnan kanssa yhteisellä sopimuksella
päätös, missä mikin palvelu tuotetaan. Tämä on yksinkertaisesti sosiaalidemokraattien
malli. — Mutta tätä ei siis olla nyt esittämässä, vaan ollaan esittämässä maakuntamalli, jos-
sa suurimmalta osin yksityistetään nämä palvelut sen jälkeen, kun julkisetkin palvelut on
pakkoyhtiöitetty. Meidän mallissa siis ei järjestäjää ja tuottajaa erotettaisi eikä pakkoyh-
tiöitettäisi.

Tässä on keskusteltu illan aikana, että näitten hallinnollisten toimijoiden määrä vähenee
huomattavasti, kun siirrytään pois tästä noin 400:sta 18:aan. Kyllä, soten osalta, mutta ei
kai mikään puolue ole lopettamassa kuntia. Vaikka kunnat eivät tulevaisuudessa ole vas-
tuussa sotesta, niin kunnat yhä edelleen ovat olemassa, jotenka ei se hallinnollisesti häviä
se kunta. Se vastaa terveyden edistämisestä, sivistyksestä, teknisistä toiminnoista ja kai-
kesta muusta, jotenka eivät meillä hallinnollisesti häviä tässä muut kuin ne sairaanhoitopii-
rit ja muut kuntayhtymät, jotka on tällä hetkellä tehty. Mutta ei niitä ole 400:aa, jotenka pi-
tää pysyttäytyä nyt jotenkin tämmöisessä rehellisemmässä mallissa.

Valmistelussa on tällä hetkellä käytännön ongelmia. Muun muassa kaikki maakuntajoh-
tajat ovat kritisoineet ja lähettäneet valtioneuvostolle, hallitukselle, kirjelmiä siitä, että ra-
hat eivät riitä. Valmisteluun tarvittaisiin huomattavasti lisää työvoimaa. Hallituksen tar-
jous olisi ollut valmisteluun 400 000 tälle vuodelle. Minä en tiedä mitään muuta kuin yh-
den maakunnan, jonka nimi on Kymenlaakso, jonka kulut tälle vuodelle ovat 2 miljoonaa,
88



Pöytäkirjan asiakohta PTK 18/2017 vp
ja vähän epäilen, että meidän maakunnassa kunnat haluavat maksaa sen 2 miljoonaa siitä
syystä, että rakentavat maakuntaa. Ja tämän takia, että se valmistelu vaatii todella paljon,
Uusimaa on erittäin hankalassa tilanteessa.

Sitten tämä pakkoyhtiöittäminenhän ei liity pelkästään näihin maakunnan yhtiöihin,
joissa siis normaali, tavallinen erikoissairaanhoito tai normaali, tavallinen terveyskeskus
pakkoyhtiöitetään, vaan se liittyy myöskin näihin valtakunnallisiin palvelukeskuksiin.
Maakunnilla ei ole vaihtoehtoa. Maakuntien on osallistuttava näihin yhtiöihin, mitkä tar-
koittavat kiinteistöjä, henkilöstöä, ict:tä. Maakunnat eivät siis saa tehdä päätöksiä. Mistä?
Tekevätkö henkilöstöhallintoa, palkkalaskentaa tai mitä muuta? Se on tehtävä tämän yhti-
ön kautta. Ostojen osalta, hankintojen osalta päästiin onneksi ratkaisuun, että Hanselin
lainsäädäntö avataan, jotenka valtion puolelta voidaan tukea hankintoja myöskin maakun-
nille tai kuntahankintojen kautta voidaan. Mutta tämä pakkoyhtiöittäminen liittyi siis
myöskin tähän valtakunnan tason hallintaan. Ja minä epäilen, anteeksi vain kollegat, että
kun meille tulee Senaatti kakkonen, johonka siirretään nämä kaikki kiinteistöt, niin toivot-
tavasti sen tuottotavoitteet eivät sitten ole samat kuin tämän Senaatti ykkösen, joka tulee
aika kalliiksi nykyisin valtionhallinnon toimijoille. [Puhemies koputtaa] 

Palaan ehkä hetken päästä vielä tähän, mutta yhden asian sanon, puhemies. 
Tämä tulee tarkoittamaan satoja sopimuksia: maakuntien välillä, maakuntien ja kuntien

välillä, maakuntien ja valtion välillä. Kysyimme eräässä tilaisuudessa Tuomas Pöystiltä,
kuinka paljon meillä on tällä hetkellä tämmöisiä sopimusalan asiantuntijoita, jotka pysty-
vät sitten tämän lainsäädännöllisen kehikon tekemään, jotta ne sopimukset ovat päteviä.
Ehkä kymmenkunta, oli muistaakseni se vastaus. Valitettavasti niitä tarvitaan satoja, jotta
me pystymme tämän sopimusviidakon tulevaisuudessa hoitamaan. 

Kuntien asioista puhun hetken päästä uudelleen.

Toinen varapuhemies Arto Satonen:  Otetaan yksi vastauspuheenvuoro. Edustaja Kor-
honen.

20.20 Timo V. Korhonen kesk (vastauspuheenvuoro): Kiitoksia, arvoisa puhemies! Jäin
vain tätä edustaja Paateron erinomaista puheenvuoroa ja tätä SDP:n aluekuntamallia miet-
timään, että miten se niin kuin käytännössä oikein siis tapahtuu. Eli yhdelle aluekunnalle
siirrettäisiin sote-palvelut [Sirpa Paateron välihuuto] mutta sitä nimitettäisiin sitten maa-
kunnaksi. Mitä tapahtuu nykyisten maakuntien muille tehtäville? Mutta ennen kaikkea
kiinnitin huomiota näihin satoihin sopimuksiin. Tällä hallituksen mallillahan nyt siis pois-
tetaan lähes 200 sote-järjestäjää, 136 kuntayhtymää tehdään tarpeettomaksi ja myös useita
tuhansia kuntien välisiä sopimuksia tehdään tarpeettomaksi — siis tehdään tarpeettomaksi
sellaisia sopimuksia, joita minä itse kutsun kuntademokratian harmaaksi alueeksi, koska
sinne eivät kunnalliset luottamushenkilöt [Puhemies koputtaa] käytännössä pääse juuri
millään tavalla. Eli kyllä tämä hallituksen malli on huomattavasti selkeämpi ratkaisu tässä
suhteessa.

20.21 Johanna Ojala-Niemelä sd: Arvoisa herra puhemies! Pitkät jonot, asiakkaan pom-
pottelu, palvelujen epätasaisuus saatavuudessa ja laadussa ovat valitettavasti arkipäivää
sosiaali- ja terveyspalveluissa. Niistä maksetaan paitsi inhimillistä myös kansantaloudel-
lista hintaa joka päivä — siksi uudistus on välttämätön.
89



Pöytäkirjan asiakohta PTK 18/2017 vp
Mutta suuri ero SDP:n ja SOS-hallituksen politiikan välillä on suhde julkiseen sekto-
riin. SDP:n linja on se, että uudistuksen kivijalka ovat yhteisistä verovaroista rahoitetut jul-
kiset palvelut, joita voidaan täydentää yksityisillä palveluilla. Hallitus markkinoi sote-uu-
distuksen kansalaisille valinnanvapauden nimissä, kunnes paljasti, että valinnanvapaus
vaatii palveluiden yhtiöittämistä. Yhtiöittämisen vaarana on, että mallista hyötyvät eniten
hyvinvoivat ja hyvätuloiset, kun taas maksajiksi jäävät vähävaraiset ja paljon sairastavat.
Myös palvelujen saumattomat hoitoketjut uhkaavat jäädä kilpailun varjoon.

Naapurimaassamme Ruotsissa tehtiin massiivinen hoidon yksityistäminen porvaripuo-
lueiden toimesta. Viime vuoden lopulla julkaistiin Svenska Dagbladetin tekemä selvitys
sote-uudistuksen kuluista Tukholman maakäräjillä. Sen mukaan sairaanhoidon kustannuk-
set ovat kasvaneet rajusti niillä aloilla, jotka on vapautettu yksityiselle kilpailulle, ja vapau-
tetuilla aloilla kustannukset ovat nousseet jopa 50—100 prosenttia vuodessa, kun julkisen
sairaanhoidon piirissä pysyneillä aloilla kustannusnousu on ollut keskimäärin 4,1 prosent-
tia. Tässä mallissa terveys on uhrattu bisneksen alttarille.

Meillä Suomessa julkisesti rahoitettuja sosiaali- ja terveyspalveluja ei tule uudistuksen
varjossa heikentää. Kun pohditaan yhtiöittämistä, on hyvä muistaa osakeyhtiölain lähtö-
kohdat. Yhtiön toiminnan tarkoituksena on aina tuottaa voittoa osakkeenomistajille. On
selvää, että osingoille haluavat yksityiset terveysalan yritykset, mutta vain silloin, kun toi-
minta on kannattavaa. Julkisen sektorin kontolle jäisivät kuitenkin ne osat palveluista, jot-
ka eivät yrityksiä kiinnosta, koska niiden tuotto on olematonta tai jopa miinusmerkkistä.
Markkinalogiikkaan liittyy olennaisesti voitto. Perustava kysymys onkin, tuleeko julkises-
ti verovaroin tuotetuilla palveluilla tuottaa voittoa yksityiselle yritykselle.

Sote-uudistuksella on selkeitä tavoitteita: terveyserojen kaventaminen, integraation to-
teuttaminen, ylikansallisten yhtiöitten suitsiminen sekä kustannusten kasvun taittuminen.
Tällä hetkellä hyvätuloinen, koulutettu, hyvällä asuinalueella asuva mies elää 12 vuotta pi-
dempään kuin pienillä tuloilla kituuttava ja alhaisen koulutustason omaava mies. Nämä
terveyserot ovat siis totta tämän päivän Suomessa. Keskeinen keino hyvinvointi- ja ter-
veyserojen kaventamiseen on sosiaali- ja terveyspalveluiden integroiminen, mutta esitetty
malli kuitenkin pirstaloi palvelut lukuisten eri tuottajien vastuulle ja toisaalta järjestämis-
vastuiselle maakunnalle, jonka pitää kilpailuttaa kaikki perustason ja erityistason palvelun-
sa. Esitys korostaa tuottajien vastuuta palveluiden integroinnissa mutta jättää kuitenkin
auki sen käytännön toteuttamisen. On myös hyvin ongelmallista arvioida integraation käy-
tännön toteutumista, kun valinnanvapauteen liittyvästä kokonaisuudesta ei ole tarkempaa
tietoa.

Asiantuntija-arvioiden mukaan esitetty sote-malli voi lisätä kustannuksia. Samaan ai-
kaan mallille on asetettu huomattava 3 miljardin säästötavoite. Päinvastoin kulut uhkaavat
kasvaa, kun hallintoon tarvitaan uutta henkilöstöä, osaamista ja tekniikkaa valvomaan
tuottajia. Lisäksi Kansaneläkelaitoksessa aikaisemmin työskennellyt Liisa Hyssälä arvioi,
että valinnanvapauden toteuttamiseksi rahaa puuttuu noin miljardi euroa. Tämä väistämät-
tä tulee johtamaan asiakasmaksujen nousuun ja palveluvalikoiman karsimiseen. Jos näin
käy, hyvinvointi- ja terveyserot tulevat entisestään lisääntymään, ja se johtaa esimerkiksi
yksityisten terveysvakuutusten räjähtävään kasvuun.

Toivon, että hallitus suitsii intoaan terveyspalveluiden osakeyhtiöittämisen osalta ja
malttaa rakentaa toimivan ratkaisun pitkälle tulevaisuuteen julkiseen palveluntuotantoon
nojaten.
90



Pöytäkirjan asiakohta PTK 18/2017 vp
20.26 Ulla Parviainen kesk: Arvoisa puhemies! Me olemme tänään käsittelemässä tätä
historiallista lakiesitystä maakuntien perustamiseksi ja sosiaali- ja terveydenhuollon järjes-
tämiseksi. Kokonaisuuden tarkoituksena on nykyaikaistaa palveluja ja parantaa julkisen
talouden kestävyyttä, saada sosiaali- ja terveyspalvelut kohtuullisella hinnalla ja hillitä
kustannusten kasvua.

Päivän keskustelun kuuntelun jälkeen korostan, että palvelut ovat jatkossakin julkisen
sektorin vastuulla. Tuottajina voivat olla julkisen sektorin rinnalla myös yksityisen ja kol-
mannen sektorin toimijat. Uudistuksen keskeinen tavoite on, että ihmiset pääsevät palve-
luihin ja hoitoon eivätkä joudu odottamaan hoitojonossa niin pitkään kuin nykyisin ja että
heillä on mahdollisuus valita, mistä he haluavat palvelunsa ottaa. Mielestäni uudistus on
oikea ja se on vain nyt tehtävä.

Tärkeää on huolehtia siitä, että erityisesti pienten ja keskisuurten yritysten ja kolmannen
sektorin järjestöjen mahdollisuus toimia tuottajina on jatkossa hyvä. Kilpailu haastaa kaik-
ki sote-palveluiden tuottajat pitämään palveluiden laadun ja hinnan kilpailukykyisinä. Mo-
nopoliasema ei välttämättä siihen kannusta. Kyse on viime kädessä yhteisten verovarojem-
me käytöstä. Samalla rahalla pitää saada enemmän palveluita. Yhtiöittäminen selkeyttää
toimintaa ja tuo yksityiset ja julkiset toimijat samalle viivalle. Yksityiset sote-valinnanva-
paudessa toimivat yritykset joutuvat toimimaan samoilla säännöillä kuin julkiset yhtiöt ja
kantamaan myös vastuun tekemisistään, esimerkiksi jälkihoidosta. Tämä uudistus tuo ih-
misen palveluiden käyttäjänä ja oman terveystiedon haltijana keskiöön. Tämä uudistus teh-
dään ihmisiä varten.

Arvoisa puhemies! Moni sosiaali- ja terveydenhuoltoalan kuntatyöntekijä kantaa huolta
omasta tulevaisuudestaan tällä hetkellä. Uudistuksessa on sovittu, että henkilöstö siirtyy
maakuntien palvelukseen liikkeenluovutusperiaatteella. Huoli siitä, että jatkossa ei olisi
ammattilaisille töitä, on mielestäni turhaa. Suomen väestö ikääntyy, joten jatkossa tarvi-
taan yhä enemmän osaavia ja itsenäiseen toimintaan kykeneviä ammattilaisia eri puolilla
Suomea — uskon, että myös reuna-alueilla kaukana keskuksista.

Mielestäni nyt on viisasta ottaa jokaisessa maakunnassa henkilöstö mukaan suunnittele-
maan palveluja, jotta integraatio saadaan todellakin asiakaslähtöiseksi. Ammattilaisilla,
jotka tekevät työtään asiakasrajapinnassa, on paljon tietoa, joka nyt kannattaa hyödyntää
suunnittelussa.

Nyt on tulossa uudistus, joka edistää myös demokratiaa ja kansalaisvaikuttamista. Maa-
kuntahallinto kokoaa yhteen tällä hetkellä hajanaiset eri organisaatioiden hoitamat tehtä-
vät, ja vaaleilla valitut maakuntavaltuutetut huolehtivat jatkossa koko maakunnan palvelu-
jen saatavuudesta ja laadusta.

Kuntien rooli hyvinvoinnin ja terveyden edistämisessä on jatkossakin merkittävä. On-
nistuakseen se vaatii kunnan eri toimijoitten tiivistä yhteistyötä. Se pitää muistaa, että kol-
mannen sektorin toimijoilla on kunnissa edelleenkin tärkeä ennalta ehkäisevä rooli. Ennal-
ta ehkäisevän työn avulla on saatavissa yhteiskunnalle isoja säästöjä.

Arvoisa puhemies! Tämänkin uudistuksen tekevät ihmiset. Tehdään tästä mallista mah-
dollisimman hyvä, tällä hetkellä suomalaisille paras. Mutta hyväksytään jo tässä vaiheessa
ajatus, että niitä yksityiskohtia, jotka eivät toimi, tullaan korjaamaan.

20.30 Aila Paloniemi kesk: Arvoisa puhemies! Ensiksi on annettava lämpimät kiitokset
ministereille Rehula ja Vehviläinen. Te olette tehneet jo tässä vaiheessa valtavan työn, kun
91



Pöytäkirjan asiakohta PTK 18/2017 vp
ajattelee tätä lakikokonaisuutta, mistä nyt puhumme. Olen iloinen, että olemme jo tässä
vaiheessa.

Yhtiöittäminen, josta on täällä puhuttu paljon, ei ole yksityistämistä. Yhtiöittäminen ei
myöskään ole sote-uudistuksen tarkoitus. Sillä halutaan varmistaa, että uudistus ei törmäi-
si EU:n lainsäädännön seinään vaan uudistus voisi edetä maaliin saakka — sitä varmasti
nyt kuitenkin useimmat tässä salissa toivovat. Tämä on oppositiolle tuttua asiaa, koska vii-
me vaalikaudella säädettiin markkinoilla toimiville kunnallisille liikelaitoksille yhtiöittä-
misvelvoite. Pitääkö siis yhtiöittää, sitä varmasti punnitaan valiokuntakäsittelyssä huolel-
lisesti.

Sote-uudistuksessa järjestämisvastuu säilyy edelleen julkisella vallalla yhtiöittämisestä
huolimatta. Kuka tahansa sote-toimija — ja korostan tätä — ei voi saada osuutta julkisesta
rahoituksesta niin kuin manulle illallista, vaan tiukat kriteerit ovat tulossa siihen, millä eh-
doin palveluita tuotetaan ja paljonko siihen voi käyttää julkista rahaa. Eli ohjakset ovat jul-
kisella järjestäjällä, maakunnalla, ja vaikka toisin väitetään, piikki ei siis ole auki.

Arvoisa puhemies! 18 maakuntaa ovat kutakuinkin samoja kuin nykyiset sairaanhoito-
piirin alueet. Tällä varmistetaan perustason ja erikoistason sote-palveluiden integraatio,
muun muassa. Viime vaalikaudella silloinen hallitus pyrki samaan päämäärään 70 suur-
kunnalla, ja kaikki muistamme, miten siinä kävi: siinä epäonnistuttiin.

Kansanvaltaan kuuluvat ilman muuta vaalit, keskusta kannattaa kansanvaltaa.
Täällä on todettu moneen kertaan — täällä on käytetty muuten erittäin hyviä puheenvuo-

roja sekä hallitus- että oppositiopuolella — että raamit uudistukselle luotiin viime vaali-
kaudella [Puhemies koputtaa] ja ne luotiin eduskunnan perustuslakivaliokunnan avustuk-
sella. Silloin vallitsi yksimielisyys, ja minä toivon, että se yhteistyön henki heräisi nytkin.

20.33 Jari Myllykoski vas:  Arvoisa herra puhemies! Ministeri Rehulalle täytyy sanoa
tässä noin alkuunsa, että sitä raamattua en kyllä ole lukenut, mutta katekismusta sen verran
selailtuani uskoisin, että sen rippikoulun läpäisen, kun on se tullut tässä aiemminkin jo lä-
päistyä.

Työ on mittava, ja on alkuunsa todettava, että tätä sote-uudistusta tarvitaan, sillä eläm-
me perustuslain vastaisessa tilassa tällä hetkellä, perustuslaki kun edellyttää kuitenkin
meiltä, että ihmisten sosiaalisia etuuksia — ja jos ei etuuksia, niin terveyttä — on edistet-
tävä. Ja tällä hetkellä Suomessa eletään siinä tilassa, että meillä terveyserot ovat lisäänty-
neet. Meillä töissä oleva ihminen saa paremmat terveyden- ja sairaudenhoitopalvelut kuin
työtön. Meillä köyhä mies elää vähemmän aikaa kuin rikas mies. Meillä on selkeästi ter-
veyden- ja sosiaalihuollon palveluissa eriarvoisuutta, ja sitä meidän perustuslain 19 § ei
hyväksy. Voidaan siis sanoa, että tämän hankkeen valmistelua tuskin kukaan haluaisi nyt
keskeyttää.

Harkintaa tarvitaan, sillä on aivan varmasti asioita, joita korjataan tämänkin valmistelun
jälkeen, kun tämä lainsäätämisjärjestyksessä näyttää menevän ja hallitus tätä tahtonsa mu-
kaan vie eteenpäin. Mutta toivoisin, että ennen sitä lopullista päätöstä voitaisiin nopearyt-
misesti kuitenkin koota se parlamentaarinen joukkue yhteen pöytään ja katsoa siinä vai-
heessa, kun hallitus on selvittänyt, mitä kaikkea asiantuntijat ovat merkille pistäneet. Posi-
tiivista on ollutkin se, että pääministeri Sipilä on jo ilmoittanut, että asioita tullaan vielä tar-
kasti pohtimaan, ja uskon, että paikalla olevat ministerit ovat yhtä mieltä, että totta kai täs-
sä vaiheessa vielä, jos selviä puutteita on, asioita tarkastellaan.
92



Pöytäkirjan asiakohta PTK 18/2017 vp
Mutta vasemmistoliitto haluaa, että sosiaali- ja terveyspalvelujen sekä maakuntauudis-
tuksen järjestämislait korjataan parlamentaarisella yhteistyöllä. Rahoituksen tulee olla pää-
osin progressiivisen tulo- ja omaisuusverotuksen kautta, ja myös maakunnilla tulee olla
oma verotusoikeus niiden itsenäisen päätösvallan mahdollistamiseksi. Laaditaan tarvitta-
vat lait asiakasmaksujen kohtuullistamiseksi. Hyvä lähtökohta, ja en usko, että hallituspuo-
lueitten laajalla kansanedustajajoukolla on mitään tätä peruslähtökohtaa vastaan.

Olisi väärin olla sanomatta, etteikö tässä ole omat riskinsä, kun annamme tämmöistä
osittain luonnollistakin monopolia, jota toki pitää kehittää, yksityisten haltijoiden käsiin.
Meillä on tästä valitettavan hyviä esimerkkejä: Digita ja Caruna. Emme voi tietysti näitä
asioita verrata toisiinsa, sillä olemme maanneet tämän asian kanssa vuosikymmeniä, kohta
voidaan näin sanoa. Meillä on liian jäykkiä rakenteita, meidän perus- ja erikoissairaanhoi-
don palveluketju on liian byrokraattinen, ja se edellyttää kyllä hallitusvallalta toimia, jotta
tämä rapistunut jo todellakin neulasensa kohta kellastuneena pudottaa. Mutta ravistellaan
tätä asiaa yhdessä, ja toivonkin, että vielä voitaisiin pohtia sitä mahdollisuutta, että ko-
koonnutaan vaikka nopearytmisesti ja käydään se parlamentaarinen kierros niin, että saam-
me oikaistua tämän ja olla yhtä mieltä asiasta.

20.39 Jani Mäkelä ps:  Arvoisa puhemies! Sen verran on vielä tarpeen kommentoida
aiemmin keskusteltuun, kun monet täällä ovat sanoneet uudistuksen antavan kokoomuk-
selle valinnanvapautensa ja keskustalle maakuntamallinsa, että voi olla, että kokoomusta
kiinnostaa eniten valinnanvapaus ainakin jos puheenvuoroja kuuntelee, mutta on todetta-
va, että sisällöllisesti maakuntamallin kaltainen malli on ollut perussuomalaisten agendal-
la jo pari vaalikautta. Siinä ei myöskään lähtökohtaisesti ole mitään väärää, että puolueet
noin yleisesti ottaen pyrkivät edistämään omia näkemyksiään siitä, miten asiat maassam-
me hoidetaan. Eikö meidät ole tänne eduskuntaan sen edistämisen takia äänestetty?

Tästä sote-mallista on tuolla internetissä levityksessä kaikenlaisia himmelikuvia, joille
naureskellaan, että kuvassa ei ole asiakasta. Täytyy todeta, että näistä molemmista haas-
teista on otettava pallo vastaan. Sen, mitä maakuntaan rakennetaan, täytyy olla jostain pois.
Jollain aikavälillä joko kunnalta tai valtiolta niiden tehtävien pitää poistua, mitä maakun-
nalle tulee. Emme voi rakentaa päällekkäisiä rakenteita, toimintoja tai kustannuksia. Tämä
koskee myöskin maakuntaveroa, jos ja kun se aikanaan tulee säädettyä. Ei voi olla niin, että
verorasitusta kasvatetaan enää. Myöskin se asiakas eli kansalainen täytyy sinne kuvioon
löytää. Luotan vahvasti valiokuntaan tässä.

20.40 Juha Pylväs kesk: Arvoisa puhemies! Tämän esityksen tavoitteena on turvata ih-
misten palvelut. Kasvukeskuksista varsin kaukana asuvana pidän tätä esitystä varsin odo-
tettuna. Vuosien vatkaaminen ja huopaaminen on vihdoin menossa maaliinsa. Tätä ihmi-
set ovat jo odottaneet. 

Tulevassa uudistuksessa on hyvä, että maakunnat saavat aidosti palveluidensa järjestä-
misestä päättää. Toivon, että näin aidosti tapahtuu ilman voimakasta keskusjohtoista ohjai-
lua. Kunnissa erikoissairaanhoidon kustannuskehitys on ollut monessa tapauksessa varsin
hankala talouden kokonaisuuden kannalta. Tällä uudistuksella kuntien taloutta voimak-
kaasti heiluttelevat erikoissairaanhoidon kustannukset siirtyvät nyt leveämmille hartioille.
Tämä esitys on monen pienen kunnan tulevaisuuden pelastus. Jatkossa näissä kunnissa
voidaan aidosti keskittyä kehittämään niitä asioita, joihin kunnan asukkaat voivat ja halua-
vat vaikuttaa.
93



Pöytäkirjan asiakohta PTK 18/2017 vp
Arvoisa puhemies! Mikään iso uudistus ei ole kerralla täydellisen valmis. Tuskin tämä-
kään, vaan tätäkin kehitetään muun yhteiskunnan tavoin myös jatkossa. Mutta tämä esitys
on hyvä, ja maakunnat ovat vahvalla kehitysasenteella tätä uudistusta jo toteutukseen vie-
mässä.

20.41 Hannu Hoskonen kesk:  Arvoisa herra puhemies! Vielä muutama asia tästä sote-
uudistuksesta.

Siitä olen huolissani, että kun jokainen suomalainen maksaa veroja veronmaksukyvyn
mukaan, niin tämä johtaa kuitenkin verorahojen keskittämiseen keskuksiin. Se on vääjää-
mätön tosiasia, jolle minä en mahda mitään. Minun heikoilla voimillani sitä ei pysty estä-
mään. Ja kun katsoo näiden maaseutukuntien kohtaloa tänä päivänä, niin pyrkii olemaan
niinpäin, että kaikki ne valtion palvelut, mitä tähän asti meillä on ollut, ovat jo lähteneet
käytännössä: työvoimatoimisto, Kansaneläkelaitos — poliisi saatiin jäämään Ilomantsiin
kovan taistelun jälkeen. Rajavartiosto on supistunut todella rajusti, ennen meillä oli 140 ra-
jamiestä, nyt on jäljellä henkitoreisiin ammuttu joukkue, vajaat 20 miestä. Elikkä mitä tu-
lee valtion haluun pitää maaseutukuntia yllä, niin lienee totta, että sitä halua ei ole.

Sitten tähän kiinteistöongelmaan. Kunnilla on erilaisia sote-kiinteistöjä eri puolilla Suo-
mea. Vuoden 2021 jälkeen maakunnat vuokraavat niitä, jos asiakseen katsovat, ja sitten
nämä maakunnalliset kiinteistöt ovat valtion kiinteistöyhtiön hallussa. Tuleeko niistä sit-
ten supistuksia, vai rakennetaanko lisää? En tiedä, mutta joka tapauksessa keskitetyssä
päätöksenteossa ainakin kotikuntani on oppinut kantapään kautta Senaatti-kiinteistöjen
käyttäytymisestä, että se ei tunne mitään sääliä. Voisin kertoa karmean tarinan siitä, miten
viimeinen kalevalainen runonlauluperinteen kehto, ainoa Suomessa, hapatettiin melkein
pystyyn, mutta Ilomantsin kunta pelasti sen. Valtiolla ei ollut intressiä hoitaa sitä, mutta är-
häkkäästi oltiin kuntaa arvostelemassa, miten se pitää hoitaa. Mutta se nyt saatiin pelastet-
tua, ja olen siitä iloinen ja ylpeä, että Kalevala-kunta pelasti suomalaisen runonlauluperin-
teen ainoan kehdon tästä maasta.

Vanhuspalvelujen suhteen olen huolissani sen takia, että meillä Ilomantsissa esimerkik-
si on vanhuspalvelut järjestetty hyvin: meillä on riittävä palvelutarjonta, meillä on osaami-
nen ja ennen kaikkea inhimillinen hoito ja jokainen ihminen saadaan hoidettua kotikunnas-
sa viimeiseen elonpäivään asti ja sitten arvokkaasti siirrettyä tuonilmaisiin, niin kuin sa-
nonta kuuluu. Mutta viime aikoina on Suomessa ilmeisesti tullut vallalle sellainen menet-
tely, jossa vanhuspalveluja kilpailutetaan monen monen kunnan osalta, ja sitten kun joku
kunta voittaa sen kilpailutuksen, esimerkiksi joku iso yhtiö tai joku toimija, niin vanhuksia
siirrellään maakunnan sisällä paikasta toiseen. Muistakaa, hyvät Suomen kansan edusta-
jat: kuinka moni Suomen kansanedustaja haluaa vanhoilla päivillään siirtyä semmoiseen
ympäristöön, missä ei ole koskaan käynyt? Kun ne voimat ovat menneet, niin silloin siir-
retään tämmöiseen kylmettämöön jonnekin maakunnan toiselle laidalle, jossa sitten hiljai-
sella kyydillä jonain sumuisena iltana siirretään hautausmaan kylmiöön sen jälkeen, kun
henki on lähtenyt.

Kyllä minun mielestäni suomalainen yhteiskunta on velvollinen pitämään huolen siitä,
että jokainen ihminen saa viettää viimeiset elinpäivänsä omassa kotikunnassaan. Meillä
tällä hetkellä Suomessa löytyy tietotaito siihen, ja osaaminen riittää ihan varmasti esimer-
kiksi kotikunnassani siihen, että jokainen vanhus pystytään hoitamaan ja arvokkaasti ja
vielä hänen viimeisiin päiviinsä saakka. Tämän takia se päivystyspalvelujen ylläpito koko
maassa on äärimmäisen tärkeää, tämän vanhustenhoidon takia. Esimerkiksi vanhusten lää-
94



Pöytäkirjan asiakohta PTK 18/2017 vp
kehoidon oikea taso ja sen jatkuva päivittäminen on aivan äärimmäisen tärkeää. Pienikin
väärä liike siinä vaiheessa voi johtaa vuodeosastopotilaaksi tämän vanhuksen, ja se johtaa
sitten valtaviin kustannuksiin.

Jos me menemme keskittävään järjestelmään, se mielestäni on epäinhimillistä, ja sitä ei
tässä sote-lain uudistuksessa saa tulla. Tämä pitää ministerien nyt painaa mieleen, ja myös
valiokuntien, että tällaiseen ei mentäisi. Minä en ainakaan halua olla se kansanedustaja,
jolle sanotaan sitten kymmenen vuoden kuluttua, että sinähän se määräsit, että ilomantsi-
laiset vanhukset viedään vaikka nyt esimerkiksi Pyhäselkään hoidettavaksi sitten, kun ja-
lat eivät enää kanna. Tämä on semmoinen juttu, että tämä saattaa herättää jonkun mielessä
vähän hymähtelyä, mutta ajatelkaa itseänne siinä tilanteessa: joudutte ympäristöön, jossa
teitä ei kukaan tunne — ei minkäännäköisiä sosiaalisia suhteita eikä siteitä. Toivon, että
kukaan meistä ei siihen kierteeseen joudu.

Arvoisa puhemies! Lopuksi sitten tästä yleisestä tilanteesta, että uskonko siihen, saa-
daanko tässä maassa keskittämällä mitään hyvää. Siihen minä en usko. Meillä puhutaan
tänä päivänä kauniita sanoja biotaloudesta ja monesta muusta valtavan hienosta asiasta,
mitä tämä maa pitää yllään, mutta jos meillä tuhotaan... Tai en sano "tuhotaan", vaan sa-
non, että jos meillä vähenevät palvelut ja ne viedään maaseutukunnista pois, niin se johtaa
siihen, että myös elinkeinotoiminnan intensiteetti vähenee. Mitä tässä pääkaupunkiseudul-
la tapahtuu? Me maksamme vuosittain 2—3 miljardia pelkkiä asumistukia sen takia, että
täällä asuminen maksaa niin valtavasti, ja se ei tunnu ketään haittaavan. Me taas ensi bud-
jettia laatiessamme tämän asian [Puhemies koputtaa] teemme ja olemme siitä iloisia — toi-
vottavasti emme ole.

20.47 Arto Pirttilahti kesk: Arvoisa puhemies! Kiitos ensin ministereille, ministeri Veh-
viläiselle ja ministeri Rehulalle, tästä esityksestä ja tietenkin jaksamisesta. Tässä on kohta
seitsemän tuntia tai ylikin käyty tätä asiaa lävitse, ja te olette olleet läsnä koko ajan kuule-
massa meidän kansanedustajien huolenaiheita, mitä olemme esittäneet tässä. Kiitos myös
tästä uudistuksesta, minkä olette saaneet hyvin aikaan yhteistyössä ministeriöitten ja muit-
ten kanssa. Tässä on semmoista alkiolaista uudistushenkeä. Taisi olla vuosi 2004, kun
Hannes Manninen kävi kertomassa meille kunnissa ilosanomaa, että nyt se uudistus tulee
ja kohta ovat kunnat järjestyksessä ja Parasta pukkaa, ja näin ollen onkin hyvä aika, että
tämä asia saadaan maaliin. Tokikin meillä on nyt aikamoinen paketti, yli tuhannen sivua,
siinä luettavana ja tehtävänä siitä hyviä päätöksiä. 

Sotesta ensin. Tässä on suurimmaksi osaksi varmaan käyty sote-keskustelua, ja se on to-
dellakin tärkeää, millä tavalla me saamme näissä kaupunkikeskusten kaupunkikunnissa
mutta myös sitten reuna-alueilla hyvät palvelut ja myös — sanotaan — tuloihin katsomatta
ja ikäänkin katsomatta. Tämä soten ja terveydenhuollon integraatio: on erittäin tärkeää,
että meillä on hoitoketjut ja myös sitten tämä hoitoonohjaus käy luontevasti. Meillä on mo-
nessa kunnassa tehty varmaan töitä tämän Paras-hankkeen puitteissa ja erilaisia toiminta-
malleja on jo kehitetty Suomeen, ja kuten aikaisemminkin sanoin, ei meidän kannattaisi
lähteä ihan merta edemmäs kalaan vaan katsoa myös nämä meidän toimivat mallit. Toivot-
tavasti myös sitten sosiaali- ja terveysvaliokunta katsoo, millä tavalla esimerkiksi Kainuu
on menestynyt, miten Eksote on mennyt. 

Nostan myös vielä hännän pystyyn tämän meidän Mänttä-Vilppulan yhteiskunnallisen
yrityksen puitteissa, missä on hyvässä yhteistyössä ollut julkinen toimija ja yksityinen toi-
mija. Tämä yhteiskunnallinen yrityspohja on syntynyt oikeastaan Englannissa, ja sitä on
95



Pöytäkirjan asiakohta PTK 18/2017 vp
aika paljon maahan viljelty. Kun tällä hetkellä esimerkiksi nämä toveripopulistit tuolta
syyttävät meidän hallituksemme jäseniä kaverikapitalismista, niin jos tässä yhteiskunnal-
lisessa yrityksessä tulee voittoa, puolet voitosta palautetaan välittömästi sinne toiminnan
kehittämiseen ja loppupuolikas jaetaan osakkaitten suhteessa. Se olisi hyvä toimintamalli,
jos näihin elementteihin näissä eri yhtiöissä päästäisiin, eli näen tämän hyvänä, ja minun
mielestäni on ihan turha sanoa, että kaikki rahat virtaavat jonnekin ulkomaille. 

Tokihan toiminta on tehostunut meilläkin. Me olemme saaneet 3 miljoonan säästöt siel-
lä meidän omassa pienessä pitäjässä, 10 000 asukkaan pitäjässä. Jos se vertoarvo laitettai-
siin Suomen tasolle, niin Suomessa me olisimme tehneet näillä toimenpiteillä puolentoista
miljardin säästöt. Sitten kun tähän lasketaan vielä kaikki nämä hallinnon ja muiden toimin-
nat, niin uskon siihen, että tällä paketilla, mikä meillä on käsissä, me pääsemme ensi vuo-
sikymmenen aikana näihin 3 miljardin euron julkisten kulujen säästöihin ja tehostamiseen,
mutta minun mielestäni se ei ole pois palveluista, koska ainakin meillä on hyvät palvelut
tällä hetkellä.

Erittäin tärkeä asia varmaan, mihin on puututtukin tänään, on johtaminen, se, miten tätä
prosessia johdetaan ja millä tavalla nyt saadaan tämä koko harjoitus maaliin. Meillä on pal-
jon ihmisiä tällä hetkellä liikkeellä, ja kiitos siitä ministereille, että olette kaikki maakun-
nat virittäneet hyvälle toimintakyvylle tällä hetkellä. Pirkanmaallakin meillä on 500 ihmis-
tä kiinni tässä, joko virkamiehiä tai sitten luottamushenkilöitä, ja siellä on niin kuin täysi
pöhinä päällä. Me vain odotamme tuota lainsäädännön pohjaa, mihin me voimme perustaa
sitten ne loput päätökset, mitä lähdetään tarkemmin tekemään. Eli nyt ei mielestäni saa tätä
pöhinää, mikä tässä nyt on, missään mielessä katkaista. Tämähän käsittää meillä sen
23 000 ihmistä vähintään, mitä sitten tulee siihen sote-alueeseen. Mutta viestinä, että ote-
taan erilaisia toimintamalleja huomioon ja pidetään vauhti päällä. 

Voisi tähän vielä tämmöisen aforismin sanoa kuten monessa muussakin prosessissa: jos
miettii Hanneksen aikaa, silloin aikaa oli alussa enemmän kuin lopussa. Nyt meillä on pik-
kuisen kiire, mutta toivotaan tästäkin salista hyvää yhteistyötä siihen, että me saamme tä-
män maaliin.

20.52 Sirpa Paatero sd: Arvoisa herra puhemies! Äsken sanoin, että tämä kuntapuoli jäi
kokonaan käsittelemättä, kun 5 minuuttia oli niin lyhyt aika. Aloitan sen siitä, kun katsoin
selvitystä, mikä oli se syy, miksi ihmiset eivät lähteneet kuntavaaleihin ehdokkaaksi. Suu-
rin syy on tietenkin henkilökohtaiset syyt, ihmisillä on perhetilanteita. Toinen syy oli sote.
Kolmas syy oli muuttunut ilmapiiri kuntien valtuustoissa. Se sote tarkoittaa sitä, että tämä
epävarmuus tästä mallista ei vakuuta ihmisiä lähtemään kuntapolitiikkaan.

Iso huoli tällä hetkellä on rahoitusasema. Kunnilta ollaan siis leikkaamassa se 12,47 pro-
senttiyksikköä pois — riippumatta siitä, kuinka paljon kunta on käyttänyt siihen soteen
omista verotuloistaan — kaikilta saman verran. Samoin yhteisöveron puolen miljardin
leikkaus tehdään koko Suomesta. Kuntien valtionosuustaso on luvattu turvata niin, että
muutoksia ei tule enempää kuin sata euroa plussaa tai miinusta per asukas, mikä tarkoittaa,
että väliaikaisesti se on perusteltu. Ymmärrän hyvin, että mikään kunta ei keikahda ihan
mahdottomaksi, mutta kyllähän se tarkoittaa sitä, että kuntien valtionosuudesta kaikki kri-
teerit peruutetaan. Tämä valtionosuus on ensimmäinen ongelma tähän kuntien rahoitusase-
maan, ja sitten ovat nämä leikkaukset näistä.

Toisena, mihin toivon, että vielä saataisiin jotenkin muutosta, ovat nämä kiinteistöt. Sai-
raanhoitopiirit ovat siis kuntien omistuksessa, ja sieltä siirretään nyt kiinteistöt kaikkine
96



Pöytäkirjan asiakohta PTK 18/2017 vp
välineineen suoraan maakunnalle — peruste on ollut se, että veronmaksajat ovat ne kerran
maksaneet, mutta siitä huolimatta ne ovat yhä edelleen olleet siis kuntien, kuntayhtymien.
Sen lisäksi on päätetty vuokrata nämä sote-kiinteistöt kolmeksi vuodeksi, ja sekin on erit-
täin hyvä, mutta kolme vuotta on aika lyhyt aika. Ja siinä samalla, kun kunnilta viedään
pois puolet rahoista ja tietenkin soten valtionosuudet, viedään siitä taseesta siis puolet pois
mutta veloista ei. Kunnillehan jäävät ne kaikki velat. Ja kun me tiedämme, mistä kunnat
tällä hetkellä saavat rahoitusta, se on kuntarahoituksen kautta, ja kun ne maakuntien tule-
vat kiinteistöt tulevat menemään sinne Senaatti kakkoseen elikkä siihen yhtiöön, jonka
omistavat maakunnat ja valtio yhdessä, niin maakunnille ei tule olemaan kuin se lyhytai-
kaisen lainan otto, jotenka maakunnilla ei tule olemaan sitä asemaa, että ne tarvitsisivat hir-
veästi lainaa muuta kuin siihen päivittäiseen palvelutuotantoon. Mutta kunnille yhä edel-
leen jäävät elinvoimatehtävät, mikä tarkoittaa esimerkiksi infran luomista, työpaikkojen
luomista tai homekoulujen ja päiväkotien korjaamista, ja tämän rahoittamiseksi kuntien ra-
hoitusasema heikkenee. Niitten luottoluokitus laskee, ja muutenkin rahoitusasema heikke-
nee, koska tällä mallilla kunnat eivät tule saamaan enää samalla hinnalla sitä rahaa. Se on
ihan selvä.

Sitten näihin muihin asioihin.
Mistä jo äsken mainitsinkin, ongelma on se, että kunnilla ei ole mahdollisuutta tehdä yh-

teistä sopimusta maakuntien kanssa, miten tehtäviä ja töitä jaetaan. Tällä hetkellä on siis
ymmärtääkseni pääkaupunkiseudulle myönnetty mahdollisuus järjestää kasvupalveluita
elikkä työllistämispalveluita, mutta muille alueille ei. Se on ainut jousto tässä kaikissa teh-
tävissä, mitä on tällä hetkellä ainakin minulla tiedossa.

Sitten meillä on kysymys, mitenkä henkilöstö, se sote-henkilöstö ja sitten se tukipalve-
luhenkilöstö, joista siis vähintäänkin puolet hoitaa näitä tehtäviä. Olen ymmärtänyt — ja se
on erittäin hyvä ajatus — että siirretään kaikki henkilöstö liikkeenluovutuksella maakun-
nalle. Mutta mitä tapahtuu sen jälkeen, kun se henkilöstö siirretään yhtiöille? Siirtyvätkö
kaikki työehdot? Harmonisoidaanko palkat uudelleen vai pysyttäydytäänkö siinä samas-
sa? Tietenkin työtehtävätkin siirtyvät.

Siihen liittyy myöskin eläkkeet. Kun kerran yksityiset yhtiöt tietenkin päättävät minkä
tahansa eläkeyhtiön, niin myöskin nämä julkiset yhtiöt, ne maakunnan yhtiöt, tämän laki-
paketin mukaan päättävät minkä tahansa eläkeyhtiön, [Puhemies koputtaa] minkä jälkeen
ymmärtääkseni se myöskin heikentää meidän tulevaisuuden eläkkeiden maksua. Siihen on
olemassa Kevan puolelta malli, mitenkä sitä voitaisiin tasata, mutta en ole vielä ihan var-
ma, suostuvatko yksityiset eläkeyhtiöt osallistumaan julkisten eläkkeiden tulevaisuuden
maksamiseen. [Jari Myllykoski: Eivät suostu!] Elikkä aika monta auki olevaa asiaa tai isoa
asiaa, jotka vaikuttavat suoraan — ajatelkaa, 60 miljardia — kuntien tuleviin eläkkeisiin.
Mutta se on nyt tässä pienellä kysymysmerkillä, miten niille käy.

20.58 Jari Leppä kesk: Herra puhemies! Sote- ja maakuntauudistus on tähän mennessä,
ennen tätä vaalikautta, edennyt koko lailla nihkeästi. Se nihkeä edistyminen, jos mikä, on
aiheuttanut erittäin paljon kunnissa sitä epävarmuutta, mitä äskeinen puhuja sanoi nyt ta-
pahtuvan. Olen eri mieltä. Nythän on selkiinnytty, meillä on selkeä malli. Pallo on nyt maa-
kunnilla tulevaisuuden rakentamisessa, sekä palvelutuotannon että myöskin elinvoiman ra-
kentamisessa. Sitähän nyt on odotettu, että tiedetään, millekä linjalle lähdetään — vihdoin
viimein. Nyt on löytynyt riittävän sitkeät ministerit, Rehula ja Vehviläinen, jotka lienevät
viemässä tätä asiaa maaliin. Tätähän me olemme odottaneet jo toistakymmentä vuotta, ja
97



Pöytäkirjan asiakohta PTK 18/2017 vp
nyt se toteutuu. Kaikkien toteamus on se, että uudistuksia tarvitaan, ilman niitä Suomi ei
pärjää eivätkä kuntalaiset, ennen kaikkea suomalaiset, palveluita saa eikä myöskään toteu-
du se, että me pystymme taloudellista toimintaa harjoittamaan niin, että meidän kustannuk-
semme eivät jatkuvasti nouse ja karkaa ulottumattomiin.

Puhemies! Muutama iso asia, joka tähän liittyy. Työnjako maakuntien, soten ja kuntien
välillä on mielestäni ihan toimiva ja ihan hyvä. On selvää — kun sanoin, ja niin kuin täällä
ministerit ovat myöskin sanoneet — että pallo on kunnilla siinä, miten ne rakentavat pal-
veluverkostonsa niin, että lähipalvelut jokaisessa kunnassa toimivat, ja miten ne ottavat
käyttöön uutta teknologiaa, miten tieto kulkee, miten johtamista kohennetaan ja paranne-
taan, ja kaikki tämä niin, että kuntalaisen ja potilaan kannalta mennään hyvään suuntaan eli
tiedonsiirrot toimivat ja ovat juohevampia kuin mitä ne tällä hetkellä ovat. Elikkä sujuvam-
paa palvelua, sujuvampaa arkea tällä tavoitellaan, ja tuo lakiesitys vie ehdottomasti oi-
keaan suuntaan.

Samalla on myöskin erva-alueen ison toiminta-alueen osalta työnjakoa selkiinnytettävä,
ja se keskustelu, se neuvottelu käydään jokaisella alueella tietenkin erikseen. Siinä pitää
aito yhteisymmärrys löytyä maakuntien ja ervan välille, niin että kaikki näkevät sen koko-
naisuuden, että mikä se on. Myös ne uudet toimintamuodot, toimintamallit, hoitomuodot,
jotka nyt, kun hartiat ovat leveämmät, on mahdollista ottaa käyttöön ensihoidon osalta, ko-
tiin tuotavien palvelujen osalta ja niin edelleen, täytyy ottaa, ja ne on nyt mahdollista ai-
kaansaada, ja ne sitten vähän pidemmässä juoksussa tuovat myöskin merkittävästi sitä ta-
loudellista hyötyä ja sitä taloudellista säästöä, jota tässä ollaan hakemassa — tai ei niin-
kään säästöä vaan sitä, että kustannusten nousua ja sen kulmakerrointa lievennetään.

Puhemies! Yhden asian haluan ottaa maakuntajaosta myöskin esille. Kun meillä on kai-
killa se halu, että maakunnat menestyvät ja ne ovat keskeisessä roolissa luomassa niitä
edellytyksiä kuntien elinvoimatyölle myöskin, niin on tärkeää, että ne ovat kohtuullisen ta-
sapainossa. Siksi en näe kyllä kaikilta osin hyvänä sitä, että näitä kuntien siirtoja toisiin
maakuntiin tehtiin. Osa on ihan luontevia. Omassa maakunnassanikin aivan luontevana pi-
dän sitä, että Heinävesi siirtyy Pohjois-Karjalan maakuntaan. Se on monella tavalla integ-
roinut kaiken toimintansa jo pitkän pitkän aikaa Pohjois-Karjalan ja Joensuun suuntaan.
Mutta sen sijaan Joroinen, joka on käytännössä kaiken palvelutuotantonsa integroinut Ete-
lä-Savoon ja on Etelä-Savon kunta, siirtyy nyt sitten Pohjois-Savon puolelle. Tätä en kyllä
pidä hyvänä ratkaisuna, se tuohon esitykseen sisältyy, mutta omasta mielestäni, kun Etelä-
Savo kuitenkin on pieni maakunta jo olemassa olevana ja siitä vielä kaksi kuntaa lähtee,
niin se pienenee entisestään. Se ei mielestäni ole kaikkein järkevintä, vaan olisi pitänyt Jo-
roinen säilyttää myöskin Etelä-Savon osana.

21.03 Jari Myllykoski vas:  Arvoisa herra puhemies! Ensinnäkin ministereille täytyisi
varmaan tuolta naapurista, entisestä ajasta hakea nämä työn sankarin mitalit. Täytyy hen-
kilökohtaisesti kyllä arvostuksen osoitus antaa ihan näin, kun se mahdollista on. Olette kyl-
lä sitkeästi hoitaneet tämän ja olette edelleen täällä kuuntelemassa. Arvostan sitä suuresti.
Tunnen tyydytystä kansanedustajatyöhöni siihen nähden, että ministerit ovat paikalla vielä
kello 21.04. 

Täytyy sanoa, että tämä digitalisaatio olisi kuitenkin ollut pakko tehdä. Jotta me voim-
me edistää palveluiden toimivuutta niin kuin tässä edellä on kuvattu, mitä pitää tehdä, se
prosessi olisi joka tapauksessa tarvinnut tehdä, on tehty sotea taikka ei. Meillä on hyviä esi-
merkkejä siitä, että se maksaa paljon, mutta luotan kyllä tähän digitalisaation etenemiseen.
98



Pöytäkirjan asiakohta PTK 18/2017 vp
Kanta toimii ainakin edustaja Myllykosken kohdalla. Olen saanut niitä palveluita eri pai-
koista, joihinka olen oikeudet antanut. E-resepti toimii mallikkaasti ainakin omalla kohdal-
lani. Toki aina jossain on korjattavaa, mutta nämä ovat niitä esimerkkejä, mitä me voimme
saada digitalisaation avulla, ja se myös pakottaa tähän integraatioon, entistä enemmän tii-
vistämään luonnollista yhteistyötä, ja poistaa niitä perusterveydenhuollon ja erikoissai-
raanhoidon ontuvasti toimivia järjestelmiä. Ja täytyy sanoa, edustaja Pirttilahti, että kyllä
meillä Satakunnassa on myös noin 500 ihmistä ahkerasti tekemässä tätä työtä eteenpäin.

Mutta lopuksi edustaja Mäkelälle: Meidän täytyy lisätä verovaroja, jos meidän vanhem-
pi väestö on jäämässä vaille hoivaa ja sosiaalipalveluja. Se on meidän kunniavelkamme,
että tämän maan rakentajat saavat arvokkaan vanhuuden.

21.05 Tuula Haatainen sd: Arvoisa herra puhemies! On ollut mielenkiintoinen keskuste-
lu tänä päivänä tästä, ja olen pannut merkille, että sosiaali- ja terveydenhuollon ympärillä-
hän tätä on vahvasti käyty, mutta toinen iso asia tässä on tietenkin tämä maakuntauudistus
ja maakuntahallinto. Nyt kun tämä sosiaali- ja terveysvaliokuntaan sitten tulee, niin tämä
keskustelu siivittää tietenkin sitä valmistelua, mikä sitten valiokunnissa tehdään, kun pe-
rehdytään näihin asioihin. Perustuslakivaliokunta on tietenkin oma kenttänsä ja tulee lau-
suntonsa antamaan. Mutta sitten hallintovaliokunnasta odotetaan tästä maakuntarakenne-
laista lausuntoa, ja siinä on paljon isoja kokonaisuuksia, jotka tulee siellä tarkastella. On
hyvä, että tämä menee myös työelämä- ja tasa-arvovaliokuntaan, koska tässä nyt käsitel-
lään yli 200 000:ta työntekijää, heidän palkkaus- ja työehtoasioitaan ja vielä siirrot maa-
kunnasta yhtiöihin, miten siinä vaiheessa turvataan sitten ihmisten työsuhdeturva. Ne ovat
isoja asioita. Ja valtiovarainvaliokunta tietenkin verotusta ainakin tarkastelee.

Sosiaali- ja terveysvaliokunta kokoaa sitten tämän kokonaisuuden, ja aikataulu sinne ke-
säkuun puoleenväliin teettää meillä kaikilla ihan taatusti töitä tämän urakan kanssa. Jääm-
me odottamaan sitten, että se valinnanvapauslaki tulee ajoissa, jotta saadaan pidettyä aika-
tauluista kiinni.

Mutta sen sanon, että riittävä käsittelyaika pitää olla näin isolle asialle, oli mikä tahansa.

21.06 Jani Mäkelä ps: Arvoisa puhemies! Edustaja Myllykoskelle kommenttina, että hän
on aivan oikeassa: verotuloja täytyy lisätä. Näen kuitenkin niin, että verotuloja on lisättävä
sitä kautta, että tulee lisää kansantalouden kasvua — ei siten, että lisätään verorasitusta,
koska se myös heikentää sitä kansantalouden kasvua.

Mitä taas tulee edustaja Paateron puheenvuoroon, mieleeni tuli, että meillä ainakin ko-
tikaupungissa oman puolueen kuntavaalien ehdokaslista venähti viime vaaleihin verrattu-
na puolitoistakertaiseksi eikä kukaan mukaan lähtenyt tai pois jäänyt sanonut syyksi sotea,
ettei tekisi mieli lähteä kuntavaaleihin. Enemmänkin ihmiset haluavat lähteä mukaan vai-
kuttamaan tähän muutosvaiheeseen ja toisaalta valmistautumaan maakuntavaaleihin. Ku-
kin tyylillään — toiset katsovat eteenpäin.

21.07 Arto Pirttilahti kesk: Arvoisa herra puhemies! Tuosta maakuntauudistuksen sisäl-
löstä jäi ehkä vielä muutama sana mieleen.

On erittäin tärkeä asia, millä tavalla nämä kasvupalvelut, mitkä siihen liittyvät, saadaan
johdettua ja rakennettua: millä tavalla me esimerkiksi saamme nämä ely-keskuksen toi-
mesta vapautuvat resurssit — 85 prosenttia heidän toiminnastaan — yritystoimintaan, eri-
laisiin yhteisöihin, esimerkiksi neuvontaan ja muihin tehtäviin. Toivon, että maakunnissa
99



Pöytäkirjan asiakohta PTK 18/2017 vp
olisi hyvin aktiivisia, myös kuntapohjaisia toimijoita eli elinkeinoyhtiöitten yhteistyö olisi
tiiviimpää myös sitten näitten kasvupalvelujen kanssa. On erittäin tärkeää jatkossa kuntien
elinvoimapalveluitten kautta — jos puhutaan, että sinne jää kaavoitus, koulutus, kehittämi-
nen — saada uutta elinvoimaa ja uutta yritystoimintaa.

Tässä paketissa nyt ei vielä sitten ollut maaseutuhallintoa. Toki siellä oli jo ympäristö-
hallinto, ympäristöterveydenhuolto, mutta tässä on tietenkin huolenaiheita: mitenkä maa-
kuntien eri reuna-alueiden ja varsinkin maaseutuyrittäjien osalta tämä tullaan järjestä-
mään, ja onko siellä tutut neuvojat, tai ainakin se, saadaanko siellä hyvää palvelua.

Jollain tavalla varmaan tähän koko kuvioon yhtyvät myös aikanaan TE-toimistopalve-
lut. Tällä hetkellä TE-toimistopalvelut ovat lähestulkoot loppuneet tai näivettyneet maa-
kuntien reuna-alueilta ja kunnat ovat itse joutuneet ottamaan vastuuta niitten toiminnasta.
Olisi erittäin tärkeätä, että siellä olisi kuitenkin koordinaatio koulutuksen, rekrytoinnin ja
yrityspinnan kanssa, ja niin kuin työvoimatoimisto aikanaan teki: opasti yrityksiä ja hank-
ki työväkeä. Toivottavasti tämä jonkintyyppinen vahva toimintamalli tulee siihen suun-
taan, että siinä on myös nämä eri toiminnat integroitu.

Toinen varapuhemies Arto Satonen:  Ja sitten ministereiden puheenvuorot. — Ministeri
Vehviläinen.

21.09 Kunta- ja uudistusministeri Anu Vehviläinen: Arvoisa puhemies! Aivan lyhyes-
ti haluan vielä kiittää lämpimästi tästä hyvästä keskustelusta, tässä on tullut paljon eväitä.

Näiden asioiden osalta, mitä tuli ehkä tässä ihan jälkimmäisellä puoliskolla liittyen maa-
kuntauudistuksen osalta kuntien tulevaisuuteen rahoituksen osalta, maakuntarahoituksen
riittävyyteen, omaisuusjärjestelyihin ja näihin palvelukeskuksiin, minä jaan niitä huolia.
Mutta sitten minä ajattelen niin, että kun valiokunnassa tutustutaan myös tarkemmin sii-
hen, mitä nämä kolme valtakunnallista palvelukeskusta myös todellakin tekevät ja miten
on ajateltu, että ne toimivat — esimerkiksi kun täällä salissa on käyty keskusteltua pikku-
Senaatista — niin täytyy kyllä huomauttaa: se on maakuntien yhteisesti omistama osa-
keyhtiö, ja maakuntien äänen pitää kyllä kuulua siinä, miten sitä kiinteistö- ja tilahallintaa
siinä tehdään. 

Sitten ehkä vielä toistan sen asian tähän rahoituspuoleen, että kuten siinä alkupuheen-
vuorossani totesin, niin tämä kokonaisuus, joka nyt on eduskunnan käsittelyssä, maakun-
tarahoitus, maakuntien rahoituslaki ja sitten kuntien valtionosuusasia, on yli 20 miljardin
euron kokonaisuus julkisesta taloudesta, valtavan suuri, kun ajattelee, että valtion budjetin
koko on se yli 50 miljardia euroa. Sitten tähän liittyy se maakunnille siirtyvien muiden teh-
tävien rahoitusosuus, joka on vähän toista miljardia. Siitä on todellakin se käsittely juuri
nyt käynnissä, ja se tulee tänä keväänä. Se lähtee lausuntokierrokselle todennäköisesti tällä
viikolla ja tulee tänne eduskuntaan käsiteltäväksi tänä keväänä, joten koko tämä maakun-
tien rahoitus, kaikkien tehtävien rahoitus, on yhtä aikaa täällä käsittelyssä. 

Arvoisa puhemies! Näitten sanojen myötä kiitän tästä keskustelusta ja toivon todella-
kin, että voidaan valiokuntien kanssa hyvässä yhteistyössä viedä tätä asiaa yhdessä eteen-
päin. — Kiitos. 

21.12 Perhe- ja peruspalveluministeri Juha Rehula: Arvoisa herra puhemies! Moneen-
kin asiaan voisi vielä tässä vaiheessa iltaa kommentoida, mutta asia-asioitten osalta kolme
pointtia:
100



Pöytäkirjan asiakohta PTK 18/2017 vp
Ensinnäkin hyvinvoinnin ja terveyden edistäminen tulee olemaan asia, jossa mitataan
se, miten kunnat ja maakunnat kykenevät yhteistyöhön. Kuntien valtionosuusjärjestel-
mään ollaan tekemässä yksi muutos, ja se on se, että sinne tulee hyvinvointielementti. Toi-
sekseen maakuntien rahoituslaissa on 1 prosentin kokoinen osuus, joka jaetaan asukaslu-
kuperusteella hyvinvoinnin ja terveyden edistämiseen, ennalta ehkäisevään työhön. Nämä
eivät ole korvamerkittyjä, mutta sillä, että meillä on ensimmäistä kertaa nyt rahoituslaeissa
yhteensä 250 miljoonan euron potti, on kuitenkin erittäin iso periaatteellinen merkitys. Mi-
ten yhteistyö, miten liikunta, miten kulttuuri, miten kunnilla näiltä osin olevat tehtävät ja
maakunnat kohtaavat ja löydetään sen ihmisen näkökulmasta paras mahdollinen malli, se
vaatii varmasti työtä, niin kuin moni muukin asia siinä rajapinnassa, missä ollaan maakun-
tien ja kuntien rajoilla. Mutta tämä rahoitusratkaisu on yksi periaatteellinen asia.

Toinen kommentti liittyy aiemmin sanottuun: Ollaan luomassa lainsäädäntöä, joka an-
taa raamit. Maakunnat, alueet tekevät omannäköisiään sote-ratkaisuja. Tämä on yksi sem-
moinen kysymys, jonka voi hyvin asettaa kritiikin alle. On niitä, jotka ovat sitä mieltä, että
pitäisi olla aivan yksi yhteen -malli koko maassa, mutta on lähdetty siitä, että lainsäädäntö
antaa raamit ja puitteet. No, valtion ohjauksella on tässä merkitystä, ja sen valtion ohjauk-
sen merkitys ei ole vähäinen siksi, että perustuslain 19 §:n yhdenvertaisuuden pitää toteu-
tua tämän ratkaisun edetessä siihen vaiheeseen, kun palvelutuotantoa ihan oikeasti arjessa
toimeenpannaan. Alueellisella valmistelulla on aivan avainmerkitys siinä, minkälaisen so-
ten, minkälaiset palvelut ihmiset lopun perin saavat.

Kolmas kommentti: Meillä on jatkossakin vanhuspalvelulaki, terveydenhuoltolaki,
vammaispalvelulaki, omaishoitolaki, lastensuojelulaki ja niin edelleen ja niin edelleen ja
niin edelleen. Niin sanottu substanssilainsäädäntö ohjaa sitä tekemistä, jota maakuntien
palveluntuottajien pitää toimeenpanna.

Tästä eteenpäin, arvoisa puhemies, tarvitaan henkilöitä, naisia ja miehiä, jotka ratkaise-
vat ongelmia. Ongelmia on. Tämä esitys, mikä on nyt eduskunnan lähetekeskustelun lop-
pupuolella, ei ole ongelmaton, mutta he, jotka ratkovat näitä ongelmia, tulevat pärjäämään
niin maakunnissa kuin täällä valtakunnan tasollakin. Nyt tarvitaan muutosjohtajia. Muu-
tosvastarinnanjohtajille ei majatalossa pitäisi olla sijaa.

Sitten aivan loppuviimeksi: Yksi suuri huolenaihe matkan varrella on ollut, mihin on
unohtunut soten so-osuus. Kyllä se vain minun korvieni kuullen tämäkin keskustelu on ol-
lut sitä, että niitten sosiaalipalveluiden, jotka ovat ihan yhtä tärkeitä ja jatkossa yhä tär-
keämpiä väestön ikääntyessä, pitää olla integroituna tähän terveydenhuollon malliin. On
vain niin paljon helpompi puhua terveydenhuollosta ja lääkäriin pääsystä. Se on hyvä asia,
se on konkreettinen. Mutta jotta meillä on so-te, se vaatii myös meillä päätöksentekijöillä,
kansanedustajilla ja kaikilla meillä, jotka olemme toimeenpanoa eteenpäinviemässä, sen
korvienvälimuutoksen, että muistamme joka käänteessä: so-te. 

Omalta osaltani kiitoksia käydystä keskustelusta. Tämä päivä muuten vei so-tea eteen-
päin.

Keskustelu päättyi.

Asia lähetettiin sosiaali- ja terveysvaliokuntaan, jolle perustuslakivaliokunnan, valtiova-
rainvaliokunnan, hallintovaliokunnan ja työelämä- ja tasa-arvovaliokunnan on annettava
lausunto.
101


