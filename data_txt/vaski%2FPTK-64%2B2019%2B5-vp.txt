















































DEMCC96.tmp.xml


Pöytäkirjan asiakohta PTK 64/2019 vp
Pöytäkirjan asiakohta 

PTK 64/2019 vp

Täysistunto

Torstai 14.11.2019 klo 16.00—20.54

5. Hallituksen esitys eduskunnalle laiksi Suomen osallistumisesta Euroopan unionin rikos-
oikeudellisen yhteistyön viraston (Eurojust) toimintaan sekä eräiksi siihen liittyviksi laeiksi

Hallituksen esitys HE 45/2019 vp
Valiokunnan mietintö LaVM 1/2019 vp

Ensimmäinen käsittely

Toinen varapuhemies Juho Eerola: Ensimmäiseen käsittelyyn esitellään päiväjärjestyk-
sen 5. asia. Käsittelyn pohjana on lakivaliokunnan mietintö LaVM 1/2019 vp. Nyt pääte-
tään lakiehdotusten sisällöstä.

Keskustelu

19.29 Antero Laukkanen kd: Arvoisa herra puhemies! Näyttää siltä, että olen täällä ai-
noa lakivaliokunnan jäsen tällä hetkellä. Totean tästä esityksestä, että tällähän on suuri
merkitys Euroopan tasoisesti, kun Suomi vahvistaa osallistumistaan Euroopan unionin ri-
kosoikeudellisen yhteistyön viraston, Eurojustin, toiminnassa.

Tässä valiokunnan mietinnössä ehkä se isoin painopiste liittyi tähän uuteen tietosuoja-
asetukseen, joka täällä on aivan lopussa, tietosuoja ja sen toimiminen eri maiden välillä.
Kuten tiedämme, niin oikeuskäytännöt ja soveltamiset eri EU-maissa vaihtelevat aika pal-
jon. Kun meillä on vanhoja jäsenmaita, joissa oikeuskäytännöt ovat hyvin lähellä toisiaan,
ja sitten meillä on uusia, erityisesti Itä-Euroopan maita, joissa soveltaminen ja käytännöt
vaihtelevat kovasti, niin ei voida lähteä siitä, että tietojenvaihto kaikkien maiden kanssa on
ihan yhteneväistä, vaan on oltava erilaisia käytäntöjä tähän, ja sen takia tähän on tässä kiin-
nitetty huomiota.

Uskomme, että Eurojustia koskevaa lainsäädäntöä tullaan vielä jatkossakin täydentä-
mään, kunhan EU:n kaikki jäsenmaat hahmottavat nämä oikeusvaltioperiaatteet ja toimin-
tatavat, mutta valiokunnan mielestä tämä esitys on hyvä ja suositeltava, ja valiokunnan pu-
heenjohtaja toivoi, että sanoisin täällä, että olemme olleet tyytyväisiä tästä valmistelupro-
sessista.

19.30 Heikki Autto kok: Arvoisa herra puhemies! Eurooppalainen yhteistyö on Suomel-
le valtavan tärkeää, ja olemme hyötyneet paljon EU-jäsenyydestä. Suomi on varmasti voit-
tajia siinä, että ihmiset ja tavarat ja pääomat ovat saaneet Euroopassa kulkea vapaasti.

Viime vuosien kehitys EU:ssa ja Euroopassa laajemminkin on ollut huolestuttavaa EU:n
integraation etenemisen kannalta. Monista syistä johtuen EU-integraatiota on haastettu, ja
yksi erityinen syy on tietysti rajat ylittävä rikollisuus, johon liittyy monenlaisia ilmiöitä.
Onpa kyse pahimmillaan terrorismista, väkivaltarikollisuudesta, järjestäytyneestä rikolli-
suudesta, toisaalta inhimilliseltä kannalta kaameimpia voivat olla vaikkapa ihmiskaup-
 Tarkistettu
4.0



Pöytäkirjan asiakohta PTK 64/2019 vp
paan liittyvät ilmiöt. Jotteivät nämä ilmiöt horjuta niitä eurooppalaisia perusvapauksia ja
perusarvoja, jotka ovat meille niin tärkeitä ja jotka ovat niin paljon tuoneet hyvinvointia ja
vaurautta eurooppalaisille, ennen kaikkea luoneet meille alueen, joka on turvannut rauhan
Euroopassa kuluneiden vuosikymmenten ajan, niin on tärkeää, että myös oikeudenhoidon
alalla ja erilaisten rikosten torjunnassa pysytään sillä tavoin ajan tasalla, että voidaan vas-
tata kansalaisten perusteltuihin odotuksiin siitä, että Eurooppa on myös turvallisuuden yh-
teisö, turvallisuuden tuottaja käytännön kysymyksissä. Tässä mielessä on tärkeää, että Eu-
rojust toimii tavoilla, jotka vastaavat näihin haasteisiin, ja on hyvä, että nyt on pystytty
myös tätä lainsäädäntöä Suomen osalta saattamaan ajan tasalle.

Lakivaliokunta on mielestäni tehnyt hyvää työtä tässä, ja valiokunnan jäsen Laukkanen,
joka tunnetaan taitavaksi edustajaksi kaikin puolin, käytti myös hyvän puheenvuoron ai-
heesta. Uskon, että eduskunta voi hyvillä mielin nyt ensimmäisessä käsittelyssä hyväksyä
tämän mietinnön sisällön.

19.33 Markus Lohi kesk: Arvoisa puhemies! Minusta edustaja Laukkanen nosti hyvin
esille sen haasteen, joka meillä on tämmöisessä eurooppalaisessa yhteistyössä, kun puhu-
taan oikeudellisista asioista ja rikosoikeuden alasta ja tietojenvaihdosta, ja se on se, että
vaikka elämme samassa unionissa ja samojen pelisääntöjen puitteissa noin periaatteessa,
niin käytännössä meillä on aika kirjava tämä EU-jäsenmaiden joukko. Silti me olemme
useimmat Schengen-alueessa ja ihmiset, tavarat ja palvelut voivat liikkua vapaasti, ja sil-
loin voi myös rikollisuus liikkua vapaasti. Mutta täytyy kyllä todeta, että kyllähän tämä
haaste on paljon muutenkin kuin pelkästään tällä sektorilla, ja oikeusvaltioperiaatteen kun-
nioittaminen kyllä haastaa koko unionin toiminnan tulevaisuudessa.

Sinänsä tämä asia, joka meillä on käsittelyssä, on erittäin hyvä ja tarpeellinenkin. Mei-
dän pitää pystyä tekemään yhteistyötä rikosoikeuden alalla, mutta laajempi haaste on se,
että jos eurooppalaisen yhteisön tavallaan arvopohja lähtee liikaa eriytymään, niin se kyllä
tulee sitten koko unionin toimintaa vaikeuttamaan ja jopa halvaannuttamaan sitä pahim-
massa tapauksessa. Sen takia on tärkeää, että Suomi kiinnittää huomiota näihin kysymyk-
siin laajemminkin, niin kuin se nyt puheenjohtajakaudella on kiinnittänyt tähän oikeusval-
tioperiaatteen noudattamiseen, mutta sekin pitää tietenkin tehdä sillä tavalla, että se pystyi-
si parhaimmillaan rakentamaan sitä unionin yhteistä arvopohjaa, eikä niin, että siellä syn-
tyy kovia vastakkainasetteluja. Tämä on vaikeaa, mutta omalta osaltamme meillä kyllä on
tässä oltava se tavoite, että me olemme rakentamassa sitä Euroopan unionia, emme sitä ha-
jottamassa ja viemässä ristiriitojen suuntaan.

Tämä esitys on hyvä ja kannatettava, ja edustaja Laukkanen valiokunnan jäsenenä erin-
omaisesti avasi näitä kysymyksiä.

19.35 Sari Essayah kd: Arvoisa puhemies! Suuressa valiokunnassa aikanaan asiaa on
myöskin käsitelty, ja siinä mielessä on tärkeää, että Suomi tekee tätä yhteistyötä nimen-
omaan näissä rikosoikeudellisissa asioissa yli rajojen, koska rikollisuuskin liikkuu yli ra-
jojen. Usein aina keskustellaan siitä, mikä on se kansallinen lisähyöty, mitä saadaan
EU:sta, ja minun mielestäni se tulee juuri silloin kun tartutaan sellaisiin ongelmiin, jotka
eivät pysähdy rajalle, ja jos ajatellaan vaikka ympäristöhaasteita tai mietitään rikollisuutta,
puhumattakaan sen vakavimmista muodoista — terrorismista, turvallisuusuhista — niin ne
ovat aina sellaisia, että eivät ne kunnioita valtioitten rajoja. Ne menevät valtioitten rajojen
yli, ja silloin myöskin meillä on oltava sellaista yhteistyötä Euroopan unionin sisällä, jolla
2



Pöytäkirjan asiakohta PTK 64/2019 vp
pystytään taklaamaan sitten näitä yhteisiä haasteita. Siinä mielessä voisi sanoa, että kristil-
lisdemokraatit ovat aina edustaneet sitä linjaa, että Euroopan unionissa tehdään itsenäisten
jäsenvaltioitten yhteistyötä niissä asioissa, jotka tuottavat kansallista lisäarvoa. Me emme
halua mitään ylikansallisia liittovaltiorakenteita, vaan nimenomaan ajattelemme, että kes-
kenään erilaiset jäsenvaltiot pystyvät aina löytämään tiettyjä sellaisia minimitasoja, joissa
se yhteinen hyvä rakentuu, ja tässä on yksi semmoinen esimerkki, jossa on järkevää tehdä
yhteistyötä. Toinen sellainen on tietysti se, kun puhutaan unionin varojen väärinkäytösten
estämisestä ja siihen, niin kuin aiemmin viitattiin, liittyy myös oikeusvaltioperiaatekeskus-
telu, mitä on käyty tässä Suomen puheenjohtajuuskaudella. On äärimmäisen tärkeää, että
näillä yhteiseurooppalaisilla viranomaisilla pystytään tämäntyyppisiin asioihin puuttu-
maan.

Yleiskeskustelu päättyi.

Eduskunta hyväksyi hallituksen esitykseen HE 45/2019 vp sisältyvien 1.-7. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
3


