















































DEM6138.tmpSave.xml


Pöytäkirjan asiakohta PTK 6/2016 vp
Pöytäkirjan asiakohta 

PTK 6/2016 vp

Täysistunto

Torstai 11.2.2016 klo 15.59—21.21

4. Hallituksen esitys eduskunnalle laiksi ulkomaalaislain muuttamisesta
Hallituksen esitys HE 2/2016 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 4. asia. Puhemiesneuvosto ehdottaa, että asia lähetetään hallintovalio-
kuntaan, jolle perustuslakivaliokunnan on annettava lausunto.

Keskustelu

19.03 Sisäministeri Petteri Orpo (esittelypuheenvuoro):  Arvoisa puhemies! Kyseessä
on kansainvälisen suojelun antamisen edellytysten tarkentamista koskeva hallituksen esi-
tys eli suomeksi sanottuna humanitäärisen suojelun poisto.

Hallituksen esityksen tavoitteena on, että Suomesta ei saisi oleskelulupaa kansainväli-
sen suojelun perusteella helpommin kuin muista Euroopan maista samalla kuitenkaan vaa-
rantamatta Suomea sitovien kansainvälisten ja Euroopan unionin lainsäädäntöön perustu-
vien velvoitteiden kunnioittamista. Tästä syystä ehdotetaan, että humanitäärisen suojelun
perusteella myönnettävää oleskelulupaa koskevat säännökset kumotaan. Näitä lupia on
myönnetty, jos turvapaikan tai toissijaisen suojelun edellytykset eivät ole täyttyneet. Käy-
tännössä tämä siis tarkoittaa, että entistä useampi turvapaikanhakija saa kielteisen päätök-
sen jatkossa.

Tämä muutos yhdenmukaistaisi Suomen lainsäädännön kansainvälisen suojelun osalta
Euroopan unionin lainsäädännön kanssa ja muiden Euroopan unionin maiden tasolle.
Tämä selkeyttäisi meidän kansainvälisen suojelun määritelmiä ja sääntelyä, ja samalla var-
mistettaisiin, ettei suomalainen lainsäädäntö näyttäisi suotuisammalta, eli kyse on siis
myöskin vetotekijöiden karsimisesta. Tämä ei tarkoita sitä, etteikö Suomesta suojelua saisi
jatkossa. Jokainen turvapaikkaa hakenut saa yksilöllisen käsittelyn, ja edelleen siis meillä
on turvapaikka eli kansainvälinen suojelu sekä toissijainen suojelu käytössä.

Ihan tilastotietoina voisi todeta sen, että vuonna 2014 humanitäärista suojelua myönnet-
tiin neljä kappaletta. Silloin turvapaikanhakijoita oli suunnilleen kymmenesosa siitä, mitä
viime vuonna, ja viime vuonnahan myönnettiin 119 oleskelulupaa humanitäärisen suoje-
lun perusteella. Silloin se edusti viime vuonna 7,3:a prosenttia kaikista hakemuksista.

Nyt tilanne lienee se, että kun esimerkiksi Irakin osalta maaselvityksen ja maan turval-
lisuusarvioinnin perusteella laajemmat alueet, muun muassa Bagdadin alue, määriteltiin
turvalliseksi alueeksi, niin voisi olla hyvin todennäköistä, että kun viime syksystä lähtien
tulleita turvapaikanhakijoita on runsaasti Irakista, niin humanitäärista suojelua olisi myön-
netty enemmän. Tämä on hyvä ymmärtää, kun tätä päätöstä ollaan tekemässä.
 Tarkistettu
4.0



Pöytäkirjan asiakohta PTK 6/2016 vp
Eli nämä kaksi tasoa, toissijainen suojelu ja kansainvälinen suojelu, ovat paljon sel-
keämmät kuin ehkä sitten kriteereiltään hieman erilainen humanitäärinen suojelu. Tämä on
ollut meidän kansallista lainsäädäntöämme, ja on täysin eurooppalaisen lainsäädännön ja
kansainvälisten ihmisoikeussopimusten mukaista, että tämä muutos tehdään. Pidän tätä
erityisesti tässä muuttuneessa tilanteessa erittäin perusteltuna, ja siksi toivon, että tämän la-
kiesityksen kanssa pystyttäisiin eduskunnassa etenemään nopeasti, koska nyt kiihtyvällä
tahdilla käsitellään tätä suurta määrää turvapaikkahakemuksia, jotka Suomeen on jätetty.
— Kiitos.

Ensimmäinen varapuhemies Mauri Pekkarinen: Edustaja Niikko, annetaan yksi vas-
tauspuheenvuoro, mutta mieluusti sen jälkeen käydään pieni puheenvuorokierros ja sitten
vasta jatketaan laajemmin vastauspuheenvuoroilla.

19.06 Mika Niikko ps (vastauspuheenvuoro):  Arvoisa puheenjohtaja! Tämä on erittäin
kannatettava hallituksen esitys, ja hyvä, että hallitus on ryhtynyt toimenpiteisiin. Tällainen
toimenpide on ihan tervehdyttävä tässä tilanteessa, mikä Euroopassa vallitsee. Tämähän ei
millään tavalla ole poikkeava, koska humanitaarista suojelua koskevan oleskeluluvan edel-
lytyksistä ei säädetä Euroopan unionin lainsäädännössä eikä myöskään pakolaissopimuk-
sissa. Olisin kysynyt ministeriltä sitä, että millä tavalla tämä ratkaisee tämän siirtolaison-
gelman, koska en tiedä, miten tulkitsen tuon sisäministeriön kotisivujen uutisen tai artik-
kelin siellä, että humanitaarisen suojelun perusteella oleskelulupia myönnettiin hyvin vä-
hän vuonna 2013—2014. Siellä lukee ihan näin, että se oli noin 1 prosentti kansainvälistä
suojelua saaneiden kokonaismäärästä. Tämä luku siellä sisäministeriön sivuilla on vähän
eri nytten kuin mikä tässä äsken mainittiin. En tiedä, miten näitä lukuja pitäisi tulkita.

19.08 Veera Ruoho ps: Arvoisa puhemies! Tämän hallituksen esityksen mukaan oleske-
lulupaa humanitaarisen suojelun perusteella ei olisi enää mahdollista myöntää. Tehostai-
simme kansainvälistä suojelua koskevan päätöksen tiedoksiantoa ja muuttaisimme hake-
musten käsittelymaksujen perimistä koskevaa sääntelyä tehokkaammaksi. Tarkoituksena
on, että Suomen lainsäädäntö ei eroaisi EU:n ja sen jäsenvaltioiden lainsäädännöstä. Muis-
tutan, että nykyisellä sääntelyllä koskien humanitaarista suojelua on kansallinen tausta eikä
se perustu EU:n lainsäädäntöön tai kansainvälisiin velvoitteisiin. Oleskelulupia tällä perus-
teella on myönnetty hyvin vähän, mutta tässä maailmantilanteessa meidän on oltava proak-
tiivisia, koska oletettavasti lukumäärät nousevat turvapaikanhakijoiden määrän nousun
myötä.

Arvoisa puhemies! Nykyinen säädäntö tiedoksi antamisesta on käytännössä osoittautu-
nut kankeaksi ja myös poliisin resursseja syöväksi. Maahanmuuttovirasto voisi antaa
myönteiset päätökset tiedoksi, ja luontevaa on, että poliisi antaa kielteisen päätöksen tie-
doksi, koska poliisi vastaa maasta poistamisen täytäntöönpanosta kuten nykyisinkin. Jotta
estetään maksamatta jätettyjen käsittelymaksujen perimisongelma, näissä sähköisissä ha-
kemuksissa käsittelymaksu olisi suoritettava ennen kuin hakemuksen käsittely aloitetaan. 

Mielestäni tämä hallituksen esitys eduskunnalle laiksi ulkomaalaislain muuttamisesta
on erittäin kannatettava, ja kiitän ministeri Orvon kantaa, että tätä tulee kiirehtiä.

19.10 Antti Kurvinen kesk: Arvoisa herra puhemies! Tänään meillä on lähetekeskuste-
lussa ulkomaalaislain muuttaminen pieniltä mutta aika merkittäviltä osin. Ensinnäkin ha-
2



Pöytäkirjan asiakohta PTK 6/2016 vp
luan kiittää Juha Sipilän hallitusta siitä, miten nopeasti ollaan kyetty ihan säädösmuutok-
sinkin reagoimaan tähän yllättävään turvapaikkakriisiin, mikä meillä viime vuonna puhke-
si. Tämä lakimuutos on omalta osaltaan niitä ensimmäisiä muutoksia, joita nyt sitten lain-
säädäntöön tehdään tilanteen saamiseksi hallintaan.

Arvoisa puhemies! Maahanmuutosta ja turvapaikanhakijoitten liikkumisesta on tullut
ikään kuin pörssi tai sijoitusmarkkinat. Ihmisvirrat liikkuvat suhdanteitten mukaan. Tilan-
teista riippuen lähtöalueet vaihtelevat, ja tilanteista riippuen myös kohdealueet ja alueet,
joihinka pyritään turvapaikkaa hakemaan ja muuttamaan, vaihtuvat.

Sosiaalinen media ja internet tarjoavat valtavat mahdollisuudet kannustaa ihmisiä lähte-
mään ja myös välittämään oikeaa tietoa siitä, että ei välttämättä kannata lähteä matkaan
hengenvaaralliselle reissulle kohti Eurooppaa. On erittäin tärkeää, että Suomi valtiona kai-
kella politiikallaan lähettää oikeita signaaleja lähtöalueelle. Meidän pitää välttää kaikkia
turhia vetovoimatekijöitä, ja oleellisinta on isossa kuvassa se, että jatkossa turvapaikanha-
kijat, vainoa, sotaa, huonoa elintasoa, ties mitä syitä paossa olevat ihmiset, saavat apua
mahdollisimman lähellä lähtöalueita, ja sinne kannattaa Suomen taloudellisia resursseja ja
Euroopan unionin taloudellisia resursseja kohdistaa.

Haluan, arvoisa puhemies, siteerata jonkun verran tätä hallituksen esitystä. Avaan sitaa-
tin: "Hallitus on pitänyt kuitenkin tärkeänä varmistaa, että Suomen lainsäädäntö ja käytän-
tö eivät ole muita Euroopan unionin jäsenvaltioita ja Euroopan unionin lainsäädännön aset-
tamaa vähimmäistasoa suotuisampia." Sitaatti jatkuu: "Suomen lainsäädäntö näyttäytyy
tällä hetkellä kansainvälisen suojelun antamisen osalta hieman suotuisampana kuin mitä
Euroopan unionin ja kansainväliset velvoitteet edellyttäisivät." Sitaatti jatkuu: "humanitaa-
rista suojelua koskevat säännökset kumotaan. Tiedossa on myös, että useat muut Euroopan
unionin jäsenvaltiot ja muut pohjoismaat suunnittelevat tarkennuksia kansainvälistä suoje-
lua koskevaan sääntelyyn ja käytäntöön."

Hallituksen esityksestä ilmenee, että meillä on tällä hetkellä kolme päätapaa myöntää
turvapaikka henkilölle, joka sitä täältä tulee pyytämään. Pääsääntö on tämä kansainvälisen
suojelun antaminen, mikä perustuu meidän kansainvälisiin velvoitteisiimme. Samoin on
mahdollisuus saada oleskelulupa niin sanotun toissijaisen suojelun perusteella, ja sitten
tämä humanitäärinen oleskelulupa on ollut kolmas. Meidän oma kotikutoinen kansallisesti
tehty mahdollisuutemme on ollut osittain päällekkäinen tämän toissijaisen suojelun kritee-
rin kanssa, ja käytännössä sen käyttö on ollut hyvin vähäinen. Muun muassa täällä nykyi-
sessä ulkomaalaislaissa mainitun ympäristökatastrofin perusteella ei ilmeisesti ole ollen-
kaan myönnetty turvapaikkaa. Näiden kansainvälisen suojelun kautta annettavan oleskelu-
luvan ja tämän toissijaisen suojelun perusteella Suomi pystyy antamaan apua niille ihmi-
sille, jotka sitä apua todella tarvitsevat, ja täytämme kaikki meidän eurooppalaiset ja maa-
ilmanlaajuiset velvoitteemme.

Arvoisa puhemies! Haluan kiinnittää huomiota vielä pieneltä tuntuvaan asiaan, josta
olen vähän edustaja Ruohon kanssa eri mieltä. Tämä tiedoksiannon antaminen, se, että jat-
kossa myönteisen oleskelulupapäätöksen voisi antaa tiedoksi turvapaikanhakijalle Maa-
hanmuuttoviraston virkamies ja kielteiset antaisi tiedoksi sitten poliisi, ei ole ehkä käytän-
nössä niin mukava ja käytännöllinen, miltä se kuulostaa, sillä siinä on olemassa se riski,
että jos turvapaikanhakija saa tiedon, että hänelle on tulossa tiedoksiantoa, sitä lappua, tuo-
maan poliisi, niin hänhän tietää silloin, että nyt on tulossa kielteinen päätös, nyt minä jou-
dun Suomesta pois, ja silloin riski karkaamiseen ja muuhun häiriökäyttäytymiseen on ole-
3



Pöytäkirjan asiakohta PTK 6/2016 vp
massa. Pidänkin hallintovaliokunnan jäsenenä erittäin tärkeänä sitä, että me vielä pohdim-
me valiokunnassa tämän asian tarkalleen.

Muutenkin uskon siihen, että me hallintovaliokunnassa pystymme tämän esityksen käy-
mään vielä läpi. Olen arvostanut sitä porukkaa, joka tällä vaalikaudella vaikeissa oloissa
siellä on työskennellyt. Meillä on yli puoluerajojen ja yli hallitus- ja oppositiorajojen täysi
työ ja hyvä yhteisymmärrys Suomen sisäisen turvallisuuden parantamiseksi.

Loppuun, puhemies, haluan todeta sen, että minusta tässä lakiesityksessä on hyvin pit-
kälti kysymys siitä, mistä tasavallan presidentti Sauli Niinistö puhui valtiopäivien avajai-
sissa meillä. (Timo Heinonen: Hyvä puhe!) Hän sanoi, että meidän pitää keskittää apu niil-
le, jotka apua todella tarvitsevat. Me emme voi auttaa kaikkia, jotka ovat liikkeellä näissä
kansainvaelluksissa. Tätä tasavallan presidentin perusajatusta myös tämä erittäin hyvä la-
kiesitys osaltaan tuo lihaksi.

19.16 Joona Räsänen sd: Arvoisa puhemies! Tässä maailmantilanteessa täytyy ymmär-
tää todella, missä tilanteessa tätä lakia ollaan muuttamassa ja minkä sen tulokulman tähän
asiaan pitää olla. Tässähän todella Suomi nyt osaltaan omaa kansallista lainsäädäntöään
muokkaa siten, että se vastaa niitä EU-säännöksiä, mitä asiasta on annettu ja millä perus-
teella muut EU-maat jo näitä turvapaikkoja myöntävät, elikkä tällä kahden tason perusteel-
la. Täytyy myös muistaa, että myös Ruotsissa tämä sama tarkastelu on menossa. Tanskas-
sa ja Norjassahan tämä kyseinen humanitäärinen syyhän on jo aikaisemmin poistettu.

Se, mihin ajattelin itse puuttua, on se, että tämähän suoranaisesti vaikuttaa jo niihin ih-
misiin, ketkä ovat sitten väliaikaisen oleskeluluvan saaneet tällä humanitäärisellä perus-
teella. Näitähän ei kovin monta ole. Pitäisin tärkeänä, että nyt sitten valiokunta työssään
huolehtii kuitenkin siitä, että — koska näitä ihmisiä lukumäärällisesti ei ole monta — tässä
muuttuvassa tilanteessa jokaisella myös se asianmukainen käsittely tapahtuu. Sitten voi-
daan katsoa sitä, onko näillä ihmisillä muita syitä sitten saada turvapaikkaa Suomesta.

Yleisesti, pitkänä linjana — ja toivon mukaan se täällä yhteisenä linjana meillä eduskun-
nassa on — on, että apua todella keskitetään heille, ketkä eniten sitä tarvitsevat. Siinä mie-
lessä tämä lain muutos on aivan ymmärretty. Sitten taas toisaalta täytyy muistaa, että nyt
kun tässä maailman ajassa teemme näitä niin kutsuttuja kiristyksiä, niin varmaan tulee
myös tulevaisuudessa niitä aikoja, jolloin me taas kansallisessa lainsäädännössä tarvitsem-
me tätä humanitäärisen suojelun perusteella myönnettyä turvapaikkaa. Esimerkiksi jos il-
mastonmuutos oikein äityy ja syntyy erilaisia ympäristökatastrofeja eri puolella maailmaa,
niin on varmaan syytä pohtia sitten siinä tilanteessa uudelleen, että myös avaisimme tämän
humanitäärisin perustein myönnetyn turvapaikan sitten uudestaan.

19.18 Ben Zyskowicz kok: Arvoisa herra puhemies! Arvoisat kansanedustajat! Ministeri
Orpo ja edellä puhuneet kansanedustajat kertoivat jo aika lailla hyvin, mistä tässä asiassa
on kyse. On siis kyse siitä, että EU-direktiivi tuntee luonnollisesti turvapaikan eli varsinai-
sen pakolaisstatuksen ja tuntee myös niin sanotun toissijaisen suojelun niiden kohdalla,
jotka eivät täytä varsinaisen turvapaikan saamisen ehtoja mutta joiden kohdalla on perus-
teltua antaa oleskelulupa, koska ei ole perusteltua palauttaa heitä lähtömaahansa. Tämän li-
säksi Suomessa tunnetaan kolmas kategoria, niin sanottu humanitäärisen suojelun katego-
ria, joka nyt esitetään poistettavaksi.

Miksi Suomessa EU-direktiivin säätämien kriteereiden lisäksi on olemassa tämä kol-
mas kategoria? En tiedä. Olen ollut varmasti itsekin lakia tältä osin täällä säätämässä, mut-
4



Pöytäkirjan asiakohta PTK 6/2016 vp
ta luulen, että se on kaikuja siltä ajalta, kun Suomen maahanmuuttopolitiikkaa toteutti Bi-
audet’n—Thorsin linja eikä nykyinen Orpon linja.

Missään muualla Euroopassa Ruotsia lukuun ottamatta ei ole tätä humanitäärisen suoje-
lun kategoriaa. Hallituksen esityksen perusteluissa, sivu 9, kerrotaan, että on kyselty asian
perään ja kyselyyn vastasivat Belgia, Italia, Irlanti, Itävalta, Kypros, Latvia, Liettua, Nor-
ja, Portugali, Ranska, Ruotsi, Romania, Slovakia, Slovenia, Tanska, Tšekki ja Unkari.
Missään muualla kuin Suomessa ei Ruotsin ohella tunnettu tätä humanitäärisen suojelun
kategoriaa, ja, kuten hallituksen esityksen perusteluissa käy ilmi, Ruotsistakin ollaan tämä
kategoria poistamassa tai siis joka tapauksessa heidänkin osaltaan linjaa tiukentamassa täl-
tä osin.

Nyt hallitus siis esittää humanitäärisen kategorian poistamista. Hallituksen esitys on
erittäin perusteltu, erittäin järkeenkäypä, ja luonnollisesti kannatan sitä. Hallitus peruste-
lee esitystään yhtäältä sillä, että meidän pitää pyrkiä yhdenmukaistamaan käytäntöjämme
muihin Pohjoismaihin ja muuhun Eurooppaan, jotta ei olisi olemassa tällaista vetovoima-
tekijää, joka tuo esimerkiksi irakilaisturvapaikanhakijat, kuten on nähty, lukuisten maiden
läpi tänne Pohjolan perälle Suomeen juuri sen takia, että heillä on käsitys, että Suomessa
saa helpommin oleskeluluvan, Suomessa on helpompi saada myös perheenyhdistäminen.

Toinen perustelu, edustaja Biaudet, jonka vuoksi hallitus esittää tätä muutosta, on se,
että nyttemmin Euroopan unionin oikeuskäytäntö on sillä tavoin kehittynyt, että osa niistä
tapauksista, jotka aikaisemmin olisivat menneet tämän niin sanotun humanitäärisen suoje-
lun piiriin, menevät Euroopan unionin oikeuskäytännön valossa nyt niin sanotun toissijai-
sen suojelun piiriin.

Herra puhemies! Kun Suomessa on käyty maahanmuuttokeskustelua, on käyty keskus-
telua myös siitä, onko meillä tässä keskustelussa ääriryhmät vai onko olemassa vain yksi
ääriryhmä tässä keskustelussa eli rasistit ja fasistit, (Eva Biaudet: Kenen joukoissa seisot?)
mutta ei ole olemassa sitä ääriryhmää, sitä porukkaa, joka vastustaa kaikkia järkeviä tiu-
kennuksia maahanmuuttopolitiikkaan, joka haluaakin, että Suomi on vetovoimaisempi te-
kijä kuin mikään muu maa, ja joka ilmeisesti haluaa, että Suomeen tuleekin halki koko Eu-
roopan mahdollisimman paljon turvapaikanhakijoita, nimenomaan Suomeen.

Minä sanon, että jos tätä esitystä nyt täällä eduskunnassa joku vastustaa, niin ainakin mi-
nulle se on täysin selvä osoitus siitä, että silloin kyseessä on tämän maahanmuuttokeskus-
telun toinen ääripää. Itse asiassa äsken käytin vahingossa väärää ilmaisua. Tarkoitus ei ol-
lut puhua ääriryhmistä vaan ääripäistä. Eli jos tällaista järkevää muutosta, jolla Suomi to-
teuttaa EU:n direktiiviä sellaisenaan, jolla Suomi tekee samanlaista politiikkaa kuin kaikki
muut Euroopan maat käytännössä, täällä nyt asetutaan vastustamaan, niin ainakaan minä
en tarvitse enää yhtään todistetta siitä, että tässä maahanmuuttokeskustelussa on se toinen
ääripää. No, en minä tarvitse siitä itse asiassa edes tätä todistetta. Kyllä minulle henkilö-
kohtaisesti se on käynyt selväksi jo aikaisemmin. Esimerkkeinä mainitsen täältä nyt poissa
olevan edustaja Emma Karin, joka on ollut sitä mieltä, että edes niitä irakilaisia ei pitäisi
palauttaa Irakiin, joilla ei ole mitään perustetta saada Suomesta oleskelulupaa.

Herra puhemies! Lopuksi. Hallituksen esityksen sivulla 17 sanotaan sanatarkasti seuraa-
vaa: "Ehdotetut säännösmuutokset eivät sisällä sellaisia ulottuvuuksia, jotka olisivat risti-
riidassa perustuslain, Suomea sitovien kansainvälisten velvoitteiden tai Euroopan unionin
lainsäädännön kanssa." Täysin yksiselitteinen, selvä kanta. Ja kun näin on, niin ei voisi ku-
vitella, että olisi mitään perustetta lähettää tätä esitystä, kuten puhemiesneuvosto nyt eh-
dottaa, perustuslakivaliokuntaan lausunnolle. Mutta täällä, sivua myöhemmin, sanotaan-
5



Pöytäkirjan asiakohta PTK 6/2016 vp
kin seuraavaa, siis hallituksen esityksessä sanotaan: "Tärkeänä pidetään kuitenkin, että pe-
rustuslakivaliokunnalle varataan tilaisuus antaa esityksestä lausunto." (Eva Biaudet: Se on
varmaan se ääripää!) Miksi? Miksi se on tärkeätä, kun hallituksen esityksessä sanotaan,
että ei ole mitään, ei mitään suhteessa kansainvälisiin velvoitteisiin, ei mitään suhteessa
meidän perusoikeuksiin, ei mitään suhteessa kansainvälisiin ihmisoikeussopimuksiin ja
muuta. Minä en ymmärrä tätä, että tässä eduskunnassa näköjään ei nykyään voi säätää juu-
rikaan mitään merkittävämpää tai edes vähemmän merkittävää lakia ilman, että pidetään
tärkeänä, että perustuslakivaliokunnalle annetaan tilaisuus antaa esityksestä lausunto.

Herra puhemies! En ehdota, että asiaa ei lähetetä perustuslakivaliokuntaan. Mutta ve-
toan, että puhemiesneuvosto kävisi keskuudessaan keskustelun, mihin perustuu sellainen
ajatus, että kun yhtäältä sanotaan, että ehdotetut säännösmuutokset eivät sisällä sellaisia
ulottuvuuksia, ei puhuta ristiriidoista vaan sellaisia ulottuvuuksia, jotka olisivat ristiriidas-
sa perustuslain, Suomea sitovien kansainvälisten velvoitteiden tai Euroopan unionin lain-
säädännön kanssa, niin miksi silti asia pitää lähettää perustuslakivaliokuntaan. Siksikö, että
nämä valtiosääntöasiantuntijat, jotka viisastelevat kaikissa mahdollisissa uudistuksissa,
jotka koskevat rikollisia tai maahanmuuttajia, viisastelevat ja näkevät niissä ongelmia, täs-
säkin pääsevät nyt sitten näkemään ongelmia — nämä asiantuntijat, joista ainakin osa on
tullut tunnetuksi siitä, että toimivat tai ovat toimineet sellaisissa järjestöissä, joiden tehtä-
vänä nimenomaan on ajaa ulkomaalaisten asiaa Suomessa?

Herra puhemies! Toivon, kun täällä on perustuslakivaliokunnan jäseniä, että kun perus-
tuslakivaliokunta tätä käsittelee, niin ainakin asiantuntijoiden osalta pidätte huolen siitä,
että siellä asiantuntijat esittävät asiantuntemuksensa perusteella arvioita tämän lakiesityk-
sen suhteesta näihin kansainvälisiin velvoitteisiin ja Suomen perustuslakiin eivätkä ole
siellä lobbaamassa oman ulkomaalaispoliittisen näkemyksensä mukaisia ratkaisuja.

19.26 Timo Heinonen kok: Arvoisa herra puhemies! Annan tukeni mielelläni tälle halli-
tuksen esitykselle, jonka eduskunta on saanut ministeri Orpon johdolla tänne tuotua.

Kansainvälinen suojeluhan on tähän asti jakaantunut Suomessa kolmeen eri kategori-
aan: perinteiseen turvapaikkaan, toissijaiseen suojeluun ja sitten tähän humanitääriseen
suojeluun, josta olemme nyt Ruotsin tapaan luopumassa. Eli tämän jälkeen meillä olisi yh-
tenevät pelisäännöt muiden EU-maiden kanssa. Ja jos oikein ymmärsin, niin aika laajasti
keskusteluissa kannatetaan, myös televisiossa muistan vihreiden ryhmäpuheenjohtajan
kannattaneen turvapaikkapolitiikassa yhteisiä pelisääntöjä EU:n sisällä. Ja tämähän nimen-
omaan niitä nyt vahvistaa. Resurssimme riittävät auttamaan heitä, jotka aidosti, oikeasti
apua tarvitsevat, ja sen takia kannattaa panoksia enempi sinne laittaa. Jatkossa kansainvä-
listä suojelua saisi vain hakija, joka täyttää nämä kansainvälisen tai EU-lainsäädäntöön pe-
rustuvat edellytykset.

Jos katsoo tätä viime vuoden tilastojen valossa, niin voi tietysti todeta, että eihän tämä
ratkaise mitään. Eli viime vuonnahan vain 119 oleskelulupaa annettiin tällä, mikä on 7 pro-
senttia kaikista oleskeluluvista. Mutta tietysti nyt, kun verrataan siihen, että meillä on ha-
kemuksia 30 000 pöydällä ja tänä vuonna todennäköisesti tulee lisää — toivottavasti ei
enää niin paljoa kuin viime vuonna, mutta pahimmat pelot voivat olla vielä reilustikin suu-
rempia — niin silloin tietysti siitä määrästä 7 prosenttia on jo erittäin suuri määrä, ja on hy-
vä, että meillä on yhtenevät pelisäännöt EU:n sisällä.
6



Pöytäkirjan asiakohta PTK 6/2016 vp
Ensimmäinen varapuhemies Mauri Pekkarinen: Edustaja Andersson, ja sen jälkeen
muutamaan vastauspuheenvuoroon on sijaa ja tilaa.

19.28 Li Andersson vas: Arvoisa puhemies! Minä tiedän monta poliitikkoa ja erityisesti
yhden puolueen Suomessa, joka useampaan otteeseen on peräänkuuluttanut asiallista kes-
kustelua maahanmuutto- ja siirtolaispolitiikasta. Minusta sellaiseen asialliseen keskuste-
luun kuuluu myös se, että voidaan kaikessa rauhassa käsitellä hallituksen lakiesityksiä,
pohtia, mitä mahdollisia ongelmia tai hyötyjä niihin sisältyy, ilman että sen myötä yhtäk-
kiä tulee leimatuksi ääripäähän kuuluvaksi tai miksi tahansa muuksi.

Tämä hallituksen esitys ulkomaalaislain muuttamiseksi niin, että oleskelulupaa humani-
taariseen suojeluun perustuen ei enää myönnettäisi lainkaan, on osa laajempaa kehitystä
Pohjoismaissa ja Euroopassa, niin kuin tässä on jo aikaisemmin todettu. Eri maissa halli-
tukset reagoivat turvapaikanhakijoiden määrän kasvuun nyt niin, että ne pyrkivät alenta-
maan kansainvälisen suojelun standardeja kohti niitä minimitasoja, joita Geneven sopi-
mus, Euroopan ihmisoikeussopimus ja EU:n turvapaikkadirektiivit edellyttävät. Tämä on
eräänlainen kisa pohjaa kohti, jossa kaikissa maissa madalletaan suojelun tasoa kohti mah-
dollisimman yhtenäistä minimiä.

Huomionarvoista minun mielestäni on, että näitä heikennyksiä ei tehdä sen takia, että
kansainvälisen suojelun tarve olisi vähentynyt, tai koska nämä suojelupykälät sinänsä oli-
sivat osoittautuneet turhiksi. Nämä muutokset tehdään, koska aikana, jolloin suojelun tar-
ve on poikkeuksellisen suuri, haluavat hallitukset Euroopassa auttaa vähemmän. Ja, hyvät
edustajat, minun mielestäni meidän kannattaa kaikkien muistaa, että nyt kun käsitellään
tätä lakimuutosta, niin tämä koskee nimenomaan hädässä olevia ja heidän oikeuksiaan ja
suojelun tasoa.

Tämän lakimuutoksen pitkäaikaisia vaikutuksia on kuitenkin tässä vaiheessa vaikea ar-
vioida. Tätä suojelukategoriaa ei ole vuosien saatossa käytetty kovin paljon, ja siksi vaiku-
tukset kansainvälisen suojelun tasoon eivät välttämättä ole niin merkittäviä tai suuria. Toi-
saalta humanitaarisen suojelun nojalla on viime vuonna myönnetty oleskelulupa yli sadal-
le henkilölle Suomessa.

Mahdollisuus oleskelulupaan humanitaariseen suojeluun perustuen on alun perin luotu
sitä varten, että lainsäädäntö Suomessa kattaa kaikki ne tilanteet, joissa ihminen on tosiasi-
allisesti kansainvälisen suojelun tarpeessa tai palautuskiellon nojalla häntä ei voida palaut-
taa. On siis haluttu varmistua siitä, ettei lainsäädäntöön jää aukkoja.

Hallituksen esityksen mukaan on mahdollista, että osassa sellaisia tapauksia, joissa vii-
me vuosina on myönnetty oleskelulupa humanitaarisen suojelun perusteella, jatkossa
myönnetään se esimerkiksi toissijaiseen suojeluun perustuen. Toisaalta hallituksen esityk-
sessä myös todetaan, että tarkoituksena ei ole, että oleskelulupa humanitaarisen suojelun
perusteella lähtökohtaisesti korvattaisiin muilla olemassa olevilla oleskelulupaperusteilla.
Tämä toteamus tarkoittaa, että kansainvälisen suojelun taso Suomessa heikkenee tämän la-
kimuutoksen myötä.

Avoimeksi tässä esityksessä nyt jää myös se, miten jatkossa toimitaan ympäristökatast-
rofien kohdalla. Ilmastopakolaisuus on jo tänä päivänä iso ongelma, ja ilmastopakolaisten
määrä kasvaa tulevaisuudessa. Näiden ihmisten asema on kansainvälisoikeudellisesti jo
nyt hyvin heikko, kun perinteiset pakolaisoikeuden välineet eivät huomioi ihmisten elin-
ympäristön, esimerkiksi luonnonkatastrofin tai ilmastonmuutoksen, aiheuttamia muutok-
sia kansainvälisen suojelun perusteena.
7



Pöytäkirjan asiakohta PTK 6/2016 vp
Arvoisa puhemies! Erityisen ongelmallisena näen kuitenkin sen, että paperittomien
määrä tämänkin lakimuutoksen myötä saattaa kasvaa. Paperittomuuden vähentäminen on
tärkeää niin ihmisoikeuksien, kansanterveyden, työmarkkinoiden pelisääntöjen noudatta-
misen kuin yhteiskunnan kokonaisedun kannalta.

Suomessa tulisi nyt pikaisesti arvioida, miten esimerkiksi viime vuoden keväällä tehty
muutos ulkomaalaislakiin vaikuttaa tilanteessa, jossa turvapaikanhakijoiden määrä on
noussut. Keväällä 2015 hyväksyttiin eduskunnassa lakimuutos, jonka seurauksena kieltei-
sen päätöksen saaneet turvapaikanhakijat eivät enää saa tilapäistä oleskelulupaa eivätkä
vastaanottopalveluita, jos arvioidaan, että vapaaehtoinen paluu voisi olla mahdollinen.
(Ben Zyskowicz: Sehän on ihan järkevää!) Tilapäisiä lupia on aikaisemmin myönnetty ti-
lanteessa, jossa oleskelulupaa muulla perusteella ei myönnetä mutta henkilöä ei pystytä pa-
lauttamaan lähtömaahan esimerkiksi vastaanottajamaan haluttomuuden tai puuttuvien lii-
kenneyhteyksien vuoksi.

Ollaan maahanmuuttopolitiikan päälinjauksista mitä mieltä tahansa, on suomalaisen jär-
jestelmän vahvuus ainakin ollut se, että maassa oleskelevilla on ollut mahdollisuus elää
täällä virallisesti tilapäisen oleskeluluvan turvin. Se on taannut kaikille täällä oleville tietyt
perusoikeudet. Paperittomuuden lisääntymisestä ei hyödy kukaan. Paperittomuus syrjäyt-
tää ihmisen muusta yhteiskunnasta, lisää harmaata taloutta ja altistaa hyväksikäytölle ja ih-
miskaupalle. Nämä ovat niitä kysymyksiä, joita minun mielestäni pitäisi käsitellä, joista
meidän pitäisi täällä puhua, jos siirtolaisuuden ja maahanmuuton ongelmista halutaan kes-
kustella.

19.34 Antti Kurvinen kesk (vastauspuheenvuoro): Herra puhemies! Koen olevani perus-
tuslakivaliokunnan jäsenenä vähän velvoitettukin kommentoimaan noita edustaja Zysko-
wiczin oppineita näkemyksiä. Me olemme perustuslakivaliokunnassa ihan samaa keskus-
telua itse asiassa tälläkin viikolla käyneet siitä, mitä lakiesityksiä meille lähetetään ja mitä
ei lähetetä. Meillä on aidosti varmasti lainvalmistelussa valtionhallinnossa ongelmia sen
tunnistamisessa, mitkä ovat todellisia perustuslaki-, valtiosääntökysymyksiä ja mitkä voisi
sitten viedä eteenpäin suoraviivaisempaa reittiä.

Olen edustaja Zyskowiczin kanssa samaa mieltä siitä, että asiantuntijoitten, joita me
kuulemme, ei kannattaisi ottaa voimakkaita julkisia kantoja asioihin etukäteen. Mutta minä
peräänkuuluttaisin nyt edustaja Zyskowiczilta vaihtoehtoa. Mikä on vaihtoehto nykyisen
perustuslakivaliokunnan toiminnalle? Onko se valtiosääntötuomioistuin? Kävimme Wie-
nissä Itävallassa viime syksynä. Siellä eduskuntaryhmien puheenjohtajat neuvottelevat
tuomareista, ketkä nimetään (Puhemies koputtaa) valtiosääntötuomioistuimeen. Kuulem-
ma puoluepolitiikka ei ole vaikuttanut tuomioistuimen toimintaan, (Puhemies koputtaa)
mutta sitä sopii epäillä.

19.36 Ben Zyskowicz kok (vastauspuheenvuoro): Arvoisa herra puhemies! Edustaja An-
derssonille sanon, että mikäli niille turvapaikanhakijoille, joilla ei ole mitään perustetta
saada oleskelulupaa mutta jotka sen jälkeen kuitenkin kieltäytyvät palaamasta lähtömaa-
hansa, annettaisiin tilapäinen oleskelulupa, kuten te esititte ja kuten aikaisemmin oli asian-
laita, niin silloinhan koko turvapaikkaprosessilla ei olisi mitään merkitystä. Jos meillä on
prosessi, joka hyvin tarkkaan ja oikeusasteet läpi käyden toteaa, että tällä henkilöllä ei ole
mitään perustetta Suomen systeemin mukaan saada oleskelulupaa, ja jos tämmöinen hen-
kilö kuitenkin saisi oleskeluluvan, kun hän vain ilmoittaa, että minä en muuten lähde mi-
8



Pöytäkirjan asiakohta PTK 6/2016 vp
hinkään ja Suomi on paljon parempi maa kuin oma lähtömaa ja minä jään tänne, ja jos hä-
nelle sitten sanottaisiin, että no hyvä, tuossa on sinulle sitten oleskelulupa, niin mihin me
tarvitsemme tätä turvapaikkaprosessia? Eli paperittomista päästään eroon, kun paperitto-
mat palaavat sinne lähtömaahansa, kun heillä ei ole oikeutta jäädä Suomeen.

Edustaja Kurviselle sanon, (Puhemies koputtaa) että kannatan nykyistä järjestelmää,
mutta kun ei tässä ole mitään perustuslakikysymyksiä, (Puhemies koputtaa) niin miksi lä-
hettää tätä perustuslakivaliokuntaan?

19.37 Eva Biaudet r (vastauspuheenvuoro):  Arvoisa puhemies! Edustaja Zyskowicz ei
ehkä nyt tunne ihan tätä paperittomien tilannetta. Hyvin useastihan on niin, että vaikka
henkilö itse haluaisi ja olisi valmis lähtemään ja palautettaisiin, niin toinen maa ei ota hän-
tä vastaan. Kysymys on silloin siitä, onko parempi, että täällä sitten joutuu elelemään il-
man mitään papereita, kuin että annetaan tilapäinen oleskelulupa. Se ei välttämättä liity tä-
hän kysymykseen, mutta elämä ei ole näin yksinkertaista kuin haluatte antaa ymmärtää. On
hyvä tutustua näihin juttuihin, joita oikeasti on tapahtunut. (Ben Zyskowicz: Nyt puhutaan
ihmisistä, jotka kieltäytyvät palaamasta vapaaehtoisesti!)

19.37 Mika Niikko ps (vastauspuheenvuoro):  Arvoisa puhemies! Itsekin kiinnitin tähän
samaan asiaan huomiota, sillä eihän tämä koko järjestelmä toimi millään tavalla, jos pape-
rittomille annetaan edes tilapäinen oleskelulupa, koska tämähän tarkoittaa silloin sitä, että
paperittomat pääsevät myös tämän meidän siunatun toimeentulotukemme piiriin, esimer-
kiksi. Ja kuinka monta paperitonta siirtolaista, jotka kieltäytyvät palaamasta omaan maa-
hansa, on Euroopassa? Miljoona, kaksi — kuka tietää, kuinka monta miljoonaa. (Eva Bi-
audet: Kolme!)

Emmehän me voi näitä asioita ratkaista sillä, että me madallamme rimaa niin alas, että
kenenkään ei tarvitse enää noudattaa minkäännäköisiä lakeja täällä. Siinä mielessä edusta-
ja Zyskowiczin perustelut olivat erinomaisia. Meidän tulee luoda uskottavaa lainsäädän-
töä, jossa myös kaikki laittomasti maahan pyrkivät ymmärtävät sen, että tätä järjestelmää ei
voi hyväksikäyttää. Siinä mielessä tämä hallituksen esitys on kyllä tervetullut.

19.38 Li Andersson vas (vastauspuheenvuoro):  Arvoisa puhemies! Kannattaa muistaa,
että nämä tilapäiset oleskeluluvat, jotka on myönnetty tällaisissa tilanteissa, eivät ole ver-
rattavissa siihen oleskelulupaan, minkä saa esimerkiksi silloin, kun saa positiivisen turva-
paikkapäätöksen.

Näihin B-lupiin on jopa liittynyt aika isoja ongelmia. Ennen oli jopa sellaista lainsää-
däntöä Suomessa, jossa esimerkiksi näiden ihmisten työskentelyoikeutta oli rajoitettu, jos-
ta päästiin eteenpäin siihen järjestelmään, joka ennen oli, joka kyllä on toiminut paremmin
kuin esimerkiksi ne järjestelmät, joita on ollut katsottaessa esimerkiksi Kreikan tai Italian
tilannetta, missä on valtava joukko ihmisiä, jotka elävät paperittomuudessa vailla mahdol-
lisuuksia tehdä töitä virallisesti tai mahdollisuuksia päästä terveydenhuoltojärjestelmän
piiriin. Kyllä se järjestelmä, mikä Suomessa oli, on toiminut paremmin, ja se peruslähtö-
kohta siitä, että kun on ihminen, joka syystä tai toisesta — voi olla myöskin vastaanottavan
maan haluttomuudesta johtuen — on täällä, niin silloin sillä ihmisellä on mahdollisuus
oleskella jonkunlaisen virallisen (Puhemies koputtaa) luvan turvin.
9



Pöytäkirjan asiakohta PTK 6/2016 vp
Ensimmäinen varapuhemies Mauri Pekkarinen:  Havaitsen vielä vastauspuheenvuorot
edustajille Meri, Heinonen ja Saarakkala, ja jos joku vielä haluaa vastauspuheenvuoron,
toivon, että painaa nappia. — Nyt edustaja Meri.

19.40 Leena Meri ps (vastauspuheenvuoro): Arvoisa puhemies! Itse olen perussuoma-
laisten edustaja perustuslakivaliokunnassa ja halusin osallistua tähän.

Minä ymmärsin edustaja Zyskowiczin kritiikin enemmänkin siihen suuntaan, en niin-
kään järjestelmää vastaan, mutta sitähän hän ei tuntunut vastustavan, vaan niin, ettei tur-
haan pyydettäisi lausuntoja silloin, kun on kysymys maahanmuutosta tai kriminaalipolitii-
kasta. (Ben Zyskowicz: Just näin!) Meillä on erittäin paljon asioita perustuslakivaliokun-
nassa, ja toki mekin toivomme, että sinne ei niin kuin muodon vuoksi tuoda asioita, jotta
saataisiin tälle, ehkä ääripäälle, hyvä mieli, mistä Zyskowicz puhui. Siinä mielessä olen
edustaja Zyskowiczin kanssa samaa mieltä, että en oikein pidä siitä trendistä, mikä nykyi-
sin on, että perustuslailla ratsastavat aivan kaikki. Tässähän silloin, kun hallitusohjelma
julkaistiin, ilmoitettiin joidenkin asiantuntijoiden toimesta, että siellä on osa kohdista pe-
rustuslain vastaisia. No, jokainenhan tietää, että hallitusohjelma ei ole laki; se on joku lau-
se, mihin pyritään. Samoin subjektiivinen päivähoito-oikeus oli perustuslain vastainen. En
pidä tästä kehityksestä.

19.41 Timo Heinonen kok (vastauspuheenvuoro): Arvoisa herra puhemies! Valitettavas-
ti tällaisessa keskustelussa helpolla ovat ne ääripäät vahvimmin äänessä: toinen ääripää,
että "rajat kiinni, emme halua auttaa ketään", ja sitten toinen ääripää, "tervetuloa kaikki
tänne, me autamme kaikkia, on teillä hätä tai ei". Sitten on se iso tolkun porukka, mitä
edustaa tämä lainsäädäntö, että me noudatamme kansainvälisiä sopimuksia, me noudatam-
me EU:n yhdessä sopimia pelisääntöjä. Me haluamme, että meillä on yhtenevät pelisään-
nöt (Ben Zyskowicz: Oikein!) EU:n kanssa. Tämänsuuntaista myös tasavallan presidentti
Sauli Niinistö puheessaan toi esille. Me emme voi valitettavasti auttaa kaikkia. Me jou-
dumme auttamaan niitä, jotka aidosti tarvitsevat apuamme.

19.42 Vesa-Matti Saarakkala ps: Arvoisa herra puhemies! En malta olla ottamatta kan-
taa tähän perustuslakikeskusteluun, kun olin viime kaudella siellä perustuslakivaliokun-
nassa ja sitä kautta hallitsi tämä eurokriisi, joka toki on vieläkin akuutti asia. Nyt on sitten
tämä pakolaiskriisi. Yksi sellainen argumentti, mitä perustuslakivaliokunta silloin eu-
rokriisin yhteydessä paljon tarkasteli, on se, pystyykö valtio, onko valtiollamme mahdolli-
suudet vastata niistä velvoitteista, jotka sillä Suomen perustuslain mukaan ovat, ja tarkas-
telussa ovat nimenomaan nämä meidän taloudelliset kokonaisvastuumme. Nyt onkin mie-
lenkiintoista nähdä — etenkin, mikäli tämä pakolaiskriisi kevään myötä yltyy — onko
tämä argumentti yhä relevantti myös tämän pakolaiskriisin yhteydessä käytävässä keskus-
telussa ja päätöksenteossa, koska mielestäni se on. Tämä on perustuslakivaliokunnan hyvä
muistaa. (Eduskunnasta: Muistetaan!)

Ensimmäinen varapuhemies Mauri Pekkarinen: Vastauspuheenvuoro, edustaja Räsä-
nen. — Mieluusti sen jälkeen siirrytään listaan, otetaan seuraava debatti myöhemmin.

19.43 Joona Räsänen sd (vastauspuheenvuoro):  Arvoisa puhemies! Tässä en itse lähde
nyt kommentoimaan tätä perustuslakikysymystä, mutta sen verran ehkä tähän keskuste-
10



Pöytäkirjan asiakohta PTK 6/2016 vp
luun, että kun tässä salissa ja muuallakin on pitkään puhuttu tästä maahanmuuttotilanteesta
ja on haluttu hakea vähän leveämpiä hartioita ja on sanottu, että meidän pitää Euroopassa
yhteisesti näitä asioita katsoa ja meidän pitää yhteisesti Pohjoismaiden kanssa näitä kat-
soa, niin nyt sitten tällaisessa tilanteessa, missä hallitus tekee sellaisen esityksen, missä
meidän politiikkamme vastaa enemmässä määrin sitä politiikkaa, mitä jo muualla Euroo-
passa tehdään ja mitä muualla Pohjoismaissa tehdään, minun mielestäni se on aika ymmär-
rettävää, ja sitä on siinä mielessä kyllä helppo tukea.

Se on sitten toinen kysymys, että pitäisikö joidenkin mielestä vielä enenevässä määrin,
koska kansainvälistä suojelua kuitenkin tarvitaan, sitä lisätä. Nyt täytyy muistaa myös, että
mikäli meillä kriteerit olisivat erilaiset, niin totta kai Suomen houkuttelevuus olisi aivan
erilainen kuin muilla Euroopan mailla, ja varsinkin, kun meillä Dublin-säännös ei toimi,
muilla Euroopan mailla ei ole mitään (Puhemies koputtaa) intressiä tavallaan pysäyttää
kauttakulkua vaan antaa (Puhemies koputtaa) vain virrata, joten tämä on ihan perusteltu
muutos.

Ensimmäinen varapuhemies Mauri Pekkarinen: Ja nyt listaan.

19.44 Jari Ronkainen ps: Arvoisa herra puhemies! Humanitaarinen suojelu oleskelulu-
van perusteena on aivan järjetön ja täysin Suomen päättäjien tekemä lisäys. Viimeinkin
tämä asia todennäköisesti korjataan. En pysty ymmärtämään, miksi tähän on aikanaan pää-
dytty. Eikö ole pystytty ymmärtämään, että tämä toimii houkuttelevuutta lisäävänä tekijä-
nä? Me perussuomalaiset olemme vuosikaudet varoittaneet lepsun maahanmuuttopolitii-
kan seurauksista. Ne seuraukset ovat turvapaikanhakijatulvan myötä todellisuutta. Todel-
linen taakka on kestämätön.

On aivan selvää, että meidän on tiukennettava lainsäädäntöämme monelta osin. Tämä
on yksi pieni osa, mutta vetovoimaisuuden kannalta todella tärkeä. Se, ettei oleskelulupia
juuri myönnetä humanitaarisen suojelun perusteella, ei tarkoita sitä, etteikö sillä olisi mer-
kitystä tänne tulevien kannalta. On huomattava, että tällä hetkellä koko Eurooppaa ravis-
televa kriisi voi myös johtaa siihen, että tätä käytetään enemmän oleskeluluvan perustee-
na. On huomioitava, että muutos vaikuttaa myös niihin, joilla on määräaikainen oleskelu-
lupa samoin perustein, ja sitä kautta myös perheenyhdistämisiin.

Hallituksen turvapaikkapoliittinen toimenpideohjelma antaa meille entistä enemmän
keinovalikoimaa. Olemme ottaneet oikean suunnan — turhan myöhään, mutta kuitenkin.
Meillä on tainnut olla Pohjoismaiden lepsuin turvapaikkapolitiikka, jopa lepsumpi kuin
Ruotsissa. (Eva Biaudet: Pitäisi osata laskea vähän!) Onneksi tulijoita ei ole niin paljon
kuin siellä.

Meidän on tiukennettava omia käytäntöjämme niin paljon kuin direktiivien mukaan on
mahdollista. Jos se ei riitä, niin on oltava itsekkäitä. Voimme myös ottaa mallia Tanskasta,
jossa oikeasti pyritään tekemään asialle jotain. Kevään aikana on tulossa eduskunnan kä-
sittelyyn perheenyhdistämisien tiukentaminen. Odotan sen menevän juuri niin tiukaksi
kuin se vain on mahdollista.

19.46 Laura Huhtasaari ps: Arvoisa puhemies! Tätä asiaa on hyvä toistaa tässä salissa,
että humanitaarista suojelua koskevan oleskeluluvan edellytyksistä ei säädetä Euroopan
unionin lainsäädännössä tai pakolaissopimuksessa vaan taustalla on Suomen oma kansal-
11



Pöytäkirjan asiakohta PTK 6/2016 vp
linen ratkaisu eli tämä on tällainen kotoperäinen erikoisuus. (Eva Biaudet’n välihuuto) Hu-
manitaarista suojelua ei myöskään tunneta EU-oikeudessa.

Sitten hieman tilastoa. Vuosi 2010: turvapaikan sai 181 henkilöä, 644 henkilöä sai tois-
sijaista suojelua, ja 654 henkilöä sai humanitaarista suojelua.

Itse tein kirjallisen kysymyksen tästä viime syksynä tämän humanitaarisen suojelun
poistamisesta ja olen erittäin tyytyväinen tästä esityksestä. Tämä on askel kohti parempaa
maahanmuuttopolitiikkaa. Onneksi hallituksessa on nyt maahanmuuttokriittinen puolue,
joten meidän täytyy jatkaa näitä tiukennuksia.

19.48 Kai Mykkänen kok: Arvoisa puhemies! Minun osaltani taas, jos pitäisi valita osal-
leni identiteetti, olenko maahanmuuttoon suhteessa suvaitsevainen vai nuiva, niin valitsi-
sin kyllä suvaitsevaisen (Perussuomalaisten ryhmästä: Tolkun mies!) — mielellään myös
tietysti tolkun mies, jos niin joku sallii sanoa — mutta siltä osin, että minun mielestäni hä-
dänalaisia pitää kyllä meidän ehdottomasti pystyä auttamaan. Lisäksi minä uskon, että täs-
tä urakasta kyllä fiksuin keinoin myös selvitään.

Mutta itse asiassa keskeiset tekijät siinä, että me selviämme tästä, että turvapaikanhaki-
jat, joita nyt on tulva tullut Eurooppaan, selviäisivät tästä, ovat nimenomaan se, että hyväk-
syttävyys Euroopassa säilyy, että se säilyy Suomessa Suomen osalta, ja itse asiassa se, että
niillä, jotka tänne jäävät, on jonkunlaiset edellytykset myös pärjätä maassa. Jos me sallim-
me täällä olon mutta emme käytännössä pärjäämistä omalla työllä, niin silloin me teemme
karhunpalveluksen kyllä myöskin näille tulijoille.

Tämän hyväksyttävyyden osalta väittäisin, että keskeinen asia on se, että tämä systeemi
vaikuttaa selkeältä. Tämän kevään osalta ehkä isoin yksittäinen haaste luonnollisesti tulee
olemaan se, että kun näitä hylättyjä päätöksiä joka tapauksessa tulee toistakymmentätuhat-
ta, ne palautukset pystytään panemaan toimeen. Tässä ehdin kuulla ainakin edustaja Zys-
kowiczin järkeenkäypää argumentointia tämän osalta.

Itse asiassa, kun esimerkiksi tammikuussa itse käytin aikaa yhdessä vastaanottokeskuk-
sessa nimenomaan sen takia, että oppisin tätä järjestelmää ja voisin vähän samalla auttaa,
niin hyvin monet turvapaikanhakijat itsekin tuntuivat toivovan sitä, että tämä järjestelmä
olisi yksinkertaisempi ja että asioille vain alkaisi tapahtua päätöstä. Se odottelu on se pa-
hin.

Myöskin tähän tasavallan presidentti minun mielestäni ainakin pääosin täysin oikein
kiinnitti huomiota, että meillä on turha pistää päätä pensaaseen siltä tosiasialta, että jos mi-
tään ei tehdä, niin kerta kaikkiaan eurooppalainen enemmistödemokratia ei hyväksy sitä,
mitä vyörynomaisesti, hallitsemattomasti on tapahtumassa. Sen takia meidän poliitikkoina
pitää uskaltaa nostaa se pää pensaasta ja tehdä kohtuullistavia ratkaisuja, joiden avulla
mahdollisimman moni ihminen, jos on oikeasti hädänalainen, pystytään sitten järjestäyty-
neesti hoitamaan.

Sitten itse asiassa vielä enemmän minä olen huolestunut siitä, miten tämä maahanmuu-
ton vastaanotto täällä tapahtuu. Sekin liittyy siihen lakiesitykseen, joka meillä tänään on
tässä käsittelyssä. Siellä vastaanottokeskuksessa tulee hyvin nopeasti sellainen déjà-vu va-
ruskunnasta, jossa olisi alokaskomppania, jolla ei ole neljään kuukauteen mitään pakollis-
ta tekemistä. 10 prosenttia aiheuttaa jatkuvasti ongelmia niin kuin missä tahansa nuorten
miesten joukossa aiheuttaisi vastaavassa tilanteessa, resurssit menevät pääosin heihin. Toi-
sessa päässä muutama prosentti on välkkyjä kielitaitoisia, jotka varmasti pärjäävät, jos saa-
vat oleskeluluvan. Siihen enemmistöön ei ole aikaa keskittyä.
12



Pöytäkirjan asiakohta PTK 6/2016 vp
Tehtiin tässä mitä tahansa, niin käytännössä ratkaiseva tekijä sille, minkälaiseen asen-
toon nämä tulijat täällä ehtivät valua sen tylsän ja huonon odotteluajan aikana, on se, että
me saisimme lyhennettyä sen prosessin lyhyemmäksi siitä kuudesta kuukaudesta, missä se
nyt arviolta viime syksyn aikana tulleilla tulee olemaan, vähintään siihen kolmeen kuukau-
teen. Tältäkin osin, jos tästä meidän nykyisestä aika moniportaisesta järjestelmästämme
pystytään poistamaan yksi tutkintahaara eli tämä humanitääristen syiden miettiminen, jos
sillä saadaan edes joitakin viikkoja päätöksistä pois, niin väittäisin, että sen kannalta, mi-
ten nämä ihmiset tulevat pärjäämään ja sijoittumaan Suomessa, mikä heidän hyväksyttä-
vyytensä kantaväestön silmissä myöhemmin on, miten aktiivisia he pystyvät olemaan, se
on ihan merkityksellinen juttu. Jokainen viikko odottelua vailla käytännön merkitystä ja
epätietoisuudessa siitä, saako täällä olla vai ei, vie mahdollisuuksia vuosiksi eteenpäin.

Tähän liittyen toki olen myös sitä mieltä, että sinänsä esimerkiksi työkokeilulainsäädän-
nön ulottaminen heti, kun henkilöllisyys on todettu, näihin maahanmuuttajiin olisi ehdot-
tomasti järkevä sijoitus meiltä kaikilta, vaikka voi kokea, että joku, joka on ollut työttömä-
nä, olisi ensisijainen. Mutta meidän kaikkien kannalta mitä nopeammin pääsee työharjoit-
teluun tekemään jotain, niin se on ehdottomasti parempi.

Myös täytyy sanoa, että kyllä tänne tullaan monella motiivilla. Senkin näkee. Tuommoi-
sessa vastaanottokeskuksessa tuntuu, että he itse puhuvat toisistaan niin, että täällä on iso
osa ehkä kilpailuttanut vähän eri maita, katsonut, mihin kannattaisi tulla. Erityisesti sen
kannalta Suomeen on tultu, että uskotaan, että täällä ei vielä ole niin ruuhkaista ja täällä on
lainsäädäntö kohtuumyönteinen. Monet tulevat siinä suhteessa pettymään näiden päätös-
ten myötä, ja vielä useampi tulee pettymään siihen, että täällä ei ole niitä maanmiehiä, joi-
den ravintoloiden takahuoneisiin pääsisi ikään kuin minijobeihin töihin niin kuin Saksas-
sa, vaan täällä todennäköisesti isolla osalla on huomattavasti vaikeampi se oman elämän
rakentaminen.

Mutta kun tänne tullaan monella motiivilla, niin väittäisin, että meidän ei kannata raken-
taa semmoista houkuttelutekijää, jolla meidän järjestelmästämme löytyy aina joku aukko,
jolla perustellaan tänne jääminen, vaan tosiaan järjestelmän selkeyttäminen ja nopeuttami-
nen kaikin tavoin on hyväksi. Minun mielestäni tämä lakiesitys, joka nyt on pöydällä, te-
kee sen varsin kohtuullisesti. Siinä on joka tapauksessa perusteet riittävän monella tavalla
myöntää henkilölle oleskelulupa, jos hän aidosti on hädänalainen tai edes toissijaista suo-
jelua vaativa. — Kiitos. (Ben Zyskowicz: Hyvä puhe!)

19.53 Olli-Poika Parviainen vihr: Arvoisa rouva puhemies! Hallituspuolueiden edusta-
jat ovat vuolaasti kehuneet tätä esitystä. Totean nyt kuitenkin kaikesta huolimatta, että mie-
lestäni tämä esitys ei ole ongelmaton — silläkin edellytyksellä, että edustaja Zyskowicz
nyt sitten laittaa minut johonkin ääripäähän, johon en kyllä usko kuuluvani. EU:n yhteinen
turvapaikka- ja suojelupolitiikka on mielestäni tarpeellista, ja yhteisiä käytäntöjä tarvitaan
tietenkin lisää. Ylipäätään se, että harmonisoidaan toimintaa, on hyvä asia. En kuitenkaan
usko, että tämän esityksen mahdollinen läpimeno tuo sellaisia niin sanottuja tuloksia, joita
hallitus selvästi toivoo.

Suomessa voi tällä hetkellä saada suojelua siis kolmella perusteella: pakolaisaseman,
toissijaisen suojelun ja humanitaarisen suojelun perusteella. Pakolaisaseman edellytykse-
nä on suoraan kyseiseen henkilöön kohdistuva vaino rodun, uskonnon, kansallisuuden, yh-
teiskuntaluokkaan kuulumisen tai poliittisen mielipiteen vuoksi. Toissijaista suojelua voi
saada tilanteissa, joissa ihmistä ei voida palauttaa maahan, jossa hän joutuisi kidutuksen tai
13



Pöytäkirjan asiakohta PTK 6/2016 vp
epäinhimillisen kohtelun kohteeksi, tai jos lähtömaassa on käynnissä vakava konflikti. Hu-
manitaarista suojelua voi nykyisin saada, jos henkilö ei voi palata kotimaahansa ympäris-
tökatastrofin tai huonon turvallisuustilanteen vuoksi mutta ei ole oikeutettu suojeluun pa-
kolaisaseman tai toissijaisen suojelun perusteella. Se on eräänlainen viimesijainen turva-
lauseke erityistapausten varalta.

Kuten täällä on todettu, humanitaarinen suojelu toisin kuin toissijainen suojelu ei perus-
tu kansainvälisiin säädöksiin. Sikäli hallituksen esittämän kaltainen muutos on teknisesti
mahdollista tehdä, jos eduskunta näin päättää. Käytännössä humanitaarisen suojelun pe-
rusteella oleskelulupia myönnetään vähän. Viime vuonna näiden päätösten määrä lisään-
tyi, mutta yhä alle kymmenennes oleskeluluvista perustui tähän perusteeseen. Siten halli-
tuksen esityksen välitön vaikutus koko Suomen tasolla näyttää vaatimattomalta.

Esityksestä ei myöskään saada mitään kattavaa ratkaisua siihen, miten kannamme vas-
tuuta hädänalaisten auttamisesta ylipäätään. Edelleen joudumme esimerkiksi hoitamaan
monien tuhansien ihmisten kotouttamista aivan muilla perusteilla. Hallitus perustelee, että
kyseessä on niin sanottu vetovoimatekijä, joka pitää poistaa. Minusta vaatisi aika selkeitä
perusteluita ja myös lisänäyttöä, jotta voisi uskottavasti väittää, että tämä olisi oikeasti
olennainen vetovoimatekijä, jonka perässä Suomeen pyrkisi kovin suuri joukko ihmisiä.
Jos ihmiset saavat tietoa yksittäisestä pykälästä, heillä lienee tietoa myös siitä, miten harva
ihminen tällä perusteella saa tämän pykälän kautta suojelua.

Niille harvoille yksilöille, jotka eivät jatkossa suojelua tällä perusteella saa, kyse voi tie-
tenkin olla elämän ja kuoleman kysymyksestä. Maailma muuttuu yhä nopeammin kuin
säädöksemme. Se on nähty jo monta kertaa Suomessa viimeisenkin vuoden aikana. Mer-
kittävä tulevaisuuden trendi on varmasti ympäristöongelmien kärjistyminen esimerkiksi il-
mastonmuutoksen voimistuessa. Vaikka onnistuisimme hyvin ilmastonmuutoksen rajoit-
tamisessa, ongelmaa ei saada kokonaan poistettua, vain lievennettyä. Siten tulevaisuudes-
sa yhä suurempi osa pakolaisuudestakin voi liittyä juuri ympäristökatastrofeihin. Siksi on
hyvä, että meillä on ajoissa laadittu selkeät säännöt siitä, millä ehdoilla ja millä tavoilla
vastaamme hallitusti myös ympäristöpakolaisuuteen — semminkin, kun meillä on oma
vastuumme myös ympäristöongelmien aiheuttamisesta.

Vastaus ei minusta ole, että jos muissa Euroopan maissa ei tätä kysymystä huomioida
lainsäädännössä juuri samanlaisilla pykälillä kuin meillä, ei meidänkään kannata koko
asiaa miettiä. Pikemminkin Euroopan kannattaisi kehittää yhtenäinen vastaus tähän ongel-
maan jo ennalta, ettei meitä yllätetä housut kintuissa. Vähintä, mitä Suomi voisi tehdä, on
edistää EU:n yhteistä toimintaa, joka huomioi myös ympäristöpakolaisuuden haasteet ja
yhteisen vastuumme siitä. On myös Suomen etu, että EU-maat eivät pelaa pakolaiskysy-
myksellä Mustaa Pekkaa keskenään ja osaoptimoi säädöksiään toinen toistaan tiukemmik-
si. Siitä kärsivät paitsi hädänalaiset myös koko EU ja lopulta myös Suomi. Suhtaudun va-
rauksella tähän esitykseen. Katson, että löydämme tämän asian tavalla tai toisella vielä
edestämme ympäristöpakolaisuuden kasvamisen myötä.

19.57 Ben Zyskowicz kok (vastauspuheenvuoro):  Arvoisa rouva puhemies! Tässä ääri-
pääkeskustelussa nimenomaan vihreät ja heidän puheenjohtajansa Ville Niinistö usein ko-
rostavat, että ei ole olemassa keskustelussa kahta ääripäätä. On vain nämä Rajat kiinni -po-
rukat ja sitten on kaikki muut, jotka puolustavat ihmisoikeuksia. Ville Niinistö on tässäkin
asiassa väärässä. Kyllä tässä keskustelussa on kaksi ääripäätä. On tämä Rajat kiinni -poruk-
ka ja kaikki siitä vielä äärimmäisyyteen menevät fasistit ja uusnatsit ja muut. Ja sitten on
14



Pöytäkirjan asiakohta PTK 6/2016 vp
tämä toinen ääripää, johon kuuluvat esimerkiksi, edustaja Parviainen, ne, jotka tällaista jär-
kevää esitystä, joka harmonisoi Suomen lainsäädännön suhteessa muuhun Euroopan mai-
den lainsäädäntöön, vastustavat ja näkevät siinä erilaisia mörköjä.

Edustaja Joona Räsänen tuntuu olevan tolkun mies. Hän nimenomaan sanoi, että tässä
pyritään eroon sellaisesta vetovoimatekijästä, joka Suomen kohdalla on, ja meidän ei ole
mitään syytä pyrkiä siihen, että esimerkiksi tuhannet irakilaiset tulevat Suomeen juuri sen
takia, että heillä on se käsitys, että täältä saa helpommin oleskeluluvan.

19.59 Li Andersson vas (vastauspuheenvuoro):  Arvoisa puhemies! Täytyy sanoa, että
harvoin kuulee edustaja Zyskowiczin puheenvuoroissa näin vähän asia-argumentaatiota ja
näin paljon syyttelyä. Minusta on ihan hyvä, että tämänkaltaisesta lakiesityksestä voidaan
käydä juurikin tällaista keskustelua, mitä edustaja Parviainenkin tässä myös kävi ja missä
analysoidaan lakiesitystä siitä näkökulmasta, että myös huomioidaan niitä mahdollisia on-
gelmia, mitä siihen saattaa sisältyä.

Tässä aikaisemmissa puheenvuoroissa nousi esille tämä kysymys siitä, miksi tämä suo-
jelukategoria ylipäätään on olemassa. Silloin, kun EU otti käyttöön tämän määritelmädi-
rektiivin, joka koskee turvapaikanhakijoita, ei ollut vielä varmuutta siitä, minkä kaiken tul-
kitaan olevan osa tätä toissijaisen suojelun kategoriaa, ja silloin suomalaiset lainsäätäjät
päättivät varmuuden vuoksi luoda tämän humanitaarisen suojelun suojelukategorian, jotta
ei synny tällaisia tilanteita, joissa joku ihminen, joka on kansainvälisen suojelun tarpeessa,
jää ilman sitä sen takia, että lakipykälissä ei ole mitään sellaista perustetta, joka siinä yk-
sittäisen hakijan (Puhemies koputtaa) kohdalla toimisi.

Toinen varapuhemies Paula Risikko: Ja vielä yksi vastauspuheenvuoro, edustaja Räsä-
nen, Joona. (Leena Meri: Saanko vastauspuheenvuoron?) — Vain yksi.

20.00 Joona Räsänen sd (vastauspuheenvuoro): Arvoisa puhemies! Tässä toki on todella
hyvä muistaa nyt, että kun me kaikki toivon mukaan Euroopassa pelaamme samoilla sään-
nöillä ja nimenomaan tämän toissijaisen suojelun perusteella, niin nythän on käynyt jo niin
elikkä sitä on lievennetty. Sinne tavallaan menee nykyään yhä enenevässä määrin niitä, jot-
ka vielä muulloin kuin nyt, kun tämä nykyinen tilanne on päällä, olisivat hakeneet turva-
paikkaa tällä humanitaarisella perusteella. Se kannattaa nyt tässä muistaa, että tällä ei kyllä
olla niinkään dramaattisesti minun mielestäni rajaamassa henkilön mahdollisuutta saada
turvapaikkaa kuin ehkä annetaan ymmärtää.

Sitten ehkä puuttuisin tähän vetovoimatekijään. Se on todella niin, että on vaikea sanoa,
mikä yksittäinen asia on aina vetovoimatekijä ja mikä ei, mutta kun näitä kyselyitä ja tut-
kimuksia on tehty, niin kyllä vain näillä lähtöalueilla on Suomesta sellainen kuva, että tääl-
lä asiat jotenkin toimivat helpommin, täältä saa turvapaikan helpommin kuin jostain
muualta. Millä tähän pitäisi puuttua? On varmaan monia keinoja, mutta kyllä kaikenlaiset
signaalit (Puhemies koputtaa) vaikuttavat siihen, miten ihmisvirrat sitten liikkuvat Euroo-
pan sisällä.

Toinen varapuhemies Paula Risikko: Ja sitten mennään puhujalistaan.

20.01 Eva Biaudet r: Ärade talman, arvoisa puhemies! Tämä keskustelu on siitä mielen-
kiintoinen, että kysymyksessä on itse asiassa hyvin pieni muutos ja se herättää hyvinkin
15



Pöytäkirjan asiakohta PTK 6/2016 vp
suurta kiihkoa. Ajattelen, että ministeri Orpo on itse asiassa aika halvalla ostanut perussuo-
malaisten tyytyväisyyden, ikään kuin he tekisivät suurta maahanmuuttoa tai pakolaisia ra-
joittavaa politiikkaa. (Välihuutoja perussuomalaisten ryhmästä)

Minun mielestäni jokainen, joka tuntee hiukan tilastoja, näkee, että tällä on ollut hyvin,
hyvin pieni merkitys tilastollisesti ja lukumäärällisesti Suomen myöntämiin lupiin tai muu-
hun, mutta tietenkin on juuri niin, niin kuin täällä edustaja Parviainen ja edustaja Anders-
son sanoivat, että tämä on luotu sen vuoksi, että yksikään henkilö, joka tarvitsee tosiasial-
lisesti kansainvälistä suojelua, ei jäisi ulkopuolelle. Yksittäisessä tapauksessa se on voinut
olla tietenkin yhdelle henkilölle erittäin, erittäin tärkeää. 2014 oli neljä henkilöä, ja viime
vuonna sitten olivat nämä 117, kuten ministeri sanoi.

Jos puhutaan vetovoimatekijöistä, niin tietenkin on ehkä hiukan liioittelua, että tämä oli-
si joku vetovoimatekijä. Silloin varmasti olisi ollut hiukan enemmän hakijoita tämän pe-
rusteella. Sisäministeriön kansliapäällikkö on todennut, kun olemme keskustelleet muun
muassa näistä irakilaisista, jotka ovat vetäneet takaisin hakemuksiaan ja jotka ovat tulleet
Suomeen ehkä väärin perustein siinä mielessä, että he ovat uskoneet Suomesta, että he ovat
Suomeen tosi tervetulleita ja että Suomessa menevät asiat nopeasti ja tänne saa perheensä,
että itse asiassa todellisuudessa hyvin suurella osalla heistä, kansliapäällikön mielestä, oli-
si ollut perusteet turvapaikan antamiselle. Että kysymyksessä ei välttämättä ole se, että ei
olisi ollut perusteita, vaan he itse valitsivat muista syistä. Siihen te varmasti olette ihan tyy-
tyväisiä, perussuomalaiset hallituksessa ja edustaja Zyskowicz, (Ben Zyskowicz: Kyllä!)
mutta kysymyksessä ei ole mitenkään turvapaikkaoikeus tai sen puuttuminen. Näitä on siis
myönnetty äärimmäisen vähän, ja siinä mielessä tällainen vetovoimasta puhuminen mie-
lestäni on liioittelua tai sitten jotain muuta.

Tällainen ihmisten luokittelu ääripäihin ja puhe, että on tolkun mies, ovat tietenkin täl-
laista perinteistä valtapolitiikkaa, jolla pyritään ikään kuin alistamaan vastustaja tai toista
mielipidettä oleva ihminen ja asettua itse ikään kuin valtavirtaan. Se on halpa kikka, mutta
ehkä se voi jonkun mielestä olla fiksu. (Olli Immonen: On kokemusta, joo!) Tämä ongel-
ma tässä lakiesityksessä on tietenkin juuri se, että me poistamme tämän perälaudan, mutta
tietenkin on mahdollista, että voidaan tulkita lainsäädäntöä niin, että saadaan sitten toissi-
jaista suojaa myös niissä tapauksissa, joissa tänään sitä ei ehkä saataisi, jos on tarvis.

Mielestäni periaatteellisesti — Suomen Punainen Risti onkin huomauttanut siitä — on
huolestuttavaa, että meidän kansainvälisen suojelun lainsäädäntöämme ajavat ehkä nimen-
omaan tällaiset säästösyyt, pelottelusyyt tai varoittamissyyt eikä se, että pohditaan sitä,
ketkä ovat suojelun tarpeessa ja miten me hoidamme kansainväliset velvoitteemme mah-
dollisimman hyvin. Ne henkilöt, jotka ovat tulleet ja saaneet humanitääristä suojelua, sen
lisäksi ovat edellisinä vuosina tulleet Libyasta ja Jemenistä. Tunnemme kaikki sen tilan-
teen, ja esimerkiksi YK:n pakolaisjärjestön UNHCR:n kanta on, että näihin maihin ei tule
niitten tilanteen vuoksi käännyttää ketään. On siis ollut hyvä, että olemme voineet sitten
turvata heidän elämänsä.

Yksi asia, josta pyydän ja josta olisi hyvä, että valiokunta tarkastelee sitä erityisen huo-
lellisesti, on tietenkin se, miten käy heidän, jotka tähän asti ovat saaneet oleskeluluvan hu-
manitäärisin perustein ja jotka ovat saaneet myöskin jatko-oleskeluluvan humanitäärisen
suojelun perusteella, ja mitä tapahtuu seuraavan kerran, kun heidän oleskelulupansa me-
nee umpeen. Olisi tosi surullista, jos se tarkoittaisi, että pitkänkään oleskelun jälkeen tätä
tilannetta ei oteta huomioon. Mutta se, miten sitä tilannetta arvioidaan, on mielestäni tässä
hallituksen esityksessä avoin.
16



Pöytäkirjan asiakohta PTK 6/2016 vp
Toivon, että valiokunta pohtii näitä asioita tarkasti. Suhteellisuusperiaatetta ajatellen
tämä muutos ei ole kovin suuri, mutta periaatteessa, kun ajattelee, että itse asiassa tämän
tarkoitusperät ovat hyvinkin kyseenalaiset, mielestäni tämä on erittäin ongelmallinen hal-
lituksen esitys.

20.07 Ben Zyskowicz kok (vastauspuheenvuoro):  Arvoisa rouva puhemies! En niin hy-
vin tunne näitä vallankäyttöteorioita, mihin edustaja Biaudet viittasi, mutta minun mieles-
täni voidaan puhua rehellisyydestä. (Eva Biaudet: Höpsistä!) Me, jotka sanomme, että täs-
sä keskustelussa on kaksi ääripäätä, on nämä Rajat kiinni -porukat ja sitten nämä porukat,
joihin edustaja Biaudet kuuluu — minun mielestäni se on rehellinen kuvaus tilanteesta.
Sen sijaan se, mitä koko Vihreä liitto väittää ja mitä ymmärtääkseni edustaja Biaudet’kin
väittää, on, että on vain yksi ääripää ja se on nämä Rajat kiinni -porukat ja sitten nämä toi-
sen ääripään ihmiset eivät ole mitään ääripäätä, he ovat vain puolustamassa ihmisoikeuk-
sia ja "kaikkea hyvää kaikille" -politiikkaa ja yrittävät näin kiistää sen tosiasian, että he
edustavat tässä maahanmuuttokeskustelussa ja maahanmuuttopolitiikassa tätä toista ääri-
päätä.

Mitä sitten tähän asiaan vielä tulee, niin tänne on tullut tuhansia, ellei kymmeniätuhan-
sia irakilaisia, jotka ovat tulleet Saksan, Tanskan, Ruotsin läpi nimenomaan Suomeen. Ja
kun heiltä on mediassa kysytty, miksi, niin he ovat kertoneet uskovansa, että täältä saa hel-
pommin turvapaikan (Puhemies koputtaa) ja tänne saa helpommin perheensä. Näihin pitää
meidän puuttua. (Eva Biaudet: Ei kannata lukea MV-lehteä!) — En ole ikinä lukenut sitä
lehteä.

Toinen varapuhemies Paula Risikko: Ja seuraavaksi puhujalistaan.

20.08 Leena Meri ps: Arvoisa puhemies! Tuossa kuuntelin Biaudet’ta, ja en täällä lähde
kertomaan, kuka kuuluu mihinkin ryhmään, mutta tervetuloa minun maailmaani, minä
olen perussuomalainen. En ole koskaan puhunut mitään rasistista ja silti kovinkin usein
saan kuulla olevani rasisti tai ainakin minulle naureskellaan. Viimeksi eilen kuuntelin tuol-
la käytävällä, kun toimittajat naureskelivat perussuomalaisille rasisteille. Että tervetuloa,
tämmöistä se on, kun otetaan sitten se omakin mielipide joskus keskusteluun.

Tuo Andersson puhui siitä, että tämä on tullut meidän lainsäädäntöön ja ikävää, että se
poistetaan ja EU oli jossakin hakusessa silloin. Kuuntelin presidentti Niinistön puhetta
muutama viikko sitten, ja hänhän toi esille sen, että kaikki kansainväliset määräykset ja so-
pimukset koskien maahanmuuttoa ja pakolaiskysymyksiä varmasti säädettäisiin tänä päi-
vänä erilaisiksi, koska nämähän ovat olleet ihan eri aikaan ja paikkaan — ei silloin ollut
tämmöistä kansainvaellusta Euroopassa, se täytyy muistaa.

Mutta sitten tosiaan tähän uudistukseen. Biaudet sanoi, että on kyseenalaiset perustelut.
Mitä kyseenalaista on siinä, että seuraamme samalle linjalle kuin EU:ssa? Mehän aina pu-
humme täällä salissa, erityisesti ne, ketkä vastustavat hallituksen esityksiä joissakin asiois-
sa, että pitäisi olla eurooppalaisella tasolla. No, nyt mennään sinne eurooppalaiselle tasol-
le. Ja minkä ihmeen takia meillä pitäisi olla jotenkin paremmat säädökset täällä kuin
muualla Euroopassa? En ollenkaan ymmärrä sitä. Ja se, että — en tiedä, ketä tarkoititte —
joku on myynyt itsensä perussuomalaisille. Me olemme hallituspuolue, kansa on halunnut
meidät sinne muun muassa meidän maahanmuutto-ohjelmamme vuoksi. Oli muutos pieni
tai ei, niin minusta on hyvä, että se tehdään. Ilmeisesti on näin, että jos RKP olisi hallituk-
17



Pöytäkirjan asiakohta PTK 6/2016 vp
sessa, niin tätäkään pientä muutosta ei tehtäisi. Näitähän tehdään yksi asia kerrallaan, ei
niitä... (Eva Biaudet: Aivan oikein!) Voimme me tuoda tänne koko maahanmuuttopolitii-
kan kerralla, jos RKP sitä haluaa.

20.10 Eva Biaudet r (vastauspuheenvuoro):  Arvoisa puhemies! En enää itse asiassa
muista, mitä minun piti alun perin sanoa. Mutta on tietenkin niin, että sen takia sanoin, että
nämä argumentit tämän muutoksen takana tuntuvat olevan hyvin kummallisia, koska itse
asiassa ei ole ollut mikään ongelma, kysymyksessä on ollut hyvin pienen, lukumäärällises-
ti pienen, joukon tilanne ja hyvin pieni määrä suojeluslupia. Ja siinä mielessä se, että an-
netaan ymmärtää, että tässä ikään kuin pysäytetään pakolaisvirta ja niin edelleen, on hiu-
kan ehkä eri motiiveilla ladattu, ja ikään kuin annetaan sitten omille tukijoukoille se käsi-
tys, että tässä olemme voittaneet jonkun tällaisen pakolaisvihamielisen voiton. Mutta jos
tämä tuntuu hyvältä, niin onhan se tietenkin hyvä, että pienellä päästään.

Toinen varapuhemies Paula Risikko: Myönnän tässä vaiheessa kaksi vastauspuheen-
vuoroa, edustaja Andersson ja edustaja Meri. Sen jälkeen puhujalistaan.

20.11 Li Andersson vas (vastauspuheenvuoro): Arvoisa puhemies! Edustaja Merelle en-
sinnäkin: Minusta on ikävää kuulla, jos teidän ryhmänne jäsenille on naurettu, ja ainakin
itse olen aina omassa politiikassani pyrkinyt siihen, että puhun asia-argumentein asiasisäl-
löistä enkä leimaa enkä syyttele ketään. Minun mielestäni sellainen keskustelukulttuuri
tappaa kaiken älyllisen poliittisen keskustelun tästä maasta.

Sitten mitä tulee määritelmädirektiiviin, niin minun muistaakseni se on 2000-luvun al-
kupuolelta, olisiko ollut 2004, eli siinä mielessä puhutaan lainsäädännöstä, joka on luotu
Euroopan tasolla kyllä huomattavan paljon myöhäisemmässä vaiheessa kuin mitä esimer-
kiksi Geneven sopimus, joka astui voimaan 50-luvun alussa.

Minun mielestäni kannattaa myös pitää mielessä, että tämän lakiesityksen myötä Suomi
madaltaa kansallisen lainsäädännön standardeja kohti EU:n minimiä, mutta sinänsä tässä ei
olla tekemässä mitään uutta yhteistyötä Euroopan tasolla tai luomassa mitään uutta meka-
nismia, yhteiseurooppalaista sellaista, jolla me hoidamme tätä kriisiä. Niitä toimenpiteitä
jäädään kyllä edelleen odottamaan, ja tämä lakimuutos ei kyllä sinänsä sellaiseen työhön
liity mitenkään.

20.12 Leena Meri ps (vastauspuheenvuoro): Arvoisa puhemies! Unohdinkin, mitä jotain
ikävää vihaisten voitosta Biaudet äsken puhuikaan. Minusta se nyt ei ollut ihan asiallista
kommentointia.

Itse asiassa nyt minä unohdin, mitä minun piti sanoa, mutta joka tapauksessa... Niin, sitä
minun piti sanoa, että esittelyssä ministeri Orpohan myönsi, että hyvin pienellä prosentilla
tätä tänä päivänä myönnetään. Eli ei tässä nyt kukaan ole väittänyt, että tällä ratkaistaan
koko maahanmuuttopolitiikka, ei tietenkään, eikä tämä ole EU-ratkaisu, emmehän me tääl-
lä EU-asioista päätä. Edustaja Anderssonille vastaisin sen. Mutta näinhän niitä asioita teh-
dään, niin kuin te tiedätte, askel kerrallaan niitä tuodaan. Onko se niin, että jos ei tällä rat-
kaista koko maahanmuuttoa, niin tätäkään uudistusta ei kannattaisi tehdä? Jos me ajatte-
lemme niitä maahanmuuttovirtoja, joita ehkä on vielä tulossa, niin voi olla, että tämä pro-
sentti nousisi ilman tätä pykälää.
18



Pöytäkirjan asiakohta PTK 6/2016 vp
Toinen varapuhemies Paula Risikko: Sitten mennään puhelistaan.

20.13 Teuvo Hakkarainen ps: Arvoisa rouva puhemies! Täällä on käsitelty tätä esitystä,
ja minä sanon siihen suoraan, että tämä on liian löysä. Kuulun niihin, joita edustaja Zysko-
wicz sanoi, Rajat kiinni -porukkaan. Sanon sen suoraan, koska olen sitä mieltä. Meillä on
tilanne se, täällä vasemmisto ja yleensä oppositio puhuvat tästä, että pitää olla yhdentyvä
Pohjoismaitten kanssa tämä lainsäädäntö. Onko muilla mailla 1 300:aa kilometriä Venä-
jän-rajaa, jossa voi tapahtua, mitä tahansa? Ei ole. Meidän täytyy ottaa tiukempi linja täs-
sä, että ei kaaos synny tässä maassa. Perussuomalaiset on tuonut tänne nimenomaan sen,
mitä tämä maa tarvitsee. Onneksi on perussuomalaiset.

20.14 Vesa-Matti Saarakkala ps: Arvoisa rouva puhemies! Tämä esitys on hyvä alku sil-
le muutokselle, joka Suomen maahanmuuttopolitiikassa on perussuomalaisten hallitukses-
sa mukana olon myötä saatu nyt aikaan, mutta tämä on tosiaan vasta alku, eikä tätä nyt kan-
nata liikaa kehua, koska tämä ei riitä ollenkaan vielä mihinkään. Tässähän tämä konkreet-
tinen muutos on varsin pieni, mutta periaatetasolla tämä on iso muutos. Eli voisi sanoa, että
tämä on niin kuin prinsiippitasolla Tami Tammisen sanoin varmasti merkittävä.

Kun ottaa huomioon, miten tämä kehitys on lähtenyt liikkeelle tässä poliittisessa muu-
toksessa, niin kyllähän vielä viime loppukesällä ja alkusyksyllä meillä moni johtava polii-
tikko puhui läpiä päähänsä — ikävä kyllä aika reippaasti — siitä, mistä tässä maahanmuut-
toilmiössä on kyse. Meillä on jo nyt todettu, että on kolmannes suurin piirtein näistä haki-
joista, ketkä tulevat olemaan oikeutettuja turvapaikkaan, ja silloin puhutaan näistä viime
vuonna tulleista. Nyt kun on tullut Venäjän puolelta, niin tämä lukema on heidän osaltaan
vielä paljon, paljon pienempi. Mutta täällä oli osa avaamassa ovia ihan täysin sepposen se-
lälleen, että tervetuloa, välittämättä siitä, mitkä ovat perusteet.

Tällehän on se tausta, että viime vaalikaudella täällä osa puolueista ja silloinen hallitus
ajoi esimerkiksi paperittomille täysiä terveydenhuoltopalveluita. Aivan käsittämätön, jär-
kyttävä, kun katsoo, mikä tilanne on nyt. Viime vaalikaudella myös positiivista erityiskoh-
telua muutettiin lopulta äänestyksen seurauksena niin, että nyt sitten etnisen taustan ja us-
konnollisen vakaumuksen perusteellakin, jos kuuluu vähemmistöön, saa tällä hetkellä po-
sitiivista erityiskohtelua, kuka vain osaa vaatia, ilman, että on joutunut syrjityksi. Tässä tu-
lee olemaan kyllä sellainen pandoran lipas, kun tämän joku punavihreä virkamies keksii
siellä omassa kammiossaan, että varmasti on aihetta suurempiinkin lainsäädäntömuutok-
siin, ja todetaan sitten, ketkä ovat olleet väärässä. Itse olin näitä vastaan, (Puhemies koput-
taa) ja sillä tavalla on omatunto puhdas.

20.17 Joona Räsänen sd: Arvoisa puhemies! Ehkä tässä itsekin täytyy todeta se, että en
missään nimessä ajattele, että tällä lainmuutoksella tässä suuressa kuvassa juurikaan isoa
muutosta saadaan aikaan, ja on totta, että tässä tarvittaisiin vielä Euroopan laajuisesti mo-
nia toimenpiteitä, jotta me tämän asian saisimme koko maanosana hallintaan. Mutta en
malta nyt olla sanomatta sitä, vaikka näin oppositiopuolueen edustaja olenkin, että ymmär-
rän ihan hyvin, että näinhän yleensä se logiikka menee, että pienissä paloissa näitä esityk-
siä tänne eduskuntaan tuodaan, sitten niitä käsitellään ja loppujen lopuksi ne muodostavat
sitten isomman kokonaisuuden. Pidän sitä aika luontevana, että tämmöisissäkin asioissa
nyt sitten parlamentti käyttää lainsäädäntövaltaa ja tekee näitä pieniä tiukennuksia nyt kan-
19



Pöytäkirjan asiakohta PTK 6/2016 vp
salliseen lainsäädäntöömme siinä määrin, mitä muut Euroopan maat ovat jo aikaisemmin
tehneet ja mitä myös naapurimaa Ruotsi on nyt tekemässä.

Se, mistä itse ehkä haluaisin enemmän tässäkin yhteydessä puhuttavan, on todella ne toi-
menpiteet, mitä meillä tuolla Välimeren alueella pitäisi tehdä, että meillä EU:n ulkoraja-
valvonta siellä pitäisi — että todella jokainen mantereelle tulija rekisteröityisi asianmukai-
sesti, jolloin meillä olisi tieto siitä, kuka Eurooppaan on saapunut — ja ne toimenpiteet,
mitä Euroopan unionin ja Turkin välillä tehdään, jotta me pystymme helpottamaan omalta
osaltamme sitä Turkin tilannetta, missä miljoonat pakolaiset kuitenkin tällä hetkellä odot-
televat, jotta heidän elinolonsa edes hieman parantuisivat. Täytyy myös muistaa, että näis-
sä talkoissa, kun me haluamme hillitä tätä määrää, mikä Euroopasta turvaa hakee, silloin
tulee myös pohdittavaksi uudelleen se, pitäisikö esimerkiksi kehitysyhteistyömääräraho-
jen leikkauksessa hallituksen arvioida uudestaan sitä, olivatko ne järkeviä päätöksiä, joilla
me olisimme juuri voineet kohdentaa apua esimerkiksi niille alueille, missä pakolaisleireil-
lä tällä hetkellä asiat ovat menossa huonompaan suuntaan ja mistä ollaan sitten hakemassa
turvaa Euroopasta. Näillä toimenpiteillä me voisimme vaikuttaa siihen, että tulva Euroop-
paan olisi paljon pienempi kuin se tällä hetkellä on.

20.19 Ville Tavio ps: Arvoisa puhemies! Tämä muutos on vasta alkusoittoa hallituksen
uudistuksille, joilla me turvaamme suomalaisen hyvinvoinnin, kansalaisten turvallisuuden
ja vältämme täyden kaaoksen. Olen kuitenkin samaa mieltä edustaja Hakkaraisen kanssa
siitä, että tämä on kerrassaan riittämätöntä vielä, mutta kuitenkin tämä on alku. On jo kor-
kea aika poistaa laista tämä kolmas suojeluperuste, jota ei ole juuri muissakaan maissa —
paitsi ilmeisesti Ruotsissa, josta ainakaan minä en halua ottaa mallia maahanmuuttopolitii-
kassa.

Onko täällä vihervasemmisto ja tämä äärisuvaitseva pää unohtanut, että kun ulkomaa-
laislaki tehtiin, niin silloinkin oltiin täysin toisenlaisessa tilanteessa? Tarkoituksenahan oli
antaa suojelua niille harvoille, jotka tänne asti kulkevat, kantaa kortemme kekoon kriisi-
maista humanitäärisiä katastrofeja pakenevien hyväksi. Ajatus oli hyvin samanlainen kuin
YK:n pakolaisjärjestelmässäkin. Mutta sen sijaan tästä koko turvapaikkaprosessista tuli-
kin merkittävä lain porsaanreikä, jota käytetään elintasosiirtolaisuuden hyväksi. Minun ei
varmaan tarvitse enempää selostaa tätä nykytilaa, sillä kyllä me kaikki sen jo tiedämme.

On selvää, että näin laaja laiton, hallitsematon maahanmuutto on ongelma. Suomi jakaa
jo turvapaikkoja liian avokätisesti, antaa enemmän myönteisiä päätöksiä kuin suurin osa
muista EU-maista, joten näin tähän ongelmaan aletaan puuttua päätös päätökseltä, laki-
muutos -muutokselta.

Toinen varapuhemies Paula Risikko: Vastauspuheenvuoro, edustaja Immonen. — An-
teeksi, edustaja Parviainen Olli-Poika.

20.21 Olli-Poika Parviainen vihr (vastauspuheenvuoro):  Arvoisa rouva puhemies! (Ben
Zyskowicz: Taidatte olla veljeksiä! — Naurua) Sen verran opponoisin tässä edellistä pu-
hujaa, että kun puhutaan laittomista maahantulokeinoista, niin se on totta, sitä tapahtuu pal-
jon, mutta yksi olennainen syy, miksi laittomiin keinoihin turvaudutaan, on se, että lailliset
ovet ja ikkunat Eurooppaan ovat monilta käytännössä kiinni. Niin kauan kuin meillä ei ole
sellaista toimivaa järjestelmää, jolla me voimme mahdollistaa laillisen ja turvallisen Eu-
rooppaan saapumisen heille, jotka apua tarvitsevat, tämä ilmiö tulee jatkumaan ja esimer-
20



Pöytäkirjan asiakohta PTK 6/2016 vp
kiksi se rikollisuus, joka pyörii pakolaisten ympärillä, tulee kasvamaan. Sen takia olisi tär-
keää, että me löytäisimme laillisia keinoja hankkiutua Eurooppaan silloin, kun se on perus-
teltua ja tarpeellista. Eräs tällainen esitetty keino on esimerkiksi humanitäärinen viisumi,
jossa alkutsekkaus sille, pääseekö tänne, voitaisiin tehdä jo lähtömaassa.

Toinen varapuhemies Paula Risikko: Minä semmoista asiaa kysyisin, että siinä rivistös-
sä, istutteko te oikeilla paikoillanne? — (Olli-Poika Parviainen: Kyllä, rouva puhemies,
Immonen, Saarakkala, Parviainen.) — Kyllä, mutta meillä on täällä vain erilaiset nuo mer-
kinnät teidän istuimistanne. Olen pahoillani, että kysyin tätä, mutta täällä on meillä eri lail-
la, ja siitä syystä sekoitin nimenkin. Olen pahoillani, jatketaan. — (Vesa-Matti Saarakkala:
Mielipiteet on vähän erityyppisiä!) — Olemme huomanneet. Mutta mennään listalla eteen-
päin.

20.23 Li Andersson vas: Arvoisa puhemies! Edustaja Saarakkala oikeastaan kiteytti aika
hyvin sen, mistä nyt puhutaan, eli kyse on konkreettisesti aika pienestä muutoksesta, mutta
periaatteellisesti isosta. Ja kyllä minä pidän tärkeänä, että tätä keskustelua käydään —
vaikka tämä lakimuutos nyt ei välttämättä johtaisikaan niin suuriin muutoksiin — juuri sen
takia, että silloin kun muutetaan suojeluperusteita, niin kuin nyt tehdään, tai silloin kun esi-
merkiksi tiukennetaan perheenyhdistämisen kriteereitä, niin kuin vielä tullaan tekemään
tämän kevään aikana, silloin puhutaan juuri hädässä olevien ihmisten perusoikeuksista ja
siitä, kuinka hyvin ne toteutuvat — ei tästä toisesta porukasta, johon jatkuvasti viitataan,
siihen, että on ihmisiä, jotka ilmeisen perusteettomilla hakemuksilla yrittävät turvapaikkaa
saada.

Myös edustaja Zyskowiczille: en tiedä, tekeekö se minusta ääripään edustajaa, jos minä
tällaisessa maailmanpoliittisessa tilanteessa en kannata turvapaikkaoikeuden rajoittamis-
ta, mutta minä en ole missään esittänyt esimerkiksi sen laajentamista. Se, mistä minä pidän
kiinni ja mitä minä pidän tärkeänä, on se, että me pidämme huolta meidän olemassa olevan
turvapaikkajärjestelmämme toimivuudesta, sen oikeusperusteisuudesta, hakijoiden oi-
keusturvasta, siitä, että Suomessa on toimiva kotouttamisjärjestelmä, siitä, että on laillisia
reittejä myös Eurooppaan. Se on paras tapa vähentää ihmiskauppaa. Toivon, että panostet-
taisiin enemmän siihen työhön, mitä tehdään lähialueilla, mitä tehdään pakolaisleireillä, ja
toivon, että me saamme ratkaisun Syyrian konfliktiin, mikä on se ainoa tapa pitkällä täh-
täimellä ratkaista tämä nykyinen pakolaistilanne. Jos se tekee minusta ääripään edustajan,
niin olen sitten sitä.

20.25 Ben Zyskowicz kok: Arvoisa rouva puhemies! Vielä tähän keskusteluun näistä kes-
kustelun ääripäistä: Ensinnäkin pahoittelen uudelleen sitä, että käytin edellisessä varsinai-
sessa puheenvuorossani vahingossa termiä "keskustelun ääriryhmä". Tarkoitin todellakin
ääripäitä. Ja kuten jo sanoin, niin minua on häirinnyt se, että Ville Niinistö ja kumppanit to-
distelevat julkisessa keskustelussa, että keskustelussa on vain yksi ääripää eli nämä Rajat
kiinni -porukat, joihin edustaja Hakkarainen ilmoitti kuuluvansa. Minun mielestäni kes-
kustelun toinen ääripää ovat esimerkiksi ne, jotka tässä ja nyt vastustavat sellaisia muutok-
sia Suomen turvapaikkalainsäädäntöön, jotka saattavat Suomen tilanteen käytännössä sa-
manlaiseksi kuin mikä se on kaikissa muissa Euroopan maissa. He edustavat tätä toista ää-
ripäätä tässä keskustelussa, eikä siinä sinänsä ole mitään pahaa. Minun mielestäni se vain
pitää rehellisesti sanoa eikä pyrkiä siihen, että tämä Rajat kiinni -porukka on ainoa ääripää
21



Pöytäkirjan asiakohta PTK 6/2016 vp
keskustelussa ja nämä, jotka edustavat toista ääripäätä, muka ovat vain ihmisoikeuksien
puolustajia ja muutenkin kaiken hyvän edistäjiä.

Mitä sitten tulee asiaan, niin olen edustaja Anderssonin kanssa täysin samaa mieltä siitä,
että tämä itse pakolaiskriisi vaatii toki täysin muita ratkaisuja kuin ne, mihin me Suomessa
voimme yltää. Pakolaiskriisin ratkaiseminen vaatii tietysti näiden itse kriisimaiden tilan-
teiden rauhoittumista. Venäjäkin parhaillaan taistelee terrorismia vastaan Syyriassa pom-
mittamalla viattomia siviilejä Aleppossa. Tämän odottelussa, että nämä varsinaiset kriisi-
pesäkkeet rauhoittuisivat, tämän odottelussa me tarvitsemme ratkaisuja, joista olemme
edustaja Anderssonin kanssa ymmärtääkseni samaa mieltä: että Euroopan unioni, Suomi
osana sitä, antaa eri kanavia myöten lisää tukea niille maille, jotka ovat näiden kriisipesäk-
keiden naapurissa ja joissa sijaitsevat nämä valtavat pakolaisleirit, jotta näiden pakolaislei-
rien ihmisten olosuhteita voidaan muuttaa inhimillisemmiksi, jotta siellä lapset pääsevät
kouluun, jotta ihmiset saavat terveydenhuoltoa, jotta nämä ihmiset eivät lähtisi kauemmak-
si kotimaistaan Eurooppaan vaan voisivat näissä pakolaisleireissä nykyistä inhimillisem-
missä oloissa elää ja odottaa oman maan tilanteen rauhoittumista, jotta voisivat palata
omaan kotimaahansa.

Tähän vielä liittyy, minkä jo aikaisemmin sanoin, se, että ne, jotka haluavat hakea Eu-
roopan unionin jäsenmaista turvapaikkaa, voisivat hakea näissä leireissä Euroopan unio-
nin sinne lähettämien edustustojen kautta. He voisivat siellä joutua tai päästä tämän turva-
paikkaprosessin kohteiksi, ja jos he saavat turvapaikan tai kansainvälisen suojelun Euroo-
pan maissa, vaikkapa Suomessa, niin sitten he voisivat tulla laillista reittiä ilman, että he
henkensä kaupalla antavat kohtalonsa ihmissalakuljettajien käsiin. Ja sanoin edellisessä
puheenvuorossani myös sen, että tämä minun mielestäni edellyttää sitä, jos tähän päästäi-
siin, että silloin myös eri Euroopan maissa, myös Suomessa, tätä kiintiöpakolaisten mää-
rää pitäisi tarkastella, eli silloin puhuttaisiin kiintiöpakolaisista.

Mutta mitä sitten tulee Suomen tilanteeseen tässä ja nyt, niin minun mielestäni on tär-
keätä, että Suomella ei ole sellaisia vetovoimatekijöitä, jotka johtavat siihen, kuten johti-
vat viime syksynä, että tuhansia irakilaisia tuli useiden turvallisten Euroopan maiden halki
tänne Pohjolan perukoille Suomeen hakeakseen juuri Suomesta turvapaikkaa. Ja vaikka
kaikkea mediassa kerrottua ei pidä uskoa, niin riittävän moni on kertonut ja riittävän mo-
nesta lähteestä olen voinut lukea näiden turvapaikanhakijoiden perusteluja, joissa he ker-
tovat tulleensa Suomeen sen takia, että heillä on se käsitys, että Suomesta he voivat saada
helpommin oleskeluluvan ja että Suomeen he voivat helpommin saada perheensä perässä.
Ja on välttämätöntä, että Suomi — kun minun mielestäni meidän ei pidä olla erityisen ve-
tovoimainen tekijä — näitä tekijöitä pyrkii muuttamaan ja myös näitä muutoksia viesti-
mään, jotta tämä vetovoimatekijä poistuisi tai ainakin vähenisi. Tämä laki, josta täällä on
todettu, että sen käytännön merkitys ja vaikutus ei ole yksistään kovin suuri, on osa tätä
lainsäädäntömuutosta, ja kuten täällä todettiin, meidän on tehtävä vielä muutoksia esimer-
kiksi perheenyhdistämissäädöksiin, ja on myös muita asioita, joita me joudumme muutta-
maan ja haluamme näissä olosuhteissa muuttaa.

Täällä sanottiin, että ministeri Orpo on halvalla tavalla hankkinut perussuomalaisten
tuen tuomalla tämän esityksen tänne. Minun mielestäni se oli halpa arvio ministeri Orpon
työstä, joka on ollut erittäin kunnioitettavaa. Nämä perusteet tälle esitykselle ovat siinä,
mitä äsken sanoin ja mitä on myös hallituksen esityksen perusteluissa kerrottu.

Lopuksi, arvoisa puhemies, haluan vielä tähän perustuslailliseen kysymykseen palata,
kun puhemies on vaihtunut, ja sanoa, että en ymmärrä sitä, että kun hallituksen esityksen
22



Pöytäkirjan asiakohta PTK 6/2016 vp
perusteluissa kerrotaan, että tässä ei ole mitään sellaisia ulottuvuuksia suhteessa perusoi-
keuksiin, suhteessa meidän kansainvälisiin sopimuksiin, jotka vaatisivat perustuslain kä-
sittelyä, ja kun tätä sitten vielä puolitoista sivua perustellaan hallituksen esityksen peruste-
luissa, niin lopputulos tästä on se, että kuitenkin pidetään tärkeänä pyytää perustuslakiva-
liokunnan lausunto. En ymmärrä tätä, ja minulla olisi suuri kiusaus tehdä ehdotus, että tätä
ei lähetetä perustuslakivaliokuntaan, mutta kun nyt olen kuitenkin näin pitkään täällä ollut
ja tällainen rakentava kansanedustaja, niin en sitä ehdotusta tee, mutta tämä nykyinen me-
nettely on kyllä kriisissä. Me lähetämme suunnilleen kaikki merkittävämmät ja vähem-
mänkin merkittävät asiat perustuslakivaliokuntaan. Kohta voidaan lakkauttaa muu edus-
kunta ja jättää jäljelle perustuslakivaliokunta, ja seuraavassa vaiheessa lakkautetaan valio-
kunta ja jätetään jäljelle ne muutamat valtiosääntöoppineet, jotka voivat ratkaista asiat mei-
dän puolestamme.

20.32 Teuvo Hakkarainen ps: Arvoisa puhemies! Viittaan siihen edelliseen, että tämä on
liian löysä. Nämä vetovoimatekijät pitää saada loppumaan Suomesta — niin kuin sanoin,
että meillä on Venäjän-raja — ja Euroopasta. Katsokaa Australiaa. Siellä ei oteta vastaan.
Ei ole yhtään hukkunutta lasta eikä mitään, kun ei oteta vastaan. Rajat on kiinni. Ja täm-
möiselle hömpötykselle ei tule tilaisuutta siinä. Meillä on esimerkiksi Malta Välimerellä.
Siellä on 116 turvapaikanhakijaa otettu vastaan. Yksinäiset miehet laitetaan kontteihin.
Niitä ei sinne mene. Ne on todellisia turvapaikanhakijoita nämä 116. Niillä on varmaan
joku hätä. — Nämä tulevat nauttimaan meidän eduista.

Sitten näistä vetovoimatekijöistä. Täällä puhutaan kotouttamisesta ja mitenkä työlliste-
tään ja muuta. Miten me työllistämme vuohipaimenen? Emme mitenkään. Taikka on kou-
lutettu vuohineuvos. Miten se työllistetään? Ei meillä ole työpaikkoja heille. Elikkä tämä
kulttuuriero on otettava huomioon tässä asiassa. Ja jos puhutaan tästä, että Islam on rau-
hanuskonto; varmaan jos tänne tataari tulee, niin se alkaa mattoja kauppaamaan, sellainen.
Mutta nämä, jotka tulevat Lähi-idästä, siellähän on kaaos koko ajan ollut, läpi historian,
niin me kotoutamme näitä. Eihän tässä ole mitään järkeä.

20.33 Eva Biaudet r:  Ärade talman! Man blir faktiskt litet utan ord efter dylika anföran-
den.

Här har i dag talats om det att man vill trygga framtiden för Finland, och även om vi be-
handlar en liten del av utlänningslagen, beviljande av internationellt skydd på basen av hu-
manitära orsaker, handlar motiveringarna i talen väldigt mycket om att trygga Finlands väl-
färd och framtid. Näringslivet har i åratal varit oroligt för att vi inte har tillräckligt med in-
vandring till Finland och att vi borde få tiotusentals människor till Finland varje år för att
kunna sköta om till exempel vår åldrande befolkning i framtiden. Det här har naturligtvis
inte egentligen någonting att göra med asylrätten, men på det viset är det naturligtvis väl-
digt synd om Finland blir ett land som präglas av rädsla för främlingar, rädsla för asylsö-
kare, rädsla för alla som är annorlunda bland annat, och det kommer bara sådana människor
till Finland som inte har någon annanstans att ta vägen. Som tur har det faktiskt funnits tu-
sentals, tiotusentals finländare som har ställt upp och visat ett stort hjärta och ställt upp för
de asylsökare som har kommit till Finland, och det är naturligtvis betydligt fler än den här
lilla minoriteten som är främlingsfientlig här vill visa. 

Jag oroar mig för att man talar så mycket om pull-faktorer. Det är helt klart att det kan
finnas felaktiga bilder om Finland som land, till exempel att vi välkomnar utlänningar —
23



Pöytäkirjan asiakohta PTK 6/2016 vp
det är säkert en felaktig bild — men det har ingenting att göra med paragraferna i utlän-
ningslagen. 

Till sist vill jag säga att jag tycker att föraktet mot juridiska experter och forskning är
onödigt. Vi kan bara göra kloka beslut om vi respekterar den kunskap som finns i våra uni-
versitet. Vi kan kalla olika slags sakkunnniga till våra utskott och har all rätt att bilda våra
uppfattningar på basen av dem eller utan att beakta dem.

20.37 Mika Raatikainen ps: Arvoisa rouva puhemies! Ihan muutama sana. — Täällä on
ollut mielenkiintoisia keskusteluja. On puhuttu ääripäistä ja siitä ja tästä. Itse en tiedä, mi-
hin kuulun: olenko suvaitsevainen vai olenko "rajat kiinni". Minusta tuntuu, että minä olen
suvaitsevainen ja samalla vaatisin kyllä aika tarkkaa katsantoa, mitä tuolla rajoilla tapah-
tuu. Kymmenen vuotta Lähi-idässä varmaan opetti jotain, mitä ei ehkä yliopistolla tai jos-
sain teetuvassa ihan opi.

Pidän myöskin kummallisena edustaja Biaudet’n kommenttia siitä, että joku kanslia-
päällikkö jossain ministeriössä on kertonut, että hänestä tuntuu, että nämä ansaitsevat tur-
vapaikan. Minun käsittääkseni kansliapäällikkö oikeasti ei tee turvapaikkapuhutteluja. Hä-
nellä ei ole siihen pätevyyttä. Eikä hän myöskään tee päätöksiä näistä. Mielelläni kuulisin
tästä ehkä vähän tarkemmin.

Mitä tulee tähän, kun mainittiin sisäministeri Orpo, että hän on ostanut perussuomalai-
set, niin minun mielestäni se on ehkä sellainen heitto, että se kuuluu jonnekin muualle kuin
eduskuntaan. — Kiitos.

20.38 Sami Savio ps: Arvoisa puhemies! Lakiesitys humanitäärisen suojelun perusteella
myönnettyjen oleskelulupien poistamisesta lainsäädännöstä yhdenmukaistaa toteutues-
saan Suomen turvapaikkakäytäntöjä yleiseurooppalaiseen suuntaan. Viime vuonna myön-
nettiin hieman yli sata oleskelulupaa humanitäärisen suojelun perusteella, joten kyse ei si-
nänsä ole lukumääräisesti kovin suuresta muutoksesta. Mutta kuten esityksen perusteluis-
sa mainitaan, kasvaneen turvapaikanhakijamäärän vuoksi määrä saattaisi olla jatkossa
huomattavasti suurempikin.

Periaatteelliselta kannalta kyse on joka tapauksessa ylimääräisten vetovoimatekijöiden
poistamisesta, ja se on yksi keinoista, joilla pyritään varmistamaan se, ettei Suomeen jat-
kossa kohdistu uutta turvapaikanhakijavyöryä ainakaan liiallisista vetovoimatekijöistä
johtuen. Toki myös muita uusia maahanmuutto- ja turvapaikkapolitiikkaan liittyviä tiuken-
nuksia tarvitaan ja sitä, että lakeihin aiemmin jääneet porsaanreiät tukitaan. Perussuoma-
laiset tervehtivät näitä tiukennuksia ilolla.

Arvoisa puhemies! Edustaja Ronkainen toi aiemmin tässä keskustelussa ansiokkaasti
esille sen, että Suomen tulee ottaa mallia muun muassa Tanskassa tehtävistä tiukennuksis-
ta. Suomen tuleekin kiristää maahanmuuttopolitiikkaansa vähintään yhtä tiukaksi kuin se
on muissa Pohjoismaissa, mieluusti jopa tiukemmaksi, kuten edustaja Hakkarainenkin to-
tesi. Jos nämä näkemykset asemoivat meidät maahanmuuttokeskustelun oikeaan ääripää-
hän, niin olkoon asia sitten niin.

Kiitän lopuksi hallitusta tästä lakiesityksestä ja kannustan sitä kiirehtimään myös muita
suunnittelemiaan maahanmuuttopolitiikan tiukennuksia. Laadukas lainsäädäntö vie toki
oman aikansa, mutta suunta on oikea.
24



Pöytäkirjan asiakohta PTK 6/2016 vp
20.41 Ville Tavio ps: Arvoisa puhemies! Itse asiassa otin tämän puheenvuoron, kun en
saanut vastausta tuohon edustaja Parviaisen aiempaan puheenvuoroon. Sain siitä teidän pu-
heenvuorostanne sen käsityksen, että puolustitte tätä laitonta maahanmuuttoa puhumalla
siten, että pitäisi olla laillisia maahanmuuton väyliä. En allekirjoita tuota puheen logiik-
kaa. En käsitä, ettekö te nyt juuri ymmärrä, että juuri tässä nykyisessä järjestelmässä tänne
tulevat ne henkilöt, jotka sitä apua eivät kaikkein eniten tarvitse. Perussuomalaiset halua-
vat myös luoda nimenomaan sellaisen järjestelmän, jossa se apu, minkä Suomi siis päättää
antaa, menee varmasti niille, jotka sitä apua tarvitsevat, eli se kohdistuu oikein eikä niin,
että tänne tullaan vain sosiaaliturvan perässä.

Nythän tämä järjestelmä perustuu vääriin papereihin, valheisiin ja ihmissalakuljetuk-
seen. Kyllä me perussuomalaiset haluamme tehdä tämän niin, että tämä järjestelmä on kes-
tävä, se on vastuullinen, ihan koko maan turvallisuuden, kantokyvyn ja ylipäänsä meidän
taloutemme kannalta.

20.42 Ben Zyskowicz kok:  Arvoisa rouva puhemies! Halusin vielä jatkaa keskustelua
näistä niin sanotuista paperittomista, joista muun muassa edustaja Andersson puhui. On ar-
vioitu, että näistä kielteisen turvapaikkapäätöksen saaneista osa ei palaa vapaaehtoisesti
kotimaahansa ja sen vuoksi jää tänne Suomeen niin sanottuina paperittomina. Eli mistä täs-
sä ilmiössä on kyse? Kyse on siis ihmisistä, jotka ovat tulleet Suomeen, hakeneet turva-
paikkaa. Sen jälkeen on todettu, että heillä ei ole perustetta turvapaikkaan, heillä ei ole pe-
rustetta toissijaiseen suojeluun ja — vielä tällä hetkellä — heillä ei ole perustetta humani-
tääriseen suojeluun. Tämän ratkaisun, jonka Maahanmuuttovirasto tekee, he ovat voineet
riitauttaa ja käytännössä ovat riitauttaneet Helsingin hallinto-oikeudessa. Sen jälkeen heil-
lä on vielä ollut valituslupamenettely korkeimpaan hallinto-oikeuteen, ja sitä tietysti myös
käytetään.

Eli koko tämän meidän oikeusprosessin jälkeen on todettu, että näillä ihmisillä ei ole mi-
tään laillista perustetta saada oleskelulupaa Suomesta. Heillä on mahdollisuus palata
omaan kotimaahansa. Osa näistä ihmisistä ei kuitenkaan suostu lähtemään, ja nyt edustaja
Andersson oli sitä mieltä, että niille, jotka eivät suostu lähtemään, pitäisi antaa tilapäinen
oleskelulupa. Minä olen sitä mieltä, että se olisi aivan järjetöntä. Se veisi pohjan pois koko
turvapaikkaprosessilta. Mihin me tarvitsemme turvapaikkaprosessia, jos kerran kaikki, jot-
ka haluavat jäädä eivätkä suostu palaamaan, saavat joka tapauksessa oleskeluluvan?

Eli näiden paperittomien osalta koko suomalainen yhteiskunta tähtää siihen, että he
poistuvat Suomesta, koska heillä ei ole mitään perustetta eikä laillista oikeutta olla Suo-
messa. Tästä on kyse. Ei pidä helpottaa heidän asemaansa, koska silloin he vielä varmem-
min jättävät Suomesta poistumatta.

20.45 Jukka Kopra kok: Arvoisa rouva puhemies! Näkemykseni on, että tämä humani-
täärisen suojelun tarpeen perusteella myönnettävä oleskelulupa on osa houkuttelevuuste-
kijöitä, joiden perusteella Suomeen pyritään. Se ei merkitykseltään yksinään ole suuri mut-
ta osana näitä muita tekijöitä ja houkuttelevia tekijöitä, joita meillä täällä Suomessa on, se-
kin voi aikaansaada sen, että ihmiset haluavat tänne suurissa määrin tulla. Ja näinhän on to-
distettu, kun on kuultu näiden turvapaikanhakijoiden lausuntoja.

On siis hyvä, että tältä osin Suomen järjestelmää harmonisoidaan EU-maiden kanssa. En
näe mitään pahaa siinä, että systeemiä tiukennetaan tällä tavoin. On hyvä, että tiukennam-
me menettelyjämme ja vastaanottojärjestelmäämme, siltä osin varsinkin, kun on osoitettu,
25



Pöytäkirjan asiakohta PTK 6/2016 vp
että merkittävä osa tänne tulee niin sanotun siirtolaisuusperusteen perusteella eli hake-
maan parempaa elämää, tulevaisuutta, mikä sinänsä on ymmärrettävää, mutta eivät ole var-
sinaisessa hädässä eivätkä varsinaisesti meidän apuamme tarvitse. Näitä avuntarvitsijoita
kuitenkin maailmalla riittää, kaikkia emme voi auttaa, mutta vähäiset resurssimme tieten-
kin tulee kohdentaa siten, että ne apua tarvitsevat meiltä apua saavat ja ne, ketkä omin voi-
min pystyvät tulevaisuuttaan rakentamaan, voivat tehdä sitä sitten muilla keinoilla.

20.46 Teuvo Hakkarainen ps: Arvoisa rouva puhemies! Tämän lain tarkoitus on ja tämä
on ensiaskel siihen, että saadaan turvattua hyvinvointivaltio. Eihän tässä mistään muusta
ole kysymys. Afrikassa syntyy joka vuosi 30 miljoonaa pakolaista lisää, jos me haluamme.
Miten meidän elintason käy? Siitä on kysymys. Haluammeko me turvata oman kansallisen
hyvinvointivaltiomme?

Meillä on nyt, viime vuonna tuli suurin piirtein 32 500 turvapaikkaturistia. Tämä on nii-
tä sosialismin saavutuksia. Missä ovat sosialistit nyt kehumassa tätä, mitä on tapahtunut?
Sosialismin saavutuksia on tämä, ja haluavat vielä lisää sosialismin saavutuksia. Kuiten-
kin historia osoittaa hyvin, mitä ovat sosialismin saavutukset. Siellä ei ole mitään hyvää.
Mutta nämä kerskuvat näillä ja tukevat niitä. Me yritämme isänmaallisesti saada rajoja
kiinni, turvata hyvinvointivaltion ja niin edespäin. Ja oma kulttuuri: meillä on erityinen,
oma kieli, suomi, meillä on oma lippu. Kaikki nämä me haluamme pitää. Mutta jos nämä
sosialismin saavutukset tulevat tänne, niin ne me kadotamme.

20.48 Joona Räsänen sd:  Arvoisa puhemies! Tässä kun puheeseen nousi tämä siirtolai-
suus, mistä myös tässä akuutissa tilanteessa on kysymys, siitä, että ihmiset hakevat parem-
paa elintasoa, niin täytyy siinäkin katsoa, mistä se kertoo. Meillähän on tällä hetkellä jo
maailmassa jo ihan pakolaisina 60 miljoonaa ihmistä. Missä suurin osa heistä on, niin näi-
den konfliktialueiden välittömässä läheisyydessä, naapurimaissa, siellä leireillä, ja olot
koko ajan huononevat. On ihan oletettavaa, että myös liikettä sitten sieltä paremman elä-
män toivossa jonnekin muualle suuntautuu.

Ja sitten tämä siirtolaisuus kertoo myös siitä, että meidän maailmassa eriarvoisuus on
kasvamassa niin, että köyhimpien ja rikkaimpien alueiden välinen ero kasvaa, mikä silloin
tarkoittaa, totta kai, sitä, että kun tämmöinen elintasokuilu syntyy, niin on toisaalta ihan
ymmärrettävää, että inhimillisistä syistä joku lähtee hakemaan sitä parempaa elintasoa.

Ja kun me tiedämme kuitenkin, että tässä tilanteessa haluamme auttaa juuri niitä, ketkä
ovat nyt humanitäärisen avun tarpeessa, niin silloin meidän tulisi muilla keinoilla sitten
pystyä tätä muuta siirtolaisuutta hillitsemään. Ja siinä kyllä peräänkuulutan tätä kansainvä-
listä yhteistyötä, jotta me pystyisimme puuttumaan siihen, että joka puolella maailmaa elä-
män perusedellytykset olisivat nyt edes siinä määrin kunnossa, ettei olisi välitöntä tarvetta
lähteä tavoittelemaan parempaa elämää jostain muualta.

20.49 Olli-Poika Parviainen vihr:  Arvoisa rouva puhemies! Kommentoin edustaja Ta-
violle hänen aiempaa puheenvuoroaan sen verran, että olen iloinen siitä, jos perussuoma-
laisetkin haluavat auttaa heitä, jotka eniten apua tarvitsevat. Siinä olemme varmasti sa-
moilla linjoilla. Se on minulle uusi tieto sikäli, että kun esimerkiksi viime vaalien jälkeen
teitte hallitusohjelmaa, niin se ilakointi, jota esititte esimerkiksi kehitysavun leikkauksista,
on mielestäni ristiriidassa sen kanssa, että nyt haluatte sitten kuitenkin auttaa näitä kaik-
kein heikoimmassa asemassa olevia. Mutta hienoa, jos tämä suunta on muuttumassa, ja se
26



Pöytäkirjan asiakohta PTK 6/2016 vp
on tärkeää, koska se on varmasti meidän yhteinen tavoitteemme, että me voimme viedä
apua myös sinne, missä sitä kipeimmin tarvitaan.

Minä en puolustellut laitonta maahantuloa. Minä kerroin yhden keskeisen syyn, miksi
laittomasti saavutaan maahan ja koko Euroopan unioniin, ja se johtuu nimenomaan siitä,
että laillisia keinoja ei ole. Kun laillisia keinoja ei käytännössä monille ole, silloin valitaan
jokin keino, joka saattaisi kenties toimia. Nämä keinot ovat usein laittomia, ja se on ongel-
ma paitsi ihmisille itselleen, jotka tänne matkaavat, myös yhteiskunnille, joiden turvapaik-
kakoneisto esimerkiksi kuormittuu sen vuoksi, että sinne tulee turvapaikkahakemuksia ih-
misiltä, jotka eivät lähtökohtaisesti meidän standardiemme mukaan turvapaikkaa tarvitse.
Silloin tästä kärsivät myös ne ihmiset, jotka oikeasti turvapaikkaa tarvitsevat, koska he jou-
tuvat odottamaan kauemmin mahdollisuuttaan.

Tarjosin ratkaisuksi esimerkiksi humanitääristä viisumia. Tietenkin sekin pitäisi ottaa
käyttöön ja keskusteluun EU-tasolla, jotta EU-maiden väliseltä osaoptimoinnilta välty-
tään. Idea olisi siis siinä, että me voisimme mahdollistaa sellaisen mallin, että turvapaikkaa
voisi hakea esimerkiksi lähimmästä EU-konsulaatista tietyin protokollin, minkä jälkeen
ensivaiheen arviointi siitä, onko mitään mahdollisuuksia paikka saada, tehtäisiin siellä läh-
tömaassa tai hyvin lähellä lähtömaata. Tämän jälkeen henkilö voisi tarvittaessa saapua
omalla kustannuksellaan ja turvallisesti siihen maahan tai oikeastaan Euroopan unioniin,
jonka pitäisi sitten koordinoida varmaan yhdessä, mistä maista on kyse. Mutta tästä olem-
me vielä tänä päivänä kaukana. Tällä hetkellä keskustelut EU:n turvapaikkapolitiikasta
tuntuvat rajoittuvan pitkälti siihen, kuka tiukentaa koviten, ja keskitymme siihen, miten
saamme EU:n etelärajoja pitämään, kun samaan aikaan (Puhemies koputtaa) koko konflik-
tin juurisyy on meidän keskellämme oleva sota Syyriassa.

20.52 Ville Tavio ps: Arvoisa puhemies! Kiitos vastauksesta edustaja Parviaiselle. Kui-
tenkin huomautan, että laittomastihan maahan saavutaan juuri siksi, että tänne Suomeen
suorastaan houkuttelee ilmainen asunto ja Euroopan paras sosiaaliturva. Tänne lisäksi saa-
vutaan laittomasti maahan tietenkin siksi, että se on mahdollista. Aina, jos ihmiselle anne-
taan mahdollisuus tuolta Lähi-idästä, että tule tänne, saat parempaa elintasoa, niin kyllä
varmaan tulee. Jos puhutaan semmoisesta rajattomasta maailmasta, sehän ei ole todelli-
nen. Tässä kun puhutaan nyt jostain Rajat kiinni -liikkeestä, niin tämä on mennyt mieliku-
vien tasolle. Siis rajaton maailmahan ei ole tietenkään todellinen. Jos me päätämme luopua
meidän rajoistamme täysin, niin silloinhan Suomi lakkaa huomenna. Tänne varmasti tulee
mielellään vaikka miljoona kiinalaista tuolta ryöväämään meidän kaikki varamme. Ei ole
mitään kiinalaisia vastaan, tämä oli tämmöinen vertauskuva.

En lähde tässä käymään nyt, kun ei asiaan kuulu tämä kehitysapukeskustelu, mutta kyllä
te varmaan ymmärrätte, että perussuomalaisethan eivät sitä kehitysavun itse tarkoitusta ole
missään nimessä vastustaneet. Voitte olla kyllä ihan tosiaan tyytyväisiä tästä, että jopa me
perussuomalaiset tosiaan tahdomme kyllä nimenomaan auttaa ihmisiä hädässä, me olem-
me aina tahtoneet. Te ette ehkä ole sitten tahtoneet vain kuunnella meitä. Me olemme ni-
menomaan sitä kehitysavun järjettömyyttä kritisoineet, sitä, miten se on suoraa budjettitu-
kea, miten se ei ole saanut näitä maita jaloilleen, eikä sellaista budjettitukea kannata vain
antaa. Kehitetään nyt sitten, vihreätkin, käyttäkää energiaa vain siihen, miten se kehitys-
apu menee laadukkaammaksi eikä niin, että se on sitä suoraa budjettitukea.
27



Pöytäkirjan asiakohta PTK 6/2016 vp
20.54 Vesa-Matti Saarakkala ps:  Arvoisa rouva puhemies! Kehitysapu on ihan hyvä
keskustelunaihe tässä yhteydessä, en kiellä sitä, mutta totean vain sen, että sitä on annettu
viime vuonnakin noin 1 000 miljoonaa euroa valtion budjetista eli miljardi euroa, ja se on
kyllä siinä vähän yli 50 miljardin euron budjetissa merkittävä menoerä, merkittävä kohde
ollut, ja kun on sitten erilaisia tutkimuksia tehty siitä, miten kansalaiset suhtautuvat kehi-
tysapuun, niin hehän suhtautuvat siihen varsin myönteisesti, mutta sitten kun on kysytty,
mistä tulisi leikata, niin kehitysapu on aina siellä kolmen kärjessä, yleensä taitaa olla yk-
kösenä. Tähän perustuen perussuomalaiset on toteuttanut sitä politiikkaa, mitä olemme
vaaleissa ajaneet, ja nyt kehitysapumäärärahoja on laskettu. Ja se täytyy todeta, että tämä
pakolaisten tulijavirta ei olisi kyllä todennäköisesti yhtään pienempi, vaikka meillä olisi ol-
lut kehitysapu vieläkin merkittävämpi kuin se on nyt ollut. Kyllä nämä ovat muita globaa-
leja syitä, ja nimenomaan sota ja suurvallat ovat näissä niin kuin syypäinä, että pienen Suo-
men kehitysavulla ei muuta kuin se oma omatunto voi parantua, mutta se ei tosiasiassa
muuta näitä isoja asioita. Kehitysmaissa on myös henkilöitä, jotka ovat tulleet kertomaan,
että sillä lailla vain pönkitetään tätä, voisi sanoa, maailmanpolitiikan epäsuhtaa ja vääris-
tymää, mitä esimerkiksi pääomapiirit ja globalisaatioporukat ovat pitäneet yllä.

20.56 Jukka Kopra kok: Arvoisa puhemies! Edustaja Parviainen maalaili tuossa uutta
menettelyä, jolla turvapaikkajärjestelmän kautta hoidettaisiin siirtolaisuutta Eurooppaan.
Positiivista tässä ajatuksessa mielestäni oli se, että tämä haku tapahtuu siellä lähtöpaikalla,
-maassa, mutta ylipäätään minun mielestäni on kategorisesti väärää ajattelua se, että turva-
paikkajärjestelmän kautta hoidettaisiin siirtolaisuutta. Ei näin, vaan turvapaikkajärjestel-
mä on selkeästi hädänalaisille ja hätää kärsiville ihmisille ja heitä sen avulla autetaan. Jos
joku haluaa muuttaa paremman tulevaisuuden toivossa Eurooppaan, niin olkoon siihen
joku toinen menettely kuin tämä turvapaikkajärjestelmä, koska silloin muuten tukitaan juu-
ri tämä meidän systeemimme niiltä, ketkä apua oikeasti tarvitsevat ja jotka sen avun ansait-
sevat. Oma lukunsa tietenkin on se, kannattaako meidän ylipäätään ajatella, että muualta
maista, Afrikasta, Lähi-idästä vailla koulutusta kannattaa Eurooppaan parempaa tulevai-
suutta etsimään pyrkiä, sillä koulutusvaatimukset EU-alueen työpaikoilla sun muualla ovat
aivan toista luokkaa kuin mihin on valmiuksia lähtömaissa. Ja väitänpä, että jokaista maa-
hanmuuttajan yhtä menestystarinaa kohti löytyy vähintään viisi surullista kohtaloa, jossa ei
ole menestytty sitten EU:n alueella. Onko se näitäkään ihmisiä kohtaan oikein sitten, että
luomme illuusion siitä paremmasta tulevaisuudesta Euroopassa, johon heillä kuitenkaan ei
välttämättä ole tosiasiallisia edellytyksiä päästä, siis siihen unelmaan, kun ei ole koulutus-
ta eikä kulttuurillisia lähtökohtia? Tämä ei ole heidän, ihmisten vika, vaan niiden yhteis-
kuntien vika, joista tullaan, mutta joku muu menettely meidän pitää tähän kehittää.

20.58 Joona Räsänen sd: Arvoisa puhemies! Ajattelin tähän loppuun vain kommentoida
tuohon, kun edustaja Saarakkala nosti ihan hyvin perustellusti nämä kehitysyhteistyön
leikkaukset, onko niillä korrelaatiota nyt tähän tulvaan, mikä ihmisiä lähtee: On kuitenkin
tosiasia, että YK:n pakolaisjärjestö on raportoinut siitä, että viime vuonna esimerkiksi näil-
lä heidän ylläpitämillään pakolaisleireillä, missä siellä ovat todella rahat loppuneet, koska
maat eivät ole antaneet enää pakolaisjärjestöille rahaa ylläpitää näitä leirejä, on tullut puu-
tetta niin terveydenhuollosta, koulutuksesta kuin ruokahuollosta, ja se on, totta kai, saanut
ihmisiä myös liikkeelle. Se on aivan ilmiselvää, että mikäli niillä väliaikaisilla leireillä,
minne ihmiset sitten sitä ensimmäistä apua ovat lähtemässä hakemaan sieltä sodan jalois-
28



Pöytäkirjan asiakohta PTK 6/2016 vp
ta, yhä enenevässä määrin olosuhteet heikkenevät tai määrät kasvavat kohtuuttomasti, niin
se johtaa siihen, että yhä suurempi osa lähtee myös siitä eteenpäin. Ja tämän takia itse nos-
tin esille tämän, että on sillä myös merkitystä, kuinka paljon ja minne me juuri kohdennam-
me esimerkiksi Suomen kehitysyhteistyötä.

Keskustelu päättyi.

Asia lähetettiin hallintovaliokuntaan, jolle perustuslakivaliokunnan on annettava lausunto.
29


