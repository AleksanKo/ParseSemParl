















































DEM9E1D.tmp.xml


Pöytäkirjan asiakohta PTK 101/2017 vp

 Tarkistettu
4.1

Pöytäkirjan asiakohta 

PTK 101/2017 vp

Täysistunto

Tiistai 10.10.2017 klo 13.59—17.18

10. Hallituksen esitys eduskunnalle laeiksi vuoden 2018 tuloveroasteikosta ja tuloverolain 
muuttamisesta

Hallituksen esitys HE 107/2017 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 10. asia.
Puhemiesneuvosto ehdottaa, että asia lähetetään valtiovarainvaliokuntaan. Asian käsittely
keskeytettiin 4.10. pidetyssä täysistunnossa.

Keskustelu

16.30 Sami Savio ps: Arvoisa puhemies! Työnteon verotus kevenee edelleen tämän halli-
tuksen esityksen myötä, ja se on hyvin myönteinen asia meidän työllisyytemme edistymi-
sen kannalta. Tämä tuloverotuksen keveneminen aiheutuu osin työtulovähennyksen nosta-
misesta, osa siitä johtuu verotuksen verotaulukon tulorajojen nostosta 1,5 prosentilla sekä
osa marginaaliveroprosenttien 0,25 prosenttiyksikön nostamisesta.

Palkansaajien osalta tämä hallituksen esittämä tuloveroasteikko johtaisi kohtuullisen ta-
saisiin veronalennuksiin eri tuloluokissa. Esimerkiksi 20 000 euroa vuodessa ansaitseva
pienituloinen palkansaaja saisi kylläkin prosenttimääräisesti suuremman veronalennuksen
kuin suurituloisemmat palkansaajat, mutta kuitenkin euromääräisesti jonkin verran tai sel-
västi pienemmän alennuksen kuin korkeammissa tuloluokissa. Herää toki kysymys siitä,
voitaisiinko tätä esitettyä työtulovähennyksen profiilia muuttaa vielä enemmän pieni- ja
keskituloisia suosivaksi esimerkiksi siten, että sen maksimimäärää korotettaisiin mutta
vastaavasti myös poistumaprosenttia nostettaisiin ja pidettäisiin siten tämän veronalennuk-
sen valtiolle aiheuttama kokonaiskustannusvaikutus kuitenkin samana.

Enemmän huomiota herättää vielä se, että eläkeläisten verotus ei näissä pienimmissä tu-
loluokissa kevene käytännössä lainkaan tai kevenee korkeintaan aivan mitättömästi, ja
kaikkein erikoisinta oikeastaan on se, että pikemminkin kaikkein suurimpia eli yli 10 000
euron kuukausieläkkeitä koskeva verotus kevenee — ja se kevenee jopa enemmän kuin
vastaavia palkkatuloja saavien verotus.

Keskustelu päättyi.

Asia lähetettiin valtiovarainvaliokuntaan.


