















































DEM5A22.tmp.xml


Pöytäkirjan asiakohta PTK 7/2019 vp
Pöytäkirjan asiakohta 

PTK 7/2019 vp

Täysistunto

Perjantai 17.5.2019 klo 13.02—13.32

2. Hallituksen esitys eduskunnalle elinkeinotulon verottamisesta annetun lain ja eräiden 
muiden verotusta koskevien lakien muuttamisesta annettujen lakien voimaantulosäännös-
ten muuttamisesta

Hallituksen esitys HE 1/2019 vp
Valiokunnan mietintö VaVM 1/2019 vp

Ensimmäinen käsittely

Puhemies Antti Rinne: Ensimmäiseen käsittelyyn esitellään päiväjärjestyksen 2. asia.
Käsittelyn pohjana on valtiovarainvaliokunnan mietintö VaVM 1/2019 vp. Nyt päätetään
lakiehdotusten sisällöstä.

Keskustelu

13.03 Timo Harakka sd (esittelypuheenvuoro): Arvostettu puhemies! Esityksessä ehdo-
tetaan muutettaviksi elinkeinotulon verottamisesta annetun lain, tuloverolain, konserni-
avustuksesta verotuksessa annetun lain, varojen arvostamisesta verotuksessa annetun lain,
asuintalovarauksesta verotuksessa annetun lain ja kansainvälisen kaksinkertaisen verotuk-
sen poistamisesta annetun lain muuttamisesta annettujen lakien voimaantulosäännöstä.
Näitä voimaantulosäännöksiä muutettaisiin siten, että voimaantuloa siirrettäisiin 1. päiväs-
tä heinäkuuta 2019 vuoden 2020 alkuun. Lakeja sovellettaisiin edelleen ensimmäisen ker-
ran verovuodelta 2020 toimitettavassa verotuksessa.

Lait on tarkoitettu tulemaan voimaan mahdollisimman pian. Jotta voimaantulon siirtä-
minen olisi mahdollista ehdotuksessa esitetyllä tavalla, lakien olisi tultava voimaan ennen
1. päivää heinäkuuta 2019. Jos lait olisivat tulleet voimaan heinäkuun 1. päivänä, olisi syn-
tynyt puolen vuoden jakso siihen, ennen kuin lakeja olisi alettu soveltaa vuodenvaihteessa.
Tämä olisi voinut aiheuttaa joidenkin lakien suhteen epäselvyyttä, lähinnä vanhojen tap-
pioiden käsittelyssä, eli asia oli syytä korjata näiden kuuden lain osalta.

Hallituksen esityksestä ilmenevistä syistä ja saamansa selvityksen perusteella valtiova-
rainvaliokunta pitää esitystä tarpeellisena ja tarkoituksenmukaisena ja puoltaa yksimieli-
sesti esityksen hyväksymistä muuttamattomana.

13.05 Leena Meri ps: Arvoisa puhemies! Olemme keskustelleet viime kaudella hyvin
paljon huolellisesta lainvalmistelusta, ja tässä on yksi esimerkki siitä, että monesti kiinni-
tetään huomiota vain sisältöön mutta lain voimaantulo jää epäselväksi eli se, milloin sää-
döksiä sovelletaan. Aivan yhtä tärkeä kuin lain sisältö on se, milloin sitä sovelletaan, kos-
ka on se sitten hyvä tai huono laki, niin se ei voi olla niin, että siihen tulee erilaisia aukkoja.
Tässähän olisi ollut tilanne se, että osa tällaisista vähennyksistä olisi voinut epäselvissä ti-
lanteissa jäädä niin, että verovelvollinen ei olisi niitä saanut vähentää.
 Tarkistettu
4.0



Pöytäkirjan asiakohta PTK 7/2019 vp
Yksi asia, mistä haluan tässä yhteydessä vielä puhua, koska tässä puhutaan yritystenkin
verotuksesta, on se, että nyt ovat hallitusneuvottelut meneillään, ja vetoan tietysti osapuo-
liin, että esimerkiksi yrittäjävähennykseen ei kosketa. Meillä on kuitenkin semmoinen ti-
lanne, että meidän täytyy saada erityisesti pk-yrittäjiä menestymään, ja heidän verotuksen-
sa ja jatkonsa ja tulevaisuudenlaskelmansa perustuvat siihen, mikä on tämänhetkinen ve-
rotustaso. Ainakin keskustan eduskuntaryhmä ja puolue ovat luvanneet pitää tästä yrittäjä-
vähennyksestä huolta, ja toivottavasti heidän painoarvonsa on tässä vahva, koska esimer-
kiksi SDP ja puheenjohtaja Rinne ovat esittäneet tätä vastaan hyvin vahvaa propagandaa ja
todenneet, että tämä on ollut huono laki. Kun toisaalta katsoo sitten tilastoja, niin se on kui-
tenkin kohdistunut hyvin pitkälti pk-yrittäjiin ja on nyt yhdenmukainen osakeyhtiöiden
kanssa ja lisäksi se on eniten kohdistunut alle 55 000 euroa vuodessa ansaitseviin. Vetoan
nyt hallituksen muodostajiin, että pidätte huolta siitä, että yritysten elinkelpoisuus säilyy,
heillä on mahdollisuus työllistää, ja muutenkin verotuksesta siten, että ihmisillä riittää elä-
miseen jatkossakin hyvin rahaa. Teillä on nyt avaimet käsissänne, ja me täällä kiinnostu-
neena odotamme, mitä tuotte verotuksen alalta meille esille.

13.07 Timo Heinonen kok: Arvoisa herra puhemies! Hyvät edustajakollegat ja muut pai-
kalla olijat! Tässähän on kyse vuoden 2020 verotuksesta, ja niin kuin edustaja Meri hyvin
toi esille, vuoden 2020 veroja tällä hetkellä pohditaan myös Säätytalolla, ja varmasti siinä
mielessä sopii hieman laajemminkin käydä keskustelua siitä, minkälainen verorakenne ja
veropohja Suomessa tulevaisuudessa tulee olemaan. Tämähän on tulonlähdejakoesityksen
poistaminen, joka astuu siis vuonna 2020 voimaan.

Säätytalolta on tullut huolestuttavia viestejä [Mikko Savolan välihuuto] moneen suun-
taan. Esimerkiksi lähdevero, mitä sosiaalidemokraatit tuntuvat lähes rakastavan, kohdistui-
si siis pääasiassa instituutioihin, mutta lopulta maksajiksi siinäkin joutuisivat suomalaiset
palkansaajat ja eläkeläiset.

Tuossa hetki sitten, oliko eilen vai edellispäivänä, SAK esitti, että uusia veroja kerättäi-
siin merkittävästi lisää. He toivat Säätytalolle pöytään muun muassa listaamattomien yri-
tysten osinkoverotuksen kiristämisen, ja he esittivät myös, että lisää veroja voitaisiin kerä-
tä esimerkiksi sukupolvenvaihdoshuojennuksen leikkauksella sekä yrittäjävähennyksestä
luopumisella. He ovat myös puhuneet varallisuusverosta ja jopa sellaisesta varallisuusve-
rosta, joka koskisi pankkitalletuksia, osakkeita, yritysvarallisuutta mutta myös metsiä ja
peltoja. Olen aivan varma, että keskusta onnistuu metsät ja pellot sieltä pois saamaan. Olen
siihen täysin luottavainen. Tämä on taitava syöttö ja avaus siihen, että jotain keskusta hal-
litusneuvotteluissa pystyy estämään.

Mutta nyt kysymys onkin siitä, pystyykö keskusta pitämään kiinni siitä, että yrittäjien
verotus ei tässä maassa tule kiristymään, yrittäjävähennykseen ei kosketa. Tästä on tällä
hetkellä kyse, ja toivon, että keskustan muskelit vielä riittävät näissä neuvotteluissa [Mik-
ko Savola: Keskusta on aina yrittäjän puolella!] turvaamaan suomalaista yrittäjyyttä.

SAK toi hallitusneuvotteluihin siis varallisuusveron. He toivat myös pysyvän solidaari-
suusveron. He toivat myös esityksiä perintö- ja lahjaveroasteikon kiristämiseksi, metsälah-
javähennyksen luopumisen ja monta muuta. [Jukka Gustafsson: Esitelkää EK:n ja MTK:n
tavoitteet saman tien!] SAK:n listassa oli kohtia, jotka ovat siis räikeästi ristiriidassa halli-
tusneuvotteluissa olevan keskustan kynnyskysymysten kanssa, ja toivon todella, että kes-
kusta pystyy pitämään kiinni näistä kymmenestä äänestäjilleen antamastaan kynnyskysy-
myksestä. [Hannu Hoskosen välihuuto]
2



Pöytäkirjan asiakohta PTK 7/2019 vp
Keskusta on asettanut ehdoksi hallitukseen menolle muun muassa, ettei yrittäjien ja yri-
tysten verotusta saa kiristää. Nyt olisi mielenkiintoista kuulla esimerkiksi edustaja Savo-
lalta, löytyykö keskustalta muskeleita puolustaa suomalaista työtä ja yrittäjyyttä niin, että
yrittäjävähennykseen ei kosketa eikä yrittäjäverotusta kiristetä. [Jukka Gustafsson: Kyllä
Savolalta löytyy!]

SDP:ssä on haluttu SAK:n tavoin poistaa yrittäjävähennys, ja sen vero-ohjelmassa on
esitetty myös listaamattomien yritysten osinkojen kiristämistä. Hallitustunnustelija Antti
Rinteeltä kysyttiin, eivätkö SAK:n ja SDP:n veromallit ole kuin yksi yhteen. Hallitustun-
nustelija vastasi, että hän ei ole tutustunut vielä ollenkaan SAK:n kokonaisuuteen. [Jukka
Gustafsson: No niin!] Mutta minä voin kertoa, että SAK:n ja SDP:n veromallit ovat kuin
yksi yhteen. [Pia Viitasen välihuuto] Ne ovat yksi ja sama esitys, [Leena Meri: Yllätys!]
hallitustunnustelija Rinne. Ja itse asiassa lopputuloksen varmistamiseksi SAK:lla on halli-
tusneuvotteluissa ei pelkästään asiantuntijoina kuultavina vaan suoraan hallitusohjelmaa
kirjoittamassa SAK:n työntekijöitä, muun muassa kestävän talouden ryhmässä. [Jukka
Gustafsson: Mikä vika Lauri Ihalaisessa on?] — En ole puhunut, edustaja Gustafsson, Lau-
ri Ihalaisesta. [Jukka Gustafsson: Aivan!] Hän ei ole SAK:n palkansaaja tällä hetkellä,
[Jukka Gustafsson: Ymmärsitte kyllä viitteen!] mutta puhun esimerkiksi SAK:n ekonomis-
tista Patrizio Lainàsta. Hän edustaa kestävän talouden ryhmässä vasemmistoliittoa. Eli
SAK:lla on suoraan hallitusohjelmaa kirjoittamassa omia työntekijöitä. [Hanna Sarkkisen
välihuuto — Jukka Gustafssonin välihuuto]

Niin kuin edustaja Zyskowicz totesi viime viikolla, on syntymässä lobbarihallitus, mut-
ta on itse asiassa syntymässä myös ostettu hallitusohjelma. SAK omien liittojensa kanssa
rahoitti merkittävällä tukikampanjalla sosiaalidemokraattien vaalikampanjaa, taisi olla 1,4
miljoonaa tuo tuki kampanjaan. [Jukka Gustafsson: Sama puhe viikko sitten! — Ben Zys-
kowiczin välihuuto — Leena Meri: Toisto on opintojen äiti!]

Arvoisa puhemies! Helsingin Sanomat kertoi, edustaja Gustafsson, että SAK:n työnte-
kijöitä, eli palkkaa saavia työntekijöitä, on lukuisia mukana hallitusneuvotteluissa. Itse toi-
von, että keskustan muskelit nyt riittävät hallitusneuvotteluissa estämään myös muuta kuin
sen itsestäänselvyyden eli metsien ja peltojen verottamisen, joka nyt täkynä on ulos heitet-
ty. Teidän pitää, keskusta, pystyä toimimaan niin, että yrittäjien verotus ei kiristy eikä yrit-
täjävähennykseen kosketa. Edustaja Savola, riittävätkö teidän muskelinne siihen? [Mikko
Savola pyytää vastauspuheenvuoroa — Jukka Gustafsson: Heinonen johtaa kokoomuksen
propagandaosastoa!]

13.13 Peter Östman kd: Arvoisa puhemies! Haluan ensiksi kiittää edustaja Heinosta hy-
västä puheenvuorosta. Tämä ei ollut mitään propagandaa, vaan se oli faktaa. Yhtä lailla mi-
näkin olen huolissani samoista aiheista, joskin tämän asian osalta, joka nyt on käsittelyssä,
on hyvä, että se korjataan, ettei synny vahinkoa. Enemmän pelkään sitä vahinkoa, mitä
saattaa tapahtua, jos eräiden ammattiyhdistysliittojen toiveet kävisivät toteen hallitusneu-
votteluissa ja yritysverotusta kiristettäisiin Suomessa esitetyn mallin mukaan. Kyllä minä-
kin kehottaisin keskustan edustajia: kuunnelkaa tarkkaan ja muistakaa myös, mitä välihuu-
toja te huudatte ja lupaatte tässä, koska jos käy niin, että yrittäjävähennys poistetaan, jos
käy niin, että listaamattomien yhtiöiden huojennettua osinkoverotusta kiristetään, niin sil-
loin voitte kyllä unohtaa ne työllisyysluvut, mitä hallitus on asettanut tulevalle kaudelle.
Me tiedämme, että Suomessa on 290 000 yritystä, joista valtaosa on pieniä ja keskisuuria
yrityksiä. Näistä suuri osa on myöskin yksinyrittäjiä — muistaakseni yksinyrittäjien mää-
3



Pöytäkirjan asiakohta PTK 7/2019 vp
rä Suomessa on 180 000, ja loput ovat sitten osakeyhtiöitä. Jos näiden molempien yritys-
ryhmien verotusta kiristetään, niin todella käy niin, että silloin ylisuuria vaalilupauksia
maksatetaan pienyrittäjien kukkarosta. Eli minun neuvoni teille olisi se, että näpit irti pien-
yrittäjien kukkarosta. [Perussuomalaisten ryhmästä: Näin on!]

On puhuttu paljon siitä, että nykyinen listaamattomien yhtiöiden osinkoverotusjärjestel-
mä olisi ikään kuin liian antoisa. No, eihän se ole liian antoisa. Jos ajatellaan pienyritystä,
joka tekee liikevoittoa tai verotettavaa tuloa vuodessa 120 000, niin voisi kuvitella, että se
on yritys, jonka liikevaihto on noin miljoona euroa. Se työllistää yleensä 4—5 henkilöä.
No, paljonko tästä maksetaan veroa? Ensinnäkin yritys maksaa yhteisöveroa 20 prosenttia
eli 20 000 euroa. Mitä tapahtuu sen jälkeen? Silloin jää tavallaan voittovaroja 100 000 eu-
roa. Tästä yrittäjä saa hyvässä lykyssä nostaa 8 prosenttia huojennetulla verotuksella, mut-
ta ei se ole täysin verovapaata, vaan 75 prosenttia siitä on verovapaata ja 25 prosentista
maksetaan sitten pääomaveroa.

Eli meillä on Suomessa edelleen niin sanottua tuplaverotusta. Älkää koskeko tähän ny-
kyiseen järjestelmään. Me päädyimme tähän ratkaisuun Kataisen hallituksen aikana. Se to-
dettiin hyväksi ratkaisuksi, ja se kannustaa yrittäjiä kasvuun ja työllistämään. Vielä kerran
vetoan teihin keskustalaisiin: olkaa yrittäjien puolella. [Timo Heinonen: Me tuetaan kes-
kustaa tässä!]

13.16 Sari Essayah kd: Arvoisa puhemies! Tämä valtiovarainvaliokunnan käsittelyssä
oleva mietintö oli sinällänsä yksimielinen, ja on toki tärkeää, että tämä korjaus tässä teh-
dään, koska tämä kuuden kuukauden jakso lain soveltamisen osalta on tietenkin tappion
vähentämisen kannalta tärkeä näille yrittäjille. Olisi voinut tulla epäselvyyttä siitä — ja
kenties verottaja olisi voinut tulkita sitä toisin — onko tämä tappion vähentäminen tuolta
ajalta mahdollinen, joten tämä muutos on ehdottomasti tärkeä.

Mutta myöskin haluan lyhyesti tässä puheenvuorossa yhtyä niihin kollegoihin täällä,
jotka ovat olleet huolissaan siitä, mitä tällä hetkellä tuolla Säätytalolla näistä verolinjauk-
sista linjataan ja minkätyyppisiä esityksiä siellä tulee. Erityisesti täällä on nostettu esille
näitä ammattiyhdistysliikkeen verolinjauksia, joita on nostettu julkisuuteenkin. Tämä va-
rallisuusvero, joka koskisi mahdollisesti esimerkiksi pankkitalletuksia, metsiä tahi peltoja,
kuulostaa kyllä joltakin oudolta menneisyyden kumulta, elikkä todellakin toivon, että mi-
hinkään tämäntyyppiseen varallisuusveron laajentamiseen ei mentäisi.

Ylipäätänsäkin tämä yrittäjävähennys, minkä poiston tässä kollega Östman toi esille, on
äärimmäisen tärkeä näille pienille ja keskisuurille yrityksille. Siitähän on aika tuoreet tilas-
tot, joista nähtiin, että tämä on ollut nimenomaan näille pienille ja keskisuurille yrityksille
tärkeä, ja sillä on pystytty tekemään näitten yritysten, voisiko sanoa, samalle viivalle lait-
taminen, kun meillä oli tämä yhteisöveron alennus sitä edellisellä hallituskaudella.

Sitten vielä nostaisin esille tämän lähdeveron, josta myöskin on keskusteltu. Täytyy
muistaa, että meillä on paljon niitä säätiöitä, jotka ovat suoraan hyväntekeväisyyteen varo-
jaan antavia, ja myöskin niitä, jotka sitten kulttuuriin, tieteeseen, taiteeseen, tämäntyyppi-
siin tärkeisiin kohteisiin, antavat varallisuuden tuottoa. Samoin mietin myöskin, että jos
lähdetään säätiöitä verottamaan, niin millä tavalla sitten on huomioitu se, että esimerkiksi
eläkemaksuihin kohdistuu kohtuutonta nousupainetta — jota jo muutenkin on olemassa —
sillä, että vielä lähdettäisiin näitten lähdeverojen kautta eläkesäätiöihin koskemaan.

Elikkä kyllä tässä on paljon nyt sellaisia huolenaiheita ilmassa, että todellakin toivon
mukaan siellä Säätytalolla pystytään linjaamaan asiat sillä tavalla, että meillä ei työn ja
4



Pöytäkirjan asiakohta PTK 7/2019 vp
yrittämisen verotus kokonaisuudessaan kiristy. On äärimmäisen tärkeää, että meillä edel-
leenkin säilyy yhteiskunnassa yrittäjämyönteinen, kannustava ilmapiiri, joka takaa sen,
että kaikkien hyväksymä 75 prosentin työllisyysastetavoite on mahdollista saavuttaa, mie-
lellään mennä jopa sen ylikin. Ja tässä voi jo sanoa, että varmasti vastuullisesta oppositios-
ta tulee kannustusta siihen suuntaan, että tätä pitää tavoitella ja tehdä kaikki mahdollinen.
Sen takia ehkä tämmöinen pieni varoituksen sana tässä yhteydessä on paikallaan, vaikka
vielä emme tiedä, mitä sieltä on sitten valmiina tulossa.

13.20 Päivi Räsänen kd: Herra puhemies! Huolellinen lainsäädännön valmistelu on tär-
keää. Tässä tapauksessa onneksi oli kyseessä pieni virhe, joka on helposti korjattavissa,
mutta tässä keskustelussa on nostettu esiin aiheellisia huolia nimenomaan yritysverotuk-
seen liittyen, yrityksiin, jotka ovat juuri avainasemassa luomaan työtä ja elinvoimaa Suo-
melle.

Jotta työllisyysastetta voidaan nostaa ja jotta hyvinvointiyhteiskuntaa voidaan kehittää,
on tärkeää, että yritysten toimintaedellytyksiä ei veronkiristyksillä näivetetä. Toivon, että
Säätytalon neuvottelijat tämän tiedostavat, ja itsekin haluan vedota tässä erityisesti keskus-
tan ryhmään, joka on ihan selkeäksi kynnyskysymykseksi asettanut sen, että yrittäjien ja
yritysten verotusta ei saa kiristää. Tämä on sellainen asia, jonka varmasti keskustan edus-
tajat tulevat tässä salissa kuulemaan useita kertoja, kun näitä myöhempiä, mahdollisen
Rinteen hallituksen esityksiä käsitellään, ja toivon todella sitä, että meidän oppositiosta kä-
sin ei tarvitse olla tässä keskustaa kielteisessä mielessä muistuttamassa vaan kiittämässä,
että kiitos, että piditte tämän kynnyskysymyksen, piditte siitä huolta, että yrittäjien ja yri-
tysten verotusta ei kiristetä. Itse lupaan kyllä todellakin antaa lämpimät kiitokset siitä niin
keskustalle kuin muille ryhmille, jos näin menetellään.

Myös RKP:hen tässä vetoan. Itse asiassa RKP on myös nostanut omassa kynnyskysy-
myksessään esille sanan ”yrittäjämyönteisyys”. Pitäkää siitä kiinni.

13.22 Heikki Autto kok: Arvoisa herra puhemies! Valtiovarainvaliokunnan mietintö on
hyvä, ja on tärkeää, että tämä tulonlähdejaon poisto saadaan viimein tärkeänä konkreetti-
sena yrittäjyyttä, toimeliaisuutta, työntekoa Suomessa edistävänä lakimuutoksena voi-
maan, ja on tärkeää, että myös tästä voimaantulosta asiallisesti näin säädetään.

Kaiken kaikkiaan verotuksen osalta on varmasti syytä tavoitella jatkossakin sellaista
lainsäädäntöä, että verotus kannustaa tekemään työtä, yrittämään, työllistämään, ottamaan
riskiä, omistamaan, investoimaan ja sijoittamaan Suomeen ja tekemään sitä työtä täällä
Suomessa. Olisi todella tärkeää, että myös nyt vaalien jälkeen muodostettava hallitus si-
toutuisi siihen tavoitteeseen, joka Sipilän hallituksella on ollut, että kokonaisveroaste Suo-
messa ei nouse. On myös tärkeää, että verotus on ennakoitavaa ja johdonmukaista. Tässä
mielessä haluan toivottaa menestystä hallitusta muodostaville siinä, että pystyttäisiin sopi-
maan näistä edellä kuvatuista periaatteista juontuvat käytännön toimenpiteet jo vaalikau-
den alussa niin, että toimijat sitten Suomessa voivat luottaa siihen, että linja pitää ja että se
linja on sen kaltainen, että se edistää suomalaista työtä ja yrittäjyyttä.

On myös tärkeää, että kannustinloukkuja puretaan ja että palkkatulojen verotus ei mil-
lään tulotasolla kiristy, ja varmasti, että se kevenisi erityisesti pienillä ja keskituloisilla ih-
misillä, jotta saadaan ostovoimaa ja työntekoon kannusteita.

On tärkeää, että verotusta kehitetään niin, että yrittäminen, omistaminen ja investoimi-
nen on nykyistä kannattavampaa. Parhaansa tekemisen tulee aina olla sen arvoista. On tär-
5



Pöytäkirjan asiakohta PTK 7/2019 vp
keää, että verotuksen perusperiaate on laaja veropohja, matalat verokannat, ja samalla on
tärkeää, että Suomi toimii aktiivisesti kansainvälisen veronkierron estämiseksi. Verotus-
menettelyissä on tärkeää, että ne ovat asiakaslähtöisiä, ottavat huomioon verotuksen joh-
donmukaisuuden, ennakoitavuuden ja oikeusvarmuuden sekä tietojen saannin.

Arvoisa puhemies! Tässä ajatuksia, joita noudattamalla varmasti saamme hyvää veropo-
litiikkaa myöskin tuleville vuosille. Sipilän hallitus on näitä mielestäni hyvin toteuttanut, ja
toivottavasti myös tuleva hallitus ottaa näistä ajatuksista vaarin.

13.25 Juha Mäenpää ps: Arvoisa puhemies! Tässä lähiviikkojen aikana, nyt kun on neu-
voteltu uutta hallitusta, minuun tuoreena kansanedustajana on ottanut noin satakunta yrit-
täjää yhteyttä, ja he ovat todella huolissaan tulevasta hallituskaudesta. Osa on myös vih-
jaillut sitä, että he ovat jo suunnittelemassa tai aloittamassa yrityksensä siirtoa jonnekin
muualle kuin tänne Suomeen.

Haluaisin muistuttaa tällaisesta pienestä asiasta. Lainaan tässä sitaatin suoraan Wikipe-
diasta: ”Lafferin käyrä on malli, joka kuvaa valtion verokertymää veroasteen funktiona.”
Seuraava pitää nyt muistaa teidän, jotka sitä hallitusta kasaatte: ”Se ennustaa, että valtion
verotulot kasvavat veroasteen mukana vain tiettyyn pisteeseen asti. Sen jälkeen verotulot
alkavat laskea, jos verotusta edelleen nostetaan.” Me olemme siellä harjalla nyt. Te päätät-
te, miten verokertymä kehittyy eli alkaako se laskea verojen nostamisen jälkeen vai kuinka
siinä käy. Muistakaa tämä, te, jotka sitä hallitusta olette kasaamassa.

13.26 Pauli Kiuru kok: Arvoisa herra puhemies! Tämä käsiteltävä asia oli meillä valtio-
varainvaliokunnassa sinänsä ihan tämmöinen tekninen korjaus, joka oli syytä tehdä.

Näistä verotusasioista ja viesteistä Säätytalolle: Meillä kaikilla on tietysti yhteinen ta-
voite, että hyvinvointiyhteiskunta säilytetään ja sitä kehitetään. Se, että meillä on Euroo-
passa vapaa liikkuvuus, pääomat liikkuvat, yritykset liikkuvat, työntekijät liikkuvat, kan-
nattaa pitää mielessä. Jos kannustavuus työnteolta katoaa tai se heikkenee, on varma, että
esimerkiksi valmistuneet opiskelijat, joilla on sellainen osaaminen, jolla on kansainvälistä
arvoa, lähtevät Suomesta pois sellaisiin maihin, missä työnteko on kannattavaa. Sama kos-
kee ulkomaisia yrityksiä: niiden halukkuus investoida Suomeen saattaa heiketä. Jos niitä
investointeja ei tänne tule, niin ei tule myöskään työpaikkoja, jos ei tule työpaikkoja, ei tule
veroja, ja jos ei tule veroja, niin hyvinvointiyhteiskunnan säilyttäminen ja kehittäminen
vaikeutuu.

Eli nyt kannattaa pitää malttia, ja hyvä tavoite on se, että verotus ei kenelläkään kiristy.

Puhemies Antti Rinne: Totean tähän väliin, että istunto on päättymässä kello 13.30. Nyt
täällä on kaksi puheenvuoroa, Tanus ja Laakso Sheikki. Otetaan seuraava puheenvuoro,
Tanus.

13.28 Sari Tanus kd: Arvoisa herra puhemies! Tässä on käytetty hyviä puheenvuoroja.
Itse asiassa tämä esitys, niin kuin tässä edustaja Kiuru toi esiin, on vain hyvin tekninen
muutos sellaisenaan, mutta sen tiimoilta hyvää keskustelua näihin yritysasioihin ja vero-
tukseen liittyen on käyty.

Haluaisin vielä nostaa esiin näitä — joita on erityisen iso joukko — naisyrittäjiä, nimen-
omaan pienyrittäjiä, joita naisten joukossa on paljon, ja näistä erityisesti sosiaali- ja terve-
ydenhuollon alan pieniä naisten yrityksiä. Siellä on kyllä, sanoisinko, elintärkeää, että ve-
6



Pöytäkirjan asiakohta PTK 7/2019 vp
rotus ei kiristy ja niitä vähennyksiä, yrittäjävähennyksiä, voidaan edelleenkin toteuttaa ja
entistä paremmassa mittakaavassa toteuttaa. Ja niin kuin me tiedämme, sen ensimmäisen
työntekijän palkkaamiseen ja yrityksen laajentamiseen liittyen verotusasiat ja vähennys-
asiat ovat ihan keskeisen tärkeitä asioita.

Tässä vaiheessa haluaisin nostaa esiin muistutuksena sinne hallitusneuvotteluihin myös
tämän alvirajannostoasian, mitä erityisesti naisyrittäjät ovat tuoneet viime vuosien aikana
esille. Toivoisin, että tämäkin asia olisi siellä kärjessä eteenpäin menemässä. Me tiedäm-
me, että uudet työpaikat tässäkin maassa ovat syntyneet ja syntyvät erityisesti pieniin ja
keskisuuriin yrityksiin, ja toivoisin, että todella tämä muistettaisiin siellä hallitusneuvotte-
luissakin. Ei vaikeuteta elinkeinoelämää, ei vaikeuteta pienten yrittäjien, myöskään nai-
syrittäjien, toimintaa ja työntekoa. Pidetään se kärjessä hallitusneuvotteluissakin. Tällai-
nen toive minultakin.

13.29 Sheikki Laakso ps: Arvoisa herra puhemies! Minä vähän kammoksun sitä, että täs-
sä tarvitsisi ruveta nytten joidenkin keskustalaisten muskeleitten varaan tätä hommaa jät-
tämään, koska minun mielestäni tämä homma kuuluisi ihan samalla lailla demareillekin.
Jos demarit oikeasti rakastavat työntekijöitä, niin kuin pitäisikin, niin he tajuavat sen, että
jos ei niitä yrittäjiä ole, niin niillä työntekijöillä ei ole oikeasti niitä hommiakaan. [Timo
Heinonen: Kyllä!]

Tässä on aika paljon puhuttu kaikennäköistä kikyistä, ja myöskään minä en ole kikyjen
puolella ollut koskaan, mutta siitä huolimatta niitä kikyjäkin tehtiin tässä, ja suurimmat ki-
kyn tekijät ovat vuosikymmeniä olleet pienyrittäjät tässä maassa. Siellä suhteellisen harva
saa omalle työpanokselleen edes 10 euron tuntipalkkaa, koska sitä hommaa vedetään siellä
yötä päivää.

Pakko on sanoa, että jos tässä kohtaa tehdään vielä se radikaali liike, että jos joku on vä-
hänkään jotain saanut jäämään viivan alle, niin sitä ruvetaan sitten lypsämään vielä pois,
niin minä voin kertoa — se ei tietysti tänne eduskunnan kuplaan näy, mutta kentällä näkyy
todella paljon, kuinka tyytymätöntä on porukka — kuinka valmiita tuolla kentällä ollaan
pistämään pillit pussiin.

Suurimmalla osalla niistä pienyrittäjistä, ketkä eivät laita pillejä pussiin, syy siihen joh-
tuu siitä, että he joutuvat tekemään sen saman kardinaalimokan kuin minäkin ja olemaan
loppuelämän veloissa, kaikennäköisiä verovelkoja ynnä muita vastaavia, koska sitä omai-
suutta ei saa realisoitua millään. Tuolla todella moni roikkuu niin sanotusti löysässä hirres-
sä. Ja ne löysässä hirressä roikkuvat ovat oikeasti tällä hetkellä niitä, jotka työllistävät niitä
työntekijöitä, minkä puolesta nyt demaritkin yrittävät kuitenkin ajaa tätä asiaa. Älkää teh-
kö teidän omille lempilapsillenne kauheaa kardinaalimokaa ja tehkö heistä työttömiä. —
Kiitos.

Yleiskeskustelu päättyi.

Eduskunta hyväksyi hallituksen esitykseen HE 1/2019 vp sisältyvien 1.—6. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
7


	2
	13.03
	13.05
	13.07
	13.13
	13.16
	13.20
	13.22
	13.25
	13.26
	13.28
	13.29


