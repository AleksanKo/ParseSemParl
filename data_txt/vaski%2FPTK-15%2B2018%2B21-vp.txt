















































DEM3AF2.tmp.xml


Pöytäkirjan asiakohta PTK 15/2018 vp
Pöytäkirjan asiakohta 

PTK 15/2018 vp

Täysistunto

Torstai 1.3.2018 klo 15.59—20.06

21. Lakialoite laiksi perusopetuslain 32 §:n muuttamisesta
Lakialoite LA 95/2017 vp Satu Taavitsainen sd ym.

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 21. asia. Puhemiesneuvosto ehdottaa, että asia lähetetään sivistysvalio-
kuntaan.

Keskustelu

19.50 Satu Taavitsainen sd (esittelypuheenvuoro): Arvoisa puhemies! Eilisen koulutus-
välikysymyskeskustelun jälkeen, joka oli hyvin monipuolinen ja kattava, on hyvä jatkaa
vielä näistä koulutusasioista.

Nykyisen lainsäädännön mukaan alle 13-vuotiaan lapsen koulumatka saa kestää kor-
keintaan 2,5 tuntia ja yli 13-vuotiaan koulumatka 3 tuntia. Koulukuljetuksen piirissä on
Suomessa päivittäin noin 120 000 lasta, joten koulumatkoihin kuluvalla ajalla on suuri
merkitys huomattavan monien kouluikäisten lasten ja heidän perheidensä päivittäiseen elä-
mään. Itä-Suomessa jo kolmannes lapsista on koulukuljetuksen piirissä. Ei ole lapsen edun
mukaista, että hän istuu useita tunteja päivässä autossa.

Kunnat ovat viime vuosina lakkauttaneet kouluja, keskittäneet palveluja, mikä on sel-
västi pidentänyt lasten koulumatkoja, sillä he joutuvat matkaamaan kauempana sijaitse-
viin isompiin kouluihin. Usein 15 minuutin suora automatka pidentyy jopa tunnin mittai-
seksi, koska monet kunnat ovat järjestäneet taksi- ja bussikyydit niin, että koulukyyti ei aja
suorinta reittiä kouluun tai kotiin vaan kiertelee pikkuteitä pitkin keräten oppilaita kyytiin.
Matkapahoinvoinnista kärsivät lapset voivat huonosti jo autossa ja ovat aamupäivän ajan
usein koulussa pahoinvoivia. On selvää, että lasten opiskelu kärsii.

Koulujen lakkauttamisilla ja koulumatkareittien pidennyksillä kunnat ovat hakeneet
säästöjä perusopetukseen. Samalla lasten arjen hyvinvointi on heikentynyt, kun koulumat-
kaan kuluu liian paljon aikaa. Seurauksena on koulukyydin odottamisesta, pitkästä matkas-
ta ja autossa istumisesta väsyneitä oppilaita, keskittymisvaikeutta oppitunneilla ja jopa op-
pimistulosten heikkenemistä.

Kouluja lakkauttaessaan ja koulumatkajärjestelyjä tehdessään kunnat ovat laiminlyö-
neet lasten kuulemisen, lapsen edun tarkastelemisen ja lapsivaikutusten arvioinnin asiassa,
joka eniten koskee nimenomaan lapsia. Liian monien lasten koulunkäynti on vaikeutunut
ja arkielämän hyvinvointi heikentynyt. Kuntien kouluverkkoon kohdistuneiden epäonnis-
tuneiden säästöyritysten seurauksena lasten oikeuksien toteutuminen — muun muassa
YK:n lapsen oikeuksien sopimuksen 31 artiklassa mainittu lapsen oikeus leikkiin, harras-
tamiseen ja vapaa-aikaan — on jäänyt sivuseikaksi.
 Tarkistettu
4.1



Pöytäkirjan asiakohta PTK 15/2018 vp
Näiden seikkojen vuoksi me tämän lakialoitteen allekirjoittaneet tahdomme, että edus-
kunnassa muutetaan perusopetuslain 32 §:n 2 momentti kuulumaan niin, että ”oppilaan
päivittäinen koulumatka odotuksineen saa kestää enintään puolitoista tuntia. Jos oppilas on
lukuvuoden alkaessa täyttänyt 13 vuotta, saisi koulumatka kestää enintään kaksi tuntia”.

Arvoisa puhemies! Presidentti Paasikivi sanoi aikoinaan viisaasti: ”Kansanopetus on
niin tärkeää, ettei siinä ole varaa ottaa taka-askelia vaikeinakaan aikoina.”

19.54 Jani Mäkelä ps: Arvoisa puhemies! Aloite sinänsä puuttuu tärkeään asiaan ja on
ihan tuon pykälätekstin pohjalta sinällään kannatettava, joskin olisi voinut olla toivotta-
vaa, että siinä olisi hieman ollut mukana laskelmia siitä, missä määrin tällainen ongelma
todellisuudessa on olemassa: kuinka montaa lasta se koskee, ja mitä sen korjaaminen voisi
maksaa.

Takerrun kuitenkin hieman noihin lakialoitteen perusteluihin eli siihen, että siinä on kui-
tenkin melko voimakas hyökkäys kuntapäättäjiä kohtaan, koska näistä asioistahan tehdään
päätöksiä kunnissa, ja uskoakseni monet aloitteen allekirjoittajista ovat itsekin kuntapäät-
täjiä. Onko nyt kuitenkaan kohtuullista syyttää kuntia lasten kuulemisen laiminlyömisestä,
lapsivaikutusten arvioinnin laiminlyömisestä ja jopa jostain YK:n lapsen oikeuksien sopi-
muksen vastaisesta toiminnasta? Onko tämä todella kohtuullista kuntapäättäjiä kohtaan, ja
tekevätkö he näitä päätöksiä nyt aivan ilkeyttään? Itse en siihen usko, vaan uskon siihen,
että ne säästöpaineet johtuvat esimerkiksi valtion luomista velvoitteista ja toisaalta val-
tionosuuksien leikkauksista, joita erityisesti edellinen hallitus jonkun verran teki. Eli kun-
tien säästöpaineet tulevat sieltä, ja niitä säästöpaineita voitaisiin lievittää rahalla ja toisaal-
ta velvoitteita keventämällä. Nyt kuitenkin, jos tällainen positiiviseksi koettu velvoite ha-
luttaisiin kunnille säätää, olisi suotavaa myöskin esittää rahat, millä kunnat sen velvoitteen
toteuttaisivat.

19.56 Katja Taimela sd: Arvoisa herra puhemies! Edustaja Taavitsaisen valmistelema la-
kialoite on varsin kannatettava — ja lakialoite, joka puuttuu sellaiseen ongelmaan, josta,
uskallan sanoa, jokainen meistä edustajista on saanut jossain vaiheessa yhteydenottoja
joko kansanedustajan tai kuntapäättäjän roolissa. Jokaisen aikuisen yksinkertaisesti pitäisi
ymmärtää se, että kohtuuttoman pitkät koulumatkat paitsi uuvuttavat myös aiheuttavat tun-
neilla levottomuutta. Pitkät koulumatkat huonontavat jopa oppimistuloksia. Tästä ei ole
erillisiä tutkimuksia, mutta tuon päätelmän voi tehdä muun muassa Pisa-tutkimuksia ver-
taillen aika helposti.

Monissa kunnissa on karsittu kouluverkkoa, ja valitettavasti trendi on sellainen, että tul-
laan jatkossakin karsimaan, osaa jo siitä syystä, että lapsimäärät ovat laskevia. Voidaan oi-
keutetusti kysyä, onko lapsen ihmisarvon mukaista lisääntyvä istuttaminen koulukyydissä,
2,5 tuntia päivittäin. Kun googletin tästä aiheesta tänään, tuli silmiini artikkeli 10-vuotiaas-
ta tytöstä, jonka koulumatkoihin kuluu odotteluineen kolme tuntia. Minä näen tämän niin,
että yhdellekään lapselle ei pidä luoda sellaista tilannetta, että koulumatkoihin menee kol-
me tuntia odotteluineen. Paitsi että koen, että tuo tilanne on kohtuuton, aloin miettimään,
miten paljon vähemmän tällä tytöllä jää aikaa läksyjen tekemiseen, perheen kanssa vietet-
tyyn yhteiseen aikaan tai harrastamiseen kuin esimerkiksi lapsella, jonka päivittäiset kou-
lumatkat hoituvat alle puolessa tunnissa.

Arvoisa puhemies! Tässä salissa usein todetaan, että olemme negatiivisessa mielessä en-
simmäisten joukossa EU:sta tulevien suositusten ja velvoitteiden kanssa. Haluan nostaa
2



Pöytäkirjan asiakohta PTK 15/2018 vp
esiin, että EU:n kautta on olemassa suositus, jossa koulumatkoihin saa kulua päivässä kor-
keintaan puolitoista tuntia. Herääkin kysymys, eikö nyt olisi aika toimia EU:sta tulleen vel-
voitteen mukaisesti. Se olisi mielestäni lasten ja perheiden etu.

19.58 Satu Taavitsainen sd: Arvoisa puhemies! Koulumatka-aikanormit Suomessa ylit-
tävät lähes kaksinkertaisesti Euroopan unionin suositukset, aivan kuten edustaja Taimela
tuossa äskeisessä puheenvuorossa totesi. Eli EU-suositus koulumatkojen kestolle päivässä
on 1,5 tuntia, kun se siis Suomessa on 2,5 ja isommilla lapsilla 3 tuntia. Esimerkiksi Iso-
Britannia on ottanut käyttöön EU:n suositukset, niin että heillä ei perusasteella koulumat-
ka saa päivässä ylittää 1,5:tä tuntia eikä toisella asteella 2,5:tä tuntia.

Myöskin Itä-Suomen aluehallintovirasto on suosittanut sitä, että jos eduskunta toteuttaa
koulumatka-aikojen enimmäiskeston lyhentämisen EU-suositusten mukaisiksi, on perus-
opetuslain 32 § tällöin lasten etujen ja oikeuksien mukainen. Ihan meidän perustuslakim-
mekin mukaan, 6 §:n mukaan, lapsia on kohdeltava tasa-arvoisesti yksilöinä ja heidän tu-
lee saada vaikuttaa itseään koskeviin asioihin kehitystään vastaavasti. Tällä säännöksellä
korostetaan lasten yhdenvertaisuutta sekä suhteessa aikuisiin että toisiin lapsiin, ja lisäksi
se painottaa lasten kohtelua yksilöinä. Ja myöskin meidän perusopetuslakimme 6 § sanoo,
että opetus tulee järjestää siten, että oppilaiden matkat ovat mahdollisimman lyhyitä ja tur-
vallisia.

Jos ja kun meillä lasten koulumatkat venyvät monta tuntia kestäviksi, niin on näin, että
tämä aika on pois harrastamisesta, sillä iltapäivä on jo pitkällä, kun koulupäivä on ohi, eikä
moni lapsi enää jaksaisikaan lähteä illalla harrastamaan, kun on väsynyt autossa istumises-
ta ja pitkin poikin teitä koulukyydissä istumisesta. Seurauksena on se, että kauempana kou-
luista ja keskustoista asuvat lapset ja nuoret jäävät syrjään harrastuksista. Heille ei synny
harrastusten tuomia myönteisiä kokemuksia, iloa ja onnistumista, ei kartu uusia taitoja eikä
synny tärkeitä kaverisuhteita. Pitkässä juoksussa harrastusten hyödyt terveyden ja terveel-
listen elintapojen omaksumisen kannalta jäävät toteutumatta. Lyhyen tähtäimen päätös siis
muuttuu näin pahimmillaan elämän pituiseksi haitaksi.

Koulumatkoihin kuluvassa ajassa pitää arvioida ensisijaisesti lapsen etua ja ottaa se huo-
mioon. Ja juuri lapsen edun toteutuminen on tämän kohtuullisen pituisia koulumatkoja
koskevan lakialoitteen tärkein peruste.

Arvoisa puhemies! Samoin kuin koulumenestys myös positiivinen koulukokemus on
lapsia suojaava tekijä. Varsinkin nuoruusiällä kouluvuosien merkitys on erityisen suuri —
aivan kuten eilisessä välikysymyskeskustelussa keskustelimme. Hyvä koulukokemus vah-
vistaa selviytymistä etenkin haastavissa elämäntilanteissa, ja koulumatka on osa lasten
koulupäivää, se tulee muistaa.

Arvoisa puhemies! Haluan tässä keskustelussa nostaa esiin vielä yhden käytännön on-
gelman liittyen näihin koulumatkoihin. Nimittäin useimmissa kouluissa järjestetään oppi-
tuntien jälkeen monipuolista kerhotoimintaa. Lapset voivat harjoitella uusia taitoja niin lii-
kuntakerhoissa kuin taideaineiden kerhoissakin tai esimerkiksi oppia valmistamaan ter-
veellisiä välipaloja ja ruokia kokkikerhoissa. Kuitenkaan ne lapset, jotka ovat koulukyydi-
tyksen piirissä, eivät voi useinkaan näihin kerhoihin osallistua. Vaikka kerho olisi lapselle
kuinka mieluinen tahansa ja siellä olisi kavereita, on koulukyytiin oppituntien päätyttyä
mentävä ja jätettävä kerho sikseen, sillä muuten lapsi ei pääse kotiin. Tämä on yksi haja-
asutusseuduilla asuvien lasten eriarvoisuutta lisäävä tekijä. Kerhotoiminnan ja harrastus-
ten liittäminen osaksi koulupäivää, kuten me sosiaalidemokraatit olemme ehdottaneet, kor-
3



Pöytäkirjan asiakohta PTK 15/2018 vp
jaisi hyvin tämän lapsen arjen hyvinvointia heikentävän ongelman, eli kerhon jälkeen kuu-
luu saada kyyti kotiin.

Keskustelu päättyi.

Asia lähetettiin sivistysvaliokuntaan.
4


	21
	19.50
	19.54
	19.56
	19.58


