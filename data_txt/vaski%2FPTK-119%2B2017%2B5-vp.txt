















































DEMB01.tmp.xml


Pöytäkirjan asiakohta PTK 119/2017 vp
Pöytäkirjan asiakohta 

PTK 119/2017 vp

Täysistunto

Torstai 16.11.2017 klo 15.59—18.49

5. Hallituksen esitys eduskunnalle laiksi valtakunnallisista opinto- ja tutkintorekistereistä
Hallituksen esitys HE 72/2017 vp
Valiokunnan mietintö SiVM 9/2017 vp

Ensimmäinen käsittely

Toinen varapuhemies Arto Satonen: Ensimmäiseen käsittelyyn esitellään päiväjärjes-
tyksen 5. asia. Käsittelyn pohjana on sivistysvaliokunnan mietintö SiVM 9/2017 vp. Nyt
päätetään lakiehdotuksen sisällöstä.

Keskustelu

17.48 Jani Mäkelä ps: Arvoisa puhemies! Tässä hallituksen esityksessä säädetään lakia
valtakunnallisesta opinto- ja tutkintorekisteristä, joka korvaisi eräitä muita lakeja rekiste-
reistä tiivistäen rekistereitä, mikä on periaatteessa hyvä ja kannatettava tavoite. Tiedonku-
lun kannalta pienempi määrä rekistereitä on hyvä asia mutta tietysti asettaa paineita rekis-
terin tietoturvan ja kyberturvallisuuden kannalta.

Nyt kuitenkin huomioin tässä valiokunnan mietinnössä sen, että valiokuntahan on pe-
rehtynyt perusteellisesti tähän hallituksen esitykseen, sen kipukohtiin, ja esittänyt lukuisia
muutoksia. Mietinnössä on hyvin paljon keltaisella korostettua, ja se herättää ihmetystä ja
kysymyksen hallituksen lainvalmistelun tasosta, erityisesti kun tähänkin esitykseen on pe-
rustuslakivaliokunnalla ollut huomauttamista. Olisikin mielenkiintoista kuulla valiokun-
nan jäseniltä, onko tämä tulkinta, näin paperilta tehtynä, oikea: oliko huono valmistelu täs-
sä perusteena näille runsaille muutoksille ja korjauksille?

17.49 Kimmo Kivelä sin: Puhemies! Tämä lakiesitys on todellakin mitä kannatettavin.
Tämä sujuvoittaa, tämä on rationalisointia, uuden teknologian tehokkaampaa hyödyntä-
mistä ja panee kysymään, miksi vasta nyt tämä. Tällainen olisi voitu toteuttaa jo aiemmin. 

Se, mihin edellinen puhuja viittasi: Todellakin perustuslakivaliokunta joutui puuttu-
maan tähän tietoturvaan ja rekisterissä olevien tietojen eräisiin aikamääreisiin ja pysyvyy-
teen. En nyt vielä sanoisi, että tässä on mitään erityisen dramaattista. Kyllä perustuslakiva-
liokunta on niin tällä vaalikaudella, viime vaalikaudella kuin aiemminkin laittanut tiettyjä
asioita aina välillä ponnen taakse, ja ne on toki huomioitu. Mutta edellinen oikeuskansle-
rihan kiinnitti huomiota siihen, että lainvalmistelussa on puutteita ja asioita, joihin pitää
kiinnittää huomiota, mutta se ei ole vain tämän hallituksen aikainen vaan pitkäaikaisempi
yhteiskunnallinen kysymys.

17.51 Ritva Elomaa ps: Arvoisa puhemies! Perusopetuksen, lukiokoulutuksen ja amma-
tillisen koulutuksen yhteinen tietovaranto on järkevä uudistus. Opintosuoritusten ja tutkin-
 Tarkistettu
4.0



Pöytäkirjan asiakohta PTK 119/2017 vp
totietojen keskitetty sähköinen kokoaminen mahdollistaa tietojen hyödyntämisen entistä
jouhevammin esimerkiksi koulutukseen hakemisen tai aiemmin opitun tunnistamisessa ja
tunnustamisessa.

Tiedonkulun tehostaminen eri toimijoiden välillä on yksi esityksen keskeisimpiä etuja.
Kaiken kaikkiaan tämä on julkista viranomaistoimintaa parantava uudistus ja järkevää di-
giajan mahdollisuuksien hyödyntämistä.

Yksi olennainen uudistuksen hyöty on mahdollisuus luovuttaa tietoja kolmansille osa-
puolille. Tämä avaa mahdollisuuden luoda opiskelijoille yksilöllisesti räätälöityjä palvelui-
ta, kuten esimerkiksi opiskelija-alennusten tarjoamisen ja jatko-opintoihin hakeutumisen
sekä opintojen edistymisen seurannan entistä tehokkaammin.

Mutta edustaja Mäkelän huomio on kyllä aiheellinen, ja kuitenkin on tärkeää ja huomi-
oitavaa, että opiskelijoiden oikeus- ja tietoturvasta tulee huolehtia. Se on erityisen tärkeää.
Järjestelmän ja yksilön tietoturvan tulee olla hyvällä tasolla, ja tähän pitää kiinnittää eri-
tyistä huomiota järjestelmää luodessa.

Myös opiskelijan suostumus tulee aina kysyä tiedon keräämisen ja käytön yhteydessä.
Valtakunnallisten opinto- ja tutkintorekisterien uudistaminen on näin oppositiostakin kat-
sottuna kuitenkin hyvä uudistus.

17.52 Marisanna Jarva kesk: Arvoisa puhemies! Käsillä on tosiaan esitys, jota voi pitää
kannatettavana. On tärkeää, että me saamme myös koulutuspuolella enemmän ja enem-
män digitalisoitua tietoja, ja on erittäin hyvä, että meillä on sitten peruskoulutukseen ja toi-
sen asteen koulutukseen liittyen myös olemassa jatkossa suomalaisten ja muiden, ketkä
näitä tietoja pystyvät hyödyntämään, tiedot, mitä on opiskeltu aikoinaan. Tässä on myös-
kin sitten valiokunta kiinnittänyt huomiota siihen, että myös sellaiset, jotka ovat opiskel-
leet jo aiemmin, ennen kuin tämä muutos tehdään, voisivat saada nämä oppijanumerot eli
heidänkin tietonsa tallennettaisiin tänne. On hyvä, että nämä erinäiset paperit ja tutkintoto-
distukset ja muut, jotka ovat olleet kirjallisessa muodossa ja ehkä myös helposti hävitettä-
vissä, ovat sitten jatkossa varmassa tallessa, löydettävissä.

Tietysti jatkossa tämän kehityksen kannalta, kun meillä on olemassa muitakin koulutuk-
seen liittyviä tietoja kuin pelkästään ihan näitä tutkintotietoja, esimerkiksi ammatilliseen
koulutukseen liittyvät lupakortit — tämä lupakorttiviidakko, mistä puhutaan — ja kun näi-
tä lupiakin hyvin hajanaisesti nyt myönnetään eri koulutuksenjärjestäjien kautta ja nämä
ovat hyvin manuaalisessa muodossa nykyään, olisi hyvä, että tämmöiset erilaisiin ammat-
teihin liittyvät lupakortit pystyttäisiin myös digitalisoimaan ja ne olisivat myös esimerkik-
si tämmöisten tutkintorekistereitten yhteydessä saatavissa. Tätä on syytä kehittää, ja tätä
työtä ollaan tekemässä ja selvittämässä.

17.54 Jari Myllykoski vas: Arvoisa herra puhemies! Edustaja Elomaa nosti hyvän asian
esille ja kertoi, kuinka hyvä on, että tämmöinen rekisteri on olemassa. Toki on pidettävä
huoli siitä, että on yksityisyydensuoja ja henkilön suostumus tarvitaan siihen, jos tällaises-
ta rekisteristä luovutetaan tietoja kolmannelle osapuolelle. Sen pitää olla ehdottomasti sul-
jettu niin, että henkilö voi antaa vain itse sellaisen luvan, että tällaista markkinointia hänen
kohdallaan voidaan koulutustarjonnan tai jonkun muun osalta tehdä, koska näinhän meillä
lainsäädäntö edellyttää tälläkin hetkellä. Rekisteritietojen osalta henkilöstörekisterilaki
kyllä määrittelee, minkälaista rekisteriä voidaan pitää, ja laki määrittelee sen, mitä tietoja
siellä voi olla, mutta tietojen luovuttaminen sitten on toinen asia.
2



Pöytäkirjan asiakohta PTK 119/2017 vp
On hyvä, että tutkintotietoja voidaan kerätä, mutta haluaisin nyt tässä vähän sympata
kyllä hallituksen linjausta yleensä toisen asteen ammatillisesta koulutuksesta ja koko tästä
asiasta, että ollaan siirtymässä oikein osaamisperustaiseen suomalaiseen koulutusjärjestel-
mään erityisesti toisen asteen opinnoissa ja kuinka nyt nämä vanhat suoritetut tutkinnot ei-
vät vielä kuitenkaan välttämättä tarkoita sitä, että henkilön osaaminen olisi sillä tasolla.
Meillä tällä hetkellä se on hyvinkin jatkokoulutuskelpoisuusperusteista, ei niinkään siihen
ammattiin liittyvän osaamisen perusteista, ja siinä mielessä, kun näitä tietoja sitten tallen-
netaan, on hirveän tärkeää huomioida se, arvostammeko siellä edelleen vain tutkintoja vai
olemmeko nykyajassa ja arvostamme osaamista.

Yleiskeskustelu päättyi.

Eduskunta hyväksyi hallituksen esitykseen HE 72/2017 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.
3


