















































DEMCF5.tmp.xml


Pöytäkirjan asiakohta PTK 140/2017 vp
Pöytäkirjan asiakohta 

PTK 140/2017 vp

Täysistunto

Torstai 14.12.2017 klo 21.15—3.51

4. Hallituksen esitys  eduskunnalle veronkannon, verotuksen toimittamisen ja eräiden seu-
raamusmaksujen uudistamista koskevaksi lainsäädännöksi

Hallituksen esitys HE 97/2017 vp
Valiokunnan mietintö VaVM 26/2017 vp

Ensimmäinen käsittely

Toinen varapuhemies Arto Satonen: Ensimmäiseen käsittelyyn esitellään päiväjärjes-
tyksen 4. asia. Käsittelyn pohjana on valtiovarainvaliokunnan mietintö VaVM 26/2017 vp.
Nyt päätetään lakiehdotusten sisällöstä.

Keskustelu

2.52 Olavi Ala-Nissilä kesk (esittelypuheenvuoro): Arvoisa puheenjohtaja! Esittelen ve-
rojaoston puheenjohtajana tämän merkittävän verolain, Verohallinnon uudistuksen niin sa-
notun Valmis 3 -hankkeen.

Tämäkin lakiesitys on byrokratian purkamista osaltaan. Hallituksen esitys kattaa viimei-
sen osan siitä laajasta uudistuksesta, jonka tarkoituksena oli yhtenäistää, selkeyttää ja mo-
dernisoida kaikkien Verohallinnon kantamien verojen verotus-, muutoksenhaku- ja veron-
kantomenettelyä. Uudistuksella edistetään lisäksi sähköisiä toimintatapoja ja verotuksen
reaaliaikaisuutta, mikä näkyy erityisen selvästi nyt käsiteltävänä olevassa esityksessä.
Taustalla tässäkin on kaikkiaan hallitusohjelmaan kirjattu tavoite tehostaa Verohallinnon
toimintaa, parantaa verovelvollisten oikeusturvaa ja tiedonsaantia sekä keventää hallinnol-
lista taakkaa. Minusta, puhemies, voi sanoa, että tämä tekee veronmaksajan elämän paljon
helpommaksi. Toisaalta, kun tämä vapauttaa resursseja myöskin Verohallinnossa, tämä te-
kee niiden elämän vaikeaksi, jotka eivät halua veroja rehellisesti maksaa.

Lainsäädäntömuutokset on kytketty tarkoituksenmukaisuus- ja kustannussyistä ajalli-
sesti niin sanottuun Valmis-hankkeeseen, jossa Verohallinnon koko tietojärjestelmä ja inf-
rastruktuuri uudistetaan ja on uudistettu ja otetaan käyttöön vaiheittain 2016—2019. Muu-
tokset koskevat useita lakeja: tuloverotusta, tonnistoverotusta, kiinteistö- ja varainsiirtove-
rotusta sekä perintö- ja lahjaverotusta. Pääosin lakien on tarkoitus tulla voimaan 1.5.2018,
osan 1.11.2019. 

Valtiovarainvaliokunta on siis todennut verojaoston esityksestä, että esitys on poikkeuk-
sellisen laaja ja merkittävä asia- ja hankekokonaisuus ja sitä pitää tarkastella tästä lähtö-
kohdasta. Kantavana ajatuksena on ollut pyrkimys selkeyttää sääntelyä, yhtenäistää menet-
telyä eri verolajien kesken sekä nopeuttaa ja kehittää verotusprosesseja uuden tietojärjes-
telmän ja sähköisen asioinnin kehityksen myötä. Valiokunta on tämän Valmis-hankkeen
kaikissa kolmessa vaiheessa johdonmukaisesti ilmaissut tukensa uudistukselle ja puoltaa
myös tämän esityksen perusratkaisuja.
 Tarkistettu
4.1



Pöytäkirjan asiakohta PTK 140/2017 vp
Verotuksen päättyminen nykyistä aikaisemmin varhentaa myös veronpalautusten ja
jäännösverojen maksuajankohtia. Kun veronpalautus maksetaan nykyisin joulukuussa, ku-
ten tiedämme, pääosa niistä maksettaisiin jo elokuussa. Joulukuulle jäisi maksettavaksi
ehkä vain noin parisataa miljoonaa euroa kaikkiaan noin 2,3 miljardin vuosittaisesta palau-
tusmäärästä. Muutokset mahdollistavat toisaalta myös sen, että veronsaajat voivat saada
heille kuuluvat osuudet nykyistä aikaisemmin. Verotuksen päättyminen verovelvolliskoh-
taisesti tasaisi myös kunnille tehtävien tilitysten jakaumaa eri kuukausien välillä. Muutos
näkyy erityisen selvänä kiinteistöverotuksessa, jonka tuotoista noin puolet eli 850 miljoo-
naa euroa voidaan tilittää sitten jatkossa kuntaveronsaajalle nykyistä aikaisemmin.

Tässä oleellista on siis verotuksen päättyminen nyt verovelvolliskohtaisesti. Verotuk-
sen reaaliaikaisuuden keskeinen elementti on se, että verotus päättyy mahdollisimman pian
sen jälkeen, kun se on toimitettu. Koska valtaosalle tulo- ja kiinteistöverovelvollisuus val-
mistuu käytännössä jo kesäkuussa, pienehkölle joukolle heinä—lokakuussa, verovelvollis-
kohtaiselle päättymisajalle on siten selkeät perusteet.

Esityksessä uudistetaan merkittävällä tavalla myös sitä sääntelyä, joka koskee nykyistä
veronkorotusta eli ilmoitusvelvollisuuden laiminlyönnistä aiheutuvia sanktioita. Jatkossa
seuraamus jakautuisi kahteen osaan, niin sanottuun myöhästymismaksuun ja veronkoro-
tukseen. Osassa tapauksia nykyisen veronkorotuksen sijasta määrättäisiin siis jatkossa
myöhästymismaksu. Ratkaisevaa tässä olisi, antaako verovelvollinen veroilmoituksen tai
korjaako hän omasta aloitteestaan muun laiminlyöntinsä ennen verotuksen päättymistä.
Tämä jako korostaa laiminlyönnin vakavuutta ja vaikuttaa sanktion määrään sekä siihen,
miten tapausta on kokonaisuudessaan arvioitava. Verotuksen päättymishetki on tässä suh-
teessa merkityksellinen myös siksi, että silloin täyttyy myös mahdollisen verorikoksen tun-
nusmerkistö. 

Kun uudistuksen tarkoituksena on edistää verotustietojen saantia oikea-aikaisesti ja oi-
kean sisältöisinä, se kannustaa verovelvollista korjaamaan itse virheellisiksi tai puutteelli-
siksi tietämänsä tiedot. Tämä vähentää moninkertaista työtä ja kerryttää verotulot jo alun
perin oikeamääräisinä. Lisäksi sanktiojärjestelmä yhtenäistetään mahdollisimman pitkälle
oma-aloitteisia veroja koskevan seuraamusjärjestelmän kanssa. Uudistuksen toinen kanta-
va ajatus on ollut täsmentää sääntelyä niin, että seuraamusten perusteet olisivat nykyistä
kaavamaisempia ja objektiivisempia. Verotuksen ennakoitavuus on tällä vaalikaudella ol-
lut keskeinen periaate, ja se on veronmaksajan kannalta tärkeä periaate. Nämä periaatteet
kaventaisivat siten viranomaisten harkintavaltaa ja olisivat entistä ennakoitavampia ja sys-
temaattisempia. Näistä syistä niiden on arvioitu olevan myös nykyistä vaikuttavampia.

Veronkorotus määrättäisiin puolestaan silloin, kun verovelvollinen ei anna veroilmoi-
tusta tai korjaa oma-aloitteisesti veroilmoituksessa olevaa puutetta tai virhettä ennen vero-
tuksen päättymistä. Korotus olisi 2 prosenttia lisätyn tulon määrästä, mutta sitä voitaisiin
korottaa tai alentaa erityisillä perusteilla. Vaihteluväli olisi kaikkiaan 0,5—10 prosenttia.

Nykyisten säännösten muutostarve on ilmeinen, kun otetaan huomioon se karkea raken-
ne ja siihen liittyvä laaja harkintavalta, mikä nykyisin on. Vaikka säännöksen soveltami-
nen perustuu laillisuusharkintaan, yhdenvertaisen kohtelun vaaliminen käytännössä on
varsin haastavaa. Epäsuhta voimassa olevan lain ja käytännön välillä on siis suuri. Perus-
tuslakivaliokunta on todennut lausunnossaan, että hallinnollisissa seuraamuksissa on kysy-
mys merkittävästä julkisen vallan käytöstä. Laissa on säädetty sen vuoksi täsmällisesti ja
selkeästi muun muassa maksuvelvollisuuden ja maksun suuruuden perusteista.
2



Pöytäkirjan asiakohta PTK 140/2017 vp
Esitykseen sisältyvät veronkorotussäännökset täyttävät valiokunnan mielestä edellä ole-
vat täsmällisyyden, selkeyden ja oikeasuhtaisuuden vaatimukset. Valiokunta puoltaa näis-
tä syistä ehdotettuja veronkorotusasteikkoja sellaisinaan. Myös tässä yhteydessä on syytä
korostaa, että asteikkoa on tarkoitus soveltaa koko alaltaan, mukaan lukien myös 10 pro-
sentin taso. Totean vielä, että kun veroja jää maksamatta, niin meillähän peritään myöskin
korko, joka on 7 prosentin pinnassa, joka on nykyisellään todella korkea korko.

Laiminlyönnin arvioinnissa on perusteltua luopua tuottamusasteen arvioinnista. Tällai-
nen rikosoikeudellinen syyllisyysarviointi sopii ylipäänsä huonosti hallinnollisen ratkai-
sun tekoon ja verotuksen kaltaiseen massamenettelyyn. Valiokunta kuitenkin korostaa si-
tä, että veronkorotus on myös jatkossa rangaistusluonteinen seuraamus, mikä ilmenee
muun muassa perustuslakivaliokunnan lausunnosta. Sitä harkittaessa tulee ottaa siis huo-
mioon myös rikosoikeudellisen seuraamuksen mahdollisuus. Tätä rajaa sääntelee vuonna
2013 voimaan tullut laki erillisellä päätöksellä määrättävästä vero- tai tullirikoksesta eli
kaksoisrangaistavuuden sisältävä niin sanottu ne bis -laki.

Säännös on yhdistetty asiantuntijakuulemisessa valiokunnan mielestä perusteettomasti
niin sanottuun tehokasta katumista koskevaan sääntelyyn. Siitä ei ole kuitenkaan kysymys
nyt edes välillisesti, eikä sellaiseen menettelyyn oikeuttavaa erityislakia ole edelleenkään
voimassa. Sellainenhan on muun muassa Ruotsissa. Ilman nimenomaista sääntelyä tällai-
nen menettely ei siis olisi laillista.

Kuten todettu, verotuksen nykyiset menettelysäännökset ja edellä mainittu ne bis -laki
luovat selvän toimintakehikon niissä tilanteissa, joissa veronkorotuksen sijasta on velvol-
lisuus harkita asian siirtämistä rikosprosessiin.

Puhemies! Valiokunnassa on tätä lakia käsitelty varsin perusteellisesti, neljä kertaa
kuultu Verohallinnon asiantuntijoita, ja tältä pohjalta on mietintö syntynyt.

Mietintö ei ole yksimielinen, vaan siihen sisältyy vastalause.

3.02 Timo Harakka sd: Arvoisa puhemies! Hallituksen esitys verotuksen toimittamisen
ja veronkantoon liittyvän lainsäädännön uudistamiseksi on pääsääntöisesti erittäin kanna-
tettava valiokunnan mietinnössä kuvatuin muutoksin. Koko 900-sivuiseen kokonaisuu-
teen, jonka viimeinen, valmis 3. osa on reilut 300 sivua, sisältyy kuitenkin pienenä yksi-
tyiskohtana seuraamusmaksujen muutoksia, joihin liittyy eräitä ongelmia. Lisäksi lakiesi-
tyksessä ei ole riittävällä tavalla huomioitu sitä, miten veronkorotuksilla ennaltaehkäistään
laiminlyöntejä. Nämä puutteet edellyttäisivät toimenpiteitä, joilla varmistettaisiin ennen
kaikkea se, että verotuksen laiminlyönteihin liittyvät seuraamusmaksut ja muut seuraa-
mukset olisivat riittäviä raskaimpien laiminlyöntien ennaltaehkäisemiseksi. Veronkorotus-
ten muutokset voivat heikentää tätä niin kutsuttua yleisestävyyttä ja antaa viestin siitä, et-
tei eräitä verotukseen liittyviä raskaita laiminlyöntejä pidetä kovinkaan tuomittavina. Täl-
laisen viestin antamista on syytä välttää.

Puhemies! Hallituksen lakiesitys muuttaisi veronkorotusten määräämistä kaavamaisem-
maksi. Laissa säädettäisiin verotuksen taso nykyistä täsmällisemmin, jolloin viranomais-
ten harkintavalta kapenisi. Samalla parannettaisiin seuraamusten ennustettavuutta, joka
sitten osaltaan voisi ennaltaehkäistä laiminlyöntejä. Tätä kaikkea täsmentämistä voidaan
pitää kannatettavana. Veronkorotusten ja muiden seuraamusmaksujen kaavamaisempi
määrääminen johtaisi kuitenkin niiden tason muutoksiin. Joissakin tilanteissa veronkoro-
tukset laskisivat ja joissakin nousisivat verrattuna nykytilanteeseen. Tämä seuraus on si-
säänrakennettu hallituksen esitykseen, vaikkei sen nimenomaisena tarkoituksena olekaan
3



Pöytäkirjan asiakohta PTK 140/2017 vp
muuttaa nykytilannetta. Esimerkiksi lievimmistä laiminlyönneistä maksettava myöhästy-
mismaksu olisi yleensä alempi kuin vastaavista laiminlyönneistä nykyisin määrättävä ve-
ronkorotus.

Niinpä onkin aiheellista arvioida sitä, mitä vaikutuksia seuraamusmaksujen muutoksilla
olisi veronkorotusten niin kutsuttuun yleisestävyyteen. Eräissä tilanteissa veronkorotusten
alentaminen antaa väärän signaalin. Veronkorotus on hallinnollinen sanktio, jolla on tar-
koitus rangaista laiminlyönnistä. Ennen kaikkea tarkoituksena on ennaltaehkäistä laimin-
lyöntejä, sillä veronkorotuksen uhka ohjaa verovelvollisia toimimaan oikein. Se myös an-
taa lainsäätäjältä verovelvollisille viestin siitä, millainen toiminta on epätoivottavaa. Tästä
näkökulmasta voidaan pitää ongelmallisena, että veronkorotusten taso laskisi todennäköi-
sesti eräissä tilanteissa huomattavasti nykyisestä. Nämä tilanteet ovat sellaisia, joissa ve-
ronkorotus määrätään verotuksen oikaisun yhteydessä esimerkiksi verotarkastuksen seu-
rauksena. Hallituksen esityksen mukaan näissä tilanteissa veronkorotusten yhteismäärä
laskisi 13 miljoonasta eurosta 7 miljoonaan. Lasku koskisi pääosin yrityksiä, joilla veron-
korotukset puolittuisivat 5 miljoonaan. Hallituksen esityksessä on todettu, että arviot ovat
viitteellisiä. Silti on ilmeistä, että veronkorotukset nimenomaisesti laskisivat. Tämä on to-
dettu myös hallituksen esityksessä: "Verotuksen oikaisussa määrättävän veronkorotuksen
keskimääräinen taso alenisi kaikilla verovelvollisuusryhmillä."

Ongelmallista on se, että veronkorotusten alentuminen koskisi muun muassa systemaat-
tista aggressiivista verosuunnittelua koskevia tapauksia, joissa järjestelyt on katsottu vero-
tusmenettelystä annetun lain 28 §:ssä tarkoitetuksi veron kiertämiseksi. Hallituksen esityk-
sen 32 a §:n 2 momentin mukaan veronkiertämistilanteissa voitaisiin määrätä korotettu ve-
ronkorotus ainoastaan, jos laiminlyönti on toistuvaa tai verovelvollinen osoittaa muuten il-
meistä piittaamattomuutta verotusta koskevista velvoitteista, mutta hallituksen esityksessä
ei ole tarkasti määritelty, mitä ilmeisellä piittaamattomuudella tarkoitetaan. Siinä on kui-
tenkin todettu, ettei veron kiertäminen tai euromääräisesti suuri laiminlyönti edellytä vält-
tämättä korotettua veronkorotusta. Näissä tilanteissa voidaan siis määrätä myös perustasoi-
nen, nykyistä alempi veronkorotus.

Hallituksen esityksessä ei ole myöskään täsmennetty, milloin veronkorotus määrätään
esimerkiksi 3:n, milloin 5:n ja milloin 10 prosentin suuruisena. Sen vaikutusarviossa on
kuitenkin oletettu, että merkittävimmissä laiminlyönneissä määrätään yleensä 3 prosentin
veronkorotus. Tämän vuoksi on todennäköistä, että kynnys määrätä veronkorotus 3:a pro-
senttia suurempana nousee hyvin korkeaksi. Kynnystä nostaa osaltaan se, ettei veronkier-
tämistä pidetä esityksessä välttämättä ilmeisenä piittaamattomuutena, kuten äsken totesin,
josta määrättäisiin siis edes 3 prosentin veronkorotus.

Edellä olevista syistä laki ei hallituksen esittämässä muodossaan vastaa täysin sille ase-
tettuja tavoitteita. Korkeampien veronkorotusten osalta laki on epämääräinen, eikä viran-
omaisten harkintavaltaa ohjattu riittävästi. [Olavi Ala-Nissilä: 70-luvun henkeä vähän mu-
kana!] — Ei, tämä on 2020-luvun henkeä, koska Euroopassa ja maailmassa veronkiertoon
ja aggressiiviseen verosuunnitteluun suhtaudutaan huomattavasti ankarammin kuin edus-
taja Ala-Nissilän edellisellä eduskuntakaudella. Esimerkiksi Euroopan parlamentti on juu-
ri muutama päivä sitten hyväksynyt lähes yksimielisesti niin sanotun Panaman papereiden
komitean mietinnön, jossa esitetään huomauttavan tiukkoja aggressiivisen verosuunnitte-
lun vastaisia toimenpiteitä. [Olavi Ala-Nissilä: Se onkin eri asia!] Suomi ei enää tällä hal-
lituskaudella ole aggressiivisen verosuunnittelun estämisen kärkimaa, kuten se vielä edel-
lisen hallituksen kaudella oli.
4



Pöytäkirjan asiakohta PTK 140/2017 vp
Niissä tilanteissa, joissa verotusta vältetään systemaattisesti tai vakavan huolimatto-
muuden vuoksi, veronkorotusten taso tulee todennäköisimmin laskemaan. Esimerkiksi ve-
ron kiertämistä koskevan veromenettelylain 28 §:ssä olevan säännöksen, veromenette-
lylain 29 §:n peitellyn osingon säännöksen taikka veromenettelylain 31 §:n siirtohinnoitte-
luoikaisun soveltamiskynnys on hyvin korkea. Siksi niitä sovelletaan yleensä vain tilan-
teissa, joissa verovelvollisen laiminlyönti on ilmeinen.

Systemaattisen verovälttelyn ja muiden raskaampien laiminlyöntien ennaltaehkäisemi-
seksi olisi keskeistä, että niissä kiinni jäämisen veronkorotukset olisivat riittävällä tasolla.
Hallituksen esityksestä käy ilmi, että veronkorotusten perustaso räikeimmissä tapauksissa
on jo nyt noin puolet esimerkiksi Ruotsin tasosta, ja hallituksen esityksen seurauksena se
laskisi siitä entisestään.

Ehdotamme siis, että veromenettelylakiin lisätään uusi 32 a §:n 3 momentti, jossa mää-
ritetään perusteet sille, miten veronkorotus määräytyy rangaistusasteikon sisällä. Lisäksi
momentissa määritetään, milloin verovelvollisen toimintaa voidaan pitää ilmeisenä piittaa-
mattomuutena, josta tulee määrätä korotettu veronkorotus. On aiheellista täsmentää vero-
tusmenettelystä annetun lain korotettuja veronkorotuksia siten, että laissa määritellään tar-
kemmin, milloin korotettu veronkorotus määrätään ja minkä suuruisena se määrätään.
Näin ollen esitämme lakiin kolmea pykälämuutosta näihin kohtiin. Tavoitteena on se, että
veronkorotusten ennaltaehkäisevyys ja yleistävyys paranee.

Vielä pari sanaa, puhemies, oma-aloitteisesta verotuksesta. 
On tarkoituksenmukaista, että oma-aloitteinen korjaaminen otetaan huomioon veronko-

rotusta alentavana tekijänä. Nykyään alennetuksi veronkorotukseksi on kuitenkin määrät-
ty pääsääntöisesti puolet normaalista veronkorotuksesta, kun hallituksen esityksessä ol-
laan alentamassa sitä neljäsosaan. Näin suurta alennusta ei voida pitää perusteltuna, sillä se
heikentäisi veronkorotuksen laiminlyöntejä ennalta ehkäisevää vaikutusta. Tämä voisi li-
sätä laiminlyöntejä ja aiheuttaa siten myös turhia veroriitoja. Ottaen huomioon esittämäm-
me korotukset veronkorotusten perustassa veronkorotuksen olisi syytä olla oma-aloitteisis-
sa oikaisuissa myös korkeampi kuin hallitus esittää. Tällöin annettaisiin riittävä signaali
siitä, että verovelvollisen oma-aloitteinen toiminta otetaan huomioon seuraamuksia lieven-
tävänä tekijänä.

Olennaista on myöskin se, että Verohallinnolla on täsmällinen käsitys siitä, milloin ve-
ronkorotukset eivät riitä vaan tapaukset on vietävä rikosilmoituksina tutkintaan. Rikosil-
moituksen tekeminen on osaltaan riippuvainen Verohallinnon sisäisistä menettelyistä ja
asiaa käsittelevän virkailijan osaamisesta. Viime vuosina tilanne on huomattavasti paran-
tunut osittain johtuen julkisesta keskustelusta, joka on liittynyt rikosilmoitusten koettuun
liian korkeaan kynnykseen. Verohallinnon tekemien rikosilmoitusten määrä on liki kaksin-
kertaistunut 443:stä 784:ään vuosina 2013—2016. On mahdollista, että rikosilmoituksia ei
siis aiemmin tehty silloin, kun olisi ollut rikosepäilyn aihetta. Siksi on äärimmäisen tärkeä-
tä, että tämä parannusten tie jatkuu [Puhemies koputtaa] eikä riskiä entisestään lisätä. Lain-
säädäntö antaisi mahdollisuuden nivoa paremmin yhteen Verohallinnon, poliisin ja syyttä-
jäviranomaisten yhteistyötä. Tässä yhteydessä ei kuitenkaan ole tarkoituksenmukaista
puuttua näitä koskevaan lainsäädäntöön. 

Arvoisa puhemies! Esitän edellä olevan perusteella käsittelyn pohjaksi vastalauseen 1
sisältämiä pykälämuutoksia ja lausumia.
5



Pöytäkirjan asiakohta PTK 140/2017 vp
3.13 Ozan Yanar vihr: Arvoisa puhemies! Edustaja Harakka kävi hyvin läpi tähän laki-
esitykseen sisältyviä ongelmia. Kyse on laajasta uudistuksesta, jossa on myös ongelmalli-
sia kohtia. Muun muassa seuraamusmaksujen muodostuminen uudella tavalla muodostaa
ongelmia. Esimerkiksi veronkorotusten tason muutoksilla olisi ollut syytä varmistaa, että
olennaisimpia laiminlyöntejä oltaisiin pystytty ennaltaehkäisemään riittävillä seuraamus-
maksuilla.

Me vihreät olemme mukana tässä vastalauseessa. Siksi kannatan edustaja Harakan
aiemmin tekemää esitystä tähän lakiesitykseen ja pidän sitä erittäin tärkeänä.

3.14 Olavi Ala-Nissilä kesk: Arvoisa puhemies! Edustaja Harakan puheenvuoron johdos-
ta pari kommenttia. Edustaja Harakka on täällä aikaisemmin ja ihan julkisuudessakin an-
tanut ymmärtää, että tässä olisi kysymys aktiivisesta katumisesta. Siitähän ei ole kysymys,
sehän edellyttäisi aivan omaa lainsäädäntöään. Ruotsissa sellainen kyllä on. 

Mutta todellakin moderni verotus on sitä, että käytetään digitalisaatiota, modernia vero-
hallintoa, myöskin riskien hallintaa hyväksi katsoen, missä niitä riskejä on. Myöskin toi-
mitaan niin, että tavallaan kannustetaan verovelvollista oma-aloitteisesti oikaisemaan
mahdollisesti tulleita virheitä. Tämä lainsäädäntö toimii näin. Minusta edustaja Harakan
puheessa, niin kuin sanoin, heijastuu vähän sellainen 70-luvun ajattelu, että tämä olisi jo-
tain pelkkää verotarkastusta, usein poliisien toimintaa, vaan ei, nykyaikainen, tehokas ve-
rohallinto on ratkaisevan tärkeässä asemassa, kun pyritään verojen välttämistä ja aggres-
siivista verosuunnittelua estämään. Minusta tämä esitys ei muuta seuraamuksiltaan nyky-
käytäntöä mutta modernisoi verotusta hienolla tavalla. Pitää antaa Verohallinnolle tunnus-
tus sen uudistamisesta ja byrokratian vähentämisestä. Niin kuin sanoin tuossa alkuun, tämä
helpottaa tavallisen veronmaksajan elämää mutta tekee sellaisen veronmaksajan elämän
hankalammaksi, joka ei halua veroja maksaa.

3.16 Timo Harakka sd (vastauspuheenvuoro):  Arvoisa puhemies! Edustaja Ala-Nissilä
ei ole siirtymässä vielä 2020-luvulle, jolloin meillä on laaja kansainvälinen yhteisymmär-
rys ja yhteistyö viranomaisten tasolla, julkisuuden tasolla ja myöskin poliittisten päättäjien
tasolla siitä, että aggressiivinen verosuunnittelu ja veronkiertäminen lopetetaan tästä maa-
ilmasta ja veroparatiisit suljetaan. Ilmeisesti edustaja Ala-Nissilä ei ole kuullut Panaman
papereista eikä Lux Leaksistä eikä Liechtensteinin tietovuodoista, [Olavi Ala-Nissilän vä-
lihuuto] näistä kaikista merkittävällä tavalla verorikollisuutta estävistä toimista.

Edellinen hallitus oli edelläkävijä Euroopan tasolla veronkierron ehkäisyssä ja kansain-
välisen aggressiivisen verosuunnittelun ehkäisyssä. Nyt se verorikollisuus ei saa saada sel-
laista signaalia tällä lainsäädännöllä, että se olisi vähemmän tuomittavaa kuin nykylainsää-
dännössä, [Puhemies koputtaa] ja siihen tähtäävät nämä esityksemme.

3.17 Olavi Ala-Nissilä kesk: Arvoisa puhemies! Haluan todeta, että kyllä nykyhallitus te-
hokkaasti pyrkii estämään aggressiivista verosuunnittelua ja laittaa täytäntöön EU-direk-
tiivejä hyvin tehokkaasti. Tässä on enemmän kysymys kotimaan verotuksen toimittamises-
ta. Toki tällä on kansainvälinen yhteys. Mutta kuten kerroin, se on erityisesti hyvää vero-
hallintoa ja digitalisaation hyväksikäyttämistä, riskienhallintaa, kun pyritään mahdollisim-
man hyvään verotuksen kertymään. Myöskin toimitaan niin, että veronmaksajaa kannuste-
taan korjaamaan omia virheitään, ja sitten jos on rikollista toimintaa, niin silloin myöskin
sanktiot tulevat lain mukaan veroseuraamuksineen ja myöskin viivästyskorkoineen.
6



Pöytäkirjan asiakohta PTK 140/2017 vp
3.18 Timo Harakka sd (vastauspuheenvuoro): Niin, tämä hallitushan on kunnostautunut
todellakin sillä, että se tarjoili meille talvella 2015 tämän tehokkaan katumisen lakia, joka
onneksi täällä eduskunnassa kaatui. Siitä kaikuja on toki tässä matalassa, vain 0,5 prosen-
tin veronkorotuksessa, jonka oma-aloitteisesti katuva veroilmoituksen tekijä joutuu suorit-
tamaan. Nämä henkilöt saattavat olla niitä, jotka ovat Sveitsissä tai muualla veroparatiisis-
sa piilotelleet varojaan, mutta nykyinen tehokkaampi viranomaisten yhteistyö on nostanut
kiinnijäämisvaaran sellaiseksi, että on parempi tulla esiin, ja silloin tässä siitä suoranaisesti
palkitaan. Hallintarekisterilainsäädäntö, jota ajoitte kuin käärmettä pyssyyn, piilottaa
omaisuuksia ulkomaille samaan aikaan, kun veroparatiisit ovat tulossa päivänvaloon. Suo-
mi tämän hallituksen kaudella on menossa täsmälleen väärään suuntaan verorikollisuuden
estämisessä kansainvälisesti.

Yleiskeskustelu päättyi ja asian käsittely keskeytettiin.
7


	4
	2.52
	3.02
	3.13
	3.14
	3.16
	3.17
	3.18


