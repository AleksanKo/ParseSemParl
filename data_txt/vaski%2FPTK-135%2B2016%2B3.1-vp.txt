















































DEMDFF5.tmpSave.xml


Pöytäkirjan asiakohta PTK 135/2016 vp
Pöytäkirjan asiakohta 

PTK 135/2016 vp

Täysistunto

Torstai 15.12.2016 klo 10.02—21.54

3.1. Suullinen kysymys lisäleikkausten tarpeesta (Sanna Marin sd)
Suullinen kysymys SKT 137/2016 vp

Suullinen kyselytunti

Ensimmäinen varapuhemies Mauri Pekkarinen: Edustaja Marin.

Keskustelu

16.01 Sanna Marin sd: Arvoisa puhemies! Käsittelemme hallituksen esitystä ensi vuo-
den talousarvioksi epäselvässä tilanteessa. Näyttää siltä, ettei hallitus ole yhtä mieltä talou-
den kuvasta ja tarvittavista toimista. Valtiovarainministeri Orpo on varoittanut jopa 1—2
miljardin lisäsäästöistä puolivälitarkastelun yhteydessä. Pääministeri Sipilä on puolestaan
sanonut, ettei lisäleikkauksille ole tarvetta. Hallituksen ilmiselvän eripuraisuuden lisäksi
hämmennystä on herättänyt kehysriihen ajankohta. Kehysriihen pitäisi olla maaliskuussa,
mutta hallitus on päättänyt siirtää ajankohtaa kuntavaalien yli huhtikuulle. Tilanne on ih-
metyttänyt myös pitkäaikaista valtiovarainministeriön ja TEMin virkamiestä Erkki Virtas-
ta, joka on sanonut, ettei päätöksiä voi aina siirtää vaalien yli. Koska pääministeri ja val-
tiovarainministeri eivät ole paikalla, kysyn pääministerin sijaiselta Soinilta: miksi kehys-
riihi on siirretty kuntavaalien yli, ja onko lisäleikkausten tarve nolla, 1 vai 2 miljardia eu-
roa?

16.02 Ulkoasiainministeri Timo Soini (vastauspuheenvuoro): Arvoisa herra puhemies!
Minä uskon tämän hallituksen politiikkaan. Minä uskon siihen, että me noudatamme hal-
litusohjelmaa. (Paavo Arhinmäen välihuuto) Me myös aiomme, edustaja Arhinmäki, kes-
tää sen leikin toisin kuin te: te olette sitoutuneet johonkin ohjelmaan, (Hälinää — Puhe-
mies koputtaa) ettekä sitten ole sitoutuneet. Eli minä vakuutan, että tämä hallitus pyrkii
hoitamaan asiat niin, että lisäleikkauksia ei tarvita.

Miksi tämä ajankohta? Käsitykseni mukaan, kun kuuntelin eilen valtiovarainministeri
Orpoa, hän oli keskustellut nykyisen valtiovarainministeriön korkeimman virkamiehen,
Martti Hetemäen, kanssa, joka piti tätä ajankohtaa täysin perusteltuna ja luonnollisena.

Ensimmäinen varapuhemies Mauri Pekkarinen: Pyydänpä nyt niitä edustajia, jotka ha-
luavat esittää lisäkysymyksen, nousemaan ylös ja painamaan V-painiketta.

16.03 Sanna Marin sd (vastauspuheenvuoro): Arvoisa puhemies! Hallituksen budjettipo-
litiikan voi kiteyttää yhteen lauseeseen: otetaan köyhiltä ja annetaan rikkaille.

Annan tästä esimerkin: Hallitus leikkaa opiskelijoiden toimeentuloa neljäsosalla eli lä-
hes 90 euroa kuukaudessa. Opiskelijat ovat jo nyt yksi suurimmista pienituloisten ryhmis-
 Tarkistettu
4.0



Pöytäkirjan asiakohta PTK 135/2016 vp
tä, ja iso osa opiskelijoista elää köyhyysrajan alapuolella. SDP ei hyväksy leikkausta. Sa-
maan aikaan kun hallitus leikkaa opiskelijoilta yli 120 miljoonaa euroa, se on päättänyt an-
taa saman verran rahaa suurituloisille yrittäjille tehottoman ja kalliin yrittäjävähennyksen
kautta, jota jopa hallituksen omassa esityksessä kuvataan kasvu- ja työllisyysvaikutuksil-
taan heikoksi.

Kysynkin pääministerin sijaiselta: Miksi te otatte köyhiltä ja annatte rikkaille? Voitteko
nyt luvata, ettei leikkauksia ole ainakaan tulossa lisää ensi keväänä? Kyllä vai ei, päämi-
nisterin sijainen Soini?

16.04 Ulkoasiainministeri Timo Soini (vastauspuheenvuoro): Arvoisa herra puhemies!
Arvasin, että tämä kysymys tulee. Luettelen niitä — te sanotte, että on tehty leikkauksia, ja
pitää paikkansa, on tehty leikkauksia — mitä on tehty, pienituloisille useita heidän tilaansa
kohentavia ratkaisuja: omaishoitajien vapaapäivät turvataan, perhehoitajien palkkioita
nostetaan, takuueläkettä nostetaan kahteenkin kertaan, toimeentulotuen indeksisidonnai-
suus säilyy, ja se siirretään Kelan maksettavaksi, Yle-vero poistetaan 300 000 pienituloi-
selta.

Sitten te sanotte, että suurituloisia ei koske mikään. Ministereiden palkkoja on leikattu 7
prosenttia, toisin kuin esimerkiksi kansanedustaja Sanna Marinin kansanedustajan palkki-
ota. (Välihuutoja)

16.05 Antti Lindtman sd (vastauspuheenvuoro): Arvoisa puhemies! Ministeri Soini, fak-
ta nyt vain on se, että tämän hallituksen politiikan johdosta lapsiköyhyys lisääntyy, eläke-
läisköyhyys lisääntyy, vanhusköyhyys lisääntyy, ja nyt tämä kehysriihen ajankohta on ai-
van olennainen kysymys. Nimittäin te, ministeri Soini, ennen vaaleja sanoitte, että köyhil-
tä ei saa, ei voi eikä ole varaa leikata. Ja siitä huolimatta te teette historian suurimman leik-
kauksen esimerkiksi opintotukeen. Vähävaraisilta opiskelijoilta viette neljänneksen pois.

Arvoisa puhemies! Ministeri viittasi täällä, että olisi olemassa joitain teknisiä ongelmia
siinä, minkä takia kehysriihtä ei voi pitää ennen vaaleja. Tunti sitten valtiovarainministe-
riön virkamies on vahvistanut, että ei ole mitään teknistä estettä pitää kehysriihtä juuri sinä
ajankohtana kuin se on aikaisempina vuosina ollut, ennen kunnallisvaaleja. Jos kerran näin
on, voitteko nyt myöntää, että päätös siirtää kehysriihi ja (Puhemies koputtaa) nämä leik-
kaukset kuntavaalien yli on poliittista harkintaa?

16.06 Ulkoasiainministeri Timo Soini (vastauspuheenvuoro): Arvoisa puhemies! Olem-
me hallituksessa keskustelleet asiasta, ja en tiedä, kuka teidän lähteenne on ja mikä tai kuka
virkamies se on. Meille on valtiovarainministeriön ylin johtaja ilmoittanut, että tämä ajan-
kohta, mihin hallitus on sitten päätynyt, on hyvä ja oikea.

16.07 Antti Lindtman sd (vastauspuheenvuoro): Arvoisa puhemies! Tämä on ihan julki-
nen asiakirja. Budjettiosaston päällikkö Mäkinen toteaa tunti sitten julkaistussa jutussa,
että teknisesti ottaen kehysneuvottelut voisivat olla vaaliviikolla. Mutta käyttäen nimen-
omaan näitä perusteluja kunnallisvaaleista hallitus on tehnyt sen harkinnan, että te siirrätte
kehysriihen kunnallisvaalien yli. Ja nyt tämä herättää ison kysymyksen. Kun te kerran jo
olette sanoneet, että pienituloisilta ei voi, ei saa eikä ole varaa leikata ja siitä huolimatta te
teette historian suurimman leikkauksen opintotukeen, niin kansalaiset jäävät kysymään, et-
tei tässä nyt vain olisi käymässä samalla tavalla. Kysyn vielä kerran uudelleen: Myönnät-
2



Pöytäkirjan asiakohta PTK 135/2016 vp
tekö vihdoin sen, että päätös siirtää kehysriihi ja mahdolliset uudet lisäleikkaukset pienitu-
loisilta kansalaisilta yli kuntavaalien on poliittista harkintaa eikä siinä ole takana mitään
teknistä syytä?

16.08 Ulkoasiainministeri Timo Soini (vastauspuheenvuoro): Arvoisa herra puhemies!
Vastasin edustaja Marinin ensimmäiseen kysymykseen leikkaustarpeesta. Minä uskon,
että me toteutamme hallitusohjelman ja lisäleikkauksille ei tule tarvetta. Toivon, että tulok-
set mahdollistavat tämän, joka on ilman muuta koko hallituksen tavoite.

Sitten: meillä ei ole minkäännäköistä peliä tässä suhteessa, onko joku kuntavaali silloin
tai ei. Me haluamme valmistella esitykset kunnolla. Me haluamme myös sitten, kun esityk-
set teemme, viedä ne läpi, eikä niin kuin viime hallitus, joka viimeisenä eduskuntapäivänä
äänesti omia esityksiään vastaan.

Ensimmäinen varapuhemies Mauri Pekkarinen: Lisäkysymys, valtiovarainvaliokun-
nan puheenjohtaja edustaja Kalli.

16.09 Timo Kalli kesk (vastauspuheenvuoro): Arvoisa puhemies! Täällä käsittelyssä ole-
va budjetti ja hallitusohjelma ovat saaneet aikaan sen, että Suomessa vakaus on lisäänty-
nyt, ennustettavuus on lisääntynyt, ja nyt on erittäin tärkeää, että eduskunta omalta panok-
seltaan myöskin lisää luottamusta. Kuluttajien luottamus on selvästi korkeampi kuin mo-
neen vuoteen, ja sen tähden on erittäin tärkeätä, että tässä keskustelussa ei mennä nyt edel-
le, siihen, mitä on ensi keväänä mahdollisen kehyksen yhteydessä — monta kuutiota juok-
see vettä Kokemäenjoessa ennen kuin ollaan siellä. Sen tähden kysynkin pääministerin si-
jaiselta: uskotteko te, että kuluttajien luottamus edelleen vahvistuu tämän käsittelyn alla
olevan budjetin toteutumisen johdosta, ja pidättekö tärkeänä, että nyt käydään tämänkal-
taista keskustelua, jossa ennakoidaan, mitä mahdollisesti huhtikuussa (Puhemies koput-
taa) tulee tapahtumaan?

16.10 Ulkoasiainministeri Timo Soini (vastauspuheenvuoro): Arvoisa herra puhemies!
Opposition tehtävä on tietysti haastaa, ja uskokaa, että minulla on siitä kokemusta.

Sitten, mitä tulee tähän itse asiaan, mitä edustaja Kalli, pitkäaikainen arvostettu kansan-
edustaja, valtiovarainvaliokunnan puheenjohtaja, sanoi, niin kyllä nyt nousun merkit ovat
olemassa. Suomen Pankki on ilmoittanut, että taantuma on ohi — tämä ei ole hallituksen il-
moitus. Mutta totta kai meidän täytyy pitää kiinni vakaudesta, uskottavuudesta, ennakoita-
vuudesta, jotta saamme lisää investointeja, jotta saamme lisää työllisyyttä. Sitten kansain-
välinen politiikka vaikuttaa meihin erittäin voimakkaasti. On erittäin tärkeätä se, mitä Yh-
dysvalloissa tapahtuu, mitä Aasiassa tapahtuu. Meidän viennin varassa me olemme, mei-
dän teollisuuden varassa me olemme, ja tässä suhteessa hallitus on tehnyt aivan erinomai-
sia toimenpiteitä, muun muassa teollisuutta edistäviä asioita, (Puhemies koputtaa) joita
SDP on kannattanut mutta esimerkiksi vihreät vastustanut.

16.11 Ville Niinistö vihr (vastauspuheenvuoro): Arvoisa puhemies! Viime päivinä moni
opiskelija on ollut yhteydessä siitä, että tämä 86 euron leikkaus kuukausittaiseen opintora-
haan on todella kova heille, ja vaarana on se, että koulutuksen periytyvyys lisääntyy ja mo-
nilla nuorilla opintoajat vain pitenevät, kun taloudellinen tilanne vaikeutuu. Tämä nuorilta
leikkaaminen on Suomen tulevaisuudesta leikkaamista. Samaan aikaan myös ammatilli-
3



Pöytäkirjan asiakohta PTK 135/2016 vp
sesta koulutuksesta leikataan lähes 200 miljoonaa euroa — aikana, jolloin joka viides nuo-
ri mies on koulutuksen tai työelämän ulkopuolella syrjäytymisvaarassa. Nämä ovat erit-
täin huonoja päätöksiä, jotka leikkaavat Suomelta tulevaisuudenuskoa ja -näkymiä. Siksi,
arvoisa pääministerin sijainen Soini, kun valtiovarainministeri Orpon puheet ovat monille
suomalaisille hyvin huolestuttavia, että ollaanko nyt leikkaamassa lisää pienituloisilta tai
koulutuksesta, kysynkin teiltä: voitteko luvata, että hallitus ei keväällä tee näiden jo nyt
tehtyjen kovien päätösten lisäksi vielä lisää leikkauksia koulutuksista (Puhemies koputtaa)
tai pienituloisilta? 

16.12 Ulkoasiainministeri Timo Soini (vastauspuheenvuoro): Arvoisa herra puhemies!
Kuten aikaisemmin ilmoitin, perussuomalaiset ovat sitoutuneet hallitusohjelmaan ja halli-
tuksen linjaan. Meidän käsityksemme on, että mennään parempaan suuntaan, ja silloin lisä-
leikkausten tarvetta ei ole. Jos mennään huonompaan suuntaan, niin sitten asia katsotaan
uudestaan, mutta minä uskon tämän hallituksen tekemiseen. Me olemme tehneet vaikeita,
kovia päätöksiä, se kuuluu tähän pelin henkeen, mutta olemme tehneet paljon myös sellai-
sia päätöksiä, joista myös pienituloiset ovat hyötyneet.

Tietysti, mitä opiskelijoihin tulee, niin kyllä esimerkiksi aika pitkään haluttiin, että opis-
kelijat pääsevät yleisen asumistuen piiriin, ja nyt kun he sitten pääsevät, niin sekin on mu-
kamas huono asia. Siinä (Välihuutoja) on puolensa. Ensin vaaditaan uudistuksia, ja sitten
kun tehdään, niin joku hyötyy, joku ei.

16.13 Sampo Terho ps (vastauspuheenvuoro): Arvoisa puhemies! Hieman rönsyilevän
avauskysymyksen tulkitsen sivunneen myös veropolitiikkaa ja ennen kaikkea sopeutuk-
sia. Tästä haluaisin kysyä arvoisalta pääministerin sijaiselta. Meillähän on monenlaisia so-
peutustoimia mahdollista tehdä, niin kuin näitä on täällä spekuloitu aika paljon, ja hallitus-
han on ottanut verolinjakseen hyvin erilaisen linjan kuin edellinen hallitus. (Välihuutoja)
Meillä on hyvin ihmisläheinen, työhön kannustava verolinja, joka alentaa kaikkien vero-
tusta, erityisesti pieni- ja keskituloisten verotusta. Edellinen hallitushan nosti arvonlisäve-
roa eli siis tavallisten kansalaisten verotusta — ja erityisesti pienituloisia se satuttaa eniten,
nostaa heidän elinkustannuksiaan — ja vastaavalla summalla sitten alensi suuryritysten ve-
roa eli yhteisöveroa käytännössä, suunnilleen vastaavalla summalla kuin korotti tavallis-
ten kansalaisten verotusta. Voitteko taata meille hallitusohjelmaan nojautuen, että tämä
hallitus ei tee sen kaltaisia ihmisyyden vastaisia ratkaisuja veropolitiikassa kuin edellinen
hallitus ja (Puhemies koputtaa) sosialidemokraattinen valtiovarainministeri? (Välihuutoja)

16.14 Ulkoasiainministeri Timo Soini (vastauspuheenvuoro): Arvoisa herra puhemies!
On totta, että arvonlisävero on vero, joka kaikista koviten osuu pienituloisiin, joka kertau-
tuu jokaisessa tuotteessa, jokaisessa ostopäätöksessä, se suistaa ja kuivuttaa suorastaan —
ja tämän viime hallitus teki. Myöskin yhteisöveroalennus, joka käsittääkseni oli satoja mil-
joonia euroja, oli edellisen hallituksen tekemä. En minä niitä sen kummemmin itke, mutta
sanonpa vain, mitä on tässä tosiasiassa tapahtunut. Tämä hallitus ei halua lisätä pienitulois-
ten, köyhien, opiskelijoiden, vammaisten rasitusta sillä, että arvonlisäveroa korotetaan,
koska se on tuhoisin vero pienituloisia (Puhemies koputtaa) kohtaan.

16.15 Paavo Arhinmäki vas (vastauspuheenvuoro): Arvoisa herra puhemies! Jos kuiten-
kin katsotaan faktoja, niin edellisen hallituksen aikana köyhyys väheni, tuloerot kapenivat.
4



Pöytäkirjan asiakohta PTK 135/2016 vp
Jos katsoo tämän hallituksen saavutuksia tähän mennessä, tuloerot ovat kasvaneet ja ensi
vuoden veropolitiikka kasvattaa niitä entisestään. Samaan aikaan te olette leikanneet köy-
hiltä, opiskelijoita, työttömiltä, eläkeläisiltä, lapsiperheiltä, sairailta. Tämä siitä huolimat-
ta, että te, pääministerin sijainen Soini, sanoitte ennen vaaleja: "Suomessa miljoona ihmis-
tä elää alle 1 000 euron tuloilla. Sosiaalinen oikeudenmukaisuus tarkoittaa sitä, että näiltä
ihmisiltä ei leikata mitään." Te olette kaikilta näiltä ihmisiltä leikanneet. Nyt kysymykseni
kuuluukin — kun te olette määritellyt rehellisyyden teidän tärkeimmäksi poliittiseksi ar-
voksenne: aiotteko te leikata vielä lisää ensi keväänä juuri näiltä ryhmiltä?

16.16 Ulkoasiainministeri Timo Soini (vastauspuheenvuoro): Arvoisa puhemies! Ilok-
seni edustaja Arhinmäen kysymyksessä oli yksi tosiasia: rehellisyys on todellakin yksi pe-
rusarvoistani.

Sitten se, mitä tapahtui viime hallituksen aikana — teidän ollessanne siellä mukana, sen
aikaa, kun kyytiä kestitte: 100 000 työtöntä oli neljän vuoden saldo. Ministeri Lindström
varmaan pystyy sanomaan, kuinka paljon työttömyys on laskenut tämän hallituksen aika-
na, täytyy näissä luvuissa olla tarkkana tässä aitiossa. (Välihuutoja)

Sitten, arvoisa puhemies (Hälinää) — jos pystyn vastaamaan tämän huudon yli — ilmoi-
tan senkin ilouutisen, jos ette ole huomanneet, että pieni- ja keskituloisten palkansaajien
verotusta kevennetään sadoilla miljoonilla euroilla kilpailukykysopimuksen mukaisesti.
Kelpaavatko nämä rahat pienituloisten parantamiseen? (Puhemies koputtaa) Mielestäni
kyllä.

16.17 Eero Heinäluoma sd (vastauspuheenvuoro): Arvoisa puhemies! Suuresti arvosta-
mani edustaja Kalli viittasi siihen, että ei pitäisi nyt puhua ensi keväästä, että se on haital-
lista. Mutta miksi me puhumme ensi keväästä? Emme sen takia, mitä oppositio on sano-
nut, vaan sen takia, että valtiovarainministeri Orpo käynnisti tämän keskustelun. Valtiova-
rainministeri Orpo sanoi, että ensi keväänä näillä tiedoilla, jotka nyt ovat olemassa, edessä
on 1—2 miljardin leikkaukset. Kyllä kai se tuo aikamoisen huolen, onko sillä budjetilla,
joka nyt hyväksytään, mitään mieltä, jos puolen vuoden kuluttua — kuntavaalien jälkeen
— hallitus tekee uuden leikkauspäätöksen. Sitten pääministeri sanoi, että ei leikata. Ero
nollan ja 2 miljardin välillä on kyllä isompi kuin hiiren kokoinen ero, tämä on jo vähintään
hevosen kokoinen ero. Nyt olemme kaksi päivää yrittäneet kysyä ministeri Soinilta, kun
tiedämme keskustan ja kokoomuksen kannat, mikä on teidän kantanne nykytalousennus-
teella (Puhemies koputtaa) leikkauksen määrästä, 0, 2 vai 1.

16.18 Ulkoasiainministeri Timo Soini (vastauspuheenvuoro): Arvoisa herra puhemies!
Tämä on nyt hyvä, kun käydään nämä hevosen kokoiset erot. Eilen edustaja Harakka sa-
noi, että Sitran 350 miljoonaa tai joku on hiuksen kokoinen, niin että kyllä tässä nyt vielä
pikkuisen jää välystä. Valtiovarainministeri Orpo ei ole paikalla, en hänen puolestaan vas-
taa. Vastaan omasta puolestani, kun minulta kysyttiin, että minä uskon tämän hallituksen
politiikkaan ja hallituksen ohjelman toteutumiseen siten, että lisäleikkaustarvetta ei ole.
Olen tämän valmis toteamaan vaikka kuinka monta kertaa. Minun mielestäni on myöskin
perusteita optimismille. Työllisyys on lähtenyt kasvamaan. Verotulot käytännössä tulevat
kasvamaan ja talous kasvaa. Ensimmäistä kertaa taitaa olla sitten useampaan vuoteen Leh-
man Brothersin romahtamisen jälkeen, että talous kasvaa, mikä on erittäin hyvä asia.
5



Pöytäkirjan asiakohta PTK 135/2016 vp
16.19 Kalle Jokinen kok (vastauspuheenvuoro): Arvoisa herra puhemies! Keskustelua
taloudesta on nyt käyty tässä eilen, ja tänään näköjään jatketaan. Olisi nyt syytä muistaa
myös, mitä on opposition taholta puhuttu taloudesta ennen vaaleja. Ennen vaaleja muun
muassa SDP kertoi, että he ovat valmiit tekemään 3 plus 1 miljardin euron säästöt ja leik-
kaukset tulevalla vaalikaudella. Valtiovarainministeri Rinne silloin ennen vaaleja sanoi,
että 3 miljardin euron leikkaukset ja säästöt on tehtävä heti vaalikauden alussa. Mutta mitä
tapahtui, kun valtiovarainministeri Rinne siirtyi oppositioon? Nyt mikään leikkaus ei käy,
(Mika Niikko: Juuri näin!) kaikki leikkaukset ovat sopimattomia, ja se, mitä hallitus tekee
— tervehdyttää taloutta — ei millään lailla käy oppositiolle. Olkaa rehellisiä ja myöntä-
kää, että meidän on laitettava talous kuntoon ja sitä tämä hallitus nyt tekee. Älkää sumut-
tako ihmisiä sekoittamalla kunnallisvaalien asioita (Puhemies koputtaa) ja kehysriihen
asioita. (Mika Niikko: Juuri näin!) Mitä sanotte, varapääministeri Soini, onko tässä nyt me-
nossa se, että sekoitetaan ihmisten mielet (Puhemies koputtaa) kunnallisvaalien asioiden ja
näiden valtiontalouden asioiden suhteen? (Hälinää)

16.21 Ulkoasiainministeri Timo Soini (vastauspuheenvuoro): Arvoisa herra puhemies!
Otetaan nyt tämmöinenkin asia, kun on tullut tuolla kunnanvaltuustossa oltua aika monta
kautta, että meillä on sikälikin poikkeuksellinen tilanne, että nyt kuntavaalit on siirretty
tänne huhtikuulle — niittenhän itse asiassa aikataulun mukaan piti olla viime syksynä.
Minä luulen, että siihen on oppositionkin hyväksyntä olemassa ja näistä asioista on yhdes-
sä sovittu. Hallituksen puoliväliriihellä ei ole mitään tekemistä kuntavaalien kanssa, ei mi-
tään tekemistä, vaikka te kuinka sitä pyöritätte. Minä ymmärrän, että te pyöritätte, mutta
asiat pitää tehdä, ja ne on parempi tehdä hyvin valmistellusti, ettei jouduta äänestämään
omia esityksiä vastaan.

Ensimmäinen varapuhemies Mauri Pekkarinen:  Tämän kysymyksen osalta viimeinen
lisäkysymys, edustaja Rinne.

16.21 Antti Rinne sd (vastauspuheenvuoro): Arvoisa puhemies! Sosialidemokraattien
vaihtoehdossa on menosopeutuksia, vaihtoehtobudjetti kannattaa lukea. (Välihuuto) Siellä
on aktiivista työllistämispolitiikkaa, kasvupolitiikkaa, siellä on myöskin se iso ero hallituk-
sen politikkaan, että me käytämme myöskin tuloja talouden sopeuttamiseen. Meillä on rik-
kaille kohdistuva, miljoonaperintöihin kohdistuva, verotus, meillä on yrittäjävähennyksen
poistaminen, meillä on siellä vaihtoehdoissa mukana myöskin finanssiliiketoimintaan ve-
ro, meillä ovat nämä kapitalisaatiosopimuksen kääreet, joista kaikista tulee tuloja sen ver-
ran, että päästään irti näistä ikävistä leikkauksista, epäoikeudenmukaisista leikkauksista, ja
eriarvoistamiskehityksestä. Nyt kysyn teiltä, arvoisa pääministerin sijainen Soini: onko so-
sialidemokraattien vaihtoehtobudjetin politiikka politiikkaa, jolla voidaan estää isot leik-
kaukset ensi keväänä kuntavaalien jälkeen toteutettavalla tavalla? (Välihuutoja)

16.22 Ulkoasiainministeri Timo Soini (vastauspuheenvuoro): Arvoisa herra puhemies!
On selvää, että myös teidän vaihtoehtobudjetissanne on sellaisia elementtejä, jotka ovat
hyviä. Esimerkiksi pidän siitä erittäin paljon, että te ette halunneet teollisuuden kustannus-
tasoa lisätä. Se on oikeata politiikkaa, ei hallituskaan halunnut sitä lisätä. Mutta edelleen
minua kyllä kiinnostaa tämä Sitran ryöstö, 365 miljoonaa kaiketi, vai mitä se oli, hiuksen-
kokoinen ero. Se minulle on kyllä jäänyt mieleen tässä.
6



Pöytäkirjan asiakohta PTK 135/2016 vp
Siitä arvostan sosialidemokraattista eduskuntaryhmää ja edustaja Rinnettä, että te olette
tehneet vaihtoehtobudjetin, että se voidaan punnita. Mutta sitä minä kyllä seuraan suurella
tarkkuudella, kun te olette ilmoittaneet — täällä yksi toisensa jälkeen on ilmoittanut —
mitkä kaikki leikkaukset te perutte, jos te valtaan pääsette. Kehotan nämä painamaan kaik-
ki mieleen ja syvälle sinne kevääseen 2019 asti. (Eero Heinäluoma: Ellei jo aikaisemmin!
— Ville Niinistö: Luulen, että se tulee jo keväällä vastaan!)

Kysymyksen käsittely päättyi.
7


