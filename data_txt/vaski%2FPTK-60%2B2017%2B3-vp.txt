















































DEM99E3.tmp.xml


Pöytäkirjan asiakohta PTK 60/2017 vp

 Tarkistettu
4.0

Pöytäkirjan asiakohta 

PTK 60/2017 vp

Täysistunto

Tiistai 30.5.2017 klo 14.01

3. Eduskunnan apulaisoikeusasiamiehen vaali
Vaali VAA 37/2017 vp

Vaaleja

Toinen varapuhemies Arto Satonen: Päiväjärjestyksen 3. asiana on eduskunnan apulais-
oikeusasiamiehen vaali. Apulaisoikeusasiamies valitaan neljän vuoden toimikaudeksi,
joka alkaa 1.10.2017 ja päättyy 30.9.2021.

Edustajille on jaettu ote perustuslakivaliokunnan pöytäkirjasta, joka sisältää valiokun-
nan arvioinnin ilmoittautuneista. Tehtävään ilmoittautuneiden hakemukset ovat olleet näh-
tävinä keskuskansliassa.

Vaali toimitetaan kuten puhemiehen vaali. Vaali toimitetaan siis umpilipuin. Äänestys-
lipussa saa olla vain valittavan nimi niin selvästi ilmaistuna, ettei epäselvyyttä tarkoitetus-
ta henkilöstä synny. Muunlainen äänestyslippu hylätään. Vaali toimitetaan yhtä uurnaa
käyttäen. Edustajat tuovat äänestyslippunsa uurnaan nimenhuudon mukaisessa järjestyk-
sessä ja niin taitettuna, ettei lipun sisältö ole näkyvissä.

Vaalitoimituksessa avustamaan pyydän seuraavat edustajat: Ritva Elomaa, Elsi Katai-
nen, Jukka Kopra ja Antti Lindtman.

Vaalitoimitus alkoi.

Toinen varapuhemies Arto Satonen: Äänestyksen tulos julistetaan.

Sihteeri luki:

Äänestyksessä ovat ääniä saaneet oikeustieteen tohtori Pasi Pölönen 145 ääntä, oikeustie-
teen tohtori Jukka Lindstedt 1 äänen. Lisäksi on jätetty 1 tyhjä äänestyslippu sekä 2 vaali-
lippua, joihin on merkitty nimet Kurvinen ja Hakkarainen, mutta kun tämän nimisiä hen-
kilöitä ei ole ilmoittautunut tehtävään, on sanotut liput hylätty.

Toinen varapuhemies Arto Satonen: Kun oikeustieteen tohtori Pasi Pölönen on saanut
äänestyksessä enemmän kuin puolet annetuista äänistä, on hänet valittu eduskunnan apu-
laisoikeusasiamiehen tehtävään toimikaudeksi, joka alkaa 1.10.2017 ja päättyy 30.9.2021.


