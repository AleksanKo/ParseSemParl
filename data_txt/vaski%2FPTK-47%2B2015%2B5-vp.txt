















































DEMF728.tmp.xml


Pöytäkirjan asiakohta PTK 47/2015 vp

 Tarkistettu
4.0

Pöytäkirjan asiakohta 

PTK 47/2015 vp

Täysistunto

Torstai 8.10.2015 klo 16.00—20.08

5. Hallituksen esitys eduskunnalle laeiksi arvopaperimarkkinalain muuttamisesta ja eräik-
si siihen liittyviksi laeiksi

Hallituksen esitys HE 11/2015 vp
Valiokunnan mietintö TaVM 4/2015 vp

Ensimmäinen käsittely

Puhemies Maria Lohela: Ensimmäiseen käsittelyyn esitellään päiväjärjestyksen 5. asia.
Käsittelyn pohjana on talousvaliokunnan mietintö TaVM 4/2015 vp. Nyt päätetään lakieh-
dotusten sisällöstä.

Keskustelu

20.06 Hannu Hoskonen kesk: Arvoisa rouva puhemies! Lyhyesti vain tästä hallituksen
esityksestä ja talousvaliokunnan mietinnöstä. Valiokunta toteaa siinä yksimielisesti, että
tämä direktiivin mukainen muutos tähän arvopaperimarkkinalakiin tarkoittaa vain sitä, että
lisätään avoimuutta. Vaikka tässä nyt tietenkin poistuu tämä neljännesvuosittain tehtävän
neljännesvuosikatsauksen ilmoitusvelvollisuus, niin kuitenkin tätä yhtiön tilan läpinäky-
vyyttä lisätään ja pyritään näin ollen tekemään osakkeenomistajille helpommaksi saada
tietoa yhtiöstä, jolloin tämä avoimuus toteutuu.

Se on totta, että direktiiveissä ja niiden toteutuksessa tulevaisuudessa tulee olemaan —
ei vain tämän lain valmistumisen jälkeen, vaan myös tulevaisuudessa — paljon, paljon vai-
keuksia, koska tämä pörssimarkkinoiden avautuminen ja pääoman liikkuminen valtioiden
rajojen yli ja myös koko maailmassa on niin nopeaa, että siinä mukana pysyminen vaatii
kansalliselta lainsäädännöltä todella notkeutta ja tarkkaa seurantaa, niin että pystymme esi-
merkiksi sillä torjumaan sitä, että esimerkiksi suosittaisiin jollain lailla harmaata taloutta,
ja että voimme avoimella ja läpinäkyvällä järjestelmällä varmentaa nämä tällaiset pörssi-
sijoitukset ja kansalaisen mahdollisuuden ostaa osakkeita. Se on hyvin vapaata avointa
kauppaa, ja sillä turvataan myös se oikeus, että ihmiset eivät tule huijatuiksi.

Yleiskeskustelu päättyi.

Eduskunta hyväksyi hallituksen esitykseen HE 11/2015 vp sisältyvien 1.-4. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.


