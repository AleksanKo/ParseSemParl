















































DEME22F.tmp.xml


Pöytäkirjan asiakohta PTK 128/2017 vp
Pöytäkirjan asiakohta 

PTK 128/2017 vp

Täysistunto

Perjantai 1.12.2017 klo 13.00—13.33

9. Hallituksen vuosikertomus 2016
Valtiontalouden tarkastusviraston erilliskertomus eduskunnalle valtion vuoden 2016 tilin-
päätöksen ja hallituksen vuosikertomuksen tarkastuksesta

Kertomus K 14/2017 vp
Kertomus K 9/2017 vp
Valiokunnan mietintö TrVM 8/2017 vp

Ainoa käsittely

Puhemies Maria Lohela: Ainoaan käsittelyyn esitellään päiväjärjestyksen 9. asia. Käsit-
telyn pohjana on tarkastusvaliokunnan mietintö TrVM 8/2017 vp. 

Siirrytään keskusteluun. Ensimmäisenä valiokunnan puheenjohtaja edustaja Heinäluo-
ma, olkaa hyvä. [Hälinää] — Muut keskustelut pyydän siirtämään salin ulkopuolelle, kii-
tos.

Keskustelu

13.16 Eero Heinäluoma sd (esittelypuheenvuoro): Arvoisa puhemies! Eduskunnan bud-
jetti- ja valvontavallan kannalta valvontavallasta on tullut yhä merkittävämpi asia. Kun
budjettia on koottu suurempiin kokonaisuuksiin ja on yhtiöitetty ja tehty monta muutakin
asiaa, niin eduskunnan suuren salin päätöksenteon rooli on vähentynyt ja sitä kautta myös
kansalaisten mahdollisuus vaikuttaa ohentuu. Valvontavalta korostuu, ja tässä erityisen
merkittäviä ovat hallituksen vuosikertomus ja Valtiontalouden tarkastusviraston antamat
kertomukset eduskunnalle.

Eduskunnan tarkastusvaliokunta on tehnyt hyvin huolellista työtä hallituksen vuoden
2016 vuosikertomuksen osalta, käynyt isoja kokonaisuuksia lävitse liittyen keskeisiin vii-
me vuoden tapahtumiin ja eräin osin tarkastellen myös uusia tietoja tämän vuoden puolel-
ta. Näistä muutama havainto.

Ensinnäkin vuosikertomusraportoinnista valiokunta toteaa, että se on kehittynyt oi-
keaan suuntaan ja antaa kansalaisille ja eduskunnalle paremman kuvan hallituksen vuoden
työstä. Edelleenkin tällä alueella on kehittämisen tarvetta, jotta tekstit olisivat mahdolli-
simman kansanomaisia ja nopeasti haltuun otettavissa.

Sitten toisena asiana valtion taloudellisista vastuista. Tämä on tietysti tarkastusvaliokun-
nan ruisleipäasioita, miten vastuut ja myös riskit raportoidaan, onko niistä annettu kuva
valtiontalouden hoidosta oikea. Valiokunta ehdottaa riskienhallinnan mittareiden kehittä-
mistä ja myös sitä, että riittävistä puskurirahastoista huonon päivän tullessa huolehditaan.
Aivan erityisesti valiokunta esittää lausumaa Euroopan talous- ja rahaliiton jatkokehittä-
misestä ja velvoittaa hallitusta tällä alueella vahvistamaan Suomen tavoitteita ja selkeyttä-
 Tarkistettu
4.1



Pöytäkirjan asiakohta PTK 128/2017 vp
mään tavoitteenasettelua erityisesti euroalueen tulevaisuudesta ja ottamaan tässä yhteydes-
sä riskinäkökohdat huomioon.

Sitten harmaan talouden torjunta, joka on ollut viime vuosien kestoaiheita. Tästä asiasta
on useampikin havainto.

Ensinnäkin Tullin toimintakyky on sellainen, että on käynyt ilmi, että Tullissa tehdyt li-
säsatsaukset toisivat tuloina itsensä aika nopeassa aikataulussa takaisin, joten valiokunta
kiinnittää Tullin riittävään rahoitukseen erityistä huomiota.

No, sitten valiokunta on käynyt lävitse näitä aikaisempia toimia, miten ne ovat vaikut-
taneet — siitähän tässäkin salissa on monta kertaa keskusteltu, miten nämä harmaan talou-
den vastaiset toimet tuottavat. Tässä on iloisia uutisia. Verohallinnon mukaan rakennus-
alan uudistukset pelkästään ovat johtaneet palkkasumman kasvamiseen noin 300 miljoo-
nalla eurolla ja verotuottovaikutukset ovat olleet noin 100 miljoonaa euroa vuonna 2015.
Eli sillä päätöksenteolla, mitä täällä tehdään, on vaikutuksensa. Valiokunta ehdottaakin,
että selvitetään, soveltuisiko veronumeron käyttö, josta rakennusalalla on siis hyviä koke-
muksia, laajemminkin myös muille aloille, joilla on paljon esimerkiksi ulkomaista työvoi-
maa. Näitä ovat matkailu- ja ravintola-ala, kiinteistönhuolto, kuljetusala ja myös telakka-
teollisuus.

Sitten lisäksi valiokunta on käynyt lävitse kansainvälistä verokilpailua ja myös verokei-
dastoimintaa. Nämähän ovat Suomen kannalta erittäin negatiivisia asioita. Valiokunta pi-
tää tärkeänä, että tällä alueella Suomi osallistuu aktiivisesti kansainväliseen yhteistyöhön,
niin EU:n puitteissa kuin muutoinkin, tämän verovälttelyn kahlitsemiseksi.

Tähän liittyen valiokunta toteaa, että verotuksen varmuuden kannalta myös kansallisia
säännöksiä pitää kehittää. Meillähän on parhaillaan veronkiertodirektiivin toimeenpano
kansallisessa lainsäädännössä käynnissä. Valiokunta pitää tällä alueella harkinnanarvoisi-
na uudistustarpeita, jotka liittyvät muun muassa korkovähennysoikeuteen ja korkovähen-
nysoikeuden rajoittamiseen sekä siirtohinnoittelusäännösten täsmentämiseen. Näiden tar-
koituksena on turvata verotuotot.

Sitten valtionyhtiöiden ylimmän johdon palkitsemiseen — tästähän säännöllisin välein
puhutaan. Valiokunta on käynyt kaikkien valtionyhtiöiden ylimmän johdon palkitsemis-
käytännöt lävitse ja sen, miten valtioneuvoston ohjeet ovat tällä alueella toteutuneet. Omis-
tajaohjausosaston toimittaman aineiston pohjalta on syntynyt asiasta varsin vahva käsitys,
ja ongelma täällä on tietysti lisäeläkkeiden käyttö palkitsemisessa. Valiokunta kävi erik-
seen Finnairin lisäeläkemenettelyt lävitse tutustuen tässä tiedossa olleeseen viimeiseen tie-
toon. Valiokunnan johtopäätös on, että valtion pitää jatkossa toimia sen puolesta, etteivät
lisäeläkkeet ole yhtiöiden johdon palkitsemistapa valtio-omisteisissa yhtiöissä. Valtion pi-
tää noudattaa henkilöstön osalta yhdenvertaista palkkauspolitiikkaa, ja edelleen valiokun-
nan käsityksen mukaan palkitsemisen tulee tapahtua työsuhteen voimassa ollessa eikä elä-
ke-etuja käyttämällä. Erikseen valiokunta on päätynyt siihen kannanottoon, että Finnairin
tapauksessa omistajaohjauksesta vastaavaa ministeriä olisi tullut informoida tästä valtio-
neuvoston aikaisemmasta periaatepäätöksestä eroavasta lisäeläkkeiden käyttöönottoaja-
tuksesta.

Sitten rakennus-, kosteus- ja homeongelmista, joista niistäkin on tällä viikolla puhuttu.
Tässähän pohjalla on tarkastusvaliokunnan mietintö ja eduskunnan hyväksymät kannan-
otot vuodelta 2013. Sen jälkeen on tapahtunut paljon, mutta osa erittäin hitaassa aikatau-
lussa, ja tulokset eivät ole ollenkaan riittäviä, niin kuin eduskuntakeskustelussa on todettu.
Tämän johdosta valiokunta jättääkin aikaisempia eduskunnan kannanottoja edelleen voi-
2



Pöytäkirjan asiakohta PTK 128/2017 vp
maan ja katsoo, että näillä alueilla hallituksen pitää jatkaa uudistustyötä. Tämän lisäksi va-
liokunta ehdottaa, että hallitus antaisi tästä uudesta Terveet tilat 2028 -hankkeesta selvityk-
sen tämän vuoden vuosikertomuksen yhteydessä ensi vuonna eduskunnalle, jolloin näh-
dään, mitä tämä hanke käytännössä tuottaa. Ja sitten kovimpana toimena valiokunta ehdot-
taa lausumaa eduskunnalle, jossa eduskunta velvoittaisi hallitusta käymään nämä rakenta-
misen vastuukysymykset lävitse olosuhteissa, että nämä muut toimet eivät ole tuottaneet
riittäviä tuloksia. Kysymys on siitä, pitääkö rakentamisen vastuuta ja myös julkisten tilo-
jen käytön vastuusäännöksiä tiukentaa.

Sitten perustoimeentulotuen siirrosta kunnilta Kansaneläkelaitokselle. Tämäkin on ol-
lut iso asia myös tämän vuoden aikana johtuen siitä, että kun uudistuksen toteutuksessa
kunnilta nämä tehtävät siirtyivät Kelalle, niin kohtuuttomalla tavalla toimeentulotukien
maksatus viivästyi. Valiokunta on käynyt lävitse koko uudistuksen taustan ja myös näiden
viivästysten syyt. Valiokunnan huomio on, että alkuperäisen päätöksenteon oletukset eivät
ole toteutuneet. Kun tämä alun perin käynnistettiin rakennepoliittisen ohjelman osana, sen
lähtökohtana oli tuottaa säästöjä valtiolle ennen muuta sen takia, että hallinnolliset kulut
tulisivat huomattavasti pienemmiksi. Jälkikäteistarkastelussa osoittautui, että kun tätä han-
ketta vietiin eteenpäin, hyvin nopeasti kävi ilmi, että näitä luvattuja säästöjä, jotka olivat
uudistuksen käynnistämisen keskeinen peruste, ei toteudu, vaan päinvastoin: tulee lisäkus-
tannuksia. Valiokunnan kannanotto onkin, että tällaiset muutoshankkeet pitäisi ottaa uu-
delleen harkittavaksi, jos näissä lähtökohtaperusteluissa tapahtuu olennaisia muutoksia. Ja
sitten erikseen valiokunta toteaa, että ei ole hyväksyttävää, että viimesijainen toimeentulo
voi tällä tavalla vaarantua kuin tämän uudistuksen yhteydessä on tapahtunut, ja edellyttää,
että tässä suhteessa ryhdytään korjaaviin toimiin. Valiokunta esittää asiasta lausumaa, niin
että eduskunta saisi vuoden 2020 loppuun mennessä selvityksen, miten tämä uusi uudistus
loppujen lopuksi toimii, eli Kelalla on vastuu perustoimeentulotuesta ja kunnat vastaavat
täydentävästä ja ehkäisevästä toimeentulotuesta.

Lopuksi voin vielä mainita, että valiokunta kävi myös suojelupoliisin, supon, toimintaa
lävitse perustuen siihen, että supo on saanut aika huomattavia lisäresursseja. Niiden koh-
dentumista valiokunta seurasi ja päätyi siihen havaintoon, että kun keskustelussa on edel-
leenkin supon tehtävien ja toimivaltuuksien vahvistaminen, on perusteltua, että supon par-
lamentaarista ohjausta ja valvontaa uudistetaan, jotta kaikkien kansalaisten luottamus tä-
hän meille tärkeään turvallisuuspoliisin toimintaan voi säilyä.

Puhemies Maria Lohela: Jatketaan keskustelua muutamalla vastauspuheenvuorolla.

13.25 Ben Zyskowicz kok (vastauspuheenvuoro): Arvoisa rouva puhemies! On erinomai-
nen asia, että tarkastusvaliokunta otti esiin myös valtionyhtiöiden ylimmän johdon palkit-
semisasiat ja erikseen myös tämän Finnairin tapauksen. Mielestäni keskustelu Finnairin
pääjohtajan lisäeläkkeestä on ollut vähän väärillä raiteilla, kun on keskusteltu, että eikö
Finnairin tulos ja myös osakekurssi ole kehittynyt niin hienosti, että on paikallaan, että sii-
tä palkitaan myös toimitusjohtajaa aivan erikseen. Tästähän ei ole kyse. Finnairin tulos ja
kurssikehitys on ollut huikeaa. Johtuuko se kaikki nykyisen johdon toimista? Ei tietysti-
kään, mutta se on ollut huikeaa, ja siitä on seurannut myös johdolle, jonka palkitseminen
on osin ollut kiinni osakkeissa, asianmukaista korvausta.

Keskustelun olisi pitänyt keskittyä kahteen asiaan. Ensinnäkin, tuskin oli kiky-sopimuk-
sesta muste kuivunut, kun seuraavassa kuussa Finnairin hallitus mietti, miten tätä miljoo-
3



Pöytäkirjan asiakohta PTK 128/2017 vp
naa euroa vuodessa tienaavaa miestä erikseen palkitaan. Ja toiseksi, kun tiedettiin, että
omistaja [Puhemies koputtaa] ei kannata lisäeläkkeiden käyttämistä palkitsemiseen, niin
siitä huolimatta Finnairin hallitus päätti vastoin enemmistöomistajan [Puhemies koputtaa]
kantaa käyttää niitä. Eli johtopäätös [Puhemies: Minuutti on täynnä!] on se, että Finnairiin
on saatava semmoinen hallitus, joka kunnioittaa omistajan tahtoa.

13.27 Johanna Karimäki vihr (vastauspuheenvuoro): Arvoisa puhemies! Tässä tarkas-
tusvaliokunnan mietinnössä on paljon keskeisiä kysymyksiä, mutta nostan esille EU-poli-
tiikkaan liittyvän ponnen. Vaadimme, että hallitus vahvistaa ja selkeyttää tavoitteen aset-
telua euroalueen tulevaisuudesta ja selkeyttää kokonaiskuvan antamista eduskunnalle.
Tämä on tässä hetkessä erityisen tärkeää siksikin, että Suomi on EU:n puheenjohtajamaa
vuonna 2019. Me tarvitsemme selkeät tavoitteet EU:n uudistamiselle ja tavoitteet sille,
mitkä ovat Suomen keskeiset kysymykset, mitä johdamme puheenjohtajakautemme aika-
na.

Myös home- ja kosteustalkoita ja niiden seurantaa ja toimenpiteiden vaatimista jatkam-
me edellisen tarkastusvaliokunnan jalanjäljillä. Pidän tärkeänä myös sitä, että sairastuneil-
le annetaan apua ja tukea ja he saavat diagnoosin ja myös rakennuttajien osalta vastuuky-
symykset selkeytetään, kuten valiokunta ponnessansa edellyttää.

13.28 Olavi Ala-Nissilä kesk (vastauspuheenvuoro): Arvoisa puhemies! Tämä kertomus
osuu päivään, jolloin myöskin julkistettiin valiokunnan mietintö eduskunnan valvonta- ja
budjettivallasta, sehän tietysti liittyy tähän tarkastuskertomukseen hyvin oleellisesti. On
tärkeää, että budjettivalta toimii, vaikka se on kaventunut, ja että sitten sen päätöksenteon
legitimiteetin tulee vahvistua valvontavallan kautta, niin kuin on tapahtunutkin. Tässä mie-
tinnössä minusta tämä ponsi koskien vastuukysymysten selvittämistä, niin kuin puheen-
johtaja mainitsikin, koskien rakentamisen ongelmia kaikkinensa, kosteusvaurio-ongelmia,
on tärkeä, ja se täytyy selvittää, koska muutoin me emme ehkä saa korjausta tähän ongel-
maan Suomessa.

Todellakin, EU:n valvontavalta on ongelma. Yksi, joka on noussut esille, on tuo Euroo-
pan keskuspankki, jonka toiminta on muuttunut hyvin paljon siitä, mitä se treatyssä siitä
alun perin oli. Kun aina pitäisi olla, kun julkista rahaa käytetään, tilintekovelvollisus, läpi-
näkyvyys, kun on [Puhemies koputtaa] julkista valtaa, niin siinä se jää vajaaksi.

13.29 Maarit Feldt-Ranta sd (vastauspuheenvuoro): Arvoisa puhemies! Haluan kiinnit-
tää huomiota erityisen ajankohtaiseen asiaan. Se on tämä toimeentulotuen siirto Kelalle.
Sitähän perusteltiin sillä, että se tuo kustannussäästöjä, mutta nyt kun jälkikäteen olemme
tarkastaneet asiaa, niin olemme nähneet, että se päinvastoin on kasvattanut kustannuksia.
Ja miksi tämä on näin ajankohtainen ja tärkeä asia, että sen ääreen on syytä pysähtyä?
Myös siitä syystä, että hallitus on tuomassa eduskuntaan sellaista sote- ja maakuntauudis-
tusta, jonka kustannussäästötavoitteet asiantuntijat ovat laajasti etukäteen kyseenalaista-
neet. On vastuutonta ja kyseenalaista, että hallitus jatkaa tätä sote-maakuntamallinsa val-
mistelua, vaikka jo etukäteen tiedetään, etteivät sen alkuperäiset tavoitteet terveydenhuol-
lon integraatiosta tai kustannusten hillitsemisestä tule toteutumaan. Hallituksella ei kerta
kaikkiaan ole oikeutusta ottaa tällaista riskiä veronmaksajien piikkiin. Ja kun tarkastusva-
liokunta kiinnitti vakavaa huomiota siihen, että tämä toimeentulotukihanke toteutettiin,
4



Pöytäkirjan asiakohta PTK 128/2017 vp
vaikka tämä oli etukäteen tiedossa, niin tässä hallituksen todella pitäisi ottaa uudelleenajat-
telua sote-uudistuksessa.

13.30 Jari Myllykoski vas (vastauspuheenvuoro): Arvoisa rouva puhemies! Erityisen hy-
vänä pidän myös yhtä erityistä asiaa, Tullin resursseja, joita tässä arvioidaan. Tänä päivänä
Tulli painii erityisissä ongelmissa juuri sen myötä, että meillä digitaalisuus ei ole siellä ar-
kipäivää. Meille tulee erittäin paljon postitoimituksia, ja valitettavasti siellä on erittäin vaa-
rallisia aineita, joihin tarvittaisiin automaatiovalvontaa — henkilöstöresursseilla ei pystytä
hoitamaan tätä kaikkea postiliikennettä, mitä tällä hetkellä Suomeen tulee enenevässä mää-
rin. Eli kun on tavallaan nämä alustataloudet, jotka mahdollistavat tavaroiden vapaata liik-
kuvuutta, niin meillä pitää olla Tullilla resursseja, meillä pitää olla myös henkilöstöresurs-
seja. Tullin ikärakenne on jatkuvassa nousussa; pitäisi palkata uutta, teknologian hyvin
hallitsevaa henkilöstöä. Näiden kaikkien yhdessä pitäisi tapahtua nyt eikä vasta muuta-
mien vuosien päästä.

Puhemies Maria Lohela:  Vielä yksi vastauspuheenvuoro tässä yhteydessä. — Edustaja
Heinäluoma.

13.31 Eero Heinäluoma sd (vastauspuheenvuoro): Arvoisa puhemies! Lausun kiitokset
tähänastisista kommenteista. Näyttää siltä, että valiokunta, jonka mietintö oli yksimieli-
nen, on onnistunut löytämään oikeat aiheet, niin että jokainen löytää täältä oman mustik-
kansa, joka... [Pia Viitanen: Mansikan!] — Ja mansikkojakin. — Mutta poikkeuksellisen
raskaita, tärkeitä asioita on tässä vuosikertomuksessa, joten toivon, että voimme jatkaa kes-
kustelua sitten tämän istunnon jälkeisissä istunnoissa, kun tänään tämä lista ei tule käsitel-
tyä.

Puhemies Maria Lohela: Tässä kohtaa suuren valiokunnan kokouksen vuoksi keskustelu
ja asian käsittely keskeytetään.

Keskustelu ja asian käsittely keskeytettiin.
5


	9
	13.16
	13.25
	13.27
	13.28
	13.29
	13.30
	13.31


