















































DEMF0EF.tmp.xml


Pöytäkirjan asiakohta PTK 159/2018 vp
Pöytäkirjan asiakohta 

PTK 159/2018 vp

Täysistunto

Torstai 14.2.2019 klo 16.05—22.05

10. Lakialoite laiksi ikääntyneen väestön toimintakyvyn tukemisesta sekä iäkkäiden sosiaa-
li- ja terveyspalveluista annetun lain 3 ja 20 §:n muuttamisesta

Lakialoite LA 99/2018 vp Maria Guzenina sd ym.

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 10. asia. Puhemiesneuvosto ehdottaa, että asia lähetetään sosiaali- ja ter-
veysvaliokuntaan.

Keskustelu

18.27 Maria Guzenina sd (esittelypuheenvuoro): Arvoisa puhemies! Hyvässä ystävän-
päivän hengessä toivottavasti tätä keskustelua tullaan käymään. — Käsittelemme tänään
opposition viime viikolla jättämää lakialoitetta, jolla halutaan nostaa vanhusten ympäri-
vuorokautisen hoivan henkilökuntamäärä asiantuntijoidenkin vaatimalle tasolle, 0,7 työn-
tekijää palveluja saavaa iäkästä kohti — vähintään siis — joka on se hyvän hoidon ja hoi-
van mahdollistava taso.

Tällä kaikkien oppositiopuolueiden yhteisellä lakialoitteella on 93 allekirjoittajaa. On
todella ilo huomata, että myös yksi hallituspuolueiden edustaja on allekirjoittaneiden jou-
kossa. [Antti Lindtman: Kuka on se rohkea? Ei ollut Zyskowicz!] — Uskon, että myös
moni muu hallituspuolueiden jäsen olisi syvällä sisimmässään halunnut liittyä joukkoom-
me, ehkäpä jopa edustaja Zyskowicz. — Vaikka tämän lakialoitteen käsittely osuu hanka-
lasti aivan tähän vaalikauden loppuun, ei se tarkoita sitä, että se olisi mahdotonta saada kä-
siteltyä ajoissa. Eduskunta on ennenkin puurtanut tärkeissä asioissa nopealla aikataululla
lakeja kuntoon. Tarvitaan vain tahtotilaa.

Arvoisa puhemies! Nyt tuntuu kyllä siltä, että tahtotila palveluiden kuntoon saamiseksi
on eduskunnassa historiallisen korkealla. [Antti Lindtman: Paitsi kokoomuksessa!] Kaikki
eduskuntapuolueet — paitsi kokoomus, niin — ovat ilmoittaneet julkisesti kannattavansa
henkilöstömitoituksen sitomista lakiin asiantuntijoiden edellyttämälle 0,7:n tasolle. Van-
husten laadukas ja inhimillinen ympärivuorokautinen hoito ja hoiva eivät onnistu ilman
osaavaa ja jaksavaa henkilökuntaa. Tämä on tosiasia, siitä ei pääse yli eikä ympäri. Henki-
löstömitoituksella on väliä.

Me vertaamme usein tätä meidän rakasta Suomea verrokkimaihin. Me elämme Suomes-
sa, joka paistattelee varsin monen kansainvälisen vertailun ykkösmaana. Viimeksi Suomi
on sijoittunut ykköseksi mittauksessa, jossa arvioidaan sitä, kuinka paljon maa tuottaa yh-
teistä hyvää maailmaan. Meidät on rankattu myös maailman vapaimmaksi maaksi ja maa-
ilman turvallisimmaksi maaksi.
 Tarkistettu
4.0



Pöytäkirjan asiakohta PTK 159/2018 vp
Mutta kenen yhteisestä hyvästä, kenen vapaudesta ja kenen turvallisuudesta näissä sel-
vityksissä puhutaan? Ja kuinka ylpeitä me voimme olla näistä saavutuksista, kun me tie-
dämme niistä irvokkaista laiminlyönneistä, jotka moraalittomuus, ahneus ja välinpitämät-
tömyys ovat saaneet esimerkiksi vanhustenpalveluissa aikaan?

Ihan vertailun vuoksi on hyvä, että tässä otetaan esille myös se, miten meidän verrokki-
maissa näitä asioita hoidetaan. Ruotsin ja Norjan hoitoyksiköiden henkilöstömitoitus ym-
pärivuorokautisessa hoidossa ja hoivassa on jopa 60 prosenttia korkeampi kuin Suomessa
— jopa 60 prosenttia korkeampi.

Turun yliopiston yleislääketieteen emeritaprofessori ja Helsingin yliopiston geriatrisen
lääkehoidon dosentti, hyvin arvostettu vanhusten asioiden asiantuntija Sirkka-Liisa Kivelä
totesi tammikuun lopussa Kalevassa seuraavaa: ”Tutkimukset dokumentoivat todella sel-
keästi ja yksiselitteisesti, miten huonossa jamassa vanhustenhoitomme on.” Kivelä vertasi
tutkimusten antamaa kuvaa hoidosta vanhuspalvelulakiin ja sen määräyksiin. Hän siis ker-
toi, että vanhuspalvelulaki itsessään on hyvä, mutta sen määräyksiä ei toteuteta. Harmi, että
ministeri ei ole täällä paikalla. Kun ministeri on sanonut, että hallitus aloittaa vanhuspal-
velulain uudelleenvalmistelun, niin mihin spesifisiin kohtiin vanhuspalvelulaissa ministeri
haluaa puuttua, kun arvostettu emeritaprofessorikin toteaa, että itse vanhuspalvelulaissa ei
sinänsä ole vikaa? Sitä on kyllä heikennetty tämän hallituskauden alussa — vanhuspalve-
luista on leikattu rahaa tämän hallituskauden alussa, henkilöstömitoituksia haluttiin laskea
0,5:stä 0,4-suositukseen tämän hallituskauden alussa — mutta muuten emeritaprofessori
toteaa, että vanhuspalvelulaissa, sellaisena kuin se säädettiin viime hallituskaudella, ei ole
vikaa.

Hän toteaa myös: ”Lakia ei enää kunnioiteta, se ei merkitse meille mitään. Se on vaan
paperi vessapapereiden joukossa.” Kovaa puhetta, mutta Kivelä tietää, mistä puhuu. Kive-
lä on nimittäin juuri kirjoittanut vanhustenhoitoa vuosina 2010—2018 käsittelevän suoma-
laistutkimuskatsauksen, ja tilanne on siis mennyt huonompaan. Kivelän mukaan vanhus-
tenhoitoon tarvitaan lisää rahaa ja enemmän hoitajia. Hoitajamitoitusta on hänen mieles-
tään nostettava. Suositusminimi 0,5 ei hänelle käy. Suositusta ei voi enää hyväksyä, kun ti-
lanne on se, mikä on. Nyt tarvitaan sitova mitoitus lakiin 0,7:n tasolle. Ja säästöihin pyrki-
västä sote-uudistuksesta tämä emeritusprofessori toteaa, että hän ei usko sen tuovan pelas-
tusta. Hän jos joku tietää.

Mitä sitten opposition yhteisessä lakialoitteessa vaatima 0,7:n sitova minimihenkilöstö-
mitoitus tarkoittaa suhteessa nykyiseen 0,5:n minimisuositukseen? Vanhustenhoivahenki-
löstön suositusmitoitus 0,5 tarkoittaa 28 paikan yksikössä 14:ää hoitajaa. Jos mitoitus nos-
tettaisiin lakiin kirjattuna minimiin 0,7, se tarkoittaisi, että hoitajia tulisi niin paljon lisää,
että kun 0,5:llä riittää päivävuoroon neljä, iltavuoroon kolme ja yövuoroon kaksi, niin vah-
vuus nousisi päivävuorossa peräti kahdella ja iltavuorossa kahdella hoitajalla. Mitoituksil-
la on väliä.

Tässä lakialoitteessa oppositio siis esittää, että 0,7 olisi minimi ja sen pitäisi joustaa van-
husten hoidettavuuden perusteella aivan kuten vanhustenpalvelulaki nykyiselläänkin edel-
lyttää: hoidettavuus täytyy ottaa huomioon. Sitä vain ei oteta, kun se on suositustasolla. Jos
me saisimme korjattua tämän mitoituksen nyt lakiin kirjattuna vielä tämän hallituskauden
aikana, se tarkoittaisi, että me vihdoinkin lähestyisimme pohjoismaisia verrokkimaitam-
me.

Arvoisa puhemies! Jos pääministeripuolue kokoomus olisi vuonna 2012 suostunut kir-
jaamaan SDP:n ehdottaman vanhusten hoiva-asumisen minimihoitajamäärän lakiin, olisi-
2



Pöytäkirjan asiakohta PTK 159/2018 vp
vatko vanhustemme asiat paremmin? Asiantuntijoiden mukaan olisivat. Omakin vastauk-
seni on: olisivat. Puolueeni sanoo: olisivat. Tällä hetkellä koko oppositio sanoo: olisivat. Ja
on erittäin hyvä, että myöskin pääministeripuolue keskusta ja hallituspuolue siniset ovat
kallistuneet tälle samalle kannalle.

Sitovaa henkilöstömitoitusta vastustettiin aikoinaan erityisesti juuri suurten yksityisten
palveluntuottajien ja heidän etuaan ajavien taholta poikkeuksellisen voimakkaasti. Argu-
mentteina käytettiin muun muassa täysin perusteetonta pelkoa siitä, että mikäli ympärivuo-
rokautisessa hoivassa olisi riittävästi henkilökuntaa, kotihoidossa olevat vanhukset jäisi-
vät heitteille. Eihän tämä pidä millään tavalla paikkaansa. Väitettiin jopa, että demareiden
päämääränä oli saada mahdollisimman moni hyväkuntoinen vanhus kunnalliseen laitos-
hoitoon, pois omasta kodistaan, vaikka todellisuudessa hallitusohjelmaan oli kirjattu ni-
menomaan, että vanhusten palveluissa painotettiin kotihoidon ensisijaisuutta. Ja nykyään
kotihoidosta laitoshoitoon tuntuu olevan aina vain vaikeampaa ja vaikeampaa päästä.

Silloin moni oikeistopuolueissa uskoi ja vannoi yksityisten hoivapalveluiden nimiin.
Niistä maalattiin kaunista kuvaa kodinomaisina, virikkeellisinä vanhusten viimeisten vuo-
sien onneloina. Toki monet niistä olivat, toki olivat. Mutta niihin aikoihin alkoi myös tämä
markkinatrendi, jossa suuret hoivayritykset ostivat pienet tarkoituksenaan vallata markki-
nat ja tehdä omistajilleen mahdollisimman paljon voittoa, ja nykyään olemme tässä tilan-
teessa: meillä on Esperi not-Care, Mehiläinen, Attendo ja muut. Ne ajavat pääomasijoitta-
jiensa asiaa.

Kyllä tuntuu kummalta, että silloin vuonna 2012, ja nytkin edelleen, ihan älykkään oloi-
set ihmiset hokevat näiden yksityisten palveluntuottajien mantraa siitä, [Puhemies koput-
taa] että henkilöstömitoitus ei ratkaise hoivan laatua, kunhan hoivalaitosten johtaminen on
kunnossa, ja esitetään myös väitteitä, että henkilökunnan määrää on mahdoton saada nos-
tettua, koska osaavaa henkilökuntaa ei ole olemassa. Viimeisimmän arvion mukaan alalle
koulutettuja, hoiva- ja hoitohenkilökuntaan koulutettuja, [Puhemies koputtaa] mutta
muualle hakeutuneita on jo 30 000. [Puhemies koputtaa] Vuonna 2012 heitä oli 10 000. Eli
tämä trendi on valtavan huolestuttava. Onko meillä varaa menettää näitä ihmisiä niistä am-
mateista, joihin heidät on koulutettu?

Arvoisa puhemies! Olen juuri lopettamassa. — Nyt pitää lopettaa selitykset siitä, miksi
vanhustenhoidon ja -hoivan laatua ei muka pystytä parantamaan. Suomen pitää olla inhi-
millinen sivistysvaltio. Tämä lakialoite lähetetään täältä suuresta salista seuraavaksi sosi-
aali- ja terveysvaliokuntaan. Huomenna kuulemma nähdään, ottaako valiokunta tämän
aloitteen käsittelyynsä. [Puhemies koputtaa] Sielläkin nimittäin saatetaan äänestää siitä.
Jos äänestetään hallituspuolueiden enemmistöllä, niin en kyllä enää tiedä, missä tässä
maassa oikein sydän on. Nyt on mahdollista saada näitä muutoksia aikaan nopealla aika-
taululla. Tehdään tämä yhdessä. — Kiitos.

Ensimmäinen varapuhemies Mauri Pekkarinen: Arvoisat edustajat, muistutan kaik-
kien meidän mieliin, että lakialoitteen esittelypuheenvuoron suosituspituus on max 10 mi-
nuuttia ja normaalien puheenvuorojen, listan mukaan, maksimi on 7 minuuttia. Toivon,
että kutakuinkin tästä pelisäännöstä voidaan pitää kiinni. — Vastauspuheenvuoro, edusta-
ja Lindtman. [Ben Zyskowicz: Oletteko eri mieltä?]

18.39 Antti Lindtman sd (vastauspuheenvuoro): Arvoisa puhemies! Otin todella vas-
tauspuheenvuoron, koska niin hyvän esittelyn tämän lakialoitteen ensimmäinen allekirjoit-
3



Pöytäkirjan asiakohta PTK 159/2018 vp
taja — joka, voi sanoa, on tämän hoitajamitoitus 0,7:n äiti — eli edustaja Guzenina, piti.
Syy, miksi otin vastauspuheenvuoron, oli se, että tässä todella kävi ilmi, että yksi hallitus-
puolueen edustaja on tämän myös allekirjoittanut. Ilmeisesti kyseessä on sinisten edustaja
Saarakkala. 

Mutta kun niin moni puolue on nyt välikysymyksen jälkeen tullut tälle 0,7-mitoituksen
kannalle, ja kun huomaan, että paikalla on muun muassa entinen ministeri, ja kun huoma-
sin, että edustaja Rehulan nimeä ei ole tässä aloitteessa, niin olisin halunnut tässä heti kär-
keen kysyä, löytyykö tälle tukea hallitukselta. Edustaja Rehula, kannatatteko te tätä 0,7-
hoitajamitoitusta? [Ben Zyskowicz: Edustaja Lindtman antoi juuri näytteen vastauspu-
heenvuoron väärinkäytöstä!]

Ensimmäinen varapuhemies Mauri Pekkarinen:  Arvoisat edustajat, vastauspuheen-
vuoron täytyisi sisältää joko oikaisu, tarkennus, kommentti tai vastaava sen puhujan, jonka
puheenvuoroon vastauspuheenvuoro liittyi, puheenvuoron sisältöön. En havainnut äsken
edustaja Guzeninan puheenvuoroon liittyvää oikaisua, kommenttia, vastaavaa, vaan siinä
heitettiin keskustelun fokus ihan toisaalle. En myönnä enää tähän keskustelun vaiheeseen
vastauspuheenvuoroja. Seuraava puheenvuoron käyttäjä listan mukaan on edustaja Mäki-
salo-Ropponen. [Antti Lindtman: Tarkoitus oli saada debatti!] 

18.41 Merja Mäkisalo-Ropponen sd: Arvoisa puhemies! Puhumme täällä tänään henki-
löstömitoituksista, mutta samalla puhumme oikeudesta hyvään ja inhimilliseen elämään.
Nyt on riittävän selkeästi osoitettu se, että ilman nykyistä vahvempaa lainsäädäntöä tämä
asia ei toteudu, ja siksi tämä lakiesitys on kannatettava. 

Viime aikoina esiin nousseiden epäkohtien korjaamisen lisäksi meidän on syytä pohtia
vakavasti, olemmeko kenties tehneet muitakin virheitä ikäihmisten hoidossa ja hoivassa.
Yksi tällainen virhe mielestäni on se, että yhteiskunnassamme hoetaan mantraa, jonka mu-
kaan ikäihmisen paras paikka on aina oma koti. Kukaan ei kuitenkaan kysy asiaa ikäihmi-
seltä itseltään. Kotihoito on monin paikoin aliresursoitu, ja kotona asuu ihmisiä, joiden in-
himillinen asumispaikka ei ole enää se oma koti, vaan heidän pitäisi päästä yhteisökotiin.
Muistiliitto siis käyttää käsitettä yhteisökoti, jolla tarkoitetaan monenlaisia yhteisöllisen
asumisen muotoja, kuten perhehoitokoteja, ryhmäkoteja ja myös tehostettua palveluasu-
mista. Siis myös tehostettu palveluasuminen täyttää yhteisökodin kriteerit, jos se on oikeal-
la tavalla järjestetty.

Koti ei ole pelkästään seinät ja huonekalut. Koti on enemmänkin tunnetila. Ikäihminen
voi kokea olevansa kotona, jos hän voi elää oman elämäntarinansa näköistä elämää, arjes-
sa on mielekästä tekemistä ja iloa tuottavia asioita, häntä arvostetaan ja kunnioitetaan yk-
silöllisenä persoonana ja hän voi kokea, että elämä on merkityksellistä ja mielekästä. Yh-
teisökodissa ulkoillaan ja käydään myös kodin ulkopuolella olevissa tapahtumissa. Näistä
edellä kuvatuista asioista syntyy siis koti ja kodin tuntu. Samat asiat takaavat myös ihmis-
arvon. Nämä asiat on mahdollista saavuttaa myös ympärivuorokautisessa hoidossa ja hoi-
vassa, kun siellä on osaavaa henkilökuntaa riittävästi.

Ammattitaitoinen ja riittävä henkilökunta kykenee rakentamaan yhteisökodin, ja jos mi-
toitus on alle tässä lakialoitteessa esitetyn 0,7:n, niin näitä asioita on melko mahdotonta to-
teuttaa. Joskus tarvitaan jopa tätä suurempaakin mitoitusta. Nämä viime aikoina esiin tul-
leet esimerkit osoittavat, että palveluasumista ohjaavat pikemminkin laitoskulttuurin kuin
yhteisökodin tavoitteet ja pelisäännöt. Muistiliitto julkaisi pari vuotta sitten hyvän hoidon
4



Pöytäkirjan asiakohta PTK 159/2018 vp
arviointikriteerit, ja niiden avulla jokaisessa hoitoyhteisössä on mahdollista arvioida, mi-
ten inhimillistä ja kodinomaista hoitoa ja hoivaa siellä toteutetaan. Toivon, että nämä kri-
teerit otetaan pian käyttöön joka paikassa.

Arvoisa puhemies! Haluan vielä palata kotihoitoon, sillä myös siellä on paljon kehitet-
tävää ja siitäkin pitää keskustella, kun puhutaan inhimillisestä ja hyvästä elämästä. Kuten
aiemmin sanoin, myös kotihoidon resurssit ovat niukat, mistä johtuen kotihoito on nykyi-
sin passivoivaa. Siellä tarjotaan erilaisia valmiita palvelupaketteja, esimerkiksi ateriapal-
veluja ja kauppapalveluja kotiin vietäväksi. Hoitajilla on niin kiire, ettei heillä ole mahdol-
lista toteuttaa kuntouttavaa hoitotyötä. Koko kotihoidon kulttuuri pitäisi kääntää toisin
päin eli kotiin vietävien palvelujen sijasta tai niiden rinnalla pitäisi miettiä, miten saadaan
ikäihmisiä kotoa ulos. Toimintakyvyn ylläpitämisen näkökulmasta sisällä tehtävä jumppa
tai voimistelu ei koskaan korvaa ulkona tehtyä kävelylenkkiä. Television katsominen ei
korvaa teatteriesitystä eikä radion kuunteleminen konserttia, ja niihinkin jokaisella ikäih-
misellä pitäisi olla oikeus.

Kotihoitoon tarvitaan kulttuurin muutos, ja siksi myös kotihoidon resurssit on mietittä-
vä uudelleen. Kotihoitoon tarvitaan myös kulttuurikummeja ja kauppakavereita. Myös kul-
jetuspalveluiden puutteet estävät tällä hetkellä monen ikäihmisen osallisuuden yhteiskun-
nassa. Mikään ei ole niin epäinhimillistä ja yhteiskunnalle niin kallista kuin jättää ikäihmi-
sen voimavarat hyödyntämättä, asui hän kotona tai yhteisökodissa. Kotihoidon kulttuuri-
nen muutos mahdollistaisi myös kotona asumisen pidempään, mutta toisaalta haluan edel-
leen todeta, että kotihoidon rajat ovat jossakin. Kun yksin asuva muistisairas ei enää muis-
ta syödä eikä juoda eikä hän tiedä, mitä vessassa tehdään, hänen ei pitäisi enää olla omassa
kodissaan vaan yhteisökodissa. Valitettavasti tällä hetkellä kotihoidossa on myöskin tällai-
sia henkilöitä, jotka eivät muista syödä eivätkä juoda eivätkä osaa käyttää puhelinta eivät-
kä tiedä, mitä vessassa tehdään. Se on todella epäinhimillistä. Ja sitten kun ihminen muut-
taa yhteisökotiin, niin sielläkin jokaisella tulee olla oikeus ulkoiluun ja aktiiviseen elä-
mään. Siksi minimimitoitus on saatava lakiin, ja siksi tämä lakiesitys on kannatettava. 

Lopuksi, arvoisa puhemies: Asian yhteydessä on keskusteltu siitä, mistä saadaan lisää
hoitotyöntekijöitä. Toki varmaan koulutusta on lisättävä, mutta toisaalta on hyvä muistaa,
että Suomessa on paljon hoitotyöntekijöitä siirtynyt pois sosiaali- ja terveydenhuollon työ-
tehtävistä tai siirtynyt tekemään vastaavaa työtä ulkomaille. Yksi syy on huono palkkaus,
mutta vähintäänkin yhtä suuri syy on työelämän epäinhimillisyys. Selvitysten mukaan yhä
useampi sairaanhoitaja ja lähihoitaja harkitsee alan vaihtoa, koska todellisuuden ja ammat-
ti-identiteetin välillä on niin suuri ristiriita: työtä ei pystytä tekemään niin hyvin kuin halu-
aisi. Jos työolosuhteet saadaan inhimillisemmiksi esimerkiksi mitoituksia parantamalla,
moni hoitotyöntekijä varmasti harkitsee alalle tai myös Suomeen palaamista. 

18.47 Pekka Puska kesk: Arvoisa puhemies! Tässä ystävänpäivän hengessä totean, että
edustaja Guzeninan aloitteessa on kirjattu se hyvä asia, jolle täällä välikysymyksen salikes-
kustelussa oli hyvin laaja kannatus, eli se, että nykysysteemi vuotaa. Nykylain hyvät ta-
voitteet on monessa laitoksessa hylätty, ja seurauksena on nähty irvokkaita tapauksia: raha
on voittanut inhimillisyyden. Tarvitaan pohjaksi tämä sitova henkilömitoitus, kuten olem-
me ilmoittaneet. Samalla totean, että edustaja Nurmisen aloitteessa, joka on seuraavana, on
myöskin hyvää ja tärkeää asiaa. 

Tärkeää on samalla todeta, että hoitajamitoitus on vain yksi asia niistä tarvittavista toi-
menpiteistä, joilla vanhuksille turvataan hyvä laitoshoito. Sitovan hoitajamitoituksen li-
5



Pöytäkirjan asiakohta PTK 159/2018 vp
säksi hoitajamäärä pitää sitten suhteuttaa myös laitoksen asiakasrakenteen tarpeeseen. Tä-
män nykyisen vanhuspalvelulain periaatteet ovat kyllä hyvät, mutta nähtyjen kokemusten
pohjalta tarvitaan joukko sitovia toimenpiteitä, pakollinen raportointi sekä kiristetyt ran-
gaistusmahdollisuudet. Lakiin pitää laittaa joukko pakollisia hoidon kriteereitä, niiden in-
dikaattoreita, joihin kuuluu myöskin asukkaiden kuulemista ja hoidon tulosten arviointia.
Siihen kuuluu myöskin näiden indikaattorien raportointi ja seuranta laitoksissa, sen kun-
nan ja tulevan maakunnan toimesta valvonta ja sitten taustalla Valviran valvonta. 

Viitaten aiempaan keskusteluun olen täysin vakuuttunut, että vanhusten laitoshuollon
järjestäminen ja valvonta tulevissa sote-maakunnissa merkitsee nykytilanteeseen huomat-
tavaa parannusta ja mahdollisuutta saada nykyiset markkinavoimat paremmin kuriin. On
hienoa, että sosiaali- ja terveysministeriö on jo aloittanut koko tämän tärkeän kokonaisuu-
den valmistelun, johon kuuluu myöskin tämän tärkeän aloitteen asia. 

Samassa yhteydessä on muistettava myös vanhustenhuollon laajempi kuva. Tässä tehos-
tetussa laitoshuollossa on ehkä noin 40 000 ihmistä, samaan aikaan ikääntyviä eli yli 65-
vuotiaita on noin 1 miljoona. Tasavallan kannalta iso asia on tämän ison porukan terve
ikääntyminen, jotta mahdollisimman pitkään voitaisiin elää terveinä ja toimintakykyisinä.
Tähän liittyen olemme ehdottaneet muun muassa eläkeikäisten neuvolaa ja eläkeikäisten
terveystarkastusta, josta on Raahessa hyviä kokemuksia. Tähän liittyy myös vaikeuksien
ilmaantuessa kotihoito, josta jo tässä puhuttiin. Sen resurssit ja henkilöstön saatavuus ja
tarvittava henkilöstömitoitus on sielläkin turvattava. 

Siis tämä laajan eläkeikäisen väestön terve ikääntyminen ja suoriutuminen kotona mah-
dollisimman pitkää on todella tasavallan iso asia ja myöskin sote-kustannusten kannalta
megaluokan asia. Eli, arvoisa puhemies, samalla kun panemme vanhusten laitoshuollon
kuntoon, emme saa unohtaa koko terveen ikääntymisen laajaa kuvaa.

18.50 Ben Zyskowicz kok: Arvoisa herra puhemies! Hyvät kansanedustajat! Hyvää ystä-
vänpäivää aloitteen ensimmäiselle allekirjoittajalle, edustaja Guzeninalle, ja kaikille muil-
lekin kansanedustajille. [Eduskunnasta: Kiitos, kiitos!]

Viime päivien keskustelu vanhuspalveluiden tilasta ennen kaikkea ympärivuorokauti-
sessa tehostetussa palveluasumisessa on ollut tarpeen. On paljastunut järkyttäviä tilanteita,
järkyttäviä laiminlyöntejä, ilmeisesti myös järkyttäviä väärinkäytöksiä. Tämä keskustelu
on pysähdyttänyt meidät näiden kysymysten äärelle, ja myös, kuten nähdään kansalaisten
reagoinnista, niin paitsi valvontaviranomaisille, medioille ja muualle, tämä keskustelu on
ollut tärkeätä myös kansalaisille, ja moni on halunnut kertoa omien läheistensä huonoista
kokemuksista. [Antti Lindtman: Tähän mennessä kaikki kohdillaan!] Ovatko väärinkäy-
tökset tai laiminlyönnit, vähintään laiminlyönnit, perustuneet ahneuteen vai moraalitto-
muuteen — itse luulen, että molempiin, ja myös kuntien haluun säästää menoissaan. Kun
kunnat ovat kilpailuttaneet ja ovat olleet valmiit maksamaan sanotaan nyt sitten Ladan hin-
nan, niin ei pitäisi ihmetellä, ettei olekaan sillä hinnalla saatu Mersua. Tässä mielessä, kun
tämä sali on täynnä kuntapäättäjiä, niin luulen, että tässä on ollut vähän liikaa käsien pesua
tämän ongelman ympärillä, ja väitetäänkin, että käsidesi olisi eduskunnasta loppunut. 

Mitä kokoomukseen tulee, me olemme halunneet korostaa sitä, että ei ole olemassa yhtä
taikalukua, 0,7, jolla nähdyt ongelmat ja laajat kysymykset, jotka liittyvät vanhustenhuol-
toon, voitaisiin ratkaista. Olemme halunneet korostaa sitä, että vanhusten pitää saada hy-
vää hoitoa tarpeensa mukaan. 
6



Pöytäkirjan asiakohta PTK 159/2018 vp
Tässä keskustelussa eduskunnassa on jossain vaiheessa kiistetty se, että tässä sosiaalide-
mokraattien aloitteessa oltaisiin tarjoamassa vain yhtä lukua ratkaisuksi tähän kysymyk-
seen. No, minulla on tämä lakialoite täällä edessäni, ja voin kertoa, että totuus on se, että tä-
män määritelmän lisäksi, josta on tehty oma kohta, niin tässä laiksi ikääntyneen väestön
toimintakyvyn tukemisesta sekä iäkkäiden sosiaali- ja terveyspalveluista annetun lain
muuttamisesta tarjotaan 20 §:ään yhtä virkettä, jossa on yksi luku. [Antti Lindtman: Pitää
paikkansa!] Kun samalla tiedämme kaikki, että vanhusten hoiva on paljon laajempi kysy-
mys, johon liittyvät kotihoito, omaishoito ja monet muut ulottuvuudet, [Antti Lindtman:
Kyllä, kyllä!] niin miksikä me yleensä kutsumme sitä, kun erittäin vaikeaan, monta vuotta
esillä olleeseen, laajaan ongelmaan tarjotaan yhtä yksinkertaista ratkaisua? Miksikä me
sitä kutsumme, edustaja Guzenina? [Vastauspuheenvuoropyyntöjä] Yleensä me kutsum-
me sitä populismiksi, mutta tässä, kun te tarjoatte tähän monivuotiseen, laajaan, vaikeaan
ongelmaan yhtä ratkaisua, yhtä lukua tuonne lakiin, niin teidän mielestänne ilmeisesti on
kyse riittävästä ratkaisusta eikä mistään populismista. [Antti Lindtman: Ei, lukeeko siellä
niin?]

Hallituksen lähestymistapa on toinen. Toisin kuin julkisuudessa ministeri Saarikon pu-
heiden perusteella ymmärrettiin, hallitus ei ole selvittämässä yhden mitoitusluvun lisää-
mistä vanhuspalvelulainsäädäntöön — ei ole. [Sosiaalidemokraattien ryhmästä: No niin!
— Antti Lindtman: Tuo on uutinen!] Kun te kysyitte, edustaja Guzenina, puheenvuoros-
sanne, mitä hallitus on tekemässä, niin hallitus on tekemässä sitä, mitä vastuullisen päätök-
sentekijän pitääkin tehdä, eli tähän laaja-alaiseen, monitahoiseen ongelmaan, siihen etsi-
tään ratkaisua paljon laajemmalta pohjalta. Ja kun kysytte, mitä hallitus on tekemässä, niin
vastaan teille lukemalla otteita suoraan hallituksen tiedotteesta, jonka se antoi toissapäivä-
nä: Ministeriryhmä päätti käynnistää työn vanhuspalvelulain uudistamiseksi. Työssään
virkamiesryhmä arvioi ainakin seuraavia kokonaisuuksia: 1) ennaltaehkäisyn näkökulma,
2) henkilöstön määrä, osaaminen ja kohdentaminen sekä osaajien tarve ottaen huomioon
myös kotihoito ja omaishoito, 3) hoidon laadun varmistamiseen liittyvät tekijät, kuten hoi-
don laadun indikaattorit sekä valvontaan liittyvä sääntely, 4) palvelutarpeen arviointi sisäl-
täen kansallisen, vertailukelpoisen palvelun ja hoidon tarpeen arvioinnin ja seurannan mit-
tarin. Tähän työhön, jota hallitus on siis käynnistämässä tai käynnistänyt, mutta työryhmää
ei ole vielä asetettu, kokoomus on sitoutunut. Annamme tälle työlle tukemme ja odotam-
me ennakkoluulottomasti, mitä tämä käytännössä virkavastuulla toimivien virkamiesten
työryhmä tulee esittämään. Edustaja Guzenina, tähänkään monimutkaiseen ongelmaan ei
ole olemassa yhtä yksinkertaista vastausta, joka olisi puettavissa yhteen lukuun, joka liitet-
täisiin tähän lakiin. 

Sitten, arvoisa herra puhemies, muutama sana sotesta. Kun täällä puhutaan yleensä so-
testa, te oppositiossa kerrotte, että se lisää kustannuksia miljardeilla. On puhuttu, että 3
miljardin kustannusten hillinnän sijaan käsillä onkin 3 miljardin kustannusten kasvu siihen
nähden, mitä muuten on arveltu. Kun tästä puhutaan, niin te kerrotte, että sote tulee edel-
lyttämään vanhuspalveluista satojen miljoonien säästöä, [Antti Lindtman: Miljardin!] jot-
ta saavutetaan se 3 miljardin kustannusten hillintä, joka sotessa on tavoitteena. Nyt te ette
oikein voi samanaikaisesti uskoa, että sote toteutuessaan lisää kustannuksia miljardeilla, ja
samanaikaisesti seuraavana päivänä uskoa, että sote pakottaa vanhuspalveluista satojen
miljoonien säästöihin. [Välihuutoja sosiaalidemokraattien ryhmästä] Yrittäkää nyt päät-
tää, kumpaa mieltä olette, älkääkä olko joka toinen päivä jotain toista mieltä. 
7



Pöytäkirjan asiakohta PTK 159/2018 vp
Täällä kyselytunnilla jo kerrottiin, että kun tänä päivänä 200 yksikköä, kunnat ja kun-
tayhtymät, kilpailuttavat, hankkivat näitä palveluja, niin siellä ei ole sellaista osaamista kil-
pailuttamiseen, sopimusten tekemiseen ja valvontaan, kuin tulee olemaan 18 yksiköllä eli
tulevilla maakunnilla. Otan tähän myös toisen näkökulman. Te sanotte, että valvonta heik-
kenee soten myötä. [Sosiaalidemokraattien ryhmästä: Kyllä!] Minä sanon, että valvonta
paranee, koska tuhansien vanhusten omaiset voivat valvoa joka päivä tai joka viikko tai
joka kuukausi tätä toimintaa, [Välihuutoja sosiaalidemokraattien ryhmästä] koska tämä va-
linnanvapaus, se, että maakunta antaa asiakassetelin, pakottaa palveluntuottajat panosta-
maan laatuun. Kuka laittaa omaisensa tai kuka vanhus laittaa itsensä sellaisen palvelun-
tuottajan laitokseen, joka on huonomaineinen, jossa tiedetään, että laiminlyödään, ollaan
yrmeitä, ei anneta kunnon palvelua? Valinnanvapaus tarkoittaa sitä, että vanhukset ja hei-
dän omaisensa valitsevat, ja silloin he valitsevat laadukkaat palvelut. Se pakottaa [Puhe-
mies koputtaa] palveluntuottajat panostamaan laatuun. Ja haluan sanoa, että ei ole pakko
valita — ei kenenkään ole pakko valita. 

Ensimmäinen varapuhemies Mauri Pekkarinen:  Anteeksi, edustaja Zyskowicz. Yli 8
minuuttia on nyt kulunut. [Antti Lindtman: Nopeasti se aika rientää!] Pyydän, että pyydät-
te uuden puheenvuoron, jolloin sanottu pelisääntö, minkä kertaalleen totesin, voisi toteu-
tua meidän kaikkien kohdalla. 

Teen senkin ja sanon lopuksi: ei kenenkään ole pakko valita. Maakunnan on velvolli-
suus tarjota asiakasseteli, [Puhemies koputtaa] mutta kenenkään ei ole pakko valita. 

18.59 Maria Guzenina sd (vastauspuheenvuoro): Arvoisa puhemies! Melkein hetken
ajattelin, että kyseessä oli joku huono puskanäytelmä. Jos ei kyse olisi niin vakavasta asias-
ta, niin varmasti olisi hymyilyttänyt. Edustaja Zyskowiczin monet väitteet olivat täysin
paikkansapitämättömiä ja osin menivät jopa komiikan puolelle.

Nyt tämä ensimmäinen asia tai väite: Te sanoitte, että hallitus ei siis aiokaan selvittää
mitoituksen sitomista lakiin. Tämä on uutinen. Ovatko tästä asiasta samaa mieltä keskus-
talaiset, jotka ovat julkisuuteen tulleet hyvinkin voimallisesti ja todenneet, että keskusta-
puolue kannattaa nimenomaan mitoitusta 0,7:n minimitasolle ja nimenomaan niillä para-
metreillä, että se on se minimi ja hoidettavuus otetaan huomioon? Aivan kuten tässä oppo-
sition tekemässä aloitteessa.

Ben Zyskowiczin virhe numero 2: ”Toimintayksikössä” — minä luen nyt tätä aloitetta,
tämä on siis 20 § — ”on oltava henkilöstö, jonka määrä, koulutus ja tehtävärakenne vas-
taavat toimintayksikön palveluja saavien iäkkäiden henkilöiden määrää ja heidän toimin-
takykynsä edellyttämää palvelun tarvetta ja joka turvaa heille laadukkaat palvelut. Henki-
löstömitoituksen tulee olla tehostetussa ympärivuorokautisessa palveluasumisessa ja pit-
käaikaisessa laitoshoidossa kuitenkin vähintään 0,7 täysiaikaista työntekijää palveluja saa-
vaa iäkästä henkilöä kohden.” En tiedä, [Puhemies koputtaa] onko teillä mahdollisesti vai-
keuksia ymmärtää luettua tekstiä, mutta se, mitä te väititte tekstissä sanottavan, ei pidä
paikkaansa. [Puhemies koputtaa] Tässä otetaan huomioon nimenomaan näiden hoidetta-
vien vanhusten hoidettavuus.
8



Pöytäkirjan asiakohta PTK 159/2018 vp
Ensimmäinen varapuhemies Mauri Pekkarinen: Arvoisat edustajat! Tässä keskustelus-
sa tämän jälkeen ei ylitetä niitten pelisääntöjen mukaisia menettelyjä, joista eduskunnan
puhemiesneuvosto — koko tämä sali — on yksimielisesti päättänyt.

19.01 Krista Kiuru sd (vastauspuheenvuoro): Arvoisa puhemies! Pyysin vastauspuheen-
vuoroa silloin, kun edustaja Guzenina puhui siitä, että hänen aloitteensa tulee huomenna
valiokunnan käsittelyyn, joten toteankin, että näin todella on. Aamulla me käsittelemme
valiokunnassa sitä, otetaanko vanhustenhuolto koko eduskunnan asiaksi valiokunnan kaut-
ta vai mennäänkö jopa niin pitkälle, että löytyy tukea edustaja Guzeninan aloitteen hyväk-
symiselle. Tästä siis aamulla lisää.

Mutta nyt kun on mahdollisuus, niin, edustaja Zyskowicz, kyllä täytyy sanoa, että en ole
koskaan kuullut mitään niin surullista puhetta, kuin mitä te puhutte. Ministeri Saarikko ker-
too täällä, että vanhuspalvelulain valmistelua kiirehditään, että ihmiset mittaavat nyt luot-
tamustaan hyvinvointivaltioon ja että sekä mitoitus- että myös laajempi valmistelu aloite-
taan, ja te kerroitte täällä, että ei hallitus aiokaan valmistella laajemmin eikä missään ta-
pauksessa aio valmistella hoitajamitoituksen säätämistä lakiin. Olen todella pettynyt sii-
hen, [Puhemies koputtaa] jos te olette saanut hallituksessa tällaisen ratkaisun aikaan.

19.02 Juha Rehula kesk (vastauspuheenvuoro): Arvoisa herra puhemies! Täällä edustaja
Zyskowiczin puheenvuoron jälkeen todettiin, että olisi naurattanut, jos ei ja niin edelleen.
Minusta, arvon opposition edustajat, te ilkuitte, te nauroitte. On todennettavissa kuvanau-
hoilta se, mitä täällä tapahtui. [Välihuutoja sosiaalidemokraattien ryhmästä] En suinkaan
allekirjoita ihan joka sanaa enkä joka toistakaan edustaja Zyskowiczin puheesta. Ei ole yk-
sinkertaista ratkaisua isoon kysymykseen. [Antti Lindtman: Kannatatko tätä?] Ei ole eikä
tule.

Toinen asia: Tässä valiokunnan puheenjohtaja käytti puheenvuoron. Jos minä olen jos-
takin huolissani tällä hetkellä, olen koko eduskunnan työstä, työskentelytavoista ja niistä
periaatteista, joilla täällä hoidetaan asioita, ja, arvoisa valiokunnan puheenjohtaja, te esitit-
te yksinkertaisen ratkaisun valiokuntatyöstä ison ongelman ratkaisemiseksi. [Krista Kiuru
pyytää vastauspuheenvuoroa] Niinhän ei todellakaan huomenaamulla tapahdu, että yhden
lakialoitteen pohjalta tehtäisiin yhdessä iso muutos.

Ensimmäinen varapuhemies Mauri Pekkarinen: Myönnän edustaja Rehulan puheen-
vuoron johdosta vastauspuheenvuoron valiokunnan puheenjohtajalle, edustaja Kiurulle.

19.03 Krista Kiuru sd (vastauspuheenvuoro): Arvoisa puhemies! Kiitän Rehulaa luotta-
muksesta ja sen jälkeen totean, että eduskuntaan tulee käsittelyyn tämä edustaja Guzeni-
nan aloite ja normaaliin tapaan se saapuu myös valiokunnan käsiteltäväksi, ja sitä, edustaja
Rehula, kutsutaan demokratiaksi. Ja tämä asia on aamulla käsittelyssä.

Itse kannatan hoitajamitoitusta. Olen tehnyt niin vuoden 2012 jälkeen, kun olen saanut
pitkään työskennellä sosiaali- ja terveyspoliittisessa ministerityöryhmässä. Niiden arvioi-
den perusteella meillä tällä hetkellä vasta 20 prosenttia meidän nykyisistä yksiköistä täyt-
tää tämän 0,7:n minimivaatimuksen, joten tavoitetta pitäisi nostaa 0,7:stä, mutta minimin
pitäisi olla siinä.
9



Pöytäkirjan asiakohta PTK 159/2018 vp
Sen lisäksi kannatan laajempaa toimintapakettia, ja tältä osin minusta on hiukan raskaut-
tavaa antaa ymmärtää, että tämä laajempi paketti olisi jotenkin SDP:n vastustuksessa, päin-
vastoin. Mutta me olisimme valmiit siirtymään sanoista tekoihin.

19.04 Merja Mäkisalo-Ropponen sd (vastauspuheenvuoro): Arvoisa puhemies! Minus-
ta on aika erikoinen ajatus, että omaisten tehtävänä olisi palvelujen laadun valvonta. Sitten
lisäksi on tietysti muistettava, että meillähän on koko ajan yhä enemmän ja enemmän yk-
sin asuvia muistisairaita ihmisiä, ja erityisesti heistä ja heidän hoitonsa ja hoivansa laadus-
ta meidän tulisi olla huolissamme. Mitenkähän muistisairas valitsee palveluntuottajan tai
vaihtaa palveluntuottajaa, jos hoito on huono? Ei hän pysty tekemään sitä. Niin monella ei
ole edes sitä omaista, ja se laadunvalvonta ei kuulu omaisen tehtäviin, eikä omaisella ole
riittävästi tietoa myöskään sitä tehdä. Tai miten käy valvonnan, jos omaisia ei ole, kun ei-
vät resurssit riitä myöskään tähän aluehallintoviranomaisten valvontaan? Omavalvonta on
osoittautunut täysin riittämättömäksi asiaksi.

19.06 Pia Kauma kok (vastauspuheenvuoro): Arvoisa puhemies! Edustaja Guzenina to-
tesi täällä, että hän on surullinen edustaja Zyskowiczin puheenvuorosta ja tästä keskuste-
lusta, mutta täytyy sanoa, että itse olen kyllä surullinen edustaja Guzeninan hyvin yksin-
kertaistavasta esityksestä ja asenteesta koko tähän vanhuspalvelukysymykseen. Sama kos-
kee oppositiota kokonaisuudessaan.

Jos nyt oikein muistan, viime viikolla ministeri Saarikko puheessaan totesi, että suositus
on ollut tällä hetkellä hoitajamitoituksessa 0,5 ja toteutuma 0,65 ja jos se nostettaisiin ta-
solle 0,7, niin tarve olisi noin 4 200 lisähoitajalle. [Välihuutoja sosiaalidemokraattien ryh-
mästä] Ja ne olisivat tietysti kaikki pois sieltä kotihoidosta, mitä tässäkin on taivasteltu.

Nyt pitää muistaa se, että kaikki hoidettavathan eivät tarvitse sitä 0,7:ää, vaan on heitä,
jotka tarvitsevat vähemmän, [Sosiaalidemokraattien ryhmästä: Ketkä?] ja sitten on heitä,
jotka tarvitsevat huomattavasti enemmän. [Puhemies koputtaa] Eikö se olisi aika huonoa
organisointia, jos hoitajat olisivat väärässä paikassa eivätkä siellä, missä heitä tarvitaan?

19.07 Joona Räsänen sd (vastauspuheenvuoro): Arvoisa puhemies! Tehdään nyt yksi
asia selväksi. Kukaan ei ole väittänyt, että tässä haastavassa asiassa ainoastaan yksi asia
korjaa kaikki ongelmat. Mutta se yksikään asia eli se, että varmistaisimme sen, että van-
huksia hoitaisi välttämätön määrä henkilökuntaa, siellä olisi tarpeeksi hoitavia käsiä, ei ko-
koomukselle käy. Se on kyllä käynyt selväksi.

Viime vaalikaudella hoitajamitoitus kaatui kokoomuksen vastustukseen, ja tälläkin kau-
della näyttää nyt edustaja Zyskowiczin puheiden jälkeen siltä, että hoitajamitoitus kaatuu
kokoomuksen vastustukseen. Kun ministeri Saarikko täällä totesi, että kyllä, tässä uudis-
tustyössä käydään myös hoitajamitoitusasia läpi, niin nythän edustaja Zyskowicz totesi,
että ei sitä käydä. [Ben Zyskowicz: No en todellakaan todennut!] Sekin on nyt sitten ko-
koomuksesta kiinni. Eihän voi olla niin, että jos kaikki muut puolueet tässä salissa ovat sitä
mieltä, että sitova hoitajamitoitus kirjataan lakiin, niin yksi puolue pystyy tämän kaata-
maan. Kyllä toivottavasti tähän vaaleissa saadaan muutos.

19.08 Toimi Kankaanniemi ps (vastauspuheenvuoro): Arvoisa herra puhemies! Edusta-
ja Zyskowicz, niin kuin moni muukin, syyttää täällä yksioikoisesti kuntia. Tämän vuosi-
kymmenen alkupuolella varsinkin, ihan viime vuoteen asti, kuntatalous on ollut niin ah-
10



Pöytäkirjan asiakohta PTK 159/2018 vp
taalla, että kunnat ovat joutuneet käytännön pakosta valitsemaan halvimman hoidon. Se on
teidän hallituksenne, Kataisen hallituksen, leikkausten syytä suurelta osin. Eli varat eivät
ole riittäneet hyvään hoitoon, ja siitä vanhuksemme tänä päivänä vielä kärsivät.

Sitten toinen kysymys on se, että me tarvitsemme tämän 0,7:n lakiin. Perussuomalaiset
kannattavat sitä, [Sosiaalidemokraattien ryhmästä: Hyvä!] mutta se yksin ei riitä. [Sosiaa-
lidemokraattien ryhmästä: Ei tietenkään!] Tarvitaan valvontaa. Meillä on hajautettu val-
vonta. Se pitää koota niin, että se on tehokas, taloudellinen ja vaikuttava. Ja kolmanneksi
vielä tarvitaan sanktiot, [Sosiaalidemokraattien ryhmästä: Kyllä!] selkeät sanktiot siitä,
kun rikotaan sopimuksia tai jopa lakia.

19.09 Kristiina Salonen sd (vastauspuheenvuoro): Arvoisa puhemies! Luen täällä juuri
uutista, jossa ministeri Saarikko toteaa, että valmistelu hoitajamitoituksen kirjaamiseksi la-
kiin aloitetaan. Nyt jään miettimään, kuka tässä nyt on ymmärtänyt väärin, kuka on ikään
kuin oikeassa tässä asiassa. Se olisi nyt hyvä kuulla — täällä on sekä kokoomuksen että
keskustan edustajia, jotka varmaan tietävät, mistä on sovittu — koska kyllä tämä on kes-
keinen eroava viesti, jonka nyt täällä kerrotte.

Edustaja Zyskowiczille haluaisin sanoa, että miettikääpä tilannetta, jossa kotona on odo-
tettu vaikka muistisairaan kanssa kuukausia, murehdittu, huolehdittu siitä, että jatkuvasti
on ulos karkailuja, ei pystytä pitämään huolta muistisairaasta, ja kun vihdoin päästään sin-
ne ympärivuorokautiseen hoivaan, niin se ei muuten ole mikään ravintola, josta seuraava-
na päivänä voi todeta, että en tykännytkään tästä paikasta. [Puhemies koputtaa] Se ihmi-
nen vie sinne koko omaisuutensa, se menee kotiin. 

Ensimmäinen varapuhemies Mauri Pekkarinen: Arvoisat edustajat, myönnän tässä de-
battivaiheessa vielä vastauspuheenvuorot edustajille Nurminen, Lindtman, Kari, Guzeni-
na ja Zyskowicz, ja sen jälkeen mennään puhujalistaan.

19.10 Ilmari Nurminen sd (vastauspuheenvuoro): Arvoisa herra puhemies! Mietin tässä,
minkä takia tähän erinomaiseen aloitteeseen ei tullut enempää hallituspuolueiden kansan-
edustajien allekirjoituksia. Nyt minä ymmärrän, koska edustaja Zyskowicz täällä kertoo,
että tätä asiaa ei edes valmistella ja tätä ei haluta. Siinä mielessä nyt ymmärrän tämän syyn.
Mutta nyt valiokunta-aloite on tehty, ja toivoisin, että tätä voitaisiin viedä eteenpäin, ja sii-
nä mielessä hallitus voisi tarkastella kantaansa, koska tämä asia on äärettömän tärkeä. 

Täällä edustaja Zyskowicz sanoo, että tämä ei ratkea yhdellä virkkeellä. Tämä on paran-
nus, tämä yksikin virke, tähän asiaan. Tällä hetkellä ihmiset ympärivuorokautisessa hoi-
dossa ovat niin huonokuntoisia, että he tarvitsevat toista ihmistä kaikkeen päivittäiseen elä-
määnsä, kääntääkseen kylkeään, vessaan, isolla osalla on muistisairauksia, he ovat täysin
riippuvaisia näistä hoitajista ja ihmisistä. Yksinkertaisesti hoitajia on liian vähän, ja tällä
lain kirjauksella varmistetaan, että hyvä hoito on edes käytännössä [Puhemies koputtaa]
mahdollista. 

19.11 Antti Lindtman sd (vastauspuheenvuoro): Arvoisa puhemies! Tässä on annettu
ymmärtää, että on olemassa hoivakoteja, joissa alempi kuin 0,7-mitoitus riittää. Minä ym-
märrän, että tämä on myös kokoomuksen kanta, minkä takia tätä ei haluta kirjata lakiin.
Voitteko nimetä hoivakodin, missä alle 0,7 riittää, tai ihmisen, jolle se riittää? Toisekseen,
11



Pöytäkirjan asiakohta PTK 159/2018 vp
kukaan ei ole väittänyt, että vain tämä ratkaisee, että tämä ratkaisisi koko vanhustenhoi-
don. Jos sellaista on joku väittänyt, pyydän, että esitätte lähteen. 

Mutta, arvoisa puhemies, uutinen tässä oli se, että Zyskowicz, edustaja Zyskowicz, hal-
lituksen varaministeriksikin kutsuttu edustaja Zyskowicz totesi tuolla pöntössä, että toisin
kuin ministeri Saarikko on antanut ymmärtää, hallitus ei selvitä hoitajamitoituksen kirjaa-
mista lakiin. Minulla on täällä Yle-uutinen, jossa vastuuministeri Saarikko sanoo, että hän
käynnistää hoitajamitoituksen valmistelun. [Puhemies koputtaa] Mikä on hallituksen lin-
ja? Tämä olisi hyvä saada nyt keskustelussa selväksi.

19.12 Mika Kari sd (vastauspuheenvuoro): Arvoisa herra puhemies! Tässä varmaan ale-
taan nyt kiertää tätä lautasta, ja toivon, että kokoomukselta tai sitten mahdollisesti keskus-
talta tulee vastaus. Sinisiähän täällä salissa ei näin tärkeän asian äärellä taida ollakaan. 

On hämmästyttävää myös se, että annetaan kuva, että täältä oppositiosta olisi esitetty ni-
menomaan, että tällä mitoituksella kaikki ongelmat ratkaistaisiin. Mutta ratkaistaisiin nyt
vaikka yksi ongelma. Kokoomuspuolueen puheenjohtaja taisi olla kiinnostunut enemmän
desimaaleista tai niiden puutteesta, mutta nämä pilkut ja numerot tarkoittavat yli 4 000:ta
ihmistä hoito- ja hoivapalveluiden piiriin, eivätkä ne 4 000 ihmistä ole pois jostain vaan he
ovat plussaa sille palvelutasolle, jota nyt yritetään nostaa.

Arvoisat hallituspuolueiden edustajat, oletteko te tämän esityksen takana vai ette? Onko
ministeri Saarikko puhunut vastoin parempaa totuutta, edustaja Zyskowicz? 

19.13 Maria Guzenina sd (vastauspuheenvuoro): Arvoisa puhemies! Muualle hakeutu-
neita hoitoalan ammattilaisia on tällä hetkellä 30 000. Kymmenen vuotta sitten heitä oli
10 000, nyt heitä on jo 30 000. Onko Suomella varaa kouluttaa näitä ihmisiä, jotka sitten
siirtyvät jonnekin muualle, koska hoito- ja hoiva-ala on niin raskasta heille? 

Asiantuntija toisensa jälkeen — asiantuntija toisensa jälkeen, googlatkaa, jos ette usko
— on viimeisten päivien aikana ilmaissut julkisesti, että vaikka he ehkä epäilivät vuonna
2012 mitoituksen kirjaamista lakiin tasolla 0,7, nyt he kannattavat sitä. Nyt he kannattavat
sitä. Kokoomus tuntuu olevan nyt se viimeinen linnake, ja nyt te ilmeisesti olette saaneet
hallituksen sisällä sellaisen sekaannuksen aikaan. Ben Zyskowicz, te kerroitte juuri, että
ministeri ei valmistelekaan tätä sitovaa hoitomitoitusta lakiin, toisin kuin hän ihan äsket-
täin vielä antoi ymmärtää. Mitä siellä hallituksessa [Puhemies koputtaa] tapahtuu? Pidät-
tekö te nyt kaikkia muita hallituspuolueita panttivankeina tämän asian suhteen, [Puhemies
koputtaa] niin kuin te piditte viime hallituskaudella? 

Ensimmäinen varapuhemies Mauri Pekkarinen: Ja vielä ennen edustaja Zyskowiczin
puheenvuoroa myönnän vastauspuheenvuoron edustaja Laiholle. 

19.15 Mia Laiho kok (vastauspuheenvuoro): Kiitos, puhemies! Nyt tässä keskitytään tä-
hän mitoitusasiaan, ja tämä on todella harmillista, koska vanhustenhoito on tärkeä asia, ja
täällä kerätään poliittisia irtopisteitä yhdellä luvulla. Tämä yksi luku ei todellakaan ratkai-
se mitään. Sillä käännetään selkä muille vanhuksille. Meillä tarvitaan vanhustenhoitoa ko-
tihoidossa, omaishoidossa, ja vanhuksen hoitoisuuden pitää ratkaista se, minkälainen on se
mitoitus. [Välihuutoja sosiaalidemokraattien ryhmästä] Sillä tavalla, kun vanhusten hoitoi-
suus lasketaan yhteen, niin sen perusteella voidaan arvioida mitoitusta. Mutta kun sano-
taan, että hoitoisuusmittari on sama kuin kuumemittari, mitä oppositio on sanonut, niin se
12



Pöytäkirjan asiakohta PTK 159/2018 vp
on työntekijöiden työn aliarvioimista, koska tälläkin hetkellä hoitohenkilökunta tekee ym-
päri Suomea tätä arviointia. 

Ensimmäinen varapuhemies Mauri Pekkarinen: Ja vielä vastauspuheenvuoro debatin
aloittaneelle, tai oikeastaan käynnistäneelle, edustaja Zyskowiczille.

19.16 Ben Zyskowicz kok (vastauspuheenvuoro): Arvoisa herra puhemies! En osaa ni-
metä hoivakoteja, joissa pienempi mitoitus riittää, mutta ilmeisesti niitä on ainakin Tam-
pereella, koska siellä valtuutettu Sanna Marin äänesti 0,57-mitoituksen puolesta. 

Mitä sitten tulee tähän peruskysymykseen, hallitus ei ole päättänyt, että se erillisenä ky-
symyksenä selvittää hoitajamitoituksen liittämistä lakiin. Sen sijaan se on päättänyt laa-
jemmasta selvityksestä, ja kuten täällä luin, niin osa tätä selvitystä on henkilöstön määrä,
osaaminen ja kohdentaminen sekä osaajien tarve ottaen huomioon myös kotihoito ja
omaishoito. Eli tästä asiasta on turha hyppiä seinille. Tämä on se, mitä hallitus on päättä-
nyt. 

Sitten, edustaja Guzenina, te voitte lukea tämän koko lain kaikki muut pykälät ja mo-
mentit, mutta fakta on se, että te esitätte lisättäväksi yhden virkkeen, jossa on yksi luku, ja
se on juuri se, mikä ei ole riittävä ratkaisu.

Ja lopuksi, kun puhuin omaisten valvonnasta, te haluatte ymmärtää sen väärin. Tarkoi-
tan, että kun omaiset ja vanhukset valitsevat, [Puhemies koputtaa] se pakottaa, ymmärrät-
tekö, pakottaa palveluntuottajat panostamaan laatuun, koska asiakkaina sen jälkeen eivät
ole kunnat vaan nämä yksittäiset vanhukset ja heidän omaisensa. 

Ensimmäinen varapuhemies Mauri Pekkarinen: Puhujalista, edustaja Rehula. 

19.17 Juha Rehula kesk: Arvoisa herra puhemies! Laaja kokonaisuus, monta asiaa, mon-
ta näkökulmaa. Historiakatsaukseen voisi käyttää tämän 7 minuuttia, mutta kun aloitteen
allekirjoittaja korostetusti totesi vuoden 2012 lainsäädännön ja sen lausuman, joka löytyy
eduskunnan vastineesta silloiseen hallituksen esitykseen vanhuspalvelulaista, en malta olla
muistuttamatta vuoden 2014 joulunalusajasta, jolloin 270 miljoonaa vähennettiin vuoden
2015 budjetista ja kirjattiin lakiin [Krista Kiuru pyytää vastauspuheenvuoroa] ”vain lääke-
tieteellisin perustein voidaan myöntää pitkäaikaislaitospaikka”. Tämä on suora sitaatti sii-
tä laista, joka täällä eduskunnassa hyväksyttiin — saapi sitä pyöritellä päätään. Täällä lain
esittelijä kertoi — taisi käydä pieni lapsus — että kotihoitoon tuntuu olevan vaikeampaa ja
vaikeampaa päästä. Todellisuus kaiketi on se, että laitoshoitoon, siihen tuettuun asumiseen
ja laitoshoitoon, on vaikeaa päästä. Niin olette aikanaan päättäneet. Tästä ei pääse pois.

Kolmas kommentti: Täällä kerrottiin, kuka on vanhuspalvelulain äiti. Sen verran minä-
kin olen ollut biologian tunnilla hereillä, että jotta voi olla äiti, pitää syntyä lapsi. Ja sen lap-
sen pitäisi olla sitten kymmenen pisteen tai yhdeksän tai kahdeksan pisteen lapsi. Me
osaamme kaikki kyllä tämän toinen toisillemme nakkelun. Tämä on hyvin helppoa. Mutta
se vanhuspalveluiden tilanne, joka Suomessa tällä hetkellä on — minä olen kiitollinen siitä
ja keskustassa ollaan kiitollisia siitä, että tätä keskustelua käydään. Matkan varrella on ol-
lut Koukkuniemi. Koukkuniemellä on päästy eduskuntaan. Meillä on ollut tällä vaalikau-
della Turun Kupittaa. Nyt meillä on akuutisti Pietarsaarta, Joroista ja muutamia muita paik-
koja. Minä kysyn ääneen: miksi tarvitsee tapahtua jotakin ihmisarvolle vastaista, jotta esi-
merkiksi tämä sali oikeasti herää siihen, mistä meidän vanhuspalveluissa on kysymys? 
13



Pöytäkirjan asiakohta PTK 159/2018 vp
Ollaan tilanteessa, jossa ei tarvitse ennustaa sitä tulevaisuutta, johon ollaan menossa. Sa-
manaikaisesti kun me mietimme eurojen riittävyyttä, meidän pitää pystyä huolehtimaan
siitä, että meidän nuoret olisivat kiinnostuneita siitä työstä, jota tällä hetkellä kymmenettu-
hannet naiset ja myös miehet tekevät, tekevät parhaan kykynsä, osaamisensa ja taitonsa
mukaan. Ei auta, vaikka meillä olisi mimmoinen laki, vaikka meillä olisi mimmoiset py-
kälät, jos toimitaan vastoin ihmisarvoa. Niin kuin tämän päivän kyselytunnin keskustelus-
sa sanoin vieressä istuneelle kollega Toimi Kankaanniemelle kyselytunnin aikana: on se
tämä maailma muuttunut, kun vanhuspalveluiden osalta puhutaan rikoksista, rikosnimik-
keistä ja asioista, joissa on toimittu vastoin inhimillisyyttä, ihmisarvon vastaisesti, puhu-
taan rikosnimikkeistä. Minusta se kertoo tästä yhteiskunnan tilasta paljon paljon enemmän
kuin se keskustelu, mitä täällä puolin ja toisin — en ollenkaan väitä olevani tässä puhdas
pulmunen — käydään ikään kuin jollakin kikka kolmosella, vaikka se olisi isompikin, mer-
kittävämpikin asia, että ratkaistaisiin tilanne.

Mitoitus, mikään mitoitus, ei tule koskaan ratkaisemaan sitä tilannetta, joka on siellä
ikääntyneen ihmisen kodissa. Näissä laitospaikoissahan on kyse ihmisen kodista. Sitten
täällä kysyttiin, että kertokaa joku paikka nimeltä, jossa on tyytyväisiä ikäihmisiä ja mitoi-
tus on alle 0,7. En valitettavasti pysty nimiä antamaan, mutta sen pystyn sanomaan, että
olen käynyt työni vuoksi useissa sellaisissa paikoissa, joissa tulee palautetta, että eivät ole
koskaan olleet asiat näin hyvin. Mutta ydinasiahan on se, mikä on se hoitoisuuden tarve,
millaisia ihmisiä on, miten asiat on järjestetty. Jos johtaminen on pielessä, jos toimitaan
vastoin ihmisarvoa, niin ei sitä kyllä millään lailla valitettavasti paikata. Aivan keskeistä
tässä on se, että me saamme valvonnan sille tasolle... Ja tässäkin pitää muuten muistaa, että
valvonta on toiminut näitten räikeitten epäkohtien esille tuomisessa — valvonta on toimi-
nut. [Maria Guzenina: Hidas oli valvonta!] Samoin tämä keskustelu on ollut minusta
myönteistä siksi, että pitää ihmisten uskaltaa puhua. Niillä tuhansilla ja taas tuhansilla ih-
misillä, jotka ovat näissä ikäihmisten asumisen yksiköissä töissä, pitää olla pelko pois, ja
heidän pitää voida puhua asioista. 

Arvoisa herra puhemies! Tämä hallitus on päättänyt valmistella vanhuspalvelulain, käy-
dä läpi päivitystarpeet. Minä en lue Ylen uutista, minä luen ministeriön tiedotetta, jossa on
viisi kohtaa, joihin virkamiestyöryhmä on jo valmistelun käynnistänyt. Ja yksi kohta siellä
lukee harvinaisen selvästi: henkilöstön määrä. [Antti Lindtman: Lukeekohan mitoitus?]
Siellä lukee henkilöstön määrä. Siellä puhutaan hoitoisuudesta, siellä puhutaan siitä, että
vanhuspalvelulaki käydään läpi. [Antti Lindtman: Ministeri on sanonut, että hoitajamitoi-
tusta valmistellaan!] En minä tiedä, mitä muuta siellä voisi tässä kohdassa lukea.

Arvoisa herra puhemies! Keskusta lähtee siitä, että osana ikäihmisten hoidon ja hoivan
nykytilan parantamista hoitajamitoitus sidotaan lakiin, 0,7:ään. Sidotaan lakiin hoitajami-
toitus 0,7:ään. [Antti Lindtman: Mutta ei se yksin ratkaise!] Mutta on jatkettava heti. Hoi-
toisuuden on oltava jatkossakin aivan keskeinen asia. Pitää luoda nykyistä paremmat mit-
tarit siihen. Ja toisekseen, se tunne, joka kenties nyt tämän lakialoitteen allekirjoittajilla on,
että nyt meillä on tässä kahva, josta kääntää, ja ikäihmisten palvelut saadaan kerralla kun-
toon — se kahvahan pitää kääntää, mutta se vaatii monta muuta asiaa. Ja olennaista on
viesti eduskunnasta: ihmisten pitää kokea turvallinen vanhuus.

Ensimmäinen varapuhemies Mauri Pekkarinen: Vastauspuheenvuoro, valiokunnan
puheenjohtaja Kiuru.
14



Pöytäkirjan asiakohta PTK 159/2018 vp
19.24 Krista Kiuru sd (vastauspuheenvuoro): Arvoisa puhemies! Edustaja Rehula puhui
erittäin tärkeitä asioita, erityisesti puheensa lopuksi, kun hän antoi tukensa tälle hoitajami-
toituksen nostolle 0,7:ään ja kertoi vielä, että kannattaa suurempaa reformia, niin kuin mi-
näkin. Yhdessä ollaan liikkeellä.

Mutta on hyvä korjata tuon puheen alkupuolella ollut virhe. On hyvä, ettei se jää tänne
pyörimään. Nimittäin totesitte, että viime hallituskauden lopulla 300 miljoonaa euroa lei-
kattiin vanhustenpalveluista. Tosiasiassa ei leikattu euroakaan, ei yhdeltäkään momentil-
ta, ei vanhuspalveluista eikä muualtakaan. Mutta, edustaja Rehula, todella tehtiin kustan-
nusten hillintään liittyviä toimia rakennepoliittisen ohjelman nimissä, ja silloin todettiin,
että se on linjaus ja vasta silloin, kun kunnille tulee säästöjä tästä aikaan, voidaan nämä
säästöt toteuttaa valtionosuuksia leikkaamalla kustannustenjaon tarkastuksen yhteydessä,
toisin kuin tämä hallitus on tehnyt. Tämä hallitus on leikannut ensin ja sitten jäänyt odot-
tamaan, onko tehtävien uudella ohjauksella vaikutusta. 

Ensimmäinen varapuhemies Mauri Pekkarinen:  Vastauspuheenvuorot vielä edustaja
Guzeninalle ja sitten edustaja Rehulalle.

19.25 Maria Guzenina sd (vastauspuheenvuoro): Arvoisa puhemies! Minä ilahduin
edustaja Rehulan puheenvuorosta. Se oli selkeä, siinä kerrottiin keskustan kanta, joka on
sosiaalidemokraattien kanta: hoidettavuus on otettava huomioon. Tämä hoitajamitoituk-
sen sitominen lakiin on osa isompaa pakettia — isompaa pakettia. Ja tiedättekö, edustaja
Zyskowicz, mikä se isompi paketti on? Minä tiedän, että edustaja Rehula kyllä tietää. Hän
tietää, koska hän on sen saman paketin kanssa puurtanut kuin minä aikoinaan 2012. Sen pa-
ketin nimi on vanhuspalvelulaki, ja siihen sisällytettynä tämä hoitajamitoitus, nyt vihdoin-
kin, on se puuttuva pala, joka sinne tarvitaan. Lisäksi lisätään valvontaa, ja siinä se on. Ra-
haa myöskin, edustaja Zyskowicz. Mutta täällä salissa kaikki muut puolueet — kaikki
muut puolueet — ovat nyt ilmaisseet selkeän kantansa siitä, ja ainoana kokoomus ei vielä-
kään taivu siihen, mitä asiantuntija toisensa jälkeen julkisuuteen on tullut kertomaan, [Pu-
hemies koputtaa] että tämä mitoitus täytyy saada riittävälle tasolle, ja se taso on 0,7.

Ensimmäinen varapuhemies Mauri Pekkarinen:  Arvoisa edustaja Guzenina, pyysitte
puheenvuoron edustaja Rehulan puheenvuoron johdosta ja vastatessanne edustaja Rehulal-
le käytitte ylivoimaisen valtaosan ajastanne puhutellaksenne edustaja Zyskowiczia. Tämä
ei ole vastauspuheenvuoron idea, ei.

19.27 Juha Rehula kesk (vastauspuheenvuoro): Arvoisa herra puhemies! Tarkoituksella
jätin viime vaalikauden kuntien valtionosuusleikkaukset mainitsematta, mutta ne ovat yli 6
miljardia. Viime vaalikaudella leikattiin yli 6 miljardia.

Toisekseen, edustaja, valiokunnan puheenjohtaja Kiuru, en minä käy teidän kanssanne
kiistelemään siitä, mitä tehtiin, oliko kustannusten vähennystä vai ei. Minulla on 4. päiväl-
tä joulukuuta 2014 valiokunnan mietintö tässä edessäni, ja ei se ole sattumaa, että tämä jou-
lun alla käsiteltiin, koska budjettiin tehtiin leikkaus etukäteen liittyen siihen, että kotihoi-
toon panostetaan. Laitoshoidon kriteerejä tiukennettiin, kotihoitoon panostettiin ja sillä pe-
rusteella leikattiin selkeää rahaa kunnilta pois. Meillä voi olla tästä erilainen näkemys,
mutta minulla on valiokunnan mietintö, ja meillä on täällä kyllä silloisen opposition vasta-
15



Pöytäkirjan asiakohta PTK 159/2018 vp
lausekin. En siteeraa sitä, mutta ei tämä nyt ihan tuulesta temmattu ole. Kunnilta leikattiin,
siinä oli se maali.

Ensimmäinen varapuhemies Mauri Pekkarinen:  Myönnän vastauspuheenvuoron
edustaja Zyskowiczille edellisen johdosta. — Nyt mennään järjestyksessä, edustaja Kiuru.

19.28 Ben Zyskowicz kok (vastauspuheenvuoro): Arvoisa herra puhemies! Edustaja
Guzenina kertoi, että vanhuspalvelulain uudistaminen tarvitaan ja niin edelleen. Tässä la-
kialoitteessa, jota me nyt käsittelemme, te esitätte yhtä uutta virkettä, jossa on yksi uusi lu-
ku. Sen sijaan hallitus on käynnistänyt laajemman valmistelun, ja tämä hoitajien määrä on
osa tätä tarkastelua. Kokoomus on sitoutunut tähän hallituksen aloittamaan tarkasteluun ja
tähän uudistustyöhön, ja tarkastelemme aikanaan sitten ennakkoluulottomasti sitä, mitä sii-
nä vaiheessa esitetään. Eli ei tässä kannata nyt asioita muuksi muuttaa. Te ehdotatte yhtä
lukua yhteen momenttiin, that’s it. Hallitus tarkastelee asiaa kokonaisuutena, kuten oikein
on. 

Ensimmäinen varapuhemies Mauri Pekkarinen:  Myönnän vielä vastauspuheenvuoron
edustaja Lindtmanille, ja sen jälkeen siirrytään puhujalistaan.

19.29 Antti Lindtman sd (vastauspuheenvuoro): Arvoisa puhemies! Rehula voinee kai-
vaa sen momentin, mitä tulee näihin kuntien valtionosuuksiin. Jos te olette niin huolissan-
ne viime kaudella tehdyistä päätöksistä, [Krista Kiuru: Miksi ei peruttu? — Juha Rehulan
välihuuto] niin miksi te olette tällä vaalikaudella leikanneet vielä 800 miljoonaa niiden
päälle — herää kysymys, sen päälle.

Mutta, arvoisa puhemies, edustaja Zyskowiczille: Kukaan ei ole väittänyt, että tällä hoi-
detaan koko vanhustenhoito kuntoon. Mutta tämä on yksi keskeisen tärkeä asia, että lai-
tamme nollatoleranssin hoitajien alimitoitukselle. Mitenkä nyt on niin, että silloin kun kes-
kusta esittää, niin esitys on vastuullinen ja osa kokonaisuutta, ja silloin kun oppositio esit-
tää, niin on täysin vastuutonta, että on vain yksi luku — mutta tarvitaan se minimiluku.

Mutta, edustaja Zyskowicz, on kieltämättä uutinen, jos ministeri Saarikko täällä Ylelle
kertoo, että hän aikoo joka tapauksessa käynnistää hoitajamitoitukseen liittyvän lain val-
mistelun ministeriössä, eli edustaja Zyskowicz, onko kokoomus [Puhemies koputtaa] tä-
män siis estänyt hallituksen sisällä?

Ensimmäinen varapuhemies Mauri Pekkarinen:  Kun tämän debatin käynnisti edustaja
Rehula omalla puheenvuorollaan, ja kun hänen nimensä vielä äsken moneen kertaan mai-
nittiin, myönnän hänelle vielä vastauspuheenvuoron.

19.30 Juha Rehula kesk (vastauspuheenvuoro): Arvoisa herra puhemies! Tämä val-
tionosuuskeskustelu: Meillä on lainsäädäntö, jonka te olette muuten ihan itse tehneet, jossa
puhutaan kustannustehon tarkistuksista. Tässä on ollut kuntatalouden kannalta onnellisia
vuosia: kunnilla on mennyt paremmin kuin pitkiin, pitkiin aikoihin. [Antti Lindtman: Ei
enää!] On käynyt niin, että kustannustehon tarkistuksessa, jonka pitää toimia kumpaankin
suuntaan, on tuo merkki ollut miinusmerkkinen. [Antti Lindtmanin välihuuto]
16



Pöytäkirjan asiakohta PTK 159/2018 vp
Ja toinen asia: tilanteesta, jossa kilpailukykysopimus tehtiin, kunnat ovat toisaalla saa-
neet sen euromäärän helpotusta — heidän ei ole tarvinnut korottaa veroäyrejä tai tulove-
roprosentteja, kun toisaalla on tullut helpotusta esimerkiksi henkilöstökustannuksiin. 

Tässä nämä kaksi keskeisintä elementtiä, mitä tällä vaalikaudella on tapahtunut. [Väli-
huutoja sosiaalidemokraattien ryhmästä]

Ensimmäinen varapuhemies Mauri Pekkarinen:  Arvoisat edustajat, menemme hetkek-
si puhujalistaan. Täällä on vastauspuheenvuoroa pyytäneinä samoja edustajia, joilla on
varsinainen puheenvuoro. Myönnän nyt pitkään puheenvuoroaan odottaneelle edustaja Sa-
loselle varsinaisen listapuheenvuoron.

19.32 Kristiina Salonen sd: Arvoisa puhemies! Kun nuorena opiskelijana astuin ensim-
mäisen kerran sisään yksityiseen vanhusten palvelutaloon, olin vaikuttunut. Kaunis sisus-
tus ja palvelukulttuuri tuntuivat lähes paratiisilta ikäihmisille ja talon työntekijöille. Pala
palalta kuitenkin valkeni, ettei julkisivu ollut koko totuus. Jouduin käymään sisäistä kamp-
pailua vanhushoivan ammattietiikan ja bisneksen perussääntöjen välillä. Auttaminen ja
auttamisella rahan tekeminen eivät tuntuneet sopivan samaan työnkuvaan. Kattokruunu-
jen loisteessa hoitajat joutuivat taistelemaan muun muassa palkoistaan. Lopulta kauniit
myyntipuheet tuleville asukkaille alkoivat tuntua tyhjiltä ja oma toiminta siten valheelli-
selta. Oli lähdettävä pois, ettei olisi lakannut välittämästä. Nyt 20 vuotta myöhemmin suo-
malaiset kysyvät itseltään samaa: voiko lapsilla, vammaisilla ja vanhuksilla tehdä bisnes-
tä? Vastaus on häpeällinen. 

Viime vuosina paine tuottaa vanhuspalveluita entistä kustannustehokkaammin on kas-
vanut entisestään. Tehokkuutta on tehdä enemmän samoilla resursseilla tai saman verran
pienemmillä. Tehokkuus ei tarkoita sitä, että tehtäisiin oikeita asioita, kuten nyt näemme.
Tehokkuusvaateiden myötä hoitajien työlistalle on lisätty hoivatyötä avustavien palvelui-
den tekeminen ja samalla on vähennetty ruokahuollosta, viriketoiminnasta ja siivouksesta
alan ammattilaisia. 

Kirjaustavoitteet ovat lisänneet työtä tietokoneen parissa poissa asiakkaiden luota. Kun
muuta työtä on tullut enemmän, on jotain aikaisemmasta pitänyt jättää vähemmälle huomi-
olle tai tehdä huonommin. Märässä vaipassa istuttamiset ja aamiaisen antamiset puolilta
päivin kertovat selviytymistaistelusta. Sellaisessa yksikössä hoitaja yrittää selviytyä työ-
määrästään ja vanhus hoitamatta jättämisestä.

Tehokkuus näkyy kyllä plussana rahassa mutta miinuksena laadussa. Lopputulos on
kaikkien kannalta järkyttävä. Pahimmat laiminlyönnit ovat johtaneet kuolemaan, mutta
huomiotta ei saa jättää myöskään aiheutettua turvattomuutta ja kärsimystä. On käsittämä-
töntä, miten hoivakoti on voitu jättää jopa kokonaan ilman työntekijää aamu- ja iltavuoro-
jen välillä. Maan tapana tuntuvat olleen työvuorolistoilla olevat haamuhoitajat, joilla asiat
on saatu näyttämään paperilla hyviltä. Todellisuudessa sillä on aiheutettu vaaraa ihmisille.
Toimintatapa kertoo johdon syvästä välinpitämättömyydestä, jonka seuraukset näkyvät
paitsi hoivan tasossa myös henkilöstön työpahoinvointina. 

Kaikesta tästä, mitä alalla on jo vuosia tiedetty, syntyi lopulta maanlaajuinen kohu. Toi-
von, että viimeistään nyt jokainen laiminlyönti nousee esiin sekä yksityisellä että julkisella
puolella. En ymmärrä vetoomuksia olla puhumatta alan ongelmista maineriskin takia. Kes-
kustelu ei alan houkuttelevuutta heikennä vaan todellisuus, jonka omaiset, opiskelijat ja
17



Pöytäkirjan asiakohta PTK 159/2018 vp
työntekijät kohtaavat joka päivä. Ala kiinnostaa kyllä, kun työnsä saa tehdä hyvin ja uupu-
matta. 

Muutos ei ole helppo, eikä ole olemassa vain yhtä toimenpidettä, jolla kaikki muuttuu
paremmaksi. Se ei silti oikeuta sanomaan, etteikö lakiin tarvita minimihoitajamitoitusta.
Vanhuspalvelulain säätämisestä asti tai jo ennen sitä on ollut aivan selvää, että lain tasoista
vähimmäismitoitusta hoitajien määrästä suhteessa hoidettaviin tarvitaan, ja nyt se asia on
korjattava, välittömästi. Siksi kannatan tätä lakiesitystä.

Kansanedustajina tehtävämme on ensin varmistaa, että lain velvoittamana hoivakodeis-
sa on sitova hoitajamitoitus. Vahvalla valvonnalla ja rikosseuraamuksilla on kitkettävä kai-
kenlainen keinottelu aina haamuhoitajista muistisairaiden sitomiseen ja vanhusten hyvin-
voinnista tinkimiseen. Haavoittuvassa asemassa olevien suomalaisten hoivatyö ei voi olla
kansainvälisten sijoittajien armoilla. Puuttumalla samalla vanhusten kotihoidon ongelmiin
voimme kääntää suunnan kohti oikeudenmukaista ja turvallista hoivaa ja arvokasta van-
huutta, ja tästä kokonaisuudesta on kysymys, ja sitä myöskin me tavoittelemme. Yksi osa
sitä on hoitajamitoitus. 

On vielä sanottava edustaja Zyskowiczille, kun toteatte, että yhden mitoituksen kirjaa-
minen ei muuta mitään tai että se olisi jollain tavalla väärin: Me olemme jo nyt kuulleet val-
vovilta viranomaisilta, että mikäli laissa on paljon erilaisia variaatioita, niin alkaa tuottaji-
en ikään kuin anelu siitä, että ei tarvitsisi noudattaa tai että meillä ei ole niin paljon hoitoi-
suutta tarvitsevia asiakkaita, niin että meille riittäisi vähempikin mitoitus. Siksi on selkeäs-
ti sanottava laissa, mikä on minimimitoitus, ja siitä ei voi tinkiä. Ei ole olemassa ympäri-
vuorokautisessa hoivassa vanhuksia, jotka kärsisivät siitä, että meillä on laissa minimimi-
toitus kirjattuna. Eivät ympärivuorokautiseen hoivaan pääse sen tasoiset vanhukset, jotka
eivät tarvitsisi tätä mitoitusta. Se on se todellisuus tänä päivänä. Toivon, että tutustutte sii-
hen, ennen kuin väitätte muuta. [Ben Zyskowicz pyytää vastauspuheenvuoroa]

19.38 Ben Zyskowicz kok (vastauspuheenvuoro): Arvoisa herra puhemies! Täällä rouva
kansanedustaja tuntee vanhuspalveluasiat ja tuon käytännön arjen ehdottomasti paremmin
kuin minä ja moni muu kansanedustaja, enkä yritä mitään muuta väittääkään. Se, mitä yri-
tin sanoa ja sanon edelleen, on se, että se, mitä te tässä aloitteessanne esitätte, on yksi luku
lisättäväksi lakiin, ja se, mitä hallitus on tekemässä, on tämän kokonaisuuden tarkastelu,
jonka osana on hoitajien määrä, ottaen huomioon erinäköisiä tekijöitä, myös kotihoito. Tä-
hän virkamiesvalmisteluun, työryhmätyöhön kokoomus on sitoutunut, ja aikanaan tulem-
me katsomaan, mitä sieltä yhdessä esitetään.

Kun kysyitte, missä on niitä laitoksia, joissa pärjätään vähemmällä mitoituksella, vas-
taan, kuten jo vastasin: en tiedä, mutta ilmeisesti ainakin Tampereella, koska puolueenne
väliaikainen puheenjohtaja Sanna Marin äänesti siellä sen puolesta, että mitoitukseksi riit-
tää 0,57.

Ensimmäinen varapuhemies Mauri Pekkarinen: Puhujalistaan. — Valiokunnan pu-
heenjohtaja, Kiuru.

19.39 Krista Kiuru sd: Arvoisa puhemies! Tämän päivän yhteiskunnassa ikääntyneistä
on vaarassa tulla lainsuojattomia. Minusta yksi länsimaisen sivistyksen hienoimmista pe-
riaatteista on se, että me pystymme tiivistämään kaiken olennaisen käskyyn tehdä toiselle
niin kuin haluaisit itsellesi tehtävän, mutta vanhustenhuollossa tämä kyseinen käsky saa
18



Pöytäkirjan asiakohta PTK 159/2018 vp
kyllä aika surullisen merkityksen. Nimittäin viime vuonna ison pohjoismaisen tutkimuk-
sen mukaan jopa 40 prosenttia laitoksissa työskentelevistä työntekijöistä ei haluaisi vanha-
na ottaa vastaan oman yksikkönsä vanhuksille tarjoamaa hoitoa. Ajatelkaa, kuinka surul-
lista, että me ajattelemme, että me emme itse haluaisi, että meitä hoitaa niin vähän ihmisiä.
40 prosenttia ammattilaisista sanoo, että minä en itse haluaisi, että minua kohdeltaisiin
näin. Täällä eduskunnassa kuitenkin annetaan ymmärtää, että sama meno voi jatkua. Ja se
on minusta se kaikkein huolestuttavin ja hälyttävin tulos.

Lisäksi kolmasosa hoitajista harkitsee työssään lopettamista. Kolmasosa on jo sitä miel-
tä, että ei enää tätä. Vuonna 2012, kun silloinen sosiaali- ja terveyspoliittinen ministerityö-
ryhmä syventyi hoitajamitoitukseen liittyviin asioihin, noin 10 000 hoitajaa oli vaihtanut
alaa. Ajatelkaa, että tänä päivänä eli seitsemässä vuodessa tuo luku on jo 30 000. Mutta
keskustelua piisaa ja tekoja ei. Hoitajat äänestävät jaloillaan.

Minusta nämä ovat vakavia varoituksia siitä, että tämä nykymeno ei voi jatkua.
Eduskunnan oikeusasiamieskin on toistuvasti ottanut kantaa vanhusten hoidon puoles-

ta. Oikeusasiamies on todennut, että vanhustenhuollossa tapahtuvien ihmisten perusoi-
keuksien loukkausten taustalla on usein taloudellisia arvovalintoja — taloudellisia arvova-
lintoja. Siis riittämättömät taloudelliset satsaukset näkyvät sitten siinä, että ravinnon, hy-
gienian, vaippojen vaihdon, kuntoutuksen, hoidon ja ulkoilun puutteet näkyvät arjessa ko-
valla tavalla. Puutteet johtuvat hyvin pitkälti siitä, että henkilökuntaa on riittämätön mää-
rä, eivät siitä, että hoitajat eivät haluaisi hoitaa potilaita. Nämä karut olosuhteet on kuultu
vuosikaudet, mutta teot puuttuvat. Tosiasiat todistavat, että kyllä eduskunnassa pitäisi olla
inhimillisiä tekijöitä lisää.

2012 elettiin viime hallituksen aikaa, jolloin edustaja Guzeninan kanssa olimme sosiaa-
li- ja terveyspoliittisessa ministeriryhmässä käymässä keskustelua siitä, mitä kaikkia toi-
mia uuteen vanhuspalvelulakiin pitäisi kirjoittaa. Jakovara tuolla hallituskaudella oli hy-
vin vaikeassa tilanteessa noin 600 miljoonaa, josta leijonanosa käytettiin vanhustenhuol-
lon parantamiseen, toisin kuin tässä keskustelussa täällä on väitetty.

Sen jälkeen valitettavasti näissä neuvotteluissa ei koskaan saatu aikaan muuta kuin sel-
lainen giljotiini, että jos on hallituskauden lopulla yksikin yksikkö, joka ei täytä tuota 0,7:n
mitoitusta, niin asia korjataan pysyvällä, sitovalla lainsäädännöllä. Ja suuri sääli on sanoa,
että kokoomus on pitänyt seitsemän vuotta huolta siitä, että tuo giljotiini ei ole kuuna päi-
vänä napsahtanut. Siksi vanhustenhuollossa on turha luottaa siihen, että kokoomus rientäi-
si avuksi. Se on vakava kysymys, onko meillä 4 000 ihmistä vanhustenhuollossa lisää näi-
tä tärkeitä tehtäviä tekemässä, turvaamassa sen arjen niin, että jokainen voi kokea, että on
turvassa. Ja täällä eduskunnassa käydään loputonta keskustelua siitä, että 4 000:ta henki-
löä ei tarvita, koska pointtihan on se — eikä siinä tarvita edes kolmea pointtia — että ko-
koomuksella ei ole varaa siihen, että vanhustenhuoltoon laitettaisiin yksi 200 miljoonaa li-
sää kiinni. Se olisi minimi, ja siihen päälle hoitoisuuden mukaan pitäisi sitten laajentaa tuo-
ta 0,7:ää.

Mutta haluan vielä sanoa, että 5 prosenttia näistä meidän yksiköistämme on tällä hetkel-
lä alle tuon 0,5:n mitoituksen ja vain 20 prosenttia eli viidennes on yli 0,7:n. Meillä ei ole
edes sitovaa 0,5:n suositustasoa, joten siitä on helppo joustaa. Tältä osin olen itse tullut sii-
hen lopputulokseen, että tuo 0,7:n mitoitus pitää kirjata lakiin. Siitä hoitoisuus joustaa
ylöspäin, eli desimaalit liikkuvat ylöspäin, mutta 0,7 on minimi. 80 prosentilla suomalaista
yksiköistä on vielä paljon töitä, jotta tähän päästään.
19



Pöytäkirjan asiakohta PTK 159/2018 vp
Minusta ei pidä vähätellä sitä, että jokainen hallitusvastuussa pyrkii kantamaan taak-
kaansa niin hyvin kuin pystyy. Nyt tällä hallituskaudella valitettavasti tämä taakankanta-
minen kiteytyy siihen, että on kyllä tuotu valtavan isoja lakipaketteja tänne, 3 miljardin
leikkauksia soteen, jotka heti laitetaan täytäntöön, mutta kun on se Ben Zyskowiczin kuu-
luisa väite siitä, ettei vain yhdellä virkkeellä voitaisi hoitaa tätä vanhuspalveluasiaa kun-
toon, niin tosiasiassa se olisi edes askel siihen, että jotakin tapahtuisi.

Selityksiä kyllä riittää. Tänään selvisi, että kokoomus on varmistanut senkin, että tämä-
kin hyvä työ, joka on käynnistynyt laajemman muutoksen tekemiseksi suomalaiseen van-
hustenhuoltoon, on tehty tyhjäksi, koska ei se sisälläkään hoitajamitoituksesta päättämistä.
Jos kokoomuksella tämä hoitoisuus joustaisi, niin silloin kokoomus sanoisi, minkä lukujen
välillä tuo joustaa. Oletteko valmiit panostamaan enemmän kuin 0,7 alimmaksi mitoituk-
seksi, se on iso kysymys. Mutta entä ylimmäksi? Te ette taida päästä siitä 0,5:n ei-sitovasta
mitoituksesta mihinkään. Se on minusta tärkeä kysymys. Onko kokoomus yhä sillä kannal-
la, että pidetään hallituksessakin huolta siitä, että mitään ei tapahdu?

Ensimmäinen varapuhemies Mauri Pekkarinen: Sopinee niin, että otetaan pari puheen-
vuoroa tässä, sama poliittinen ryhmä. Otetaan ne vielä, ja sen jälkeen käydään taas debat-
tia. Jos joka puheenvuoron jälkeen käydään pitkä debatti, niin asia ei etene.

19.46 Ilmari Nurminen sd: Arvoisa herra puhemies! Ensinnäkin kannatan lämpimästi
edustaja Guzeninan valmistelemaa lakialoitetta ja haluan muistuttaa, että viime kaudella
valmisteltiin vanhuspalvelulaki ja jo silloin vaadimme tätä henkilöstömitoitusta, mutta ko-
koomuksen vastustuksesta sitä ei saatu. Haluan muistuttaa myös, että henkilöstö on — voi-
daan melkein laittaa yhtäläisyysmerkki — hyvin pitkälti myös hoidon laatua. Kun me tar-
kastelemme pohjoismaisessa vertailussa, niin meillä on kaikista vähiten hoitajia vanhusten
palveluissa. 

Nyt kun tästä vanhuspalvelulaista on tänään puhuttu, niin tämä hallitushan purki tätä
vanhuspalvelulakia. Se madalsi osaamisvaatimuksia ja poisti vastuuhoitajat ja meinasi ti-
puttaa myös tätä henkilöstömitoitusta nykyisestä edelleen. Eli käytännössä meillä on vähi-
ten henkilökuntaa ja myös osaamistasoa on laskettu, ja yhteisvaikutukset nähdään nyt täs-
sä. Nämä meidän vaatimuksemme ovat olleet pitkäjänteisiä, ja nämä ovat edelleen erittäin
tarpeellisia ja tärkeitä, ja jotenkin harmittaa se, että kun tulee koko ajan esille näitä haas-
teita ja ongelmia, niin meillä ei ole täällä kykyä tehdä päätöksiä ja muuttaa näitä.

Seuraavaksi me keskustelemme tästä minun valmistelemastani aloitteesta koskien ul-
koiluoikeutta. Meidän täytyy muistaa, että meillä on lähes 45 000 ihmistä ympärivuoro-
kautisessa hoidossa tällä hetkellä. Valtaosa heistä ei pitkälle edenneiden muistisairauksien
ja muiden takia pysty puolustamaan omia oikeuksiaan. Sen takia me tarvitsemme lakia hei-
dän turvakseen. He tarvitsevat henkilöstömitoitusta, he tarvitsevat oikeutta ulkoiluun ja
muuta, koska nämä markkinat tällä hetkellä vanhuspalveluissa ovat yhä enemmän markki-
naehtoisia. Eli kun markkinoilla toimitaan, niin he tarvitsevat turvaksi vahvempaa säänte-
lyä, ja se on meidän täällä eduskunnassa tehtävä. 

Tuossa kun me keskustelimme kyselytunnilla tästä aiheesta, niin olisin halunnut pitää
puheenvuoron erityisesti näistä markkinoista. Kun me tiedämme, että nämä isot pörssiyh-
tiöt ovat jatkuvasti kasvattaneet osuuttaan tässä ympärivuorokautisessa hoidossa, niin mil-
lä tavalla me pystyisimme puuttumaan siihen? Hallitushan on tarjonnut sote-uudistusta rat-
kaisuksi esimerkiksi tähän kysymykseen. Kun me mietimme, että monet näistä yhtiöistä —
20



Pöytäkirjan asiakohta PTK 159/2018 vp
julkisuudestakin on saatu lukea — eivät edes maksa veroja Suomeen, niin kyllähän se on
erittäin kohtuuton tilanne julkisia, pieniä yrityksiä kohtaan ja myös meitä veronmaksajia
kohtaan, jotka rahoitamme nämä palvelut. 

Yritin etsiä tästä hallituksen sote-esityksestäkin kohtia, joilla tulevat maakuntapäättäjät
voisivat varmistaa sen, että näiden yhtiöiden, jotka toimivat näillä sote-markkinoilla, pitää
maksaa veronsa Suomeen. En hyvällä tahdollakaan löytänyt tästä esityksestä sellaisia kir-
jauksia. Eli kun täällä puhutaan nyt yhdestä luvusta ja yhdestä sanasta, niin myös tähän voi-
si lisätä jonkun sanan. Esimerkiksi valinnanvapauslain 42 §:ssä on säädetty maakunnan
asettamista ehdoista palveluntuottajille. Täällä on voimavaroja, saatavuutta, palveluketju-
ja, palvelujen yhteensovittamista ja muutamia muita, mutta täällä ei ole mainittu esimer-
kiksi veronmaksutietojen julkisuutta, joka on keskeinen seikka siinä, että tulevat maakun-
tapäättäjät voisivat vaatia näiltä yrityksiltä yhdeksi kriteeriksi verojen maksamista Suo-
meen. Tämä on ainakin itselleni hyvin keskeinen kysymys tässä, että kun me teemme sään-
telyä, me haluamme henkilöstömitoituksen, me haluamme oikeusturvaa ikääntyneille, niin
miten myös nämä markkinat hoidetaan tässä, niin että nämä isot pörssiyhtiöt eivät voi toi-
mia tällä tavalla kuin ne ovat juuri toimineet.

Tätä keskustelua kuunnellessani haluan vielä muistuttaa, että ympärivuorokautisessa
hoidossa olevat ihmiset ovat täysin riippuvaisia toisen ihmisen avusta. Täytyy muistaa, että
monet heistä ovat muistisairaita, monilla ei ole perhettä ja lapsia, jotka valvoisivat heidän
etujaan, eli mielestäni se on täysin kohtuuton väite sanoa, että antaa heidän valita parhaat
palvelut, mitkä heille sopivat, koska se ei ole käytännössä mahdollista heidän kohdallaan. 

Toisaalta kun puhutaan hoitoisuudesta, tämä 0,7 on, kuten täällä on tuotu esille, mitoi-
tus, jolla pystytään huolehtimaan laadukkaasta hoidosta ja takaamaan myös iäkkäiden ih-
misten perusoikeuksien toteutuminen. Näillä perusoikeuksilla viittaan siihen, että mietti-
kää esimerkiksi tätä ulkoiluoikeutta: THL:n tutkimusten mukaan puolet ympärivuorokau-
tisessa hoidossa olevista ei pääse ulos, vaikka haluaisi. Miettikää tätä salia: jos me olisim-
me kaikki toisten ihmisten avun varassa ja puolet ei pääsisi ulos, vaikka haluaisi, niin kyllä
me siinä kohtaa tarvitsisimme niitä ihmisiä, hoitajia, niin että myös nämä perusoikeudet to-
teutuvat. 

Mielestäni tämä aloite on äärettömän kannattava ja tärkeä. Tulemme sosiaalidemokraat-
teina edistämään tätä myös tulevaisuudessa. 

19.52 Satu Taavitsainen sd: Arvoisa puhemies! Yksityisen Esperi Care -hoivayrityksen
vanhustenhoidon laiminlyönnit nostivat keskusteluun vanhustenhuollon riekaleisen nyky-
tilan. Omaiset, hoitajat ja kuntien valtuutetut ovat jo vuosia nostaneet esiin niitä vanhus-
tenhuollon ongelmia, joista nyt valtakunnallisesti puhutaan. Huolemme on ollut henkilö-
kunnan riittävyydessä ja hoidon laadussa. On tehty epäkohtailmoituksia, ja valvova viran-
omainen on tutkinut. Silti merkittäviä parannuksia ei ole tapahtunut. Läpimurto viimein tu-
li, kun Valvira puuttui tiukasti ja sulki yhden Esperi Caren yksikön. 

Hyvää hoitoa on räikeästi rikottu ja vaarannettu ihmisten turvallisuus ja elämä. Tutkin-
nan vyöry on lähtenyt liikkeelle, ja kaikki Esperin ja muutkin vanhustenhuollon yksiköt lä-
pivalaistaan. Useiden epäillään kuolleen laiminlyöntien vuoksi. Myös henkilökunnan
mahdollisuudet tuoda epäkohtia esille ovat tärkeitä. Nythän on jo esimerkkejä siitä, että yk-
sityiset hoivakodit ovat irtisanoneet epäkohtailmoituksia tehneitä hoitajia.

Arvoisa puhemies! Suomen ei pidä tuhlata vuosittain satoja miljoonia euroja keinotte-
lun ja verokikkailun tukemiseen, yritysjohtajille ja sijoittajille maksettaviin valtaviin palk-
21



Pöytäkirjan asiakohta PTK 159/2018 vp
kioihin. Verorahat pitää käyttää hoitajien, lääkäreiden, sosiaalityöntekijöiden, mielenter-
veyden ja muiden ammattilaisten palkkaamiseen, sillä he tarjoavat konkreettisia, ihmisen
elämää parantavia palveluja. Samalla tavalla kuin asiakkaat, myös työntekijät, joiden teh-
tävänä on huolehtia ihmisistä, joutuvat kärsimään voitontavoitteluun keskittyneestä bis-
neksestä vanhustenhuollon lisäksi myös vammaispalveluissa, lastensuojelussa ja varhais-
kasvatuksessa. Tähän haluan muutoksen. Taloudellisen voiton tavoittelu näissä on kiellet-
tävä. Tästä tein varhaiskasvatuksen osalta lakialoitteen, joka on viikon päästä lähetekes-
kustelussa. 

Mielestäni on etovaa ajatella, että monikansalliset sijoitusyhtiöt rahankiilto silmissään
rahastavat vanhuksilla, lapsilla, mielenterveyskuntoutujilla ja vammaisilla. Samat sijoitta-
jatahot ovat näiden takana. Nyt on paljastunut, että Esperi Care -hoivayrityksen ja Touhu-
la-päiväkotiketjun hallituksen puheenjohtajana on sama henkilö. Samat toimintatavat ovat
näissä. Ihmettelen, että tälle on vahva tuki poliittisen oikeiston piirissä.

Arvoisa puhemies! Kannatan lämpimästi edustaja Guzeninan erinomaista lakialoitetta.
Tahdon ehdottomasti vanhuspalvelulakia muutettavan niin, että asetetaan sitovaksi henki-
löstömitoituksen alarajaksi seitsemän hoitajaa kymmentä vanhusta kohden. Sanon tämän
siksi näin selkeällä kielellä, koska kokoomus ei ymmärrä desimaalilukuja. Seitsemän hoi-
tajaa kymmentä vanhusta kohden on sama asia kuin 0,7-hoitajamitoitus. Se tarkoittaa vuo-
rokauden aikana työvuorossa olevaa hoitohenkilöstöä. 

Kannatan myös laajempaa vanhuspalvelulain päivittämistä. Myös kotihoitoa pitää vah-
vistaa, jotta hoitajia ei uuvuteta liian suurella päivittäisellä kotikäyntien määrällä. Kotihoi-
taja voi olla vanhuksen ainoa ja odotetuin ihmiskontakti päivän aikana. Aikaa hoivaan ja
jutteluun pitää olla riittävästi. Ihminen tarvitsee ihmistä. 

Hyvää ystävänpäivää!

Ensimmäinen varapuhemies Mauri Pekkarinen:  Pieni debatti, jos siihen on tarvetta —
ja kun on, edustaja Zyskowicz, teille vastauspuheenvuoro.

19.57 Ben Zyskowicz kok (vastauspuheenvuoro): Arvoisa herra puhemies! Muutaman
edellä olleen puheenvuoron johdosta täällä edelleen tivataan sitä, että 0,7 on minimi, jotta
perusoikeudet toteutuvat. Totean kolmannen kerran, että ilmeisesti Tampereella riittää vä-
hempikin, koska siellä kansanedustaja, valtuutettu Marin äänesti 0,57:n puolesta.

Sitten täällä väitettiin, että kokoomus on estänyt tämän hoitajien määrää koskevan asian
tarkastelun. Ei ole estänyt, ei mitoituksen tarkastelua, ei määrän tarkastelua, vaan se on osa
tätä hallituksen aloittamaa työtä, ja kokoomus on sitoutunut tähän työhön, ja aikanaan kat-
somme, mitä sitten nämä asiantuntijat tältäkin osin esittävät. 

Sitten lopuksi tästä, että muistisairaat ja muut eivät voi valita. Te ette oikein ymmärrä tai
tahdo ymmärtää sitä, mitä yritän sanoa. Jos päätöksen tekevät tosiasiassa vanhus ja hänen
omaisensa, niin palveluntuottajat aivan eri lailla joutuvat panostamaan laatuun kuin sil-
loin, kun kunta kilpailuttaa. Ja kenenkään ei ole pakko valita, jos ei halua.

19.58 Antti Lindtman sd (vastauspuheenvuoro): Arvoisa puhemies! Ensinnäkin tämä
Tampere: Kuten te hyvin tiedätte, muun muassa Petteri Orpon valtiosihteeri ajoi Tampe-
reella tätä hoitajamitoituksen leikkaamista. Ja juuri tämä on se esimerkki, minkä takia tämä
hoitajamitoitus, minimimitoitus, tarvitaan: [Ben Zyskowiczin välihuuto] ettei kunnissa
jouduta samaan tilanteeseen kuin valtiolla monta kertaa, ilmeisesti hallituksessa nytkin,
22



Pöytäkirjan asiakohta PTK 159/2018 vp
että aina kokoomus ajaa alempaa mitoitusta, estää parannukset. Sen takia me tarvitsemme
lain, että tämä ei olisi sen varassa, että kokoomus Tampereella ajaa alempaa mitoitusta.
Tämä kai tuli selväksi. Tämä on hyvä esimerkki siitä, miksi tämä mitoitus tarvitaan. 

Ja sitten edustaja Zyskowicz, 28 ikäihmistä — riittääkö päivävuoroon kuuden sijasta vii-
si vai iltavuoroon viiden sijasta neljä? Vastatkaa tähän. Kummasta se hoitaja on pois, kun
te ajatte alempaa mitoitusta?

20.00 Juha Rehula kesk (vastauspuheenvuoro): Arvoisa herra puhemies! Nurminen on
kiireiltään salista lähtenyt pois, mutta kun hän puhui näitten tulevien toimijoiden verotuk-
sesta liittyen siihen, millä tavalla näitten tulevien yksityisten toimijoiden talousasiat pitää
julki tuoda, ja hänellä oli toiveita niihin liittyen, niin toivon, että hän lukee sen pykälän,
josta hän itse puhui, jälkeen tulevan 59 §:n, jossa on hyvän matkaa toistakymmentä kohtaa
niitä asioita, jotka edellytetään, jotta palveluntuottajana voi olla, ja niitten edellytetään ole-
van julkiset. 

Toisekseen yksi asia on, että tuottajilla on velvoite kertoa asioita ääneen. Ei pidä valita
sellaista palveluntuottajaa, joka ei maksa veroja Suomeen. Ja tässä en sano, kenellä on vas-
tuu siitä, mutta se on yksi osa tätä koko lakikokonaisuutta valinnanvapauslaissa. Ei pidä
valita sellaista. 

Toisekseen edustaja Nurmiselle olisin sanonut, että voi, kunpa se yksi luku takaisi hoi-
don laadun. Hän veti yhtäläisyysmerkit. Näinhän ei valitettavasti nykytilassakaan ole. 

Puhemies Paula Risikko:  Jatketaan hetki debattia, mutta mennään sitten listalle.

20.01 Antti Lindtman sd (vastauspuheenvuoro): Arvoisa edustaja Rehula, kannatatteko
te tätä 0,7-mitoitusta vai ette? Silloin kun oppositio sitä esittää, te sanotte, että ei, tuo on
huono esitys, koska se ei ratkaise koko tätä ongelmaa, mutta kun keskusta on tämän saman
kannan ottanut sen jälkeen, kun me teimme tämän välikysymyksen, niin se se vasta on vas-
tuullinen mitoitus, vastuullinen esitys, koska siinä otetaan huomioon kaikki muutkin. Ku-
kaan ei ole täällä oppositiossa väittänyt, että hoitajamitoitus ratkaisisi koko ongelman,
mutta on selvää, että se poistaa ison osan niistä väärinkäytöksistä. 

Ja sitten edustaja Rehula, toivon, että korjaatte sen virheellisen väitteen, jonka täällä esi-
titte koskien leikkauksia, kun väititte, että viime vaalikaudella olisi tehty leikkauksia. Te
hyvin tiedätte, että siinä samassa mietinnössä, jonka luitte, todetaan, että valiokunta pitää
hyvänä, ettei niitä leikkauksia ole viety budjettimomenttiin. Voinette tämän virheellisen
tiedon nyt korjata?

20.02 Juha Rehula kesk (vastauspuheenvuoro): Arvoisa rouva puhemies! En minä tiedä
virheellisestä tiedosta, minulla on mietintö kädessäni [Antti Lindtman: Niin minullakin!]
4. päivältä joulukuuta, ja täällä kyllä jokseenkin selkeästi sanotaan, että vuoteen 2017 men-
nessä tällä 272 miljoonalla eurolla, näillä eväillä, pitää muutos tehdä. [Välihuutoja sosiaa-
lidemokraattien ryhmästä]

Toisekseen, kyllähän tämä keskustelu aavistuksen verran helpompaa olisi, arvon kolle-
ga, jos esimerkiksi tällainen väittämä, että olenko kannattanut tai ollut kannattamatta...
Minä kannatan hoitajamitoituksen kirjaamista lakiin. Te kyseenalaistitte sen, hieman vä-
hättelevästikin, mitä mieltä olen. Ei minun ole tarvinnut peretellä, ei ottaa sivuaskelta, ei
ottaa vaihtoaskelta, mutta tämä hoitajamitoitus ei tule ratkaisemaan asiaa, eikä se korreloi
23



Pöytäkirjan asiakohta PTK 159/2018 vp
hoidon laadun kanssa. On edellytykset tehdä parempaa vanhustenpalvelua, on edellytyk-
set tehdä, mutta yksi luku ei ratkaise esimerkiksi hoitoisuuden mukanaan tuomia vaateita.

20.03 Maria Guzenina sd (vastauspuheenvuoro): Arvoisa puhemies! Nyt yritän vääntää
rautalangasta niin selkeästi kuin vain on mahdollista. Tämä meidän esittämämme sitova
minimimitoitus, lakiin sidottava minimimitoitus, on osa isompaa kokonaisuutta. Kukaan
oppositiosta ei ole väittänyt, että tämä yksin ratkaisisi. Tätä mitoitusasiaa ei olla tuomassa
mihinkään tyhjiöön. Meillä on voimassa oleva vanhuspalvelulaki, jonka osalta täytyy pe-
ruuttaa ne leikkaukset, jotka hallitus tällä hallituskaudella on tehnyt.

Edustaja Zyskowicz ja edustaja Rehula, ymmärrättekö te samalla tavalla, kun sanotaan
”vähintään”? Nyt tässä opposition lakialoitteessa lukee ”vähintään”. Sitten kun on olemas-
sa sellaiset määreet kuin ”tasan” tai ”enintään”, niin mikä näiden kolmen määreen ero on,
edustaja Zyskowicz? Meillä lukee täällä, että ”vähintään 0,7”. Jos meillä lukisi ”tasan”, se
tarkoittaisi jotain muuta, ja jos meillä lukisi ”enintään”, sekin tarkoittaisi jotain ihan muu-
ta. Nyt te ette tunnu ymmärtävän, mitä ”vähintään” tarkoittaa. Se ”vähintään” tarkoittaa si-
tä, että hoitoisuus täytyy ottaa huomioon. Tämä on minimi, sen alle ei saa mennä; sen yli
toivotaan mentävän silloin, kun hoitoisuus niin vaatii.

20.05 Ben Zyskowicz kok (vastauspuheenvuoro): Arvoisa rouva puhemies! Täällä ei tai-
da olla ketään nyt Tampereelta, mutta on varmasti aika kummallinen väite, että valtiova-
rainministeri Orpon valtiosihteeri on pakottanut demareiden tämänhetkisen puheenjohta-
jan Sanna Marinin äänestämään Tampereella 0,7:n hoitajamitoituksen puolesta, kun toi-
nen vaihtoehto oli 0,58. Ja kun täällä vaaditaan minulta jatkuvasti esimerkkejä laitoksista,
joissa riittää vähempi kuin 0,7, niin en osaa niitä laitoksia sanoa, mutta ilmeisesti sellaisia
Tampereella on, kun siellä Tampereella päätettiin, että 0,57 riittää.

Sitten te ette, demarit, vastaa siihen, kumpikohan johtaa parempaan laatuun: se, että
kunta kilpailuttaa ja valitsee halvimman tarjouksen tekijän, asiakkailta ei kysytä mitään,
vai sellainen asetelma, jossa asiakkaat ja heidän omaisensa valitsevat, jos haluavat. Eli yrit-
täkää ymmärtää: se systeemi pakottaa panostamaan laatuun. Nykysysteemi ei pakota, ny-
kysysteemissä riittää, että teet halvimman tarjouksen.

20.06 Merja Mäkisalo-Ropponen sd (vastauspuheenvuoro): Arvoisa puhemies! Siinä
vaiheessa, kun yksin asuva muistisairas pääsee tai joutuu muuttamaan yhteisökotiin, hän ei
kyllä kykene itse valitsemaan [Ben Zyskowicz: Ei tarvitse! Ei tarvitse!] tätä hoitoyhteisöä
eikä pysty myöskään muuttamaan, tekemään sitä päätöstä, että nyt muutan täältä pois, jos
se hoito ei ole hyvää. [Ben Zyskowicz: Ei tarvitse! Ei tarvitse!]

Olen sitä mieltä, että meidän on ihan turha keskustella täällä siitä, kenen syy tämä tilan-
ne on. Meidän on ihan tärkeätä myöntää, että virheitä ovat tehneet kaikki ja olemme kaikki
tähän asiaan syyllisiä. Emmekö me nyt voisi vain myöntää, että me tarvitsemme nyt kor-
jaavia toimenpiteitä ja että minimihenkilöstömitoitus lakiin kirjattuna on yksi erittäin tär-
keä korjaava toimenpide? Se ei korjaa kaikkea, me tarvitsemme myöskin esimerkiksi täs-
mennyksiä ammattitaitovaatimuksiin, me tarvitsemme paljon uudenlaisia ajattelutapoja ja
kulttuurin muutosta, mutta minimihenkilöstömitoitus on välttämätön ehto ongelmien kor-
jaamiseksi.
24



Pöytäkirjan asiakohta PTK 159/2018 vp
20.07 Mia Laiho kok (vastauspuheenvuoro): Arvoisa puhemies! Mitoituksesta ja asian-
tuntijoista: Me puhumme täällä nyt mitoituksesta ihan kuin täällä tiedettäisiin, mikä on oi-
kea mitoitus, mikä on hoitajamitoitus tuntematta ollenkaan sitä, mitä siellä kentällä teh-
dään, kuinka sairaita vanhuksia siellä hoidetaan, minkälaisessa ympäristössä he asuvat,
ovatko he yhdessä tasossa, kahdessa tasossa, kuinka paljon yhdellä hoitajalla on siellä val-
vottavia, onko vuoteeseen hoidettava, onko saattohoitopotilas. Me katsomme vain yhtä lu-
kua, tuntematta — me emme ole hoitajia, me emme pysty sanomaan, kuinka hoidettava
joku potilas, asukas on. Kyllä se on hoitohenkilöstön ja ammattilaisten tehtävä arvioida,
kuinka paljon hoitoa he vaativat. 

Mitoitus: Kuinka paljon jossain yksikössä tarvitaan hoitajia riippuu siitä, kuinka sairaita
ja hoidettavia potilaita siinä kussakin yksikössä on. Sen perusteella voidaan arvioida, kuin-
ka paljon hoitajia tarvitaan. [Puhemies koputtaa] Heitä tarvitaan lisää, mutta se pitää tehdä
asiantuntijoiden perusteella, työryhmän arvion perusteella.

20.08 Sirpa Paatero sd (vastauspuheenvuoro): Arvoisa rouva puhemies! Juuri näin — 30
vuotta sitten asiantuntijat ovat arvioineet, vuonna 87 muistaakseni, Marja Vaarama tuossa
Helsingin Sanomien artikkelissa kertoi, että silloin oli arvioitu asiantuntijaryhmällä, että
0,7 on niille ihmisille, jotka ovat tämmöisessä vaativan hoidon tarpeessa. Sen jälkeen se on
arvioitu aika monta kertaa. Aina on päädytty samaan lukuun. Tämä 0,7 ei ole meidän kek-
sintömme eikä edes edellisen hallituksen aikana keksitty. Se on asiantuntijoiden arvio. Sen
jälkeen voi olla, niin kuin näissä kaikissa papereissa nyt jo lukee, että jossakin vaaditaan
jopa yksi henkilö per yksi asiakas. Siihen tulee se hoitoisuus. Mutta nykyään vanhusten
kunto on niin huono näissä ympärivuorokautisissa paikoissa, että vähimmäistaso on se 0,7.
[Puhemies koputtaa] — Ja valvontaan palaan vielä hetken päästä.

20.09 Pia Kauma kok (vastauspuheenvuoro): Arvoisa puhemies! Täällä on puhuttu Tam-
pereen hoitajamitoituksesta. Edustaja Guzenina, tehän olette Espoosta. Meillä on Espoos-
sa se tilanne, että hoivakotien nykyisen sopimuksen mukainen henkilöstömitoitus on kes-
kiarvoltaan 0,58, ja meillä on kaksi hoivakotia, joissa se on 0,5. Nyt tietysti täällä tulee
miettineeksi sitä, että kun tämä luku ja desimaali on teille niin tärkeä, niin minkä takia te
ette ole huolehtinut omassa kotikaupungissanne siitä, että se olisi sitten se 0,7. [Sirpa Paa-
tero: Kun kokoomus on sitä vastaan!] Eikö teitä ole kiinnostanut oman kotikaupunkinne ti-
lanne? Ja ehkä tietenkin kiinnostaa myöskin se, mitä näihin hoitajamitoituksiin luetaan. Es-
poossahan sinne luetaan rekisteröidyt sairaanhoitajat, lähihoitajat, mutta hoiva-avustajat
ovat vain osittain mukana. Kun puhutaan desimaalista, kun puhutaan luvusta, niin pitäisi
tietää, mitä siihen luetaan. Siellä tarvitaan monenlaista henkilökuntaa, muun muassa laito-
sapulaisia ja virikeohjaajia. Meidän pitää tietää, luetaanko nämä mukaan siihen mitoituk-
seen vai ei.

20.11 Maria Guzenina sd (vastauspuheenvuoro): Arvoisa puhemies! Kun vuonna 2004
tulin espoolaiseksi valtuutetuksi, taisi olla niin, että edustaja Kauma tuli samana vuonna.
Olin silloin sosiaali- ja terveyslautakunnan puheenjohtaja ja sain silloin sinnikkäällä työllä
— oppositiossa olimme, siis Espoossahan kokoomus on valtapuolue, oli silloin vielä suu-
rempi puolue kuin nykyään — ja me, pienemmät puolueet, saimme vietyä eteenpäin ko-
koomuksen vastustuksesta huolimatta sen, että kriteeristöissä, kilpailutuskriteeristöissä
25



Pöytäkirjan asiakohta PTK 159/2018 vp
hoivan laadun merkitys oli 60 prosenttia ja hinnan 40. Se oli valtava saavutus, joka sitten
kokoomuksen toimesta säästötoimenpiteenä peruttiin. 

Älkää sanoko minulle, etten ole yrittänyt hoitaa näitä asioita kotikaupungissani. Kyllä
minä olen, ja te tiedätte sen. Olen ollut myös budjettineuvottelija kerta toisensa jälkeen näi-
den vuosien aikana, ja näiden vuosien aikana budjettineuvottelusta toiseen SDP, demarit,
me olemme esittäneet jokaisessa budjettineuvottelussa lisää rahaa vanhusten hoivaan niin
kotihoidon puolelle kuin laitoshoitoon. Me olemme myöskin esittäneet, että meille tulisi
enemmän laitoshoivan paikkoja, koska kotona tällä hetkellä on [Puhemies koputtaa] aivan
liikaa niitä vanhuksia, jotka eivät siellä enää pärjää, [Puhemies: Aika!] mutta ne kriteerit
päästä ympärivuorokautiseen hoivaan ovat liian korkeat, [Puhemies: Aika!] ja tämä täytyy
muuttaa. 

Puhemies Paula Risikko:  Puolitoista minuuttia ei ole minuutti. 

20.12 Mia Laiho kok (vastauspuheenvuoro): Arvoisa puhemies! Täytyy tähän Guzeni-
nan puheenvuoroon sen verran kommentoida, että siellähän sosiaali- ja terveyslautakunta
on ollut demarijohtoinen ainakin kaksi kautta. Tällä hetkellä se on vihreiden johtama, mut-
ta kyllä siellä SDP:llä on ollut erittäin merkittävä osuus lautakunnan... [Antti Lindtman:
Espoossa!] — Espoossa, nimenomaan Espoossa.

Ja Espooseen vielä, kun se on omakin kotikaupunkini: Siellähän merkittävä osa on os-
topalvelua, mitä on hankittu ulkopuolelta, ja siellä keskimääräinen mitoitus on 0,60 —
sama sekä ostopalveluissa että omissa palveluissa — ja riippuu yksikön koosta, millä ta-
valla se mitoitus koetaan. Siellä on erittäin hyvin johdettuja yksiköitä, joissa koetaan, että
0,60 on erittäin hyvä ja sillä pärjätään hyvin. Suurin osa on näin.

20.13 Joona Räsänen sd (vastauspuheenvuoro): Arvoisa puhemies! Tässä keskustelussa
todella koko ajan tullaan tähän, että todetaan, että tämä yksi asia ei ratkaise kaikkea. No ei
se kaikkea ratkaise, mutta se on valtava parannus — ja tätäkin parannusta sieltä salin oi-
kealta laidalta vastustetaan.

Mitä tulee kuntiin ja siihen, miten päätöksiä kunnissa tehdään, niin, arvoisa puhemies,
olen ainakin itse ymmärtänyt, että sen takia täällä juuri nyt edustaja Guzeninan johdolla
esitämme lainmuutosta, että sen jälkeen ei tarvitse jokaisessa kunnassa budjettineuvotte-
luissa käydä läpi sitä, kuinka paljon kokoomus haluaa sitä laskea tänäkin vuonna. Sen jäl-
keen sitä ei tarvitse joka vuosi käydä siellä läpi.

Sitten täällä edustajat viittasivat näihin hankintoihin, että kumpikohan siellä painaa, hin-
ta vai laatu — mitä kävi hankintalain uudistuksen osalta, kun sitä käsiteltiin tässä salissa?
Oppositio esitti, että otetaan enemmän laatua huomioon. No se ei käynyt hallitukselle. [So-
siaalidemokraattien ryhmästä: Burn!] 

20.14 Pia Kauma kok (vastauspuheenvuoro): Arvoisa puhemies! Toistan sitä samaa,
mitä edustaja Laiho tuossa edellä, ja muistutan myöskin siitä, että kuntapolitiikassa ei ole
oppositiota, edustaja Guzenina, mutta kuitenkin SDP on ollut siellä vastuupuolue vanhus-
tenpalveluista päätettäessä sosiaali- ja terveyslautakunnan puheenjohtajana jo vuosikau-
det, ja nimenomaan teidän johdollanne näitä palveluja on ulkoistettu, ettekä ole halunneet
pitää huolta siitä henkilöstömitoituksesta, mikä ilmeisesti ainakin nyt tuntuu teille olevan
tärkeä. [Vastauspuheenvuoropyyntöjä sosiaalidemokraattien ryhmästä] 
26



Pöytäkirjan asiakohta PTK 159/2018 vp
Puhemies Paula Risikko: Mennään puhujalistalle hetkeksi aikaa. Palataan taas hetken
päästä. Nyt on puhujalista, ja siellä ensimmäisenä näyttää olevan edustaja Laiho. Sitten
ovat edustajat Kauma, Paatero, Kari, Räsänen, Lindtman.

20.15 Mia Laiho kok: Arvoisa puhemies! Viime päivinä otsikoihin ovat nousseet vanhus-
tenhoidon ongelmat ja toimintatavat, kuten täälläkin ne keskusteluttavat, ja kaltoinkohte-
lutapaukset eivät ole tietenkään mitenkään hyväksyttäviä. Aiemmin syksyllä esillä olivat
lastensuojelun ja laitoksiin sijoitettujen lasten huolenpidon ongelmat, ja myös vammais-
palveluissa on kilpailutusten myötä ollut monia ongelmia.

Nykyisin sosiaali- ja terveyspalvelujen järjestäjinä on melkein 300 kuntaa tai kuntayh-
tymää, ja palveluiden hankkiminen ostopalveluna on vaativaa ja vaatii osaamista, vaatii so-
pimusteknisten tietojen osaamista ja hankintaosaamista. Ja se vaatii myöskin valvontaa,
että ne palvelut toteutuvat niin kuin on sopimuksissa haluttu ja myöskin niihin sopimuk-
siin sidottuja mahdollisia sanktioita oikeasti käytetään. Tässä on selvästi ollut osaamatto-
muutta ja varovaisuutta julkisella puolella. Pitää muistaa, että jos hankitaan joitain palve-
luita, niin kyllä pitää valvoa myöskin niiden toteutumista. Kyllä tässä kunnat ovat päävas-
tuussa siitä, mitä ostavat.

Jos tässä nyt karrikoiden, vaikka tietenkin on ihan toisenlaisesta asiasta kyse: jos kotiin
tai taloyhtiöön ostetaan putkiremontti, niin eihän sitä työtä osteta valvomatta, mitä siellä
tehdään. Tämä on tietenkin ihmisten hoitamista, mutta valvontaa tarvitaan sielläkin. [Antti
Lindtmanin välihuuto] — Omavalvonnasta huudettiin täällä. Omavalvontaa tehdään sekä
julkisella puolella että yksityisellä puolella, ja sitä tarvitaan jatkuvasti. Emme me voi läh-
teä siihen, että on vain ulkopuolista valvontaa, vaan kyllä pitää olla laatutaso korkealla
myöskin omassa toiminnassa. Se perustuu hyvään johtamiseen ja hyvään työilmapiiriin, ja
sitä kautta myöskin kohdellaan paremmin vanhuksia ja laatutaso nousee.

Meillähän hoidetaan vanhuksia sekä ympärivuorokautisessa hoivassa, jossa heitä on yli
50 000, että kotihoidossa, jossa heitä on yli 60 000, ja lisäksi ovat myös omaishoitajat. To-
siasia on, että jos nyt lähdetään kaavamainen mitoitus laittamaan ympärivuorokautiseen
hoivaan katsomatta ollenkaan, mihin siellä se resurssi laitetaan, niin tulee käymään niin,
että osassa se on liian vähän ja osassa vähän niin kuin liikaa. En sano sitä, etteikö se ylime-
nevä ole varmasti tarpeen ihan varmasti jokaiselle vanhukselle, mutta koska meidän talous-
kin on kuitenkin rajallinen ja meillä on muitakin kohteita, mihin tarvitaan rahaa, niin kyllä
meidän pitää tarkkaan miettiä, mihin se raha laitetaan niin, että se mahdollisimman paljon
hyödyttää sitten näitä asukkaita.

Kun puhutaan lakiin laitettavasta mitoituksesta, meidän pitää huomioida henkilökunnan
saatavuus ja nämä muut sektorit, kotihoito. Jos laissa on luku, joka sitoo, niin kuntienhan
pitää totta kai noudattaa lakia. [Antti Lindtman: Aivan!] Mitä se tarkoittaa? Se tarkoittaa si-
tä, että niitä hoitajia otetaan kotihoidosta tai muista palveluista. Erityisesti kotihoitoon on
tällä hetkellä hankala saada työvoimaa, on rekrytointiongelmia, työ on raskasta. Emme me
voi ykskaks tehdä tällaista muutosta, vaan se pitää tehdä suunnitellusti, arvioida, missä tar-
vitaan sitä hoivaa eniten, ja arvioida, kuinka hoidettavia potilaita, asukkaita on eri puolilla,
tehdä sen perusteella ne arviot, käyttää hoitoisuusmittareita ja saada ne valtakunnallisesti
laajennettua niin, että koko Suomessa arvioidaan hoitoisuutta. Sen perusteella sitten arvi-
oidaan se, kuinka paljon kussakin yksikössä tarvitaan hoitajia, koska siihen vaikuttavat
myöskin muut tekijät, niin kuin tuossa kommenttipuheenvuorossani sanoin, ja myöskin
27



Pöytäkirjan asiakohta PTK 159/2018 vp
erityisesti se yksikön koko ja se, minkälainen vaihtuvuus siellä on, mikä siellä on johtami-
sen taso.

Voisin tässä sanoa hyvän kokemuksen Espoosta: Itse asiassa viime maanantaina kävin
pienessä hoivayrityksessä tutustumassa, jossa oli mitoitus 0,60, oli 30 paikkaa ja erittäin
ihanaa, henkilökunta viihtyi siellä ja oli tosi tyytyväistä, sitoutunutta. Henkilökunta sanoi,
että kun vanhukset tulevat sinne, niin heidän toimintakykynsä siellä paranee, selkeästi se
ympäristö on heidän hoitoaan tukeva. Kuntoutukseen siellä kannustettiin ja tehtiin sitä.
Erittäin hyvin toimiva yksikkö. Ei se ole siitä mitoituksesta kiinni. Sen pitää olla riittävä.
Sen mitoituksen pitää olla niitten asiakkaiden, asukkaiden mukainen. Siellä esiteltiin, että
oli käytössä tämmöinen hoitoisuusmittari, joka tehtiin aina puolivuosittain, mutta sen li-
säksi oli tämmöinen johtamisen työkalu, että sitä pystyttiin käyttämään vaikka joka viikko
ja katsomaan, että jos tulee tarvetta lisätä henkilökuntaa, niin sitten sitä lisättiin. Eli hyvin
joustava systeemi. Myöskin käytettiin hyväksi sellaisia ammattiryhmiä, joita pystytään
käyttämään muussa työssä: hoiva-avustajia. Vaikkei heitä kokonaan lasketakaan mitoituk-
seen, niin se on tosi tärkeätä myös, että henkilökunta voi tehdä osaamistaan vastaavaa työ-
tä. Se lisää myöskin motivaatiota.

Ennen kaikkea työhyvinvointi on tärkeää, resurssien pitää olla kohdallaan, ja ilman
muuta me tarvitsemme hoitajia lisää, me tarvitsemme myös lääkäreitä lisää, molempia am-
mattiryhmiä, kun väestö vanhenee ja palveluntarve kasvaa. Mutta kyllä meidän pitää oi-
keasti miettiä, että se tehdään järkevällä tavalla ja asiantuntija-arvioihin perustuen, työryh-
män työn perusteella, eikä täältä vain heitellä lukuja poliittisten irtopisteiden toiveiden va-
rassa. [Mika Karin välihuuto] Myöskin soveltuvuuskokeet ovat tärkeitä. Olen iloinen siitä,
että opetusministeri Sanni Grahn-Laasonen ottaa ne uudestaan käyttöön, niin että saadaan
motivoituneita ja alalle soveltuvia henkilöitä.

Valvontaan on lisätty resursseja, ja oikeusasiamiehellekin puhemies Risikon toimesta
on saatu lisättyä resursseja jo tälle vuodelle ja myöskin sitten jatkoon. [Vastauspuheenvuo-
ropyyntöjä]

Puhemies Paula Risikko: Seuraavaksi edustaja Kauma. Mennään tätä puhujalistaa nyt
jonkin aikaa ja sitten katsotaan, riittääkö vielä. — Olkaa hyvä.

20.22 Pia Kauma kok: Arvoisa puhemies! Viime viikkoina esiin tulleet laiminlyönnit
vanhustenhoidossa eri puolilla Suomea ovat olleet järkyttävää kuultavaa. Puutteita on ol-
lut sekä julkisella että yksityisellä puolella, se meidän kaikkien on myönnettävä. Jos jotain
hyötyä tästä keskustelusta on, niin se on se, että nyt nämä asiat tulevat ainakin päivänva-
loon ja voimme keskustella niistä ja siitä, mitkä asiat ovat parannuksen kohteena ja mitä
meidän pitää tehdä erityisesti seuraavalla vaalikaudella.

Tähän mennessä mitoitussuositus on ollut 0,5 näissä hoivapaikoissa, ja ministeri Saari-
kon viimeviikkoisen puheenvuoron perusteella toteutuma on ollut noin 0,65. Jos tämä mi-
toitus hoivakodeissa nostettaisiin tasolle 0,7, tarve olisi noin 4 200 lisähoitajalle. Tietenkin
nyt, kun hoitajista on pulaa muutenkin, minua ainakin huolestuttaa se, mistä nämä hoitajat
saadaan. [Ben Zyskowicz: Kotihoidosta!] Meillä on kymmeniätuhansia vanhuksia kotihoi-
dossa tälläkin hetkellä, ja sieltä myöskin kuuluu viestiä siitä, että hoitajat vaihtuvat, voi olla
kymmeniä hoitajia kuukaudessa. Onko meidän tulevaisuutemme sitten se, että ne hoitajat
haetaan sieltä ja meidän kotihoidettavat vanhuksemme ovat entistä huonommassa tilan-
teessa? [Antti Lindtman: Haluatteko te lisää hoitajia vai ette?] Tästä syystä pidän erittäin
28



Pöytäkirjan asiakohta PTK 159/2018 vp
tärkeänä sitä, että nimenomaan tämä hoidettavuus on se kriteeri, jonka perusteella määri-
tellään, kuinka paljon niitä hoitajia tulee olla.

Sitten toinen asia, mikä on tärkeä, on myöskin se, että kun kunnat ostavat näitä palvelui-
ta, niillä on riittävä ostamisosaaminen. Se tarvitsee olla ja myöskin se, että niillä on riittä-
vät resurssit siihen, että kuntapäättäjät tietävät, mikä se tilanne siellä aidosti on. Sinne pi-
tää pystyä tekemään yllätyskäyntejä myös sillä tavalla, että niistä ei tiedetä etukäteen, jotta
hoivapaikat eivät pysty niihin varautumaan ennalta. Nyt ongelma on ollut se, että esimer-
kiksi avien tekemät käynnit ovat olleet pitkälti sellaisia, että ne on tehty yllätyksinä vasta
silloin, kun on jo tiedetty, että on vakavia ongelmia. Yllätyskäyntien määrää meidän on
pystyttävä lisäämään.

Myöskin sanktiot: Se on myös selvä, että vaikka niitä hoitajamitoituksia olisi sopimuk-
sissa, niin meidän täytyy tietää, että niitä myöskin noudatetaan siellä tai siitä seuraa sank-
tio. Jos on kysymyksessä iso yritys, joka niitä palveluita tuottaa, sille ei joku pieni sakko
paljoa merkitse. Se jatkaa toimintaansa siitä huolimatta. Sakon on oltava tuntuva, ja sen pi-
tää johtaa jopa toiminnan keskeyttämiseen ellei peräti toimiluvan perumiseen, jos ei toi-
menpiteitä tapahdu. Meidän täytyy tehdä nimenomaan valvontapuolelle näitä muutoksia.

On tärkeää, että nämä asiat nyt nostetaan kunnolla keskusteluun eikä puhuta pelkästään
vain yhdestä luvusta, [Krista Kiuru: Kuka on puhunut yhdestä luvusta? — Ben Zysko-
wiczin välihuuto] hoitajamitoituksesta, vaan kokonaisuudesta. [Puhemies koputtaa] Van-
husten hyvä hoitaminen on tärkeä asia meille kaikille, ei vain oppositiolle.

20.25 Sirpa Paatero sd: Arvoisa rouva puhemies! Edellisen kauden lopulla oli sopimus,
että jos löytyy yksikin paikka, jossa suosituksen mukainen hoitajamitoitus ei toteudu, se
kirjataan lakiin. Niitä löytyi sen tarkastelun perusteella, mutta kohta neljä vuotta myöhem-
min lakiin sitä ei ole vieläkään kirjattu, edes sitä 0,5:ttä. 

Valviran ylijohtaja kertoi Helsingin Sanomissa, että tämä kohu on jopa erinomainen asia
siitä syystä, että he ovat nähneet tämän tilanteen jo pitkään ja niillä resursseilla, joita on yh-
deksän henkilötyövuotta Valvirassa, tilanteen hoitaminen on oikeasti ollut mahdotonta.
Nyt se, että tapauksia nousee julkiseen keskusteluun ja heidän mukaansa varmaankin tä-
män jälkeen siihen tulee myös jotakin muutosta, on hyvä asia. Kun katsoo sitten avin re-
surssit, niin siellä on parikymmentä koko Suomessa. 

Olen samaa mieltä, että valvontaa on hyvä lisätä ja tarpeen lisätä, mutta jos täällä puhu-
taan, ettei pelkillä numeroilla, niin ei myöskään pelkällä valvonnalla. Ei voi olla niin, että
jonkun yksikön nurkassa tarvitsee joka viikko käydä katsomassa. Kyllä tämän enemmän
pitää perustua siihen, että kun kerran on tehty sopimukset tai on laki, niin sitä ne yksiköt tai
tahot, jotka toimintaa järjestävät, myöskin noudattavat. 

Äsken viittasin jo THL:n Marja Vaaraman kommentteihin siitä, kuinka hän, myöskin
samaisen Helsingin Sanomien artikkelissa, ilmoittaa, että tämä on ollut 30 vuoden sota.
Vuonna 87 hänet on ensimmäisen kerran velvoitettu laskemaan, mikä olisi oikea mitoitus.
Se oli 0,71. Sen jälkeen poliitikot ovat kuulemma toistuvasti teettäneet uusia selvityksiä, ja
joka kerta ne on jätetty huomiotta. Ja enemmänkin on tehty poliittista painostusta, jopa
niin, että tämä asiantuntijoiden määrittelemä hoitajamitoitus dissataan, elikkä ei ole mis-
sään tapauksessa haluttu kuulla niitä asiantuntijoita. Ja nyt ei ole siis kyse niistä ihmisistä,
jotka haluavat muuttaa ryhmäkoteihin vapaaehtoisesti siitä syystä, etteivät halua asua yk-
sin, vaan niistä ihmisistä, jotka täyttävät kriteerit, tarvitsevat 24 tuntia vuorokaudessa hoi-
29



Pöytäkirjan asiakohta PTK 159/2018 vp
vaa. Se 0,7 asiantuntijoidenkin suosituksissa on ollut se alin taso, jonka jälkeen sitten tie-
tenkin sitä lisätään, kun hoitoisuus kasvaa. 

Koulutuksen lisääminen, kun puhutaan henkilöstömäärästä, on hyvä ajatus, ja tuen täy-
sin opetusministerin ajatusta siitä, että voidaan lisätä, mutta meillä on alueellisesti eroja.
Joillakin alueilla tälläkin hetkellä löytyy hoitajia, mutta enemmän on ehkä ollut tämä huo-
li, joka on tässä salissa tullut esille, että kun se työ on ollut niin rankkaa, niin kymmeniä-
tuhansia koulutettuja hoitajia on hakeutunut muihin tehtäviin. Jos se työ olisi vähemmän
haastavaa, rankkaa, niin että sinne ei uupuisi, niin aivan varmasti osa näistä hoitajista pa-
laisi takaisin, tulisi tekemään sitä työtä, mihin on oikeasti sen koulutuksen saanut. Surulli-
sia tarinoita tulee meille sähköpostiin, nähdään mediassa, miten hoitajat kertovat siitä, että
he eivät pysty oman etiikkansa vastaisesti työskentelemään tai he eivät pysty, kun heitä pa-
kotetaan ylemmän johdon puolelta, tekemään sellaisia tehtäviä niin paljon ja niin vähällä
mitoituksella, mikä ei heidän mielestään ole eettisesti kestävää, tai heidän oma kehonsa ja
mielensä eivät kestä sellaista työtä tehdä. 

Tässä on puhuttu kuntien osuudesta, ja se on totta, että täällä hankintalaki olisi hyvä vä-
line, ja olisi voinut toivoa, että tämäkin hallitus olisi halunnut sen laadun merkitystä sinne
nostaa. Mutta olen pahoillani siitä, että kuntia syyllistetään, koska olen yrittänyt pysyä kär-
ryillä vähän kuntien tehtävistä, ja yksikään kunta ei tee hankintaa niin, että se ilmoittaa kri-
teeriksi vain hinnan, ei aivan varmasti. Kaikissa niissä kuntien hankintatarjouksissa ovat
myöskin perusteina riittävä henkilöstön määrä, asianmukaiset tilat, lääkkeenantomahdolli-
suudet ynnä muut, ja tämä sama kriteeristö on aivan varmasti myöskin siinä kohtaa, kun
nämä yksiköt hakevat toimilupaa aluehallintovirastoilta. Sitä toimilupaa ei saa, mutta sen
jälkeen, kun se toimilupa on saatu, sen jälkeen, kun se sopimus kunnan kanssa on tehty, sit-
ten on pystytty vähentämään ja on ajateltu, ettei sitä kukaan tule valvomaan. 

Edustaja Zyskowiczin kanssa olen eri mieltä siitä, että se olisi parempaa, että vain omai-
set tai se henkilö itse, joka näissä hoivapalveluissa on, olisi se valvoja. Mielestäni on huo-
mattavasti vastuullisempaa, että semmoinen ihminen ja taho, joka tietää, mitä sen hoidon
pitäisi olla muutenkin kuin ”musta tuntuu”, on myöskin siinä takana. Tietenkin tälläkin
hetkellä omaiset käydessään siellä ovat valvoneet ja monet heistä ovat tehneet näitä vali-
tuksia. Siitä syystähän Valvira on tällä hetkellä täynnä näitä valituksia, koska suurimman
osan niistä ovat tehneet ne omaiset. Mutta sitten toisaalta realismia ei ole eri puolilla Suo-
mea se, että valitaan sen yhden sijaan joku muu, tai jos haluaa, että omainen on suhtkoht lä-
hellä, alle sadan kilometrin, ei ole mahdollisuutta valita. Tai sitten niin kuin täällä Mäkisa-
lo-Ropponen kertoi muistisairaiden osalta, joilla ei oikeasti ole ollut pitkiin aikoihin kykyä
valita, tai kehitysvammaisten osalta, näiden osalta jonkun muun pitää tehdä se kriteeristö ja
se valvonta, ja tässä tapauksessa se on ollut kunta. Ja nythän on surullista, että tässä tule-
vassa, mahdollisesti tulevassa, sote-uudistuksessa tätä etukäteisvalvontaa ei ole. On vain
jälkikäteisvalvonta. Siellä on kriteerit, joidenka mukaan yritykset ilmoittautuvat, kun täyt-
tävät ne kriteerit, jotka tarkastetaan ”asiakirjojen perusteella”. Näin lukee lakiesityksessä.
Lakiesityksessä lukee, että pääosin asiakirjojen perusteella. — Kiitos.

Puhemies Paula Risikko:  Mennään hetken aikaa nyt tätä puhujalistaa. Otetaan sitten vie-
lä vastauspuheenvuoroja, mutta nyt edustaja Kari, Mika.

20.33 Mika Kari sd: Arvoisa rouva puhemies! Vähän murheellisin mielin tätä keskuste-
lua olen kuunnellut, kun tämä hoitajamitoitusmäärä tuntuu olevan kokoomukselle niin
30



Pöytäkirjan asiakohta PTK 159/2018 vp
suurta myrkkyä ja samaan aikaan ikään kuin vastalääkkeeksi tarjotaan sitä, että ei tarvita
mitoitusta vaan omaiset hoitavat valvonnan. Toki kuulin, että tässä perusteltiin muitakin
syitä, mutta me kaikki varmasti tunnemme niin monta läheistä, joilla ei välttämättä omais-
ta ole, jonka edunvalvojana ei toimi lähiomainen vaan enemmänkin viranomainen.

Te olette esittäneet ja tässä edustaja Kaumakin esitti aikaisemmin sitä, että pitäisi tästä
alimitoituksesta annettavia tuomioita koventaa eli nostaa rikoslain kautta sanktioita niille
yrityksille tai toimijoille, jotka näitä palveluita tuottavat heikolla tasolla, mutta tiedän —
edustaja Zyskowicz, te olette juristi ja olette varmasti perehtynyt myös rikoslain vaikutta-
vuuteen — että ainakin tuolla hallintovaliokunnan puolella, jossa itse myös työskentelen,
usein tulee esiin se, että pelkkä rikoksista annettavien tuomioiden nostaminen ei lisää lain-
kuuliaisuutta vaan nimenomaan valvonta, jolla pystytään valvomaan ja ennaltaehkäise-
mään erilaisia kolttosia, joilla yritetään vaikkapa terveyspalvelubisneksessä saada parem-
pia voittoja ja tuottoja sillä, että vähennetään henkilökuntaa. 

Näin ollen kaksi keskeistä tekijää tässä korjausliikkeessä olisivat, että me saisimme hoi-
tajamitoituksen, jolloin palvelun määrää ja laatua sitä kautta on riittävästi, ja sitten se toi-
nen puoli, että saisimme valvonnan sille tasolle, että tätä toimintaa pystytään tehokkaasti
valvomaan. Silloin meillä olisi tyytyväisiä asiakkaita siellä potilaiden puolella emmekä
ajautuisi tilanteeseen, jossa vain ja ainoastaan piiskalla yritetään ohjata alimitoitettuja pal-
veluyksiköitä. 

Näin ollen toivon kyllä, että pääsisimme sellaiseen yhteiseen keskusteluun siitä, millä
tavalla tämä hoitajamitoitus nostetaan sinne 0,7:ään sen sijaan, että kokoomus painaa jar-
rua aivan täydellä innolla. Keskustan väki tässä vähenee — toivon, että puhemäärä lisään-
tyy, ja mielelläni kyllä kuulisin keskustan kansanedustajien näkemyksiä myös tästä hoita-
jamitoituksen tarpeesta ja kannustavia puheenvuoroja hallituspuolue kokoomukselle siitä,
että tämä korjausliike myös tarvitaan.

20.36 Joona Räsänen sd: Arvoisa puhemies! Ikäihmiset ansaitsevat parempaa hoivaa
kuin mitä tänä päivänä pystymme heille tarjoamaan, ja hyvin merkittävänä osana tätä pa-
rannusta on kysymys siitä, että sitova hoitajamitoitus kirjoitetaan lakiin, niin kuin tässä
edustaja Guzeninan lakialoitteessa esitetään. Ei se korjaa kaikkia ongelmia — tarvitaan
paljon muitakin toimenpiteitä — mutta se on merkittävä: kysymys on siitä, että tulevaisuu-
dessa meillä on jokaisessa yksikössä vähintään riittävä määrä henkilökuntaa tarjoamassa
sitä palvelua ikääntyville asiakkaille.

Arvoisa puhemies! Mitä tulee henkilökunnan määrään, niin hieman ihmettelen tätä kes-
kustelua, kun varsinkin kokoomuksesta nyt oikeastaan pääargumentti, millä vastustatte
tätä sitovaa hoitajamitoitusta, on se, että se lisää hoitajien määrää ja mistä näitä hoitajia sit-
ten saadaan. Jos olen kuitenkin ymmärtänyt oikein, niin tekin kai nyt sen verran sentään ha-
luatte vanhuspalveluita parantaa, että sinne tarvitaan lisää henkilökuntaa töihin, joten, ar-
voisa puhemies, tämän kysymyksen voitte itseltänne kysyä. Vai olisiko kenties niin, että
kun työolot näissä yksiköissä, olivatpa ne sitten julkisia tai yksityisiä, saadaan paremmalle
tolalle, niin myös sellaiset henkilöt, joilla on hoitotyökoulutus, jotka ovat sitten vaihtaneet
alaa, saattaisivat palata takaisin tekemään sitä työtä, johon heillä koulutus on, jos työn viih-
tyvyyttä voitaisiin parantaa? Siinä varmasti auttaa se, että työkavereita olisi hieman enem-
män.

Mitä tulee sitten tähän työilmapiiriin, josta moni hoitoalan ammattilainen toteaa, että he
uupuvat työtaakan alle, niin en sitä yhtään ihmettele, kun tänään luin artikkelia, missä käy-
31



Pöytäkirjan asiakohta PTK 159/2018 vp
dään läpi näitä Esperi Caren selityksiä valvontaviranomaisille siitä, minkä takia siellä hoi-
tokoti Ulrikassa oli tehty, mitä oli tehty, ja tekoja oli vähän jopa vähätelty. Siinähän toimi-
ja totesi, että valvontaviranomaisen ei olisi pitänyt kuunnella työntekijöitä, koska nämä
ovat epäluotettavia. Siis yhtiö toteaa valvovalle viranomaiselle, että ei teidän pitäisi uskoa
nyt niitä työntekijöitä, jotka siis noudattavat lakia, ilmoittavat epäkohdista, ja joita työnan-
taja moittii epäluotettaviksi. Kyllähän se kertoo jo aika lailla siitä, minkälaisia tällaiset toi-
mijat ovat.

Arvoisa puhemies! Tähän loppuun totean, että kun näitä rankkoja väärinkäytöksiä on ol-
lut, niin kyllä niillä pitää olla myös seurauksia, jotka ovat sitten samanmukaisia. [Vastaus-
puheenvuoropyyntöjä] 

Puhemies Paula Risikko:  Puhujalista jatkuu. Edustaja Lindtman, ja otetaan sitten muu-
tama debattipuheenvuoro.

20.39 Antti Lindtman sd: Arvoisa puhemies! Olen iloinen siitä, että sosiaalidemokraatti-
sen eduskuntaryhmän aloitteesta nyt käsittelyssä oleva lakialoite on saanut taaksensa koko
opposition laajan tuen ja osan myöskin hallituspuolueiden kansanedustajista. On vihdoin ja
viimein aika asettaa nollatoleranssi hoitajien alimitoitukselle. Kun eduskunta hyväksyy tä-
män lakialoitteen, niin tämän aloitteen suurin seuraus on se, että tässä laitetaan piste alihoi-
tajamitoitukselle. Sille asetetaan nollatoleranssi.

Vuodesta 2007 lähtien on jatkunut vilkas keskustelu vanhuspalvelulaista, ja uskon, että
en ole ainoa, uskon, että suomalaiset laajasti, ikäihmiset laajasti, omaiset ja hoitajat, ovat
sitä mieltä, että vihdoin päättäjien on aika pistää stoppi hoitajien alimitoitukselle. Siitä täs-
sä aloitteessa on kysymys. Sen vuoksi käyn nyt tässä puheenvuorossani läpi muutamia ar-
gumentteja, mistä tässä aloitteessa ei ole kysymys — tai oikeammin puran muutamia edus-
taja Zyskowiczin esittämiä väitteitä, jotka eivät kestä lähempää tarkastelua.

Ensinnäkin edustaja Zyskowiczin ja kokoomuksen keskeinen argumentti vastustaa tätä
lakialoitetta, hoitajamitoitusta, on se, että yksi luku ei ratkaise koko vanhustenhoidon on-
gelmaa. No, onko joku jossain niin väittänyt? Ei ole. Lukeeko siinä lakialoitteessa niin, että
tällä lakialoitteella, tällä hoitajamitoituksella, ratkaistaan koko vanhuspalveluiden ongel-
ma? Eihän siinä niin lue. Tämä on olkinukke, jonka muun muassa edustaja Zyskowicz ja
kokoomus ovat kehittäneet, jotta he voisivat perustella sitä, minkä takia he eivät tätä kan-
nata.

Ihan samalla tavalla voitaisiin ottaa esimerkkejä miltä tahansa politiikan alueelta. Kun
kokoomus vaaliohjelmassaan esittää, että lapsilla pitää olla mahdollisuus turvalliseen lap-
suuteen, niin sen vuoksi yksi toimenpide on sinänsä ihan oikea: että pitää selvittää kaikilta
lasten kanssa työskenteleviltä rikostausta mahdollisten lapsiin kohdistuneiden rikosten va-
ralta, se on oikea toimenpide. Mutta väitänkö minä, edustaja Zyskowicz, että tuo yksi toi-
menpide ratkaisisi lasten turvallisen lapsuuden koko Suomessa? En väitä, kuten emme me-
kään väitä, että tällä hoitajamitoituksella laitetaan koko vanhustenhoito kuntoon.

Tai, edustaja Zyskowicz, kun Petteri Orpon kokoomus oli ainoa puolue, joka Ylen ky-
selyssä ei tiennyt kantaa siihen, pitäisikö Suomessa olla 7 850 poliisia, niin jos tapahtuu
niin kuten minä toivon, että kokoomuspuolue tulisi tämän riittävän poliisimäärän taakse,
niin ihan samalla tavalla, jos te tämän korjauksen teette tähän teidän linjaanne ja tiedätte
jatkossa, mikä oikea määrä poliiseja on, en minä tule väittämään tai vastustamaan kokoo-
32



Pöytäkirjan asiakohta PTK 159/2018 vp
muksen kantaa poliisien määrän lisäämiseen sillä, että se yksin ratkaisee Suomen turvalli-
suusongelmat.

Tämä väite, että yksi luku ei ratkaise koko vanhustenhoidon ongelmaa, on epä-älyllinen
argumentti vastustaa tätä hoitajamitoitusta.

Sitten on toiseksi sanottu, että ikäihmiset ansaitsevat yksilöllisen mitoituksen. No, este-
täänkö tässä lakialoitteessa sen yksilöllisen mitoituksen toteutuminen? Ei, kuten ei nykyti-
lassakaan, kun sanotaan, tai edustaja Zyskowicz on käyttänyt termiä, että on yksi taikalu-
ku. Meillähän on jo yksi taikaluku: se on se 0,5 siellä laatusuosituksessa. Eihän sekään estä
hoitoisuuden huomioimista. Kyse on siitä, että asetamme jonkun alarajan. Ja aivan kuten
nykyiselläänkin, kuten täällä useissa puheenvuoroissa on sanottu, keskimääräinen mitoi-
tus on yli 0,6. Sehän juuri kertoo siitä, että on erilaisia tilanteita. Mutta tässä kysymys on
siitä, että tarvitaan minimi. Meidän mielestämme inhimillisen ja arvokkaan hoidon minimi
on se, että 28 vanhuksen hoivakodissa on päivävuorossa kuusi hoitajaa. Riittääkö Zysko-
wiczille, että siellä on viisi? Tähän pitää saada vastaus.

Sitten ehkä kaikkein hulluimpia argumentteja on se, että tätä hoitajamitoitusta ei pidä tu-
kea, koska esimerkiksi Maria Guzenina ja Espoon sosiaalidemokraatit eivät ole saaneet ai-
kaiseksi korkeampaa hoitajamitoitusta: siis Espoossa — loistava esimerkki — jossa sosi-
aalidemokraateilla 75 valtuutetusta on 10 valtuutettua. [Naurua] Täällä kokoomusedusta-
jat syyttävät sosiaalidemokraatteja ja Maria Guzeninaa Espoon vanhustenhoivan tilantees-
ta. [Mika Kari: Hataraa!] Jos tällä argumentilla lähdetään liikkeelle, niin silloinhan tuon ar-
gumentaation päässä pitäisi purkaa kaikki velvoitteet kunnilta ja luottaa vain siihen, että
kyllä ne kuntapäättäjät siellä hoitavat, kunhan vain sosiaalidemokraatit saadaan ulos näistä
kunnista — kyllä sitten tulee kaikki kuntoon. Pitäisikö purkaa mitoitukset päivähoidosta,
hoitotakuusta? Entä maankäytöstä, mistä tahansa? Jos aina se argumentti on se, että hoita-
jamitoitusta ei pidä laittaa täällä kuntoon, koska jostain kunnasta, jossa on alle 0,7:n mitoi-
tus, löytyy joku sosiaalidemokraattinen valtuutettu, niin, edustaja Zyskowicz, voitte myön-
tää, että tämä päättelyketju on erittäin epälooginen eikä se kestä tarkastelua. Hoitajamitoi-
tus tarvitaan juuri sen vuoksi, että meillä ei olisi jatkossa tilannetta, jossa kunta toisensa jäl-
keen kokoomus ajaa pienempää mitoitusta. Kuntapäättäjät ja myöskin valvovat viranomai-
set tarvitsevat tämän selkänojan.

Sitten nämä sanktiot. Siitä olen iloinen, että tässä kokoomuspuolue on muuttanut kan-
taansa. Vielä kun he julkistivat heidän vaaliohjelmansa, he totesivat, että luotamme Suo-
meen ja sääntelyä on purettava. Olen iloinen, että tässä on nyt saatu tarkistettua kantaa, että
kyllä sääntelyä todella tarvitaan. Ja jonkinlaista perusteiden perusteiden perusteella mitat-
tua hoitajamitoitusta ilmeisesti kokoomuskin on kannattamassa, mutta en ole saanut selvil-
le, mikä se on.

Ja kuudenneksi sitten vielä tämä sote-uudistus. Todella on niin, että toteutuessaan tä-
män hallituksen markkina-soten julkilausuttu tavoite on se, että tulee enemmän markkinoi-
ta ja enemmän toimijoita. Mutta kun hallituksen omassa esityksessä todetaan, että valvon-
nan resurssit eivät riitä, valvonnan resursseja ei ole mahdollista lisätä, niin tästä loogisena
ja myöskin hallituksen esityksestä ilmenevänä johtopäätöksenä on se, että yhä enemmän
valvontaa tapahtuu yritysten oman valvonnan perusteella — yhä enemmän, ja siitä löytyy
mustaa valkoisella täältä tuottajalaista.

Nyt kysymys kuuluu näiden nähtyjen vanhustenhuollon epäkohtien valossa: pidetäänkö
todella järkevänä, että jatkossa vanhustenhoitoa hoidetaan yhä enemmän markkinoilla ja se
valvonta perustuu nykyistä enemmän — nykyistä enemmän — yritysten oman valvonnan
33



Pöytäkirjan asiakohta PTK 159/2018 vp
varaan? Jos näihin kahteen kysymykseen vastaus on ”kyllä”, niin silloin ymmärrän, [Pu-
hemies koputtaa] että tätä hallituksen sote-uudistusta voi tukea. Mutta jos joku on sitä miel-
tä, että tämä on väärä suunta, [Puhemies: Aika!] niin tämä pitäisi arvioida uudelleen.

Puhemies Paula Risikko: Siinä meni 8 minuuttia.

20.47 Merja Mäkisalo-Ropponen sd: Arvoisa puhemies! On hyvä tässä vaiheessa iltaa
myöskin todeta, että vanhusten ja vammaisten hoidossa on paljon hyvää ja laadukasta toi-
mintaa, ettei unohdeta tätäkään tosiasiaa. Mutta valitettavasti on myös vakavia laiminlyön-
tejä. Nyt esille tulleille ihmisoikeusrikkomuksille — minun mielestäni on ihan hyvä käyt-
tää sitä sanaa, ne ovat ihmisoikeusrikkomuksia — ja epäinhimilliselle hoidolle on asetet-
tava nollatoleranssi. Ei ole oikein, että ikäihmisiä kehotetaan virtsaamaan vaippaan tai eris-
tetään tai hoidetaan turhaan rauhoittavilla lääkkeillä tai sidotaan, kuten tällä hetkellä teh-
dään. Ne ovat ihmisoikeusloukkauksia. 

Vanhus- ja vammaispalvelujen virheiden korjaaminen vaatii henkilöstön lisäämistä ja
toisaalta myöskin ammattitaitovaatimusten täsmentämistä. Hallitus on sanonut myös, että
sote korjaa kaiken. Kuitenkin hallituksen sote-mallin sisältämät valtavat säästöpaineet ovat
täysin ristiriitaisia vanhusten hoidon ja hoivan laadun kehittämisen ja valvonnan paranta-
misen kanssa. Digitaaliset palvelut eivät tätä ristiriitaa ratkaise, vaikka ministerin aitiosta
on sitäkin totena kerrottu. Ihmettelen edelleen, miten ihmeessä pienenevillä resursseilla
hallituksen sote-malli voisi tilanteen korjata tai valvontaa parantaa.

Edustaja Laiho, muistaakseni — toivottavasti nyt en laita näitä sanoja väärän henkilön
suuhun — totesi, että täällä ei ole hoitajia eikä tietoa olosuhteista arjessa. No, minä olen
hoitaja, mutta olen myöskin Muistiliiton puheenjohtaja, ja tiedän tasan tarkkaan, mitä on
muistisairaan hyvä, laadukas, inhimillinen ja kuntouttava hoito. Käyn säännöllisesti yhtei-
sökodeissa ja keskustelen hoitajien kanssa ja tiedän, että hoitajat kärsivät ja uupuvat siitä,
etteivät he pysty tekemään työtään niin hyvin kuin haluaisivat. Ammatti-indentiteetin ja to-
dellisuuden välillä on valtava ristiriita. 

On hyvä muistaa, että siinä vaiheessa, kun muistisairas ihminen joutuu tai pääsee yhtei-
sökotiin, hyvän hoidon edellytys on 0,7-mitoitus, koska silloin se vointi ja kunto on jo sen
verran huono, ja joskus se on jopa paljon enemmän kuin tämä 0,7. Me olemme laatineet
Muistiliitossa hyvän hoidon kriteerit, ja ne voisivat kyllä auttaa arvioimaan hoidon laatua,
ja toivon, että tähän kriteeristöön tutustuisi myöskin tämä porukka täällä. 

Hoitajia on epäinhimillisten työolosuhteiden takia siirtynyt pois hoito- ja hoivatyöstä, ja
jos heidät saataisiin takaisin omalle alalle, niin asia olisi melkein sillä jo ratkaistu. Ja jos
emme tee nyt korjaavia toimenpiteitä eli helpota hoitajien työtaakkaa, niin hoitajat kiihty-
vällä tahdilla lähtevät muihin hommiin. Se on niin epäinhimillistä työtä niillä pienillä re-
sursseilla ja niissä olosuhteissa, missä sitä tehdään. [Mika Kari: Asiantuntijan puheenvuo-
ro!] 

Puhemies Paula Risikko:  Sitten mennään näihin debatteihin. Täällä on neljä — nyt kuusi
— pyydettyä puheenvuoroa. Sitten ei enempää.

20.50 Pekka Puska kesk (vastauspuheenvuoro): Arvoisa puhemies! En olisi ystävänpäi-
vänä halunnut osallistua tähän kiihkeään keskusteluun, jossa tärkeässä asiassa helposti pu-
hutaan toisten ohi ja joskus unohdetaan faktatkin. Tilannehan on siis se, että hallitus on il-
34



Pöytäkirjan asiakohta PTK 159/2018 vp
moittanut, että uuden lain valmistelu on alkanut, ja keskusta on ilmoittanut, että osana sitä
kannatamme pohjaksi 0,7 hoitajamitoitusta. Näitä tapahtuneita vakavia ongelmia, joita on
esitetty, tuskin kukaan kiistää, mutta nyt tarvitaan hyvä valmistelu laitoshoidon laajasta ko-
konaisuudesta, jota oppositiokin näyttää haluavan. Oppositiohan on täällä toistuvasti huo-
mauttanut huonosta lainvalmistelusta, ilman taustaselvityksiä ja vaikutusarviointia, mutta
nyt ollaan tällä tavalla liikkeellä. Toimitaan asiallisesti, annetaan ministeriöiden ja halli-
tuksen useimpien puolueiden ilmoittaman kannan pohjalta valmistella hyvä, uusi laki ja
uskotaan, että tulevissa vaaleissa myöskin äänestäjät antavat tälle tukensa.

20.51 Maria Guzenina sd (vastauspuheenvuoro): Arvoisa puhemies! Tämähän on siis lä-
hetekeskustelu, ja lähetekeskustelun tarkoitus on antaa saatesanoja siihen, kun valiokunta
sitten ennen pitkää tätä lakialoitetta tulee käsittelemään. Ja aika vähän täältä salista on saa-
tesanoja kuulunut. Olen erittäin iloinen siitä, että keskustapuolue tuntuu olevan samoilla
linjoilla opposition kanssa, ja näen tässä paljon hyvää. Meitä on nyt enemmistö, ja uskon,
että tällä porukalla me saamme aikaan parannuksia. Sen sijaan kokoomuksen osalta en ym-
märrä sitä, minkä takia sieltä yritetään jatkuvasti keksiä selityksiä sille, miksi tämä ei on-
nistuisi, ja minkä takia siellä tahallaan väärin ymmärretään miltei kaikki asiat, mitä täältä
puolelta salia sanotaan. Sitä minä en ymmärrä. 

Te sanotte, että hoitajia on mahdoton saada, sitä 4 000:ta. Teille on kuitenkin kerrottu,
että tällä hetkellä 30 000 hoitajaa on hakeutunut johonkin muuhun kuin koulutustaan vas-
taavaan työhön, 30 000. Te väitätte, että meillä olisi vain yksi luku. Ei, meillä on vähim-
mäismitoitus, joka on osa nykyistä vanhuspalvelulakia, johon täytyy tehdä tarkennuksia,
jota täytyy nyt parantaa. Sieltä täytyy perua ne heikennykset, joita tämän hallituskauden ai-
kana on ollut. Ja esimerkiksi teidän edustajanne Laitinen-Pesola on myöntänyt tämän jul-
kisesti televisiossa. Hän on sanonut, entinen Tehyn puheenjohtaja, että tässä tehtiin virhe,
tässä hallitus on tehnyt virheen. Hän on sanonut näin, ja toivoisin, että te muutkin voisitte
tämän myöntää. On tehty virheitä, virheiden tunnustaminen on viisauden alku, ja nyt täy-
tyy mennä eteenpäin. Vanhuksilla ei ole aika odottaa. He tarvitsevat ihan aidosti, aidosti
riittävän määrän hoitajia, [Puhemies koputtaa] joilla voidaan turvata se hoidon ja hoivan
laatu.

Puhemies Paula Risikko:  Kysymyksessä ovat minuutin mittaiset puheenvuorot. 

20.54 Ben Zyskowicz kok (vastauspuheenvuoro): Arvoisa rouva puhemies! Tässä on ta-
pahtunut rankkoja laiminlyöntejä, on tingitty laadusta. Ovat ne johtuneet sitten ahneudes-
ta, kuntien säästöpaineista tai mistä tahansa syystä, niin niitä ei voida hyväksyä, ja jos ri-
koksia on tehty, niin rangaistuksia on siitä seurattava myös niille, jotka siellä johdossa ovat
yllyttäneet ihmisiä toimimaan vastoin lakia, jos tämmöisiä käy ilmi. 

Mutta en ole saanut demareilta vastausta siihen kysymykseen, että kumpikohan pakot-
taa nämä palvelun tuottajat panostamaan enemmän laatuun, sekö että kunta kilpailuttaa —
siellä on laatukriteerit mukana, niin kuin edustaja Paatero kertoi, hintakriteeri erittäin tär-
keänä, niin kuin me kaikki tiedämme — sekö pakottaa panostamaan laatuun, vai se, että
maakunta antaa potilaille, käytännössä potilaille ja heidän omaisilleen, tämmöisen asiakas-
setelin ja tämä ihminen itse päättää, mihin hoitolaitokseen hän menee. Kumpi vaihtoehto
pakottaa panostamaan laatuun, jotta asiakkaita saisi? Tässä ensin mainitussa mallissa kun-
ta päättää ja menet sinne, minkä kunta päättää. Jälkimmäisessä mallissa ihmiset itse päät-
35



Pöytäkirjan asiakohta PTK 159/2018 vp
tävät, ja kai silloin aika tärkeätä näille palvelun tuottajille on se, minkälainen heidän mai-
neensa ihmisten keskuudessa on.

20.55 Kristiina Salonen sd (vastauspuheenvuoro): Arvoisa puhemies! Olemme selkeäs-
tikin yhtä mieltä siitä, että vanhuspalveluiden kokonaisuus on laitettava kuntoon ja tarvit-
semme ikään kuin kokonaisremontin. Tästä näyttää olevan salissa yksimielisyys. Mutta eri
mieltä olemme ainakin kokoomuksen kanssa hoitajamitoituksesta. SDP haluaa osaksi tätä
kokonaispakettia myöskin hoitajamitoituksen lakiin, kokoomus ei sitä halua, koska yksi
luku, kuntoisuus ja niin edespäin. 

No, ehkä nyt pitäisi kysyä sitä, mitä pahaa teistä tapahtuisi, jos se lakiin kirjattaisiin. An-
natte ymmärtää, että se estäisi kuntoisuuden arvioinnin. Ei estä. Samassa pykälässä on jat-
kossakin kuntoisuuden arviointi. Sanotte sen olevan pois kotipalveluista, eli onko niin, että
kun vahvistetaan kotipalvelua, niin se on pois ympärivuorokautisesta hoivasta? Eihän täl-
lainen ole perusteltua. Miksi ette vain sano, ettette kannata hoitajamitoitusta, koska katsot-
te, että se maksaa liikaa, ja haluatte säästää muuttamalla hoitajamitoituksen? Se olisi rehel-
listä. Kuka tätä politiikkaa tässä salissa tekee, kysyn vain? [Ben Zyskowicz: Te ainakin!]

20.56 Hannakaisa Heikkinen kesk (vastauspuheenvuoro): Arvoisa rouva puhemies!
Tässäkin keskustelussa toistuvasti annetaan väärää todistusta tulevasta maakunta- ja sote-
uudistuksesta. On aivan keskeinen ajatteluvirhe puhua, että se markkinamalli tulee sote-
uudistuksen myötä. Markkinamalli on olemassa täällä, ja jos me emme saa tätä uudistusta
tehtyä, niin tämä tilanne, missä kunnat kiihtyvällä tahdilla talousahdingossaan joutuvat
joko suoraan kilpailuttamaan tai vielä pahemmin kokonaisulkoistuksia tekemään vanhus-
tenhoivassa, vain jatkuu.

Maakuntauudistuksen jälkeen koko vanhuspalvelujen logiikka muuttuu. Maakunta ei
kilpailuta, vaan asetetaan yhtenäiset kriteerit, ja siinä pystyvät samassa rivissä olemaan
näitä palveluja tarjoamassa järjestöt, pienet yritykset, isommat yritykset, ja sitä kautta ih-
minen valitsee sen paikan, mihinkä menee hoivaan, ja jos hän ei ole tyytyväinen, hän voi
vaihtaa paikan. Te ette halua nähdä tätä logiikan muutosta, minkä maakunta- ja sote-uudis-
tus tuo. On aivan turha jatkaa tätä keskustelua, kun te ette tutustu papereihin ja siihen, mi-
tenkä tämä asia muuttuu. Markkinamalli on täällä, ja me haluamme tällä [Puhemies koput-
taa] uudistuksella tämän ryöstökalastuksen pysäyttää.

20.58 Antti Lindtman sd (vastauspuheenvuoro): Arvoisa puhemies! Siinä, lisääkö nyky-
malli — jota siis kukaan ei kannata, kaikki kannattavat sote-uudistusta, [Ben Zyskowicz:
Täh? Mitä?] alkuperäiset tavoitteet toteuttavaa sote-uudistusta, ei hallituksen markkina-
mallia... — Jos nyt verrataan nykymallia hallituksen sote-malliin, niin lisääkö hallituksen
markkina-sote sote-markkinoita vai ei: tässä kyllä nyt joudun sanomaan, että jopa Esperi
Caren entiseen toimitusjohtajaan luotan enemmän kuin Heikkiseen. Hän on arvioinut, että
hallituksen markkinamalli tuplaa heidän liikevaihtonsa, tuplaa markkinan. Isot yritykset
ovat viestineet osakkeenomistajille, että kun tämä hallituksen sote-markkinamalli tulee,
niin se kasvattaa liiketoimintaa. Tässä tapauksessa luotan heihin.

Mutta, edustaja Heikkinen, te olette keskustan sote-vastaava, ja Zyskowicz täällä kertoi
aikaisemmin, että ei pidä paikkaansa se, mitä ministeri Saarikko on sanonut, että Saarikko
käynnistää hoitajamitoitukseen liittyvän lainvalmistelun ministeriössä. Onko todella niin,
edustaja Heikkinen, että hoitajamitoitukseen liittyvää lainvalmistelua ei olekaan käynnis-
36



Pöytäkirjan asiakohta PTK 159/2018 vp
tetty, toisin kuin Saarikko on sanonut? Zyskowicz sanoi, että ei ole käynnistetty. Oletteko
te antaneet periksi tässä kokoomukselle? [Ben Zyskowicz: Ei ole käynnistetty erillisenä,
kuten tiedätte!] — Erillisenä tai yhdessä, onko sitä ylipäätänsä käynnistetty, hoitajamitoi-
tuksen valmistelua?

20.59 Mia Laiho kok (vastauspuheenvuoro): Arvoisa puhemies! Edustaja Räsänen viitta-
si tähän Esperi Careen — ne laiminlyönnit ovat tuomittavia, joita on tapahtunut — mutta
tässä samassa yhteydessä voisinkin tiedustella, millä tavalla Esperi Caressa on Tradekan
kautta sitten huolehdittu tästä valvonnasta ja mitoituksesta, [Antti Lindtman: Tradekan
kautta?] kun vasemmistopuolueiden, demareiden ja vasemmistoliiton, hallitsema moniala-
konserni Tradeka on itse mukana alan liiketoiminnassa Med Group -hoivan kautta ja he
ovat myöskin olleet yhteistyössä Esperi Caren kanssa. [Välihuutoja sosiaalidemokraattien
ryhmästä] Tradeka on antanut myös vaalitukea edustajille, ja tulevissa eduskuntavaaleis-
sakin tulevat saamaan, näin tiedot kertovat, muun muassa Antti Lindtman, Maria Guzeni-
na, Li Andersson, Paavo Arhinmäki, Ilkka Kantola, Aino-Kaisa Pekonen eduskuntavaali-
kampanjaansa 2 500 euroa. Onko tämä vanhusten hoivasta pois?

Puhemies Paula Risikko:  Sitten vielä edustaja Paatero, ja sitten mennään taas puhujalis-
talle.

21.00 Sirpa Paatero sd (vastauspuheenvuoro): Arvoisa rouva puhemies! Hyvä, että tämä
asia tuli esille. Ihan ensinnäkin: Tradeka ymmärtääkseni jäädytti koko yhteistyön, ja ym-
märtääkseni niissä toiminnoissa ei ollut yhtään tämmöistä hoivakotia, ei yhtään. Siinä toi-
minnassa, mitä yhteistyötä edes ajateltiin, ei ollut missään tapauksessa yhtään tämmöistä
ympärivuorokautista hoivakotia, joten kannattaisi ehkä tämä tarina nyt lopettaa. [Antti
Lindtman: Terveisiä ryhmäkansliaan!] Tämä tarina on niin täynnä reikiä, että ei kannata
ruveta siitä kiistelemään. 

Vielä laatuun ja valvontaan: minä olen sitä mieltä, että kun kunnat ja sitten mahdollises-
ti ne sote-kunnat tulevaisuudessa arvioivat ja tekevät ne kriteerit, niin siellä on ammattilai-
set, jotka arvioivat, mitä ja minkätyyppisiä palveluita muun muassa ne ikäihmiset tai kehi-
tysvammaiset tai muistisairaat tarvitsevat. Ja niin kuin äsken toistin, myöskin tietenkin jo-
kainen ihminen itse valvoo ja heidän omaisensa ja läheisensä aivan varmasti myöskin val-
vovat, niin kuin ovat valvoneet nyt ja tehneet ison kasan niitä ilmoituksia, mutta kaikilla ei
siitä huolimatta — on tämä malli tai se tuleva malli — ole realistista mahdollisuutta kerran
viikossa vaihtaa paikkaa. Se ei vaan ole realistista, koska niitä paikkoja ei ole. Se ei ole ih-
misten oman elämän kannalta mahdollista, eikä semmoista kannata tehdä.

Puhemies Paula Risikko:  Sitten mennään puhujalistalle.

21.02 Toimi Kankaanniemi ps: Arvoisa rouva puhemies! Viime vaalikaudella 2011—
2015 valtionosuuksia ei todellakaan varsinaisesti leikattu, mutta tuolla kaudella tuli yli sa-
tatuhatta työtöntä, ja se merkitsi sitä, että verotulot vähenivät ja sosiaalimenot kasvoivat,
myös kaikki muut kuntien menot kasvoivat aika voimakkaasti. Käytiin yt-neuvotteluja, ir-
tisanottiin henkilöstöä myös sosiaalipuolelta, vanhustenhuollosta lukuisissa kunnissa.
Kriisikuntia oli kymmenittäin, ja kuntaliitoksia tuli paljon taloudellisen ahdingon takia. 
37



Pöytäkirjan asiakohta PTK 159/2018 vp
Kaikista näistä toimenpiteistä seurauksena oli myös se, että kuntatalous velkaantui.
Vuoden 2010 lopussa kuntien yhteenlaskettu velka oli 10,6 miljardia ja vuoden 15 lopussa
18,1 miljardia, eli tuona aikana, siis käytännössä Kataisen, Stubbin hallituksen aikana,
kuntatalous velkaantui 7,5 miljardilla eurolla. On selvää, että kun kunnat olivat tässä tilan-
teessa, niin vaikka ne nostivat veroprosentteja laajasti ja tekivät monenlaisia tehostamis-
toimenpiteitä, niin ne joutuivat myös leikkaamaan ja heikentämään palvelujaan. Yksistään
henkilöstövähentäminen johti siihen. Lukuisat kunnat ulkoistivat vanhustenhuoltoa, ja se
merkitsi sitä, että kilpailutettiin. Kilpailutuksessa määräävänä tekijänä oli kunnan taloudel-
linen ahdinko, eli hinnan perusteella moni kunta valitsi sen hoitopaikan, mikä oli taloudel-
lisesti edullisin, ja laatu jäi varjoon. Tähän syyllistyvät varmasti kaikkien puolueitten voi-
makunnat, ja tässä tilanteessa nyt ollaan. 

2015, kun Sipilän hallitus aloitti, se ohjelmassaan päätti, että valtionosuusleikkauksia ei
tehdä. Lisäksi se päätti, että kaikki kuntien veromenetykset kompensoidaan täysimääräi-
sesti ja kunnille mahdollisesti annettaviin uusiin tai laajennettuihin tehtäviin annetaan täy-
si valtionosuus. Siis sinänsä Sipilän hallitus jäädytti sen edellisen vaalikauden kuntatalou-
den, ei siis parantanut mutta ei myöskään heikentänyt. Kuitenkin kuntatalous vahvistui
voimakkaasti tämän vaalikauden aikana, niin että viime syksynä, kun teimme valtiovarain-
valiokunnan kunta- ja terveysjaostossa budjettimietintöä, siellä mietinnön 28 sivulla 32 to-
dettiin, että kuntatalous on vahvempi kuin vuosikymmeniin. No, tänä päivänä se on jo sit-
ten heikentynyt siitä merkittävästi, niin kuin tuoreet tiedot kertovat, ja edessä ovatkin aika
synkät ajat. Verotulot ovat kasvaneet tällä vaalikaudella, työllisyyshän on parantunut mer-
kittävästi, ja menojen kasvu on saatu pysäytettyä kunnissa pitkälti, paitsi nyt aivan viime
aikoina ilmeisesti on käänne tapahtunut. 

Mitä meillä on edessä: vanhusten määrän voimakas kasvu. En muista ihan tarkkaan, mi-
hin vuoteen mennessä se 300 000 uutta vanhusta tulee, mutta kuitenkin vaikeasti hoidetta-
via vanhuksia tulee yhä enemmän. Henkilöstön saatavuus ja palkkaus ovat isoja kysymyk-
siä, haasteita on edessä, ja kun tuossa totesin, että kuntatalous vaikeutui jo viime vuonna ja
ehkä tänä vuonna vaikeutuminen jatkuu, niin ollaan suurissa ongelmissa.

Tähän iskivät sitten suuret sote-firmat. Nämä monikansalliset taikka ylikansalliset, kan-
sainväliset firmat ovat ostaneet pieniä yrityksiä pois, ja keskittyminen on kova. Sitten on
tullut ahneus, joka on lyönyt leimansa tähän vanhustenhuoltoon ikävällä tavalla, täysin jär-
jettömän kohtuuttomalla tavalla. Se on häpeä meille kaikille. Valvonta ei ole kunnossa,
omavalvonta ei toimi. Kunta on näissä sopimusosapuolena ja on vaikeuksissa sopia sen
ison kumppaninsa kanssa, koska jos tämä panee vanhainkodin tai hoitopaikan kiinni, niin
ne vanhukset ovat kunnan sylissä, niille on hankittava kuitenkin hoitopaikka. Aluehallin-
tavirastot valvovat, mutta ne ovat aliresursoituja ja Valvira vielä enemmän valtakunnalli-
sena valvojana. 

No, näin on käynyt nyt, että Kristiinankaupungista tämä alkoi. Siellä on 27 valtuutettua,
joista 17 on RKP:läisiä. Syytämmekö tästä sitten RKP:tä, että siellä on tämä tilanne? Jo-
roisissa on ongelmia suuren firman kanssa, Alavudella kerrotaan, että on jopa kuollut kuu-
si vanhusta, ennen kuin valvoja heräsi. Eli valvonta ei ole kunnossa. Meillä on neljän tason
valvonta, eli kukaan ei käytännössä todellisuudessa valvo, ja tämä on, hyvä hallitus, pan-
tava kiireesti kuntoon. Valvonta on koottava yhteen vahvaksi ja tehokkaaksi, kuten edus-
taja Arja Juvonen on esittänyt.

Nyt sitten luotetaan siihen, että kun maakunnat tulevat, jos tulevat, niin se ratkaisee on-
gelman, mutta kyllä ne ovat pitkälti samoissa ongelmissa kuin kunnat nyt. Ensinnäkin maa-
38



Pöytäkirjan asiakohta PTK 159/2018 vp
kuntien rahoitus näyttää olevan jo lähtökohtaisesti alimitoitettu, eli maakunta joutuu jäl-
leen etsimään hoitopaikkoja niillä resursseilla, mitä löytyy, ja siitä vaikeudet eivät helpotu.
Tietysti malli on erilainen, kun asiakas valitsee, mutta löytyykö näiltä paikkakunnilta,
Kristiinankaupungista tai Joroisista tai Alavudelta, niitä vaihtoehtoisia paikkoja, vai osoit-
taako se maakunta sitten, että tuolla maakunnan toisella laidalla on paikka minun äidilleni,
kaukana kotiseudultaan, synnyinsijoiltaan, omaisistaan? Tämä on kylmää, jos näin tapah-
tuu. Eli en valitettavasti voi uskoa, että todellista ratkaisua maakuntauudistus toisi.

Arvoisa puhemies! Sanktiot: me esitimme ryhmäpuheenvuorossamme, että kymmenen
prosenttia liikevaihdosta, silloin kun sääntöjä ja sopimuksia ja lakia rikotaan. Se on teho-
kas. 

Pääministeri puhui tästä osuuskuntamallista, [Puhemies koputtaa] että sillä voitaisiin
hoitaa nämä. Jyväskylän Tikkakoskella tätä vähän yritettiin muutama vuosi sitten, mutta ei
se onnistunut. Ei löytynyt osuuskuntaan osakkaita, jotka olisivat lähteneet pyörittämään.
[Puhemies koputtaa] Osakeyhtiölain 5 §:ssä todetaan, että osakeyhtiön tarkoitus on tuottaa
tuottoa osakkeenomistajille. [Puhemies: Aika!] Arvoista ei puhuta mitään. Olisiko osa-
keyhtiölakiin lisättävä arvot?

21.10 Ben Zyskowicz kok: Arvoisa rouva puhemies! On ilo tulla puhumaan edustaja
Kankaanniemen jälkeen, koska hänen puheenvuoronsa piti sisällään paljon sellaista fak-
taa, joka ei meille ole välttämättä mieluista kuultavaa mutta joka kuitenkin kertoi, mikä se
tilanne käytännössä maassamme on. 

Tässä on tapahtunut erittäin rankkoja laiminlyöntejä. On ihan totta, kun on sanottu, että
tietyissä tilanteissa vanhuksia ei ole kohdeltu ihmisarvoisella tavalla. On hienoa, että nämä
laiminlyönnit ovat tulleet esiin ja että on tämä valtava keskustelu syntynyt, koska se tulee
johtamaan parannuksiin. Oli näiden laiminlyöntien ja osin jopa väärinkäytösten syynä sit-
ten yritysten ahneus tai niiden johtajien ahneus tai muu moraalittomuus, tai oli kyseessä sit-
ten kuntien säästöpaineet, tarve löytää säästöjä, niin on ihan selvää, että sitä, mitä on nyt
nähty ja mikä on nyt paljastunut, ei voida missään tapauksessa hyväksyä. Esimerkiksi
nämä yritykset ovat kyllä ansainneet kaiken sen maineen menetyksen, mikä niitä nyt on
kohdannut, ja huomasin jostain, että Attendonkin osake on syöksynyt Tukholman pörssis-
sä. Siihen on varmasti muitakin syitä, mutta ei tämä tällainen maineen menetys ole ollut
varmasti yhtiön kurssikehityksellekään hyvästä.

Edustaja Lindtman oli ollut huomaavinaan, että kokoomus olisi muuttanut kantaansa sii-
hen, että jos ja kun tässä on syyllistytty laiminlyöntiin ja jos on jotain rikoksia tehty, niin
siitä pitää seurata asianmukaiset sanktiot. Edustaja Lindtman, en tiedä, mistä olette tällai-
seen käsitykseen päätynyt. Pelkästään sloganin ”Luotamme Suomeen” perusteella tuollais-
ta johtopäätöstä ei ole voinut tehdä, ja joka tapauksessa olette tässä täysin väärässä. Ko-
koomus on ottanut erittäin tiukan linjan näihin sanktioihin, koska kannatamme oikeusval-
tiota, sitä, että väärintekijöitä rangaistaan. Kokoomuslainen oikeusministeri Häkkänen on
tehnyt tämän selväksi, kokoomuslainen sisäministeri Mykkänen on käynnistänyt poliisin
ja valvojien välistä yhteistyötä ja kokoomuslainen kansanedustaja Ben Zyskowicz jo vii-
me lauantain BenTV:ssä — suosittelen katsomaan — totesi, että jos tässä on pyritty hank-
kimaan oikeudetonta taloudellista etua antamalla väärää tietoa, niin ollaan lähellä petosta
ja tämä puoli on myös tarvittaessa tutkittava.

Edustaja Lindtman käytti tuosta viereisestä pöntöstä oikein hyvän puheenvuoron, mutta
en vieläkään saanut vastausta demareilta siihen, kumpikohan malli laittaa palveluntuotta-
39



Pöytäkirjan asiakohta PTK 159/2018 vp
jat panostamaan enemmän laatuun: nykyinen malli, jossa siis vanhukset eivät itse päätä
vaan kunta päättää kilpailutuksen jälkeen ja valitsee yleensä ymmärtääkseni sen halvim-
man tarjouksen, tämäkö pakottaa panostamaan laatuun, missä kunta päättää ja vanhukset
menevät sinne, minne kunta päättää, vai sekö malli, jota sote-uudistuksessa ja sen valin-
nanvapaudessa on tarkoitus toteuttaa, että maakunnalla on velvollisuus antaa niin sanottu
asiakasseteli palveluun ja sen jälkeen omaiset ja nämä vanhukset päättävät itse, mihin hoi-
vakotiin he menevät. Kummassa mallissa palveluntuottajan on pakko panostaa laatuun?
Siinäkö, jossa se voittaa halvimmalla tarjouksella kunnan kilpailutuksen ja saa kaikki kun-
nan maksamat vanhukset, vai siinä mallissa, jossa sen pitää voittaa tulevien asiakkaiden ja
heidän omaistensa luottamus, jossa sen pitää huolehtia siitä, että sillä on semmoinen mai-
ne, että sinne halutaan tulla?

Mutta kun tämä valinnanvapaus on teille demareille myrkkyä, niin te keksitte erilaisia
syitä, miksi tämä ei muka ole hyvästä. Ensinnäkin te sanotte, että ei siellä syrjäkylillä ole
sitä valinnanvapautta. Sehän on totta. [Antti Lindtman: Eikä sinne tule!] — Eikä sinne tu-
le, se on totta. Ei ole ikinä ollut, ei ole tänä päivänä eikä tule ikinä olemaan syrjäkylillä sa-
manlaisia mahdollisuuksia valita kuin mitä on kaupungeissa tai siellä, missä on enemmän
ihmisiä. 

Sitten toinen perustelu sille, miksei tämä malli, joka pakottaa laatuun panostamaan, ole
hyvä, on se, että kun tässä on muistisairaita ihmisiä, vanhoja ihmisiä, eivät kaikki osaa va-
lita. Ei ole pakko valita yhtään mitään. Tässä maakunta tarjoaa asiakassetelin. Sen on vel-
vollisuus tarjota. Kenenkään ei tarvitse ottaa asiakasseteliä vastaan, ja vanhuksella, hänen
omaisillaan on aina oikeus maakunnan palveluihin. Maakunta voi tuottaa ne itse tai maa-
kunta voi kilpailuttaa, niin kuin tänä päivänä kunnat kilpailuttavat. Ei ole pakko valita yh-
tään mitään. Eli yrittäkää rehellisesti nyt, demarit, jotka nyt teette täysillä politiikkaa tällä
asialla — ja se on tietysti sallittua, ja nyt kun vaaleihin on näin vähän aikaa, niin te olette
oikein kiimassa tämän asian kanssa — yrittäkää nyt vastata siihen, kumpikohan malli pa-
kottaa panostamaan siihen laatuun: se, millä asiakas itse päättää — ja nyt en puhu siitä, että
joka viikko vaihtaisi, ei näin voi edes tehdä, vaan puhun siitä, että mihin laitokseen pan-
naan se oma vanhus omaisten toimesta tai itsensä toimesta — valita sen, jolla on hyvä mai-
ne, hyvä laatu, jota kaikki naapurit ja kylän miehet kehuvat, vai se malli, missä kunta päät-
tää ja kunta laittaa? No, sitten olen pahoillani siitä, että käytin ilmaisua ”omaiset valvo-
vat”. En tarkoittanut, että he korvaavat varsinaisen valvonnan, vaan tarkoitin juuri sitä,
yrittäkää ymmärtää oikein, juuri sitä, mitä äsken kuvasin. 

Sitten täällä on yritetty tehdä ongelmaa siitä, että ministeri Saarikko totesi, että hän lait-
taa tämän hoitomitoituksen valmisteluun, [Antti Lindtman: Juuri näin!] ja sen jälkeen —
siis katsokaa, missä järjestyksessä nämä uutiset ovat tulleet — sen jälkeen hallitus yhdessä
päätti valmistelusta, jossa yhtenä ulottuvuutena on, luen vielä suoraan: ”Henkilöstön mää-
rä, osaaminen ja kohdentaminen sekä osaajien tarve ottaen huomioon myös kotihoito ja
omaishoito.” [Antti Lindtman: Eli ei mitoitusta!] Ei tässä ole mitään ristiriitaa. Erillisenä
asiana mitoitusta ei valmistella, kuten ministeri aikoi, [Antti Lindtman: No siinä se tuli!]
vaan hallitus katsoo asiaa kokonaisvaltaisemmin, ja osana valmistelua todellakin katso-
taan myös hoitajien määrää. 

Lopuksi sanon siitä asiasta, että kokoomuksen kannalta me suhtaudumme erittäin suo-
peasti ja myönteisesti tähän valmisteluun. Olemme olleet itse sitä matkaan saattamassa, ja
me odotamme, mitä nämä asiantuntijat, joista tämä työryhmä tulee koostumaan, tältä osin
tulevat esittämään myös määrän osalta, ja sen jälkeen arvioimme tätä asiaa. 
40



Pöytäkirjan asiakohta PTK 159/2018 vp
21.17 Maria Guzenina sd: Arvoisa puhemies! Tuntuu siltä, että tämä keskustelu nyt jun-
naa ihan paikallaan. Moni iäkäs, ja varmasti moni vanhuksen omainen, jos on sattunut
kuuntelemaan tätä keskustelua, ihmettelee varmaan näitä täällä pidettyjä puheenvuoroja,
joiden sisältö aika monessa on ollut selittelyä siitä, miksi nyt ei kuitenkaan voida sitoa sitä
henkilöstömitoitusta lakiin. Ja nämä puheenvuorot nyt ovat täällä salissa tulleet ainoastaan
kokoomuksen suusta.

Täällä on nostettu esille aikamoisia olkiukkoja. Olkiukko on siis hämäys: nostetaan kes-
kusteluun jokin sellainen aihe, jolla ei itse asiassa ole tämän varsinaisen asian — eli hen-
kilöstömitoituksen, eli vanhusten hyvinvoinnin — kanssa paljoakaan tekemistä, tai ei yh-
tään tekemistä. Ja paksuin olkiukko taisi olla se, että kokoomus väitti demareiden Espoos-
sa olevan syyllisiä siihen, että vanhustenhuollossa on Espoossa puutteita. Espoon valtuus-
tossa todellakin on 75 jäsentä, demareita on kymmenen. Kas kun, kokoomus, ette tässä
syyttäneet keskustapuoluetta — keskustalla on peräti kolme paikkaa — jos tämä logiikka
menee niin, että se, jolla on vähiten, on aina syyllinen, koska te enemmistönä sanotte, että
tuolla on syyllinen. Se on vähän sama logiikka, kun koulun pihalla kiusataan ihmisiä: että
enemmistö tulee sen kaikkein heikoimman kimppuun. Tällä samalla logiikalla siis, edus-
taja Heikkinen, on keskustan syy, että Espoossa henkilöstömitoitus ei ole aina riittävällä ta-
solla. Tämä oli siis sarkasmia.

Arvoisa puhemies! Me olemme täällä nyt puhumassa todella vakavasta asiasta, ja nyt pi-
tää lopettaa kaikennäköiset selitykset, miksi vanhustenpalveluita ei voi parantaa. — Ja
minä muuten näin, edustaja Heikkinen, kun te teitte tämän liikkeen. [Puhuja pyörittää sor-
mea ohimollaan] Se oli täysin asiaton. [Ben Zyskowicz: Näyttäkää pöytäkirjaan!] — No,
minä sen näytin äsken pöytäkirjaan, minä matkin häntä. Ja täällä monet muutkin näkivät.
— Me puhumme valtavan tärkeästä ja vakavasta asiasta, ja täällä elehditään, täällä keksi-
tään olkiukkoja ja täällä yritetään kaikin voimin viedä keskustelua jonnekin semmoiseen
paikkaan, mitä nämä vanhukset eivät oikeasti ansaitse. Siis he ansaitsevat, että... [Välihuu-
to] — Älkää huudelko nyt väliin. — Tätä henkilöstömitoitusasiaa on demareiden toimesta
jo vuodesta 2012 viety eteenpäin. Ja niin kuin olette kuulleet, asiantuntijat ovat yrittäneet
jo 30 vuotta saada sitovaa henkilöstömitoitusta lakiin. Sitä on suositeltu, sitä on viety eri-
laisille poliittisille puolueille, erilaisille poliitikoille, sitä on yritetty saada aikaiseksi valta-
van pitkän aikaa. Viime hallituskaudella se ei onnistunut, mutta ehkä — jos se nyt tällä hal-
lituskaudella tyssää siihen, että kokoomus tätä vastustaa — sitten ensi hallituskaudella. Ja
minä katson keskustalaisia: ehkä me teemme sen sitten yhdessä.

21.20 Juha Rehula kesk: Rouva puhemies! Kaksi ja puoli tuntia jatkunut keskustelu on
edennyt siihen vaiheeseen, että täällä kollegat ilmoittavat toisilleen, mitä täällä saa puhua.
Tämähän on sangen mielenkiintoista, mutta se osoittaa minulle ainakin sen, että eväilyt
ovat loppu. Tyylilajejahan on useita, on lärväilyä ja ylipuhumista ja ohipuhumista ja doku-
menttien, faktojenkin muuksi muuttamista. Yksi mahdollisuushan meillä olisi käydä tätä
keskustelua sellaisena kuin esimerkiksi edustaja Mäkisalo-Ropponen täällä kävi. 

Me voimme ihan kuinka myöhään tahansa tänäkin iltana käydä läpi historiaa — myön-
nän, että tulen tässä puheenvuorossanikin historiaan vielä menemään — tai sitten yrittää
yhdessä etsiä niitä ratkaisuja [Maria Guzenina: Juuri näin!] — yrittää yhdessä etsiä niitä
ratkaisuja, sehän on se varmin konsti tehdä yhdessä ratkaisuja. — Kun me toinen toistam-
me dissaamme ja puheitamme aika räikeälläkin tavalla vääristelemme, kuten täällä esimer-
41



Pöytäkirjan asiakohta PTK 159/2018 vp
kiksi edustaja Lindtman omalla kohdallani teki, niin onhan se himpun hankalaa se raken-
tavan keskustelun käyminen. 

Meillä on ongelma. Se ongelma on mittaluokaltaan yksilötasolla aina merkittävä. Jos ol-
laan tilanteessa, jossa ei saa oman kuntoisuuden, oman toimintakyvyn — niin kuin tässä
kohtaa se termi kuuluu — mukaista hoitoa ja hoivaa, niin ei se kyllä paljon lärväilyllä se
homma muuksi muutu, mutta jokainen tyylinsä valitsee. [Maria Guzenina: Eikä sormea
heiluttamalla!] 

Toisekseen, jos meidän vanhustenhuoltomme, ikäihmisten palvelut, olisi korjattavissa
yhdellä asialla, jos se olisi korjattavissa isommalla summalla rahaa, niin se olisi aika help-
poa, mutta kun niin ei ole. [Antti Lindtman: Kuka niin on väittänyt?] Meillä on näytöt siitä,
ja onneksi tuhannet naiset ja miehet tekevät voimiensa ja kykyjensä mukaan töitä minun
ikäisestäni katsottuna edellisen sukupolven kanssa, minun vanhempieni kanssa. He teke-
vät sitä sydämellään ja he tekevät sen muun muassa kuullen kaiken tämän keskustelun,
mitä tässä viime viikkojenkin aikana on käyty. Ja tämän sanon, että en ollenkaan väitä, ett-
eikö peilistä katsomalla omalla kohdallani löytyisi kaikenlaista, mutta jos halutaan tehdä
asioita rakentavasti ja oikeasti viedä eteenpäin, niin esimerkiksi prosesseilla kikkailu: me
olemme useamman kerran tänä iltana kuulleet täällä salissa, että huomenaamulla se sitten
ratkeaa, mitä tapahtuu vanhuspalvelujen hoitajamitoitukselle, mutta kun ei ratkea. Se ei
ratkea huomenaamulla. Sosiaali- ja terveysvaliokunta käsittelee toki — sikäli kun tämä is-
tunto tässä ajallaan päättyy tämän vuorokauden puolella — tämän lakialoitteen, mutta että
se ratkeaisi siihen lakialoitteen käsittelyyn tilanteessa, jossa ne muutokset, mitä pitää teh-
dä, ovat paljon, paljon muutakin kuin se, että hoitoisuuden mukaan jatkossakin määritel-
lään se, mikä on auttavien käsien tarve... Ja ettei tätäkin nyt tarvitse taas kyseenalaistaa, vä-
lihuutoja kun kuuntelen, kirjattakoon lakiin 0,7. Onhan se valvontaviranomaisillekin hel-
pompaa, kun on lakiin säädetty se raja, joka jatkossa pitää olla. Mutta tämä tilanne ei muu-
ta sitä, että meillä on jatkossakin tällaisia tilanteita, jos johtaminen on pielessä, jos ihmis-
arvon vastaisesti tehdään asioita arjessa, jos hoitohenkilökunta ei saa tehdä tai pysty teke-
mään sitä työtä, johon he ovat kouluttautuneet, eikä saa olla toisten ihmisten apuna, kun
omat voimat eivät riitä. Me emme millään lailla emmekä myöskään millään rahalla, voi
tätä korjata. [Antti Lindtman: Onko joku muuta väittänyt?] 

Sitten, rouva puhemies, historiaan sen verran, että euroillahan on merkitystä. Viime vaa-
likaudella tehtiin kuntatalouteen miljardiluokan leikkaukset. Tällä vaalikaudella on tehty
toimenpiteitä, joilla velkaantuminen on saatu taitettua, joilla ei ole tarvinnut puuttua siihen
helppoon maaliin, jossa edellinen hallitus tietoisesti siirsi oman vastuunsa kuntapäättäjille,
mistä seurasi se, että kuntapäättäjät joutuivat tekemään ratkaisuja. [Antti Lindtman: Katai-
sen hallitus!] 

Ihan vähämerkityksellinen ei ole tämä sosiaali- ja terveydenhuollon muutoksen odotta-
minen ja epävarmuus, ja tässä on kyllä pakko oppositiopuolueille lähettää terveisiä, että
olette kyllä kaikkenne tehneet niin prosessien kuin asioidenkin osalta aiheuttaaksenne epä-
varmuutta. Oma kotikuntani myi kiinteistöt muutamalle yksityiselle toimijalle. Muuten hy-
vä, mutta siinä meni palvelut mukana. Miksi? Siksi, että kotikuntani ei ole ainoa, jossa ne,
jotka enemmistöllä tämän asian päättivät, perustelivat asiaa sillä, että tällä me turvaamme
palvelut meidän kunnan alueella. No, meiltä löytyy sitten ensimmäinen esimerkki siitä,
että yksikkö on pistetty kiinni, ja eipä luvattuja lääkäripalvelujakaan ole näkynyt koskaan. 

Kunnat ovat tilanteessa, jossa kunnallinen itsehallinto mahdollistaa tämän kaiken, mitä
tässä on tapahtunut. Mutta kyllä minusta kansanedustuslaitoksen yksi vastuullisimpia teh-
42



Pöytäkirjan asiakohta PTK 159/2018 vp
täviä on se, että meidän kuitenkin pitäisi pystyä viestittämään turvallisuudentunnetta yksit-
täiselle henkilölle, joka tällä hetkellä pelkää omaa ikääntymistään, ja toisaalta niille päät-
täjille, jotka vastuussa kulloinkin ovat, myös sitä, että me olemme johdonmukaisia ja viem-
me asioita eteenpäin. Näin voisi kuvitella, ja tämä on muuten meidän kaikkien vastuulla.
Mutta jokainen tyylilajinsa valitsee, ja siksihän meillä vaalit muutaman viikon päästä käy-
dään, että tästäkin asiasta puhutaan.

Ihan loppuun totean tähän puheenvuoroon, että kyllä me syyllisiä etsimällä saamme ajan
käytettyä siltä, että meidän pitäisi miettiä, miten nämä jopa ihmisoikeutta loukkaavat räi-
keimmät esimerkit saataisiin poistettua. [Antti Lindtman: Tässä olisi esitys pöydässä!] 

21.27 Ritva Elomaa ps: Arvoisa puhemies! Olemme käyneet tätä tärkeää keskustelua nyt
monta tuntia, ja olen kuunnellut tarkalla korvalla. Oma kokemukseni vanhustenhoidosta
on, kun olen ollut Koskelan sairaskodissa 70-luvulla pari vuotta hoitamassa vanhuksia.
Meidän osastollamme oli 40 vuodepotilasta ja kaksi potilasta, jotka pystyivät olemaan
pyörätuolissa, siis vuodepotilaita 40 ja kaksi pyörätuolissa. Kovaa kolmivuorotyötä. Sen
jälkeen olen toiminut röntgenhoitajana monta vuotta ja seurannut tilannetta ja nyt tietysti
kansanedustajana ollut yhteydessä.

Vanhustenhoito tällä hetkellä Suomessa on osittain kriisissä, se täytyy todeta. Henkilös-
tömitoituksen sitominen lakiin eli 0,7:n merkitseminen lakiin on tämän lakialoitteen sisäl-
tö. Kannatan tätä lakia kuten muutkin perussuomalaiset ja koko oppositio. Hoitavia käsiä
pitää olla riittävästi, ja edellytys sille on riittävä hoitajien määrä. Hoidon laadun takaa
myös se, että hoitohenkilökunta on ammattitaitoista. Lisäksi on tärkeää, että soveltuvuus
alalle mitataan soveltuvuuskokeilla. Ne oli jo osittain lopetettu, mutta onneksi ne otetaan
takaisin käytäntöön. Kyselin ministeriltä jo 2015 soveltuvuuskokeiden perään.

Vanhustenhoito koskee myös kotihoitoa ja omaishoitoa. Myös niiden kohdalla on pal-
jon parantamisen varaa. Halutaan, että vanhukset olisivat mahdollisimman pitkään kotona.
Näin myös moni vanhus itse haluaa, mutta silloin kotona pitäisi olla myös riittävää apua.
Omaiset ja läheiset voivat ja heidän pitäisikin myös huolehtia omaisistaan mahdollisuuk-
sien mukaan, mutta tänä päivänä monet lapset, aikuiset lapset, esimerkiksi asuvat kaukana
vanhemmistaan, ja se tilanne on vaikea sen suhteen, ettei välttämättä pysty olemaan
omaishoitajana, vaikka haluaisikin.

Omaishoitajien kohdalla voisin todeta, että tulevaisuudessa tarvitsemme heitä paljon
enemmän. Tällä hetkellä noin 350 000 hoitaa omaisiaan jollain tasolla. Vain 46 000:lla
heistä on sopimus, he saavat siitä korvauksen, joka on todella pieni, keskimäärin 440 eu-
roa. Iso vastuu, mutta he haluavat huolehtia rakkaista läheisistään.

Perussuomalaiset ovat jo vuosikaudet laatineet lakialoitteita saadakseen omaishoidon
verottomaksi, ja sitä on myös Omaishoitajaliitto vaatinut. Myös omaishoitajien vapaapäi-
vät pitäisi saada toimimaan paremmin, ja jos on työssä ja haluaa hoitaa omaistaan siinä
ohessa, niin työn ja tämän omaishoitajuuden yhteensovittamisessa olisi vielä paljon korjat-
tavaa. Meidän pitää ajatella, että yhteiskunta voittaa taloudellisesti valtavan summan, kun
omaishoitajat jaksavat tehdä työtään.

Arvoisa puhemies! Hoitajan työ on vastuullista, elintärkeää. Palkkaus on huono, kun
näitä asioita peilataan. Eduskunnan ja hallituksen tulee tehdä sellaista politiikkaa, joka an-
taa oikeat suuntaviivat asian korjaamiseksi. Tiedän ja tiedämme tietysti, että eduskunta ei
voi palkkaan vaikuttaa — ne ovat muut tahot — mutta me voimme tosiaan niitä suuntavii-
voja esittää ja ohjata asioita siihen suuntaan. Hoitajia arvostetaan paljon, mutta hoitotyö on
43



Pöytäkirjan asiakohta PTK 159/2018 vp
vuosikaudet ollut aliarvostettua palkan suhteen. Toivonkin, että myös siihen tulevaisuu-
dessa, ja pian, saadaan parannus. — Kiitos.

21.33 Kristiina Salonen sd: Arvoisa puhemies! Henkilöstön määrällä, hoitajamäärällä on
ratkaiseva merkitys ja vaikutus vanhusten ja hoidossa ja hoivassa olevien arkeen. 0,5:n
henkilöstömitoituksella puhutaan siis 30 asiakkaan yksikössä 15 työntekijästä. Se tarkoit-
taa 30 asukkaan osalta sitä, että aamuvuorossa on kuusi hoitajaa, iltavuorossa neljä hoita-
jaa ja yössä yksi hoitaja 30:tä kohden. Kun puhumme siis mitoituksesta, niin nämä täytyy
aina suhteuttaa näihin vuoroihin ja vuoroissa silloin yhtä hoitajaa kohden on huomattavasti
enemmän vanhuksia kuin mitä tämä mitoitus ikään kuin antaa ymmärtää. Ja silloin on koko
ajan vapaalla on neljä hoitajaa, jotka siis lasketaan myöskin osaksi tätä mitoitusta. Siksi on
ratkaiseva merkitys laadun kannalta sillä, mikä tämän hoitajamitoituksen suhdeluku on.
Siksi ei voi sanoa, että esimerkiksi asiakasseteli olisi helppo ratkaisu vanhusten liian alhai-
seen hoitajamitoitukseen. Tämän asiakassetelin hinta on ratkaiseva laadun osalta. Onkin
siis kysyttävä: oletteko, edustaja Zyskowicz, siis sitä mieltä, että vanhuksiin suunnattu raha
tulee mallissanne nousemaan esimerkiksi näissä asiakasseteleissä? Sieltä se laatu tulee ja
syntyy, minkä hintainen asiakasseteli on, ei siitä, kuka valitsee ja mitä valitsee. Vai ajatte-
letteko ehkä, että maksamalla vähän vielä itse lisää siihen asiakassetelin päälle asiakas voi
sitten valita sitä laatua? Silloin on sanottava: kyllä, rahalla saa varmasti parempaa laatua ja
enemmän henkilöstöä, jos on mahdollisuus sitä itse maksaa.

Olen huolissani myöskin tästä valvonnasta. Yritysten omavalvonnan kohteena on myös
esimerkiksi henkilöstö ja sen riittävä määrä yksiköissä. Haamuhoitajat, siis nämä työvuo-
rolistoille nimetyt hoitajat, joiden ei koskaan ole tarkoituskaan tulla työvuoroon vanhus-
työtä tekemään, näyttävät olevan ihan aito ongelma maassamme. Kyllä minun on kysyttä-
vä, miten yritys voi olla kykenevä valvomaan itse itseään, jos yritys tietoisesti laittaa hoi-
totyötä tekevien hoitajien työvuorolistalle esimerkiksi oman yrityksensä toisessa kaupun-
gissa toimivan yksilön, henkilöstöpäällikön tai johtajia iltavuoroon vahvuudeksi. Miten
sellainen voi olla kykenevä valvomaan itse itseään? Ei, minusta ei pysty valvomaan. Ja kun
sote-uudistuksenkin osalta puhutaan siitä, että valvontaa vahvistetaan, valvonnan vahvis-
taminen tarkoittaa käytännössä sitä, että keskitetään valvontaa. Mutta eivät resurssit kasva,
eivät resurssit siitä kasva. Ehkä voidaan ajatella, että osaaminen kasvaa siitä, että henkilös-
tö on yhdessä, ja ehkä tasalaatuisuus ympäri Suomen syntyy siitä, että eri alueilla ei ole sil-
loin niin paljon eroja, mutta ratkaisevaa tässäkin ovat ne resurssit, ja ne eivät, eivät lisään-
ny. 

No, sitten toivon — edustaja Zyskowicz kyllä korjasi omaa puhettaan — ja hartaasti
pyydän, että ette enää koskaan puhu omaisten valvontavastuusta. Nimittäin itse olen saa-
nut liian monta puhelua, jossa hädissään olevat omaiset kysyvät, onko oikein, että äidillä
on tällainen ja tällainen tilanne, tai mitä heidän pitäisi tässä tilanteessa tehdä. Todella moni
omainen on hädissään tilanteessa, jossa heistä tuntuu, että asiat eivät ole kunnossa, mutta
he eivät voi olla varmoja siitä, jos ammattilainen toista väittää, tai jos siellä yksikössä tois-
ta väitetään, niin he usein epäilevät itse itseään. Ja siksi on hirvittävän raskas taakka kantaa
omaiselle, jos hänen pitäisi olla vastuussa vielä siitä valvonnastakin.

Esimerkiksi vaikkapa oman mummoni kohdalla mietin, kun hän kertoi minulle elämän-
sä viimeisissä vaiheissa, että häntä on kohdeltu näin ja näin, ja tiesin, että hänellä oli jo
muistin kanssa ongelmia, ja jouduin aina puntaroimaan sitä, onko se totta, mitä hän puhuu,
onko se ehkä jotain, mitä hän on kuvitellut. Ei minulla ollut itselläni, vaikka alan ammat-
44



Pöytäkirjan asiakohta PTK 159/2018 vp
tilaisena tiedän paljon, riittävästi tietoa, että olisin voinut harkita ja ikään kuin sitä kautta
tietää, mitä siellä yksikössä tosiasiallisesti tapahtuu, joten ei sälytetä sitä omaisten niskaan. 

Lopuksi haluan vielä todeta paljon käydystä keskustelusta siitä, mitä tosiasiallisesti hal-
litus yhteisesti on sopinut lähtevänsä tekemään vanhuspalveluiden kriisin osalta. Siellä to-
della siis lukee tämä henkilöstön määrä, että selvitetään tätä henkilöstön määrää ja kohden-
tamista. Mutta sanoilla ja sanamuodoilla on politiikassa suuri merkitys, ja nyt kyllä jään-
kin kysymään sitä — ja ehkä edustaja Heikkinen voi vaikka sitä avata — mistä olette tosi-
asiallisesti sopineet. Onko nämä sanamuodot tänne tarkoituksenmukaisesti haettu niin, että
nyt siinä selvästi on jonkinnäköinen tulkintaero, että kyse ei siis ole hoitajamitoituksesta
vaan ylipäänsä henkilöstön määrän selvittämisestä? Tähän kyllä mielelläni vielä tämän il-
lan päätteeksi kuulisin vastauksen. 

21.39 Ben Zyskowicz kok: Kiitos, rouva puhemies! Edustaja Salonen kohdisti ihan suo-
ran kysymyksen. Sikäli kuin oikein muistan, hallituksen valinnanvapausesityksessä esite-
tään, että asiakassetelin arvon on oltava ymmärtääkseni sama kuin on kustannus maakun-
nan omassa vastaavassa palvelutuotannossa.

Puhuitte näistä haamuhoitajista ja omasta mummostanne. Kumpaankohan te omaisena
ja alan ammattilaisena tämän mummonne siellä Raumalla laittaisitte: sellaiseenko hoitolai-
tokseen, joka on tunnettu siitä, että siellä on haamuhoitajia, siellä on väkeä vähän, siellä lai-
minlyödään potilaita, asiakkaita, vai sellaiseen hoitolaitokseen, josta tiedätte, olette luke-
nut verkosta ja kuullut tuttaviltanne ja muuta, että siellä ei ole haamuhoitajia, siellä on oi-
keita hoitajia, heitä on riittävästi, he pitävät hyvää huolta potilaista? Kumpaan te omaisena
mummonne tässä tilanteessa laittaisitte? [Välihuutoja sosiaalidemokraattien ryhmästä]
Riittääkö, että vakuuttaa kunnan, vai onko parempi, että pitää vakuuttaa ne todelliset asi-
akkaat ja heidän omaisensa?

21.41 Hannakaisa Heikkinen kesk: Arvoisa rouva puhemies! Ensin hieman kommen-
toin keskustelua tästä markkinamallista, mitä oppositio haluaa kovin nostaa, että tuleva
maakunta- ja sote-uudistus sen toisi. Esperi Caren ex-toimitusjohtaja Marja Aarnio-Iso-
hanni toteaa Kauppalehdessä 7.11.2017: ”Viimeiset 5—6 vuotta tämä sote-säätö on kui-
tenkin ollut meidän kasvumme draivereita. Mitä pitempään se jatkuu, niin sitä paremmat
mahdollisuudet yksityisellä puolella on. Olemme käyneet voimakkaasti kunnissa esittä-
mässä vaihtoehtoa. He haluavat tehdä ratkaisuja niin kauan kuin se päätös on vielä heillä.
Sen takia epävarmuus on meille hyvä.” Eli oppositio kaikella maakunta- ja sote-uudistuk-
sen jarrutuksella haluaa tämän tilanteen jatkuvan.

Arvoisa puhemies! Sitten tästä käsittelyssä olevasta lakialoitteesta vanhuspalvelulain
muuttamiseksi henkilöstömitoituksen osalta: Se on sinänsä ihan hyvä ja tarpeellinen. Myös
oma puolueeni keskusta on peräänkuuluttanut henkilömitoituksen nostamista ja mitoituk-
sen kirjaamista laatusuosituksen sijaan lakiin. Viime viikkojen yhteiskunnallinen keskus-
telu ja siinä esiin tulleet räikeät vanhustenhuollon epäkohdat alleviivaavat tätä tarvetta. Ei
ole hyväksyttävää, että yksityinen voitontavoittelu menee hyvän hoidon ja eettisen toimin-
nan edelle, eikä myöskään ole hyväksyttävää, että voitontavoittelun nimissä henkilöstö-
määrä pidetään niin pienenä, että kyse on jo vanhusten kaltoinkohtelusta. Jokaisen vanhuk-
sen pitää tuntea olonsa turvalliseksi. Omaisten pitää voida luottaa hoivan laatuun. Kun ym-
pärivuorokautisen hoivan piirissä on nykyään yhä huonokuntoisempia vanhuksia, takaa
45



Pöytäkirjan asiakohta PTK 159/2018 vp
osaavan henkilöstön riittävä määrä parhaiten sen, että jokaisen asukkaan hyvinvoinnin var-
mistamiseen on riittävästi aikaa ja henkilöstö voi hyvin.

Vanhustenhuollon tason parantamiseksi tämä lakialoite ei kuitenkaan ole riittävä. Van-
huspalvelulaki tarvitsee kokonaisvaltaisemman tarkastelun. Olen myös huomannut oppo-
sitiopuolueissa olevan haluja saada hoitajamitoituksen muutos tehtyä jo tällä vaalikaudella
neljän jäljellä olevan eduskuntaviikon aikana. Siis samat joukot, jotka ovat koko vaalikau-
den ajan peräänkuuluttaneet huolellista lainvalmistelua ja vaikutusarvioita, haluavat nyt
vaalien lähestyessä ohittaa kiireeseen vedoten kaikki hyvän lainvalmistelun periaatteet. Te
tiedätte itsekin, ettei lainsäädäntöä laadita näin. Hyvä oppositio, te ylläpidätte tätä puhetta
ainoastaan vaalien läheisyyden vuoksi. Tämä on rumaa äänestäjien huiputtamista. Lain-
muutos edellyttää huolellista kustannus- ja vaikutusarvioinnin tekemistä ja eri osapuolten,
mukaan luettuna peruspalveluista vastaavien kuntien, kuulemista. Kiire tässä yhteydessä
vie valitettavasti lainvalmistelulta laadun. Huonosti valmisteltuun vanhuspalvelulain muu-
tokseen ei meillä pitäisi olla varaa.

Arvoisa rouva puhemies! On arvioitu, että mitoituksen nostaminen edellyttää tuhansia
uusia hoitajia. Tällaista reserviä ei ole valmiina odottamassa. Pahimmillaan pikaisesti teh-
ty henkilömitoituksen muutos voi tarkoittaa työvoiman siirtymää muusta hoivasta, esimer-
kiksi kotihoidosta, palveluasumiseen. Näin ei ratkaista vanhustenhoidon henkilöstövajei-
ta. Koko alan vetovoimaisuuden eteen on tehtävä töitä. Tarvitsemme lisää opiskelupaikko-
ja ja tarvitsemme työpaikkoja, joissa työtä voi ja ehtii tehdä ammattietiikkansa mukaan.

Arvoisa puhemies! Yksin hoitajamitoituksen muuttaminen ei siis ole taikakeino, joka ta-
kaa paremman vanhustenhoidon. Keskustelua vanhustenhoidosta pitäisi käydä kokonai-
suutena muistaen samalla myös esimerkiksi kotihoidon, omaishoidon ja perhehoidon ke-
hittäminen, puhumattakaan kaikista niistä ennaltaehkäisevistä toimista, joiden myötä on
mahdollista saada ikäihmiselle lisää toimintakykyisiä vuosia. Monimutkaisten ongelmien
ratkaisemiseksi ei vain ole yksinkertaisia ratkaisuja.

Arvoisa puhemies! Pirstaleisien lainkohtien uusimisen sijaan tarvitaan siis kokonaisuu-
den tajua. Koko vanhuspalvelulaki on nyt syytä ottaa tarkastelun alle. Olen erittäin ilahtu-
nut siitä, että hyvinvoinnin ja terveyden ministeriryhmä päätti toissa päivänä kokoukses-
saan aloittaa vanhuspalvelulain uudistuksen valmistelun. Tuon työn on tarkoitus kattaa
koko vanhuspalveluiden kokonaisuus. Tämä on tärkeä linjaus. Lakia uudistettaessa on tar-
koitus arvioida ainakin henkilöstön määrän kysymyksiä, ennaltaehkäisyn näkökulmia
ikäihmisten toimintakyvyn ylläpitämiseksi, hoidon laadun varmistamiseen liittyviä tekijöi-
tä sekä vanhuspalvelulain ja sosiaalihuoltolain yhteensovittamista. Myös ministeriryhmä
peräänkuulutti laajaa virkamiesvalmistelua yli hallinnonrajojen sekä keskustelua ikäihmis-
ten ja heidän omaistensa kanssa, jotta palveluiden, terveyden ja hyvinvoinnin eri näkökul-
mat, esimerkiksi osaaminen, henkilöstön riittävyys, erilaiset asumisratkaisut, johtaminen,
hankinnat ja valvonta, otetaan riittävästi huomioon.

Arvoisa puhemies! Vanhusväestömme määrä kasvaa lähivuosina hyvin voimakkaasti.
Tämä haastaa koko yhteiskuntamme. Kunnat ja kuntayhtymät, toivottavasti tulevaisuudes-
sa maakunnat, tulevat olemaan taloudellisesti tosi kovilla vanhuspalveluiden kanssa joka
tapauksessa. Yli 75-vuotiaita on Suomessa tällä hetkellä 500 000, ja kymmenen vuoden
päästä tuo luku on 800 000. Kasvuvauhti on hurja, ja julkinen talous on koetuksella. Sa-
manaikaisesti yhteiskunnan huoltosuhde on heikkenevä. Ajattelen, että nyt on tarpeen laa-
jempi vanhuspalveluiden tulevaisuuskuvan pohdinta koko yhteiskunnassa. Mitä tavoitte-
46



Pöytäkirjan asiakohta PTK 159/2018 vp
lemme, ja miten tavoitteisiin on mahdollista päästä? Vanhuspalvelulain kokonaistarkaste-
lu tarjoaa tähän keskusteluun erinomaisen mahdollisuuden.

Arvoisa puhemies! Peräänkuulutan nyt siis ennen kaikkea kokonaisvaltaista ajattelua ja
huolellista valmistelua. Se on myös kasvavan vanhusväestömme etu.

Puhemies Paula Risikko: Mennään eteenpäin. Muistutan, että tänään lopetamme kello
22. Se on takaraja. Kun tuossa edustaja Nurminen kävi kysymässä, siirtyykö hänen aloit-
teensa seuraavalle päivälle, niin kyllä varmasti sitten näin on, jos kello 22 tulee vastaan.
Mutta katsotaan, miten pitkälle tätä ehditään.

21.48 Sami Savio ps: Arvoisa puhemies! Vanhustenhoidon tila on tosiaan herättänyt var-
sinkin viime viikkojen aikana hyvin aiheellista keskustelua, kun monet hoitolaitoksissa ta-
pahtuneet räikeätkin laiminlyönnit ovat tulleet ilmi, ja hyvä niin, että ne ovat tulleet esille.
Ongelmat ovat suuria varsinkin huonokuntoisia vanhuksia hoitavissa laitoksissa, ja lain-
säätäjien on ehdottomasti puututtava tähän asiaan. Siihenhän myös tämä sitovaa hoitajami-
toitusta lakiin kirjattavaksi esittävä hyvä lakialoite omalta osaltaan tähtää. Tällä eduskun-
nalla onkin vielä aikaa säätää tämä lakialoite laiksi asti, jos niin halutaan. 

Arvoisa puhemies! Hoidon laatu ja hoitavien käsien riittävyys on varmistettava sekä jul-
kisella että yksityisellä sektorilla, ja myös kunnille on annettava resurssit tämän asian to-
teutumiseen. Säästöjä voidaan hakea muun muassa hallinnosta, ja todettakoon samalla, että
sote-uudistuksen valmisteluun käytetyillä verovaroilla olisi jo palkattu lukuisia hoitajia,
jos uudistus olisi maltettu toteuttaa hallitusti ja asteittain, kuten hallitusohjelmaan alun pe-
rin oli kirjattu.

Arvoisa puhemies! Vanhustenhoidon puutteiden korjaamiseksi laadittiin peruspalvelu-
ministerin johdolla 25-kohtainen sitoumus, jota monet sote-alan toimijat lupasivat noudat-
taa. Tarvitaan kuitenkin myös lainsäädäntöä, jotta nämä lupaukset tosiasiallisesti muuttu-
vat myös konkreettisiksi teoiksi. Vanhuspalvelulakiin tarvitaan ehdottomasti hoitajamitoi-
tusta säätelevä sitova kirjaus, mutta myös hoitolaitosten valvontaa on tehostettava ja annet-
tava tuntuvat sanktiot siinä tapauksessa, että määräyksiä jätetään noudattamatta. Tällainen
sanktio voisi olla muun muassa hoitavan yrityksen liikevaihtoon suhteutettu prosent-
tiosuus, kuten edustaja Kankaanniemi edellä esitti. 

Arvoisa puhemies! Hoitajamitoituksen kirjaaminen lakiin olisi askel oikeaan suuntaan,
mutta tarvitaan tietysti monia muitakin toimia. On muun muassa varmistettava, että hoita-
jamitoitukseen laskettava hoitohenkilökunta saa keskittyä hoito- ja hoivatyöhön, siivoojat
siivoustyöhön ja niin edelleen. Nyt on tullut viestiä myös meille edustajille, ettei asia ole
tällä hetkellä näin, ja tämäkin seikka tulee korjata. 

Haluan vielä lopuksi nostaa esille tärkeää työtä tekevien omaishoitajien aseman, jota pe-
russuomalaiset ovat halunneet jo pitkään vahvistaa, kuten edustaja Elomaakin edellä ko-
rosti. Olemme muun muassa esittäneet omaishoidon tuen muuttamista verovapaaksi tulok-
si. [Puhemies koputtaa] Myös omaishoidon tuen myöntämisperusteiden yhtenäistämistä
laajempaa joukkoa koskevaksi tulee edistää nopeasti. 

21.52 Sirpa Paatero sd: Arvoisa rouva puhemies! Kun tässä useammassa puheenvuoros-
sa viitattiin kuntatalouteen ja sen hyvään tulokseen, niin eilen julkaistuissa tuloksissa näyt-
tää kaksi kolmasosaa kunnista tekevän negatiivisen tuloksen, ja kun katsotaan keskiarvoja,
niin jos sieltä poistaa Helsingin, Espoon ja Vantaan, joittenka tulokset ovat satoja miljoo-
47



Pöytäkirjan asiakohta PTK 159/2018 vp
nia ylijäämäisiä, niin tulos voi olla vieläkin karumpi. Syyllisiä ei välttämättä ole ihan jär-
kevää hakea, mutta edellisen hallituskauden aikana on todellakin leikattu kuntien val-
tionosuuksia ja kuntataloutta heikennetty, ja tämän hallituksen aikana luku on 850 miljoo-
naa euroa. Osa tästä on tehty siitä syystä, että tehtiin heikennyksiä vanhuspalvelulakiin.
Poistettiin vastuuhoitaja ja tehtiin muutoksia niihin ammattipätevyyksiin, keiden tarvitsee
olla siellä töissä.

Sitten tähän kuntien päätöksentekoon. Tämä sote on todellakin aiheuttanut sen, että kun
kuntien osalta luottamus tähän valtiojohtoiseen kiinteistöyhtiöön ja kolmen vuoden vuok-
rasopimuksiin on niin heikko, niin monet kunnat haluavat saada itselleen jonkun hyödyn
niistä kiinteistöistä, jotka heillä tällä hetkellä on, ja tästä syystä hyvin monet kunnat tällä
hetkellä harkitsevat pistävänsä kiinteistöt myyntiin, koska on riski, että heille jää kasapäin
tyhjiä kuutioita ja neliöitä sen jälkeen, jos ne maakunnat tällä mallilla tulisivat ja kiinteis-
töt siirrettäisiin kaikki sinne yhteen yhtiöön ja niitten kuntienkin vuokrasopimukset sinne
samaan. Tähän he eivät luota, ja tästä syystä on tämä epävarmuus.

Sitten tästä soten käsittelystä en malta olla yhtä sanaa sanomatta. En tiedä, miten on voi-
tu kirjoittaa semmoinen laki kolmatta kertaa, jossa ei pystytä turvaamaan ihmisten palve-
luita. Tästä syystähän tämä kierros menee uudelleen, uudelleen ja nyt kolmatta kertaa uu-
delleen. Siihen ei ole syynä oppositio, vaan siihen on syynä se, että se laki on kirjoitettu
niin, että sillä ei pystytä turvaamaan ihmisille palveluita tasa-arvoisesti. Tähän tämä on
ymmärtääkseni kämähtänyt jo kaksi kertaa, ja katsotaan, mitä tapahtuu nyt kolmannella
kerralla. Valitettavasti tilanne on tämä.

21.54 Mia Laiho kok: Arvoisa puhemies! Sote-muutoksella nimenomaan turvataan ih-
misten palvelut, kun ne tällä hetkellä ovat hyvin hajanaiset ja ihmiset saavat hyvin epäyh-
denvertaista hoitoa, ja myöskin hoidon laatu paranee sote-muutoksen kautta, koska valin-
nanvapaus lisääntyy ja sitä kautta nostaa hoidon tasoa, laatua, mihin edustaja Zyskowicz
on täällä useamman kerran jo viitannut.

Minä haluaisin tässä korjata edustaja Guzeninan esille tuoman asian, että kaikki asian-
tuntijat olisivat olleet sitä mieltä, että tarvitaan hoitajamitoitus. Näinhän ei toki ole ollut,
vaan hänen ministeriaikanaan STM:ssä lakityöryhmä, jota Välimäki veti — ja siinä olivat
mukana muun muassa arvostetut vanhustyön asiantuntijat Kivelä ja Taipale — oli yksimie-
linen siitä, ettei lakiin pidä laittaa yhtä lukua.

Mutta siitä olemme kaikki samaa mieltä, että vanhuspalvelulain, vaikka sen tavoitteet
olivat hyvät, sitovuus on liian matala, vähäinen, ja sitä meidän pitää lisätä. Olen erittäin
iloinen, että se on nyt otettu uudelleen arvioitavaksi, jotta myöskin se arviotyö saataisiin tä-
män vuoden puolella tehtyä, ja on erinomaista, että siinä huomioidaan nimenomaan koko
vanhusten palveluketju alkaen ikäihmisten ennalta ehkäisevistäpalveluista ja kuntoutuk-
sesta, koska sillä me voimme vaikuttaa siihen, että laitokseen joudutaan mahdollisimman
myöhäisessä vaiheessa jos lainkaan.

Tärkeää on huomioida myös kotihoidossa olevat vanhukset, joita on todella yli 60 000.
Siellä on monisairaita, paljon hoivaa vaativia vanhuksia, ja pitää kiinnittää huomiota hei-
dän hoitonsa tasoon ja siihen, että siellä on riittävästi hoitavia käsiä ja saatavuus saadaan
paremmaksi, koska siellä ne ihmiset ovat kuitenkin omassa kodissaan ja siellä he eivät ole
niin sanotusti silmien alla. 

Työolosuhteet pitää saada kuntoon sekä ympärivuorokautisessa hoivassa että kotihoi-
dossa. 
48



Pöytäkirjan asiakohta PTK 159/2018 vp
Onkin tärkeää, että me saamme hoitoisuusmittarin valtakunnallisesti käyttöön, että me
samoin kriteerein voimme arvioida hoitoisuuden astetta koko maassa ja myöskin maakun-
nissa ja että me voimme antaa yhdenvertaista hoivaa kaikille sitä tarvitseville. Hoitoisuus-
mittari on tällä hetkellä käytössä, mutta se ei ole valtakunnallisena vaatimuksena, ja se on
käytössä vaihtelevasti, mutta se on erittäin hyvä työkalu henkilökunnalle.

Olen samaa mieltä, että me tarvitsemme ratkaisuja. Me emme tarvitse syyttelyä vaan ni-
menomaan ratkaisuja, jotka vievät vanhustenhoitoa eteenpäin. Jokaisen vanhuksen pitää
voida luottaa siihen, että hän saa inhimillistä, hyvätasoista ja laadukasta hoitoa silloin, kun
sen aika on.

Puhemies Paula Risikko:  Myönnän tässä istunnossa vielä kaksi puheenvuoroa. Ne saa-
vat Zyskowicz ja Heikkinen. Kaikki muut, jotka tarvitsevat puheenvuoroa, jäävät sitten
seuraavalle vuorokaudelle.

21.58 Ben Zyskowicz kok: Arvoisa rouva puhemies! Kun nyt puhujalistan valossa näyt-
tää siltä, että sosiaalidemokraattisesta eduskuntaryhmästä ei enää keskusteluun osallistuta,
niin kyllä on pakko todeta, edustaja Paatero ja muut, että en todellakaan saanut vastausta
teiltä siihen, kummassa mallissa luulette, että palveluntuottaja joutuu panostamaan enem-
män laatuun, sellaisessako, jossa riittää, että se onnistuu voittamaan kunnan hankintakil-
pailun ja sen jälkeen kunta osoittaa kaikki vanhukset tämän palveluntuottajan hoitolaitok-
seen, vai sellaisessa mallissa, jota hallitus sote-uudistuksessa esittää — valinnanvapautta
— jossa viime kädessä tämä vanhus itse ja hänen omaisensa valitsevat sen palveluntuotta-
jan. Minun mielestäni on aivan itsestään selvää, että jälkimmäisessä mallissa näiden pal-
veluntuottajien on pakko panostaa laatuun, koska ne haluavat sinne asiakkaita. Sen takia ne
ovat olemassa, ja ne eivät saa sinne asiakkaita, jos yleinen käsitys on se, että siellä saa huo-
noa hoitoa ja siellä ei tule riittävästi vanhus hyvällä hoidolla huomioiduksi. Jos tällainen
maine on tämmöisellä palveluntuottajalla, ei se saa sinne asiakkaita, mutta jos on semmoi-
nen maine ja todellisuus, että siellä hoidetaan hyvin ihmistä ja palveluntuottaja toimii ta-
valla, joka tyydyttää asiakkaita ja heidän omaisiaan, niin silloinhan niitä asiakkaita saa-
daan lisää. 

No sitten, arvoisa rouva puhemies, edustaja Paatero kysyi sotesta, miten ei voida kirjoit-
taa sellaista lakia, joka takaa kaikille palvelut. Ilmeisesti nyt meillä sitten esimerkiksi van-
husten osalta on sellainen laki hänen mielestään. Tästä sotesta puhutaan vielä monta ker-
taa, enkä itse voi puhua parhaillaan kesken olevasta perustuslakivaliokunnan käsittelystä,
mutta haluan kuitenkin oikoa sellaisen yleisen väärinkäsityksen, että hallituksen hutilointi
tai muutoin epäpätevä lainvalmistelutyö olisi syynä siihen, että perustuslakivaliokunta en-
sin löysi 15 perustuslain vastaista kohtaa hallituksen esityksestä ja sen jälkeen, kun ne kor-
jattiin, löydettiin 22 uutta perustuslain vastaista kohtaa hallituksen esityksestä. Ei se johdu
hallituksen huonosta lainvalmistelusta, vaan se johtuu perustuslain liian tiukasta tulkinta-
linjasta. Mutta tähän aiheeseen varmasti vielä monta kertaa palataan. 

Puhemies Paula Risikko: Nyt kello on jo kymmenen, mutta otetaan edustaja Heikkisen
puheenvuoro. 

22.00 Hannakaisa Heikkinen kesk: Arvoisa rouva puhemies! Tänään ja viime viikkojen
aikana olleen vanhuspalvelukeskustelun aikana on omavalvonta haluttu tuoda erityisenä
49



Pöytäkirjan asiakohta PTK 159/2018 vp
mörkönä tähän keskusteluun. Oppositio on halunnut väittää, että omavalvonta on jotakin,
joka korvaisi muun valvonnan. Näin ei todella ole, ja minusta tuntuu, että ymmärrys siitä,
mitä omavalvonta on, ei ole ihan riittävää näissä keskusteluissa. Luen suoraan Valviran si-
vuilta, mitenkä he kuvaavat omavalvontaa sosiaalipalveluissa: 

”Omavalvonta on palveluntuottajan työkalu, jonka avulla kehitetään ja seurataan palve-
lujen laatua toimintayksiköiden päivittäisessä asiakastyössä.” 

”Omavalvonnan perusidea on siinä, että toimintayksiköille on laadittu kirjallinen suun-
nitelma, jonka avulla asiakkaan palveluissa esiintyvät epäkohdat ja palvelun onnistumisen
kannalta epävarmat ja riskiä aiheuttavat tilanteet pystytään tunnistamaan, ehkäisemään ja
korjaamaan nopeasti. Omavalvonta perustuu yksikössä toteutettavaan riskinhallintaan, jos-
sa palveluprosesseja arvioidaan laadun ja asiakasturvallisuuden näkökulmasta. Tarkoituk-
sena on ennaltaehkäistä riskien toteutuminen ja reagoida havaittuihin kriittisiin työvaihei-
siin tai kehittämistä vaativiin asioihin suunnitelmallisesti ja nopeasti.” 

”Sosiaali- ja terveydenhuollon palvelujen valvonnassa korostuu palveluntuottajien oma
vastuu toiminnan asianmukaisuudesta ja tuottamiensa palvelujen laadusta sekä asiakas- ja
potilasturvallisuudesta. Vanhuspalvelulaissa säädettiin julkisille palvelujentuottajille vel-
vollisuus ottaa käyttöön suunnitelmallinen omavalvonta vuoden 2015 alussa. Vastaava
velvollisuus tuli kaikille yksityisille sosiaalipalveluille vuonna 2012. Uudessa sosiaali-
huoltolaissa omavalvonta säädettiin otettavaksi käyttöön kaikissa sosiaalihuollon palve-
luissa 1.4.2015 alkaen. Valvira on aiemmin antanut toimintayksiköille omavalvontasuun-
nitelman sisältöä, laatimista ja seurantaa koskevan määräyksen, joka päivitettynä tuli voi-
maan vuoden 2015 alussa. Toimintayksiköllä tarkoitetaan toiminnallista kokonaisuutta,
jossa asiakkaalle tuotetaan sosiaalihuollon palveluja tätä tarkoitusta varten varustetuissa ti-
loissa tai asiakkaan kotona.”

”Omavalvontasuunnitelma on pidettävä julkisesti nähtävänä. Sen tarkoituksena on ker-
toa lukijalle, miten yksikössä varmistetaan, että palvelu toteutetaan laadukkaasti ja asia-
kasturvallisesti. Omavalvontasuunnitelma kertoo myös sen, miten yksikössä toimitaan,
kun todetaan, että palvelu ei syystä tai toisesta toteudu sille asetettujen tavoitteiden mukai-
sesti tai asiakasturvallisuus uhkaa vaarantua. Omavalvonnan tavoitteena on, että henkilö-
kunta arvioi koko ajan omaa toimintaansa, kuulee asiakkaita ja omaisia laatuun ja asiakas-
turvallisuuteen liittyvissä asioissa sekä ottaa asiakaspalautteen huomioon toiminnan kehit-
tämisessä.”

Arvoisa puhemies! Mielestäni omavalvonta, kun sitä käytetään, on erinomainen jatkuva
työkalu niin sosiaali- ja terveydenhuollon muissa palveluissa kuin sosiaalipalveluissa, jot-
ka ovat kotona. En näe mitään pahaa siinä, että haluamme ponnekkaasti vahvistaa omaval-
vonnan merkitystä palveluissa. Se ei poista millään tavoin sitä, että tehdään ennakkoval-
vontaa ja jälkikäteisvalvontaa. Mielestäni on erittäin hyvä asia, että omavalvonnan merki-
tystä ja siihen sitoutumista korostetaan, jotta se voisi olla aito työkalu kaikkialla, niin jul-
kisen, yksityisen kuin kolmannen sektorin palveluissa. Parhaimmillaan omavalvonta on
aktiivinen työkalu, joka kilvoittaa työpaikkaa siihen, että siellä kehitetään hoivan laatua.

Keskustelu päättyi.

Asia lähetettiin sosiaali- ja terveysvaliokuntaan.
50


