















































DEM791D.tmp.xml


Pöytäkirjan asiakohta PTK 20/2019 vp
Pöytäkirjan asiakohta 

PTK 20/2019 vp

Täysistunto

Keskiviikko 19.6.2019 klo 14.02—15.26

5. Pohjoismaiden neuvoston Suomen valtuuskunnan toimintakertomus 2018
Kertomus K 12/2019 vp

Lähetekeskustelu

Ensimmäinen varapuhemies Tuula Haatainen: Lähetekeskustelua varten esitellään päi-
väjärjestyksen 5. asia. Puhemiesneuvosto ehdottaa, että asia lähetetään ulkoasiainvalio-
kuntaan.

Keskustelu

15.10 Juho Eerola ps (esittelypuheenvuoro): Arvoisa rouva puhemies! Itsekin eduskun-
nan toisena varapuhemiehenä tiedän, että varapuhemiehen kirjoittamattomien sääntöjen
mukaan ei tästä pöntöstä pitäisi liikoja päivänpolitiikkaan kantaa ottaa, mutta tässä onkin
tosiaan kyse menneiden päivien politiikasta, ja olin tosiaan viime kaudella Pohjoismaiden
neuvoston Suomen valtuuskunnan puheenjohtaja — siitä syystä nyt tässä.

Pohjoismaiden neuvostossa perinteisesti tapahtuu paljon. Vuoden 2018 aikana pidettiin
teemaistunto huhtikuussa Islannissa aiheesta meriympäristö ja meriturvallisuus, ja täysis-
tunnossa lokakuussa Norjan parlamentissa aiheena oli hybridivaikuttaminen. Pohjoismai-
den neuvoston puheenjohtajamaana toimi viime vuonna Norja, jonka puheenjohtajuuden
teema oli ”Kestävä ja turvallinen Pohjola”. Erityisesti meri- ja puolustusalojen pohjoismai-
sen yhteistyön vahvistaminen nousi esille, ja lisäksi muita keskeisiä teemoja olivat esimer-
kiksi kokonaisturvallisuus ja rauhanvälitys. Lisäksi meri ja ilmastonmuutos olivat esillä
syyskuun kokouksissa Grönlannissa.

Tässä salissa on yleensä ja nytkin jonkin verran uusia kansanedustajia, ja eilen valittiin
uusi Pohjoismaiden neuvoston Suomen valtuuskunta. Tämän vuoksi haluaisin nostaa esil-
le yhden keskeisen periaatteen pohjoismaisessa yhteistyössä, pohjoismaisen hyödyn.

Lähtökohta on, että yhteisillä ratkaisuilla saadaan Pohjoismaissa enemmän aikaiseksi ja
yhdessä ollaan vahvempia kuin kukin on erikseen. Pohjoismainen yhteistyö on yhä tär-
keämpää ja tärkeämpää, mutta meidän tulee tehdä yhdessä vielä enemmän työtä, jotta kan-
salaisten olisi helpompaa liikkua Pohjolassa ja eri Pohjoismaiden välillä. Suomen Pohjois-
maiden neuvoston valtuuskunta on tehnyt hartiavoimin töitä, jotta Pohjoismaiden väliset
rajaesteet poistettaisiin, ja Suomen Pohjoismaiden neuvoston valtuuskunta käy säännöllis-
tä vuoropuhelua ministerien kanssa pohjoismaisista kysymyksistä ja erityisesti Pohjois-
maiden välisistä rajaesteistä ja niiden poistamisesta. Pohjoismaisten rajaesteitten poistami-
nen ja Pohjoismaiden välisen vapaan liikkuvuuden lisääminen ovat edelleen pohjoismai-
sen yhteistyön ykköstavoite. Tässä kohtaa tällä rajaesteiden poistamisella tarkoitetaan siis
Pohjoismaiden kansalaisten esimerkiksi työn tai opiskelun perässä liikkumisen helpotta-
mista, ei kenenkään muiden henkilöiden. 
 Tarkistettu
4.0



Pöytäkirjan asiakohta PTK 20/2019 vp
Mutta miten sitten poistetaan näitä rajaesteitä, miten estetään uusien rajaesteiden synty-
minen ja miten tuodaan lisää tietoisuutta asian osalta niin kansallisiin parlamentteihin kuin
myöskin ministeriöihin? Täällä eduskunnassa meidän tulisi toimia niin, että uusia rajaes-
teitä ei syntyisi, kun laadimme lakeja tai kun implementoimme EU:n direktiivejä ja asetuk-
sia. Hyvänä esimerkkinä nostan esille liikenne- ja viestintävaliokunnan, joka alkuvuodesta
— siis viime kaudella — kutsui Pohjoismaiden neuvoston Suomen valtuuskunnan kuulta-
vaksi neuvoston suosituksista. Olin jopa itsekin peräti asiantuntijana valiokunnan kokouk-
sessa.

Pohjoismainen parlamentaarinen yhteistyö on viime vuosina yhä enemmän keskittynyt
yhteiskunnan turvallisuuden teemoihin. Hybridivaikuttamisesta keskusteltiin Pohjoismait-
ten pääministereiden kanssa. Lisäksi ensi viikolla valmistuvat Pohjoismaiden neuvoston
työryhmän suositukset pohjoismaisesta yhteiskunta- ja kokonaisturvallisuusyhteistyöstä ja
siihen liittyvästä tulevaisuuden pohjoismaisesta yhteistyöstä.

Pohjoismaiden neuvosto käsittelee yhä enemmän ulko-, turvallisuus- ja puolustuspoliit-
tisia kysymyksiä, ja nämä kysymykset olivat vahvasti näkyvillä myöskin neuvoston toi-
minnassa ja neuvoston edelleen antamissa suosituksissa — arktinen politiikka, Itämeren
turvallisuus, pohjoismainen EU-yhteistyö, rauhanvälitys ja niin edelleen.

Neuvosto kävi keskusteluja myöskin brexitistä Ison-Britannian silloisen pääministerin
Theresa Mayn kanssa täysistunnossa.

Haluan valtuuskunnan edellisen vaalikauden puheenjohtajana lämpimästi kiittää Suo-
men valtuuskuntaa kuluneista neljästä aktiivisesta ja intensiivisestä vuodesta. Uusi Poh-
joismaiden neuvoston Suomen valtuuskunta aloitti työnsä eilen, ja lycka till heille vain, on-
nea ja menestystä tähän tärkeään työhön. Muistakaamme, että Pohjola on eräällä tavalla
meidän perhe ja lähin viiteryhmämme. Näytetään tämä jatkossakin konkreettisessa työssä
niin eduskunnan valiokunnissa kuin eduskunnan kansainvälisissä valtuuskunnissa. — Kii-
tokset. 

15.16 Sakari Puisto ps: Arvoisa puhemies! Kiitokset edustaja Eerolalle tästä katsaukses-
ta. Kysyisinkin edustaja Eerolalta, kun varsinkin hänellä on aika pitkä kokemus Pohjois-
maiden neuvostosta, pari kysymystä.

Ensimmäinen kysymys, mikä kiinnostaa, on lähinnä tämä vuorovaikutus Pohjoismai-
den neuvoston ja sitten Pohjoismaiden ministerineuvoston välillä. Tässä kirjasessa kuvail-
laan sitä, miten tätä poliittista vuorovaikutusta on pyritty kehittämään muun muassa näi-
den kirjallisten ja suullisten kysymysten kautta ja sitten näiden erilaisten suositusten kautta
ja miten näitä prosesseja on tehostettu. Miten katsoisitte, mikä tämän yhteistyön ja vuoro-
vaikutuksen tila nyt on, onko se kaikilta osin tyydyttävää tai hyvää ja onko siinä kehitettä-
vää?

Sitten kysyisin myös tästä Itämeri-yhteistyöstä, erityisesti tästä Itämeren parlamentaa-
rikkokonferenssista BSPC:stä ja yhteistyöstä sen kanssa: mitä se konkreettisesti oikein pi-
tää sisällään, ja voisiko sen kuvitella olevan vieläkin aktiivisempaa? Siinä kiinnostaa eri-
tyisesti se, että tähän Itämeren parlamentaarikkokonferenssiinhan kuuluvat käsittääkseni
kaikki Pohjoismaiden neuvoston maat, mutta lisäksi siinä on sitten myös näitä muita, esi-
merkiksi Venäjän alueita ja Saksan alueita ja Puola on mukana siinä, niin että se on siinä
mielessä aika kiinnostava.

15.17 Juho Eerola ps: Arvoisa puhemies! Kiitos edustaja Puistolle näistä kysymyksistä. 
2



Pöytäkirjan asiakohta PTK 20/2019 vp
Vuorovaikutus ministerineuvoston kanssa: Totta kai siinä on aina kehitettävää ja paran-
nettavaa, mutta oma kokemukseni oli, että se meni koko ajan eteenpäin ja parani, vähän
riippuen sitten tietysti siitä, keitä ministereitä mistäkin maasta aina milloinkin oli ja kuinka
aktiivisena he kokivat tämän yhteistyön — mutta pääsääntöisesti erittäin hyvää. Ja etenkin
Suomen valtuuskunnassa meillä oli tapana, että nämä yhteistyöministerit ja sitten muutkin
ministerit aina aihekohdasta riippuen kävivät mukana myöskin näissä meidän, Pohjoismai-
den neuvoston Suomen valtuuskunnan, kokouksissa ja olivat erittäin aktiivisia siellä. Tämä
kehitystyö etenee koko ajan, sitä käydään koko ajan ministerineuvostoon päin, sitä miten
voitaisiin saada jouhevammaksi tätä yhteistyötä. Oma kokemukseni tosiaan on, että se on
jouhevaa.

Sitten tämä Itämeri-yhteistyö: Siinä ovat tosiaan, kuten kuvasitte, kaikki Itämeren maat
mukana, Pohjoismaiden neuvostollakin on oma tuolinsa siellä, ja viime kaudella edustaja
Kulmala Sinisestä tulevaisuudesta oli meidän edustajamme siellä. En tästä nyt valitettavas-
ti tämän tarkemmin osaa kertoa, mutta varmaan nämä Kulmalan raportit ja sihteeristön ra-
portit ovat tuolla luettavissa, jos niihin haluaa tarkemmin perehtyä — minä voin oikeas-
taan ne edustaja Puistolle vaikka käydä kaivamassa tuolta kansainvälisestä yksiköstä. Mut-
ta siis myöskin se on semmoinen aktiivinen porukka. Se aktiivisuus suhteessa PN:ään ja
yhteistyö Itämeren porukan kanssa ovat lisääntyneet ja voimistuneet ihan näin viime vuo-
sien aikana.

Keskustelu päättyi.

Asia lähetettiin ulkoasiainvaliokuntaan.
3


	5
	15.10
	15.16
	15.17


