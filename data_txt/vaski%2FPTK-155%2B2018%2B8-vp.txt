















































DEM44B9.tmp.xml


Pöytäkirjan asiakohta PTK 155/2018 vp
Pöytäkirjan asiakohta 

PTK 155/2018 vp

Täysistunto

Torstai 7.2.2019 klo 16.01—20.03

8. Hallituksen esitys eduskunnalle laeiksi digitaalisten palvelujen tarjoamisesta sekä säh-
köisestä asioinnista viranomaistoiminnassa annetun lain muuttamisesta

Hallituksen esitys HE 60/2018 vp
Valiokunnan mietintö HaVM 27/2018 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 8. asia. Käsittelyn pohjana on hallintovaliokunnan mietintö HaVM 27/
2018 vp. Nyt päätetään lakiehdotusten sisällöstä.

Keskustelu

18.49 Kristiina Salonen sd: Arvoisa puhemies! Tämä esitys on monin tavoin kovin odo-
tettu ja hyvä. Vahvan sähköisen tunnistautumisen palvelut mahdollistavat useiden viran-
omaisten digitaalisten palvelujen käytön, ja tämän mahdollistaminen kaikille ihmisille ta-
savertaisesti on nykyisellään ollut ongelmallista. Esimerkiksi sähköiset lääkemääräykset ja
potilastietojen katselu Omakanta-palvelusta on mahdollista vain vahvoja sähköisen tunnis-
tamisen palveluja käyttäen.

Olen itse saanut palautetta naiselta, joka toimii omaishoitajana ja äitinsä edunvalvojana.
Hän sai mahdollisuuden käyttää äitinsä pankkitunnuksia, jotta hän pystyy hoitamaan äitin-
sä asioita, niin katsomaan terveystietoja kuin uusimaan reseptejäkin. Tapahtui kuitenkin
niin, että pankki poisti häneltä oikeuden näihin pankkitunnuksiin, ja koska äiti oli niin huo-
nokuntoinen, ettei voinut itse enää hakea kuvallista henkilökorttia, jonka kautta sitten muut
tunnistautumisen muodot olisivat olleet mahdollisia, niin käytännössä heillä ei ollut min-
käänlaista pääsyä näihin sähköisiin palveluihin.

Tässä ajassa ei ole oikein, että kun siirrymme yhä enenevässä määrin monenlaisissa pal-
veluissa sähköisiin palveluihin, niin kaikilla ei ole tasavertaista mahdollisuutta niihin pääs-
tä. Se ei ole oikein. Yksi tällainen ryhmä ovat myöskin vammaiset, joilla voi olla vaikeuk-
sia tasavertaisesti käyttää näitä sähköisiä palveluita. Siksi olen erittäin mielissäni siitä, että
hallintovaliokunta on katsonut, että tälle ehdotetulle sääntelylle on painavat yhteiskunnal-
liset perusteet, ja myöskin, että nämä esitetyt soveltamisalaa koskevat laajennukset toteut-
tavat YK:n vammaissopimuksesta johtuvia sitoumuksia, ja tämä on tietenkin tärkeää.

En tiedä, onko salissa nyt ketään, joka on ollut hallintovaliokunnassa tätä asiaa käsitte-
lemässä, mutta olisin halunnut vielä varmistaa ja tarkistaa sen, että eihän tänne nyt sitten
jäänyt enää mitään ikään kuin tällaista kapeikkoa, jossa sitten ihmiset jatkossakin voisivat
joutua sellaiseen tilanteeseen, että itsestä riippumattomista syistä — esimerkiksi sen takia,
että henkilö on niin huonokuntoinen, ettei pysty hakemaan palveluita muulla tavoin — jäi-
si täysin ilman näitä sähköisiä palveluasiointimahdollisuuksia? Toivottavasti näin ei ole.
 Tarkistettu
4.0



Pöytäkirjan asiakohta PTK 155/2018 vp
Toivottavasti tässä on tehty perusteellinen tarkastelu valiokunnassa ja on ymmärretty
nämä ehkä marginaaliset, yksittäisetkin tapaukset mutta ihmisten arjen sujuvuuden kannal-
ta äärimmäisen tärkeät lain muutostarpeet ja ne on tässä nyt sitten otettu huomioon ja pys-
tytty muuttamaan. Sitä toivon.

18.52 Jari Myllykoski vas: Arvoisa herra puhemies! Edustaja Salonen nosti esille juuri
ne tärkeät asiat, joista kyllä vielä vähän itse olen huolissani. Vaikka meillä tätä laajentu-
mista koetetaan huomioida tässäkin mietinnössä niin, että kaikilla on mahdollisuudet ja ei
tule näitä kapeikkoja ja sellaisia väyliä, että ihminen ei saisi palveluita, niin samalla kertaa
meidän on huomioitava se, että meillä on 420 000 ihmistä, jotka ovat ulosotossa terveys-
keskus- ja sairaalamaksujen ja muitten osalta ja heidän luottotietonsa ovat menneet, ja se
estää siinä kohtaa sitten monesti mahdollisuudet päästä näitten digitaalisten sähköisten pal-
velujen piiriin. Siihen me tarvitsisimme vielä enemmän ja rankempia ja parempia välineitä
niin, että meillä eivät pankit voisi määritellä sitä, onko se luottotietohäiriö sellainen asia,
joka estää sitten näitten palvelukokonaisuuksien saamisen — ja varsinkin, kun ollaan ulos-
otossa.

Me olemme jossain kohtaa antaneet pankkien tavallaan hoitaa sen niin sanotun tunnis-
tautumisen verkkopankkeihin ja myös osiin julkisistakin palveluista. Toki nyt lainsäädän-
töä on kehitetty ja näitä mahdollisuuksia on lisätty. Meillä tälläkin hetkellä kuitenkin mah-
dollistetaan jo vaikka Omakanta-palvelussa tämä puolesta-asiointi, mikä oli hallitukselta
hyvä huomio, ja se hoidettiin niin, että se on mahdollista, mutta meidän järjestelmämme
vain eivät tässä maassa toimi. Tälläkään hetkellä meillä alaikäisen lapsen vanhemmalle tai
sitten jos olet edunvalvoja, maistraatissa päätetty tai sitten itse valtakirjalla myönnetty, ei
terveyteen liittyvä sähköinen puolesta-asiointi ole mahdollista. Siihen toivoisin, että kun
sitten seuraavaa hallitusohjelmaa tehdään... Tai tässä jo tietysti hartaan toiveeni laitan sii-
hen, että hallitus voisi lisätalousarviossaan kohdentaa sille sektorille enemmän panoksia,
jotta tätä kehitystä voidaan viedä eteenpäin niin, että ne ohjelmistot vastaisivat tätä päivää
niin, että tämä puolesta-asiointi myös terveyspuolella olisi mahdollista.

Yleiskeskustelu päättyi.

Eduskunta hyväksyi hallituksen esitykseen HE 60/2018 vp sisältyvien 1.—2. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
2


