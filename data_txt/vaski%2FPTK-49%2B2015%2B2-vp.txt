















































DEMB610.tmpSave.xml


Pöytäkirjan asiakohta PTK 49/2015 vp
Pöytäkirjan asiakohta 

PTK 49/2015 vp

Täysistunto

Tiistai 13.10.2015 klo 14.00—17.26

2. Hallituksen esitys eduskunnalle laeiksi kuntarakennelain muuttamisesta sekä kuntaja-
kolain muuttamisesta ja väliaikaisesta  muuttamisesta annetun lain voimaantulosäännök-
sen 5 momentin kumoamisesta

Hallituksen esitys HE 25/2015 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 2. asia.
Puhemiesneuvosto ehdottaa, että asia lähetetään hallintovaliokuntaan, jolle perustuslakiva-
liokunnan on annettava lausunto.

Keskustelun aloittaa ministeri Vehviläinen, joka esittelee asian. Olkaa hyvä.

Keskustelu

14.01 Kunta- ja uudistusministeri Anu Vehviläinen (esittelypuheenvuoro):  Arvoisa
puhemies! Meillä on täällä käsittelyssä kuntarakennelain muutos. Kuntarakennelakihan oli
vielä viime vaalikaudella ja aiemmin kuntajakolaki mutta nyt tosiaankin kuntarakennela-
ki, ja itse asiassa nämä muutoksetkin, mitä esittelen tässä, liittyvät myös viime vaalikau-
teen.

On ehkä syytä todeta, että viime vaalikaudellahan Kataisen hallituksen aloitteesta oli
tarkoitus tehdä laaja kuntarakenneuudistus tässä maassa ja tämä kuntarakenneuudistus kyt-
kettiin sote-uudistukseen, ja jos historiaa vähän muistellaan, oli niin, että perustuslakiva-
liokunta käsitellessään täällä eduskunnassa näitä lakeja yhdisti kuntien selvitysvelvollisuu-
den määräajan sote-uudistuksen hyväksymiseen. Ja kuten tunnettu asia on, viime vaalikau-
den lopussa sote-uudistus kaatui täällä ja näiltä kuntarakennelain selvitysvelvollisuusvaa-
timuksilta putosi pohja pois.

Arvoisat kansanedustajat! Sipilän hallituksen ohjelmassa lähdetään siitä, että kuntalii-
tokset tehdään vapaaehtoiselta pohjalta, ja sen takia olen tässä esittelemässä nyt näitä kun-
tarakennelain muutoksia sitten. Tässä esitetään, että kuntarakennelaista kumottaisiin sään-
nökset kuntien selvitysvelvollisuudesta, selvitysvelvollisuuden edellytyksistä ja selvitys-
ten määräajoista sekä muut edellisellä vaalikaudella käynnistetyn kuntarakenneuudistuk-
sen toteuttamiseen liittyvät säännökset. Jatkossa siis kuntajaon muutokset perustuisivat
kuntien vapaaehtoisiin selvityksiin.

Selvitysvelvollisuuteen liittyvät edellytykset poistettaisiin myös kuntien yhdistymis-
avustuksen ja valtionosuusmenetysten korvaamisen edellytyksistä. Siten yhdistymisavus-
tus maksettaisiin kaikille vuonna 2017 yhdistyville kunnille. Yhdistymisavustuksen lisä-
osa maksettaisiin edelleen niin kutsutun kriisikunnan kriteerit tai taloudeltaan kriisiytyvän
kunnan kriteerit täyttävän kunnan ollessa mukana yhdistymisessä. Yhdistymisavustuksia
ja valtionosuusmenetysten korvaamista koskevat säännökset ovat voimassa väliaikaisesti
 Tarkistettu
4.1



Pöytäkirjan asiakohta PTK 49/2015 vp
niin, että nykymuotoisia yhdistymisavustuksia ja valtionosuusmenetysten korvauksia
maksetaan viimeisen kerran vuonna 2017 voimaan tulevissa liitoksissa. Jatkossakin on tar-
vetta tukea vähintään harkinnanvaraisella avustuksella kuntien yhdistymisiä ainakin niissä
tilanteissa, joissa mukana on taloudeltaan kriisiytyneitä kuntia.

Hallituksen esityksessä ehdotetaan myös, että vuonna 2016 ja sen jälkeen voimaan tule-
vissa kuntien yhdistymisissä henkilöstöllä ei olisi enää lakisääteistä viiden vuoden irtisa-
nomissuojaa. Irtisanomissuoja pysyisi kuitenkin ennallaan jo voimaan tulleissa kuntien yh-
distymisissä. Kunnan työntekijöillä olisi kuitenkin näissä tilanteissa tavanomainen irtisa-
nomissuoja eli työntekijää ei voisi irtisanoa tietenkään ilman lakiin perustuvaa syytä. Lau-
sunnoissaan kunnat suhtautuivat myönteisesti esitettyihin muutoksiin, myös viiden vuo-
den irtisanomissuojan poistamiseen. Esimerkiksi kaikki vuonna 2016 yhdistymässä olevat
kunnat kannattivat muutosehdotuksia.

Arvoisa puhemies! Vaikka lakisääteinen viiden vuoden irtisanomissuoja kumotaan,
edelleenkään ei olisi estettä sille, että kunnat yhdistymissopimuksessaan sopivat henkilös-
tön asemasta yhdistymistilanteessa lain minivaatimukset ylittävällä tavalla. Kunnat ovat
edelleen vakaita ja varmoja työnantajia. Tilastojen mukaan irtisanomiset tuotannollisin ja
taloudellisin perustein ovat koskeneet viime vuosina noin 0,1:tä prosenttia kunta-alan
työntekijöistä. Vuosittain kunta-alalla eläköityy noin 16 000 henkilöä. Arvoisat kuulijat,
esimerkiksi Kunnallisalan kehittämissäätiön tutkimuksessa vuonna 2013 kansalaiset tyr-
mäsivät erityisen viiden vuoden irtisanomissuojan. Sitä kannatti silloin vain 3 prosenttia
vastanneista.

Lopuksi haluan todeta näistä kuntaliitoksista: Kun olen katsonut viime vuosien ajalta ti-
lastoja, haluan korostaa tätä vapaaehtoista tietä. On tietyllä tavalla paradoksaalista, että kun
viime vaalikaudella haluttiin pakolla viedä kuntia yhteen, niin kuntaliitoksia syntyi häm-
mästyttävän vähän.

14.06 Antti Kurvinen kesk: Rouva puhemies! Nyt käsittelyssä oleva lakimuutos on mel-
ko pienehkö ja voi vaikuttaa tekniseltäkin, mutta tässä on kuitenkin kysymys isosta voitos-
ta kunnalliselle itsehallinnolle ja suomalaiselle paikalliselle demokratialle.

Arvoisa puhemies! Sanotaan, että tikulla silmään sitä, joka vanhoja muistelee, enkä nyt
hirveästi vanhoja muistele, mutta totean sen, että tällä kuluneella kunnallisvaalikaudella
varovasti arvioiden ainakin satoja tunteja korkeasti koulutettujen, hyväpalkkaisten viran-
haltijoitten ja kuntien työntekijöitten aikaa on mennyt näitten erilaisten kuntarakenneselvi-
tysten ja sote-lausuntojen tekemiseen. No, nyt Juha Sipilän hallituksen aikana on palattu
jälleen alhaalta ylöspäin tapahtuvaan järjestykseen ja sote-uudistuksen sekä kuntaraken-
teen yhteys katkaistaan.

Pidän erittäin positiivisena asiana sitä, että edelleenkin uusi hallitus kannustaa vapaaeh-
toisiin kuntaliitoksiin. Suomessa tarvitaan varmasti kuntaliitoksia jatkossakin, mutta nii-
den täytyy lähteä liikkeelle kunnista itsestään. Kunnat itse tietävät, mikä on paras mahdol-
linen selvitysalue, mikä on paras mahdollinen strategisen kuntaliitoksen lähtöalue. Pidän
hyvänä, että jatkossakin korotetuilla valtionosuuksilla näitä tuetaan. (Hälinää)

Puhemies Maria Lohela: Edustaja Kurvinen, odotatteko hetken. — Pyydän edustajia siir-
tymään salin ulkopuolelle, jos on kovaa tarvetta käydä keskustelua. — Olkaa hyvä.
2



Pöytäkirjan asiakohta PTK 49/2015 vp
Kiitoksia, arvoisa puhemies! En arvannut, että olisin näin tylsä, mutta ei tässä niin hir-
veän kauan enää mene. (Naurua)

Uudet elinvoimakunnat: kun kuntien tehtäväksi tulee tämä elinvoiman edistäminen jat-
kossa, tekninen puoli, koulutus, työpaikkojen, yritysten luominen, niin nämä tulevat var-
masti jatkossakin tekemään kuntaliitoksia, ja syytä niitä on varmasti myös valtion kannus-
taa, mutta pakottaminen ei ole hyvä asia.

Arvoisa rouva puhemies! Jatkossakin voidaan kuntarakennelain perusteella liittää yh-
teen sellaisia kuntia, joiden taloudellinen tilanne on hyvin kriisiytynyt, ja tällaisia erityisiä
kuntajakoselvityksiä voidaan pitää perusteltuina ihmisten perusoikeuksien ja sosiaalisten
perusoikeuksien kannalta, että kaikki saavat koulutuspalveluita ja terveyspalveluita jne.
siellä paikallisella tasolla. Kuitenkin nyt on ilmennyt sellaista keskustelua joittenkin kun-
tajakoselvitysten ympärillä, että on mahdollista, että jos tietyllä alueella ajautuu jokin kun-
ta talouskriisiin, niin jos tämän kunnan kanssa määrätään kuntajakoselvitykseen sen naa-
purikuntia, niin myös taloudeltaan terveet kunnat voivat joutua jopa pakkoliitoksen koh-
teeksi, pakolla tapahtuvan kuntarajan muutoksen kohteeksi. Pitäisinkin tärkeänä, että jat-
kossa pohdittaisiin, miten kuntarakennelakia voitaisiin muuttaa sillä tavalla, että kunta,
joka on hoitanut omat asiansa hyvin, ei joudu kymmenien kilometrien tai jopa satojen ki-
lometrien päässä olevan jonkun naapurikunnan talouskriisin takia pakolla tapahtuvan kun-
taliitoksen kohteeksi. Tällainen riski on syntymässä muun muassa omassa kotimaakunnas-
sani Etelä-Pohjanmaalla, missä Vimpeli on nyt joutunut tähän niin sanottuun kriisikunta-
selvitykseen ja jotkut sen naapurikunnat saattavat, mikäli tämä erityinen kuntajakoselvitys
menee loppuun asti, joutua pakkoliitoksen kohteeksi, vaikka niiden talous on aivan hyväl-
lä tolalla.

Arvoisa puhemies! Hyvä eduskunta! Tässä lakiesityksessä ehdotetaan myös henkilös-
tön erityisen irtisanomissuojan kumoamista, joka oli alun perinkin hieman erikoinen. Ha-
luan vastuullisen ministerin, ministeri Vehviläisen, tavoin korostaa sitä, että jatkossakin
kuntien on pysyttävä hyvinä työpaikkoina, kuntien tulee olla hyviä työnantajia, tulee har-
joittaa hyvää henkilöstöpolitiikkaa, ja mihinkään ei ole kadonnut se uhkakuva, että kuntiin
ei jatkossa enää saataisi osaavaa työvoimaa. Pidän tätä mahdollisuutta paikallisesti sopia
tällaisesta irtisanomissuojasta ihan hyvänä esimerkkinä hallituksen edistämästä paikalli-
sesta sopimisesta.

14.11 Timo Heinonen kok: Arvoisa rouva puhemies! Vapaaehtoisuus on oikea tie var-
masti kuntaliitoksissa jatkossakin. On hyvä, että kunnat voivat itse tehdä hallinnosta rat-
kaisuja. Mutta kun edustaja Kurvinen tuossa vanhoja hieman halusi muistella, niin pöytä-
kirjaan on ehkä hyvä todeta myös se, että viimeinen osapakkoliitos oli Sipoon osien liittä-
minen, mikä tapahtui keskustalaisen pääministeri Matti Vanhasen aikana. Tämä on tietysti
tosiasia, elikkä edellisen kokoomusjohtoisen hallituksen aikana ei yhtään pakkoliitosta
Suomessa toteutettu. (Välihuutoja)

Käsittelyssä olevassa hallituksen esityksessä esitetään luovuttavaksi viiden vuoden irti-
sanomissuojasta, ja tätä on lausuntokierroksella vastustanut aika laajasti työntekijäpuoli.
Itse kuitenkin näen tämän uudistuksen ennen muuta niin, että jokaiselle työtä tekevälle
opettajalle, lastentarhanopettajalle, päivähoitajalle, sairaanhoitajalle ja lähihoitajalle aivan
varmasti kuntaliitosten syntyessäkin löytyy työtä. Mutta tämä nimenomaan helpottaa sitä,
että hallinto- ja johtajarakenne voidaan tehdä tällaisissa tilanteissa saman tien ajanmukai-
seksi, niin että se on mahdollisimman toimiva ja joustava kaikista näkökulmista. Pidän tätä
3



Pöytäkirjan asiakohta PTK 49/2015 vp
irtisanomissuojamuutosta hyvänä, ja toki aina varmasti liitossopimuksissa voidaan jatkos-
sakin erikseen sopia erilaisia ratkaisuja. Ei tämä varmasti tule tässä isoa muutosta aiheut-
tamaan.

Arvoisa puhemies! Pidän tätä hallituksen esitystä erittäin kannatettavana ja hyvänä ja
uskon, että kuntaliitoksia Suomessa tulee jatkossakin toteutumaan, ja hyvä, että ne tehdään
kuntalaisten ja kuntapäättäjien johdolla.

14.13 Antti Kurvinen kesk (vastauspuheenvuoro): Arvoisa rouva puhemies! Pakko kom-
mentoida edustaja Timo Heinosen puhetta sillä tavalla, että käytännössä Jalasjärven kun-
nan ajoivat pakkoliitokseen edelliset Kataisen ja Stubbin hallitukset. Käytännössä annet-
tiin vaihtoehto liittyä — se oli käytännössä pakkoliitos — joko Seinäjokeen tai sitten Ku-
rikan kaupunkiin. Kunta oli hoitanut oman taloutensa hyvin, mutta tämän koulutuskun-
tayhtymä-ongelman takia mitään armoa valtio ei antanut. Ilmeisesti silloisen kokoomuslai-
sen kuntaministerin piti jotakin aikaansaannoksia ja joku pakkoliitos saada aikaan ja joku
kuntaliitos Suomessa, kun keskustan aikana niitä ilmeisesti tuli enemmän, ja kokoomus ei
saanut mitään aikaan, vaikka ärhentelyä oli kovasti. (Naurua)

14.14 Timo Heinonen kok (vastauspuheenvuoro): Arvoisa rouva puhemies! Tästä on nyt
turha lähteä sen enempää kinastelemaan. Edustaja Kurvinen tietää hyvin sen, minkä takia
Jalasjärven kunta ajautui taloudellisiin ongelmiin, minkälaisia päätöksiä siellä oli tehty ja
kenen johdolla, sitä on nyt turha tässä enää sen enempää läpikäydä.

Mutta, edustaja Kurvinen, mielestäni äsken te kuitenkin kannatitte sitä, että jatkossakin
taloudellisista syistä näitä voidaan tehdä, ja se myös säilyy tässä lainsäädännössä jatkossa.
Taloudelliset syyt, sellaiset, joissa palveluita ei pystytä täyttämään, ovat jatkossakin perus-
te sille, että jonkun täytyy päätöksiä tehdä, jos niitä ei sellaisessa tilanteessa kunnissa syn-
ny, kun rahat eivät riitä ja palveluita ei enää pystytä turvaamaan.

14.15 Kauko Juhantalo kesk (vastauspuheenvuoro): Arvoisa puhemies! Haluan edusta-
ja Heinosen muistia virkistää sikäli, että viime vaalikaudella kunta- ja sote-asiat olivat kau-
niisti ristikkäin yhdessä toistensa kanssa ja Lavia liitettiin tahdonvastaisesti Poriin viime
vaalikaudella. Nyt kylläkin yksi Lavian kyläyhteisö haluaa liittyä Kankaanpäähän. Toivon
sille valtioneuvostossa hyvää menestystä.

14.15 Olavi Ala-Nissilä kesk (vastauspuheenvuoro): Arvoisa rouva puhemies! Todella-
kin myös Tarvasjoen kunta koki saman kohtalon. (Eero Heinäluoma: Tyly linja!) Minäkin
asun sellaisessa kunnassa, jossa ovat yhdeksän vuotta olleet päällä nämä säännöt, mitkä nyt
puretaan. Onhan se niin, että fuusiossa, tehdään se yrityksissä tai kunnissa, ne edut eivät
koskaan tule itsestään, ne joudutaan hakemaan. Eli jos meillä on tämmöinen säännös pääl-
lä, niin kunnat eivät ole pystyneet sopeutumaan riittävästi. Sen takia on hyvä, että tällainen
säännös nyt todella puretaan, ja pitää hallitusta oikein erikseen kiittää tästä.

Puhemies Maria Lohela: Puhujalistaan.

14.16 Jani Mäkelä ps:  Arvoisa puhemies! Tässä on nyt käsittelyssä eräs niistä monista
hallitusohjelman hyvistä asioista, joita on miellyttävä edistää. Järki on viimein voittanut
neljän tuhlatun vuoden jälkeen, kuntia olisi pitänyt kuulla jo aiemmin. Voimassa oleva laki
4



Pöytäkirjan asiakohta PTK 49/2015 vp
on pakottanut kuntia turhiin selvityksiin, joille ei alun perinkään voinut olla tuloksia, kos-
ka tiedettiin, ettei liittymishaluja ole. Jouduttiin silti selvittämään. Nyt pakko poistuu. Kun-
nat selvittävät, jos niiden kannattaa selvittää.

Viiden vuoden irtisanomissuojan poistuminen on hyvä asia. Tämä on koko ajan ollut ny-
kyiselle työelämälle vieras ajatus. Missä yksityisissä yrityksissä toimittaisiin samoin?

Arvoisa puhemies! Toivotan vauhtia tämän lakimuutoksen käsittelyyn.

14.17 Peter Östman kd: Arvoisa rouva puhemies! Tämä hallituksen esitys on pääosin
myönteinen ja myös KD:n tavoitteiden mukainen. Hienoa tässä on se, että kunnilla on nyt
mahdollisuus päättää itse irtisanomissuojasta, ja he pystyvät tekemään sen harkinnan pai-
kallisten olosuhteiden mukaan ja alueiden tarpeiden mukaan myöskin. Se on tässä tietysti
harmillista, jos yhdistymisporkkanat eli yhdistymisavustukset viedään, ja huonoa on myös
se, että kuntapäättäjien näkökulmasta tämä on hieman tempoilevaa, kun rakenneuudistuk-
sia muutetaan vaalikausittain. Pidemmän linjan strategiaa, miten hyvinvointipalvelut tur-
vataan jokaisessa Suomen kolkassa, tarvitaan. Haluan kysyä: Ovatko kuntien yhdistymiset
enää hallituksen tavoitteena? Tavoitteleeko hallitus enää vahvaa kuntaa vaiko pelkästään
vahvaa maakuntaa?

Kuulimme viime viikolla myöskin hallituksen kärkihankkeista ja niihin kuuluvista re-
formeista, sotesta, kuntien velvoitteiden karsimisesta ja tulevaisuuden kunnasta ja niin
edelleen, ja hallitus on luvannut, että nämä uudistushankkeet viedään eteenpäin parlamen-
taarisen valmistelun kautta, ainakin soten ja tulevaisuuden kunnan kohdalla. Haluan kysyä
ministeriltä, onko näin.

14.18 Arja Juvonen ps: Arvoisa rouva puhemies! Yhdenvertaisuudesta on puhuttu edus-
kunnassa edellisellä kaudella ja myös tällä kaudella hyvin useaan otteeseen. Pidän hyvänä
tässä lakiesityksessä olevaa viiden vuoden irtisanomissuojan purkamista. Toivon kuiten-
kin, että se ei johda kunnissa vääränlaisiin toimintatapoihin vaan neuvotteluja käydään
myös paikallistasolla ja sitä paikallista sopimista voidaan myös siellä harrastaa.

Tämä viiden vuoden irtisanomissuojan purkaminen yhdenvertaistaa sosiaali- ja tervey-
denhuollon henkilöstön samalle viivalle, nimittäin edellisellä kaudella hyväksymämme
kuntalakihan sisälsi jo siinä pykälän, jolla terveydenhuollon henkilöstölle ei myönnetty
minkäänlaista irtisanomissuojaa. Eli kun meille on tulossa sosiaali- ja terveydenhuollon
uudistus, niin on odotettavissa, että henkilökuntakin joutuu ehkä liikkumaan ja siirtymään
erilaisiin työkohteisiin. Siinä mielessä näen tämän hyvänä. Ja eikö ole myös näin, arvoisa
ministeri, että tämä yhdenvertaisuus tulee toteutumaan nyt, kun tämä viiden vuoden irtisa-
nomissuoja tästä puretaan?

14.20 Antero Laukkanen kd: Arvoisa rouva puhemies! Kuntarakennelain muuttaminen
on todellakin tervetullut. Kunnat, kuten täällä kuultiin, ovat vastustaneet tätä alusta alkaen.

Yksistään pääkaupunkiseudulla tuli näille selvityksille satojentuhansien eurojen hinta-
lappu — todella turhaan heitettyä rahaa.

Täällä hallitusohjelmassa mainitaan näin, että Sipilän hallitusohjelman mukaan sosiaa-
li- ja terveydenhuollon uudistus perustuu kuntaa suurempiin itsehallintoalueisiin. Nyt tu-
lee uudet itsehallintoalueet, jotka eivät suinkaan noudata nykyisiä kuntarajoja, joten kysyi-
sin: ollaanko tässä menossa nyt ojasta allikkoon — kun ministeri on paikalla — ja tuleeko
5



Pöytäkirjan asiakohta PTK 49/2015 vp
näistä uusista itsehallintoalueista sitten sellaisia, joihin pakotetaan jollain muulla tavalla
kunnat mukaan?

14.21 Markus Lohi kesk: Arvoisa rouva puhemies! Tämä kuntarakennelakihan oli kaksi-
kin kertaa edellisellä vaalikaudella täällä eduskunnassa käsittelyssä, ja siihen tehtiin muu-
toksia ja viimeksi sitä käsiteltiin viime huhtikuussa. Muistan tuolloin käyttäneeni puheen-
vuoron, jossa toin esille sen, että tämä on aika monelta muultakin osin kyllä, mitä silloin ol-
tiin muuttamassa, semmoinen, että kaipaisi ajantasaistamista. Yksi, minkä nostin esille, on
se, että kun oli nähtävissä se, että tämä sote-uudistus ei tule etenemään kuntavetoisesti niin,
että se perustuisi vahvoihin kuntiin, niin kyllähän tältä kriteeriltä, joka tämän lain 4 c §:ssä
on, että siellä viitataan siihen, että tarvitaan riittävän vahvat alueet, vähintään 20 000 asuk-
kaan asukaspohja ja niin edelleen, on tietyllä tavalla pohja lähtenyt pois. Sen takia on eri-
tyisen hyvä, että hallitus on linjannut, että kuntien yhdistymiset jatkossa perustuvat ennen
muuta vapaaehtoisuuteen.

Se, että nyt tulee tämä itsehallintoalue, tarkoittaa kyllä sitä, että tulevaisuudessa kuntien
rooli tulee erittäin merkittävästi muuttumaan, ja se on aiheellinen kysymys, mikä on tule-
vaisuuden kunta. Se on hyvä, että sitä lähdetään laajasti nyt yli hallitus—oppositio-rajojen
pohtimaan. Tämä tulee kyllä muuttumaan niin paljon, että varmasti moni kuntapäättäjä-
kään ei ole vielä oivaltanut, mitä tämä tulee tarkoittamaan.

Sitten haluan vielä sanoa muutaman sanan tästä viiden vuoden irtisanomissuojasta. On
aivan ymmärrettävää, että se on aiheuttanut aika laajastikin yhteiskunnassa, sanotaanko,
epäoikeudenmukaisuuden tunnetta. Meillä samaan aikaan on merkittävä rakennemuutos,
jossa työpaikkoja on vähentynyt, on ollut paljon irtisanomisia, jotka ovat erittäin valitetta-
via, ja silloin luonnollisesti yksityisen sektorin työntekijät eivät ole voineet oikein kokea
oikeudenmukaiseksi, että kuntapuolella on tällaisia irtisanomissuojia näinkin pitkiä.

14.23 Maria Tolppanen ps: Arvoisa rouva puhemies! Pakko on aina huono sana, niin
kuin tässäkin salissa on viime viikkoina todettu useampaan kertaan, ja sen takia on erittäin
hyvä asia, että tästä asiasta varsinainen pakko on nyt saatu sitten poistettua. Luotetaan sii-
hen, että tietävät kuntapäättäjät osaavat arvioida sen, kannattaako mennä yhteen vai eikö
kannata mennä yhteen.

Selvitysten vaatimisen poistaminen niin ikään on hyvä asia. Näitä selvityksiä on nyt teh-
ty vuosikausia, paperia on kirjoitettu vaikka kuinka paljon, ja asiat eivät ole edenneet mi-
hinkään. Hyvä, että tämä asia saadaan pikkuhiljaa pois päiväjärjestyksestä ja maailma me-
nee eteenpäin.

Viiden vuoden suoja-ajan poistaminen on niin ikään hyvä asia tässä näin. Tosin hieman
se kuulosti, arvoisa ministeri, vesitetyltä. Siellä oli aika paljon mahdollisuuksia vielä jat-
kaa tätä viiden vuoden suoja-aikaa. Minun mielestäni olisi hyvä tietenkin, että jokainen sai-
si pitää työpaikkansa, mutta näissä tilanteissa, missä me nyt olemme, valitettavasti näin ei
ole, ja toivon, että kunnat yhdistyessään löytävät kaikille työntekijöilleen paikan, missä
tehdä oikeasti työtä, ettei sieltä muodostu semmoisia suojatyöpaikkoja.

Myös nyt, kun tämä asia saadaan eteenpäin, toivon todella, että tällä hallituksella olisi
voimavaroja, mahdollisuuksia, viisautta luotsata sote maaliin ja saada vietyä se loppuun,
saada nämä kaksi asiaa yhteen jollakin tavalla siten, että niistä tulisi kunnille sellaisia asioi-
ta, jotka eivät tuo liian raskaita taakkoja sinne ja ennen kaikkea eivät tuo liian raskaita taak-
koja kuntalaisille, vaan että päästäisiin pikkuhiljaa semmoiseen normaalitilanteeseen ja
6



Pöytäkirjan asiakohta PTK 49/2015 vp
kunnat pääsisivät tekemään ja uudet alueet tekemään sitä omaa yhteistyötään asukkaiden-
sa hyväksi.

14.25 Joona Räsänen sd: Arvoisa rouva puhemies! Tämän asian käsittelyn yhteydessä on
varmaan hyvä kuitenkin tuoda ilmi se, että tulevaisuudessakin kuntakentän rakenne elää, ja
hyvä niin. On varmaan kaikkien mielestä hyvä, että niitä raja-aitoja murennetaan, millä me
myös saisimme kuntia helpommin liittymään toisiinsa, mikäli siihen aitoa tarvetta alueella
nähdään ja vapaaehtoisesti tähän päädytään.

Täällä on puututtu monta kertaa viiden vuoden irtisanomissuojaan, ja on ehkä myös
hyvä muistuttaa, että aikoinaanhan tämä viiden vuoden irtisanomissuoja eduskunnassa yk-
simielisesti hyväksyttiin ministeri Mannisen johdolla. Se on tässä keskustelussa hyvä tuo-
da ilmi. Toivoisin, että kun asiaa lähdetään täällä eduskunnassakin käsittelemään, niin sii-
hen paneudutaan antaumuksella, kuunnellaan myös henkilöstön edustajia ja tunnustetaan
se, että aina kun kuntaliitoksia tapahtuu, niin totta kai sen uuden kunnan selkäranka, niin
kuin ne päättäjät, on myös se motivoitunut henkilöstö, jotta myös siitä kuntaliitoksesta saa-
daan parhaat tehot irti. Siinä mielessä ei varmaan ole tarkoituksenmukaista — ja onneksi
kukaan ei ole täällä lähtenytkään siihen — että lähdettäisiin moittimaan henkilöstöä tai pai-
namaan henkilöstöä edelleen alemmas, joten arvostetaan sitä työtä, mitä meillä kuntaken-
tällä ammattilaiset tekevät, jotta myös kuntakenttä on tulevaisuudessakin hyvissä käsissä.

Itsekin ehkä tähän puheenvuoron loppuun kiirehtisin parlamentaarista valmistelua tule-
vaisuuden kunnasta, koska kyllä aika sumussa kunnat joutuvat nyt eteenpäin menemään.
Me tiedämme, että sosiaali- ja terveydenhuollon uudistus on jossain vaiheessa tulossa. Se
tarkoittaa aikamoisia asioita meidän kuntakentällemme. Kun samalla on hirveä paine uu-
distaa väliportaan hallintoa, siirtää useita eri tehtäviä kunnilta pois, niin kysymys kyllä he-
rää, että mitä tulevaisuudessa kunta oikeasti tekee, mikä tämä meidän kuntaperustaisen jär-
jestelmämme tulevaisuus on. Tässä varmasti kannattaisi yhteistyössä, ihan yli puoluepo-
liittisten rajojen, tätä pohdintaa käydä. Toivoisin, että nyt ministeri olisi aloitteellinen ja ot-
taisi laajasti niin koko kuntakentän kuin myös poliittisen kentän valmistelemaan tulevai-
suuden kuntaa.

14.27 Anne Kalmari kesk (vastauspuheenvuoro): Arvoisa rouva puhemies! Lämmin kii-
tos kuntaministerille tästä lakiesityksestä ja lämmin kiitos myös oppositiolle rakentavasta
suhtautumisesta. Aivan kuten edellisessä puheenvuorossa kerrottiin, henkilöstö on kunnan
voimavara, mutta tosiasiassa monet kuntaliitokset estyivät sen vuoksi, että tuottavuutta ei
pystytty lisäämään sen takia, että oli viiden vuoden irtisanomissuoja koko kunnan henki-
löstöllä. Se tarkoitti absurdeja tilanteita, muun muassa niin, että johtoportaan henkilöt jat-
koivat erilaisissa kehittämisen edistämistehtävissä niissä kunnissa, joissa liitoksia tehtiin.
Monesti, jos kuntaliitoksia on tehty peräkkäin, tämä irtisanomissuoja on jatkunut kohtuut-
toman kauan. On hyvä, että se paikallisesti jatkossa sovitaan, mutta yhdessä työntekijäjär-
jestöjen kanssa.

Puhemies Maria Lohela: Puhujalistaan.

14.28 Eero Lehti kok: Arvoisa rouva puhemies! Noin kymmenen vuotta sitten, kun nämä
kuntaliitokset otettiin agendalle — silloisessa hallitusohjelmassa ei edes asiaa mainittu —
suoritettiin laaja selvitys kaikista silloin yli 2 000 asukasta käsittävistä kunnista 10 vuoden
7



Pöytäkirjan asiakohta PTK 49/2015 vp
jaksolta, joka vielä jaettiin kolmeen eri pituiseen jaksoon. Tavoitteena oli selvittää yksik-
köhintojen eroja erilaisissa kunnissa, eri kokoisissa kunnissa mutta myös poliittisesti eri
lailla värittyneissä kunnissa.

Teollisuudesta tutun vähenevien kustannusten lain — joka on yleinen, varmaan kaik-
kien tuntema: seuraava yksikkökappale on aina halvempi — oletetaan sopivan myös pal-
velutuotantoon. Tämänaikainen professori Loikkasen ja professori Susiluodon selvitys on
edelleenkin mielestäni varsin käyttökelpoinen, ja uudempaakaan aineistoa ei ole tullut sil-
miini. Se löytyy muun muassa Kunnallisalan kehittämissäätiön sivuilta DEA-tutkimus-ni-
mellä. Siellä todella on laskettu näitä yksikköhintoja, ja sen perusteella näyttää siltä, että
jos ei muita häiritseviä tekijöitä ole, niin silloin kun kunnan väkiluku on 30 000:n ja
60 000:n välillä, niin yksikköhinnat ovat pääsääntöisesti alhaisimmillaan. Varmaan tämän
vähenevien kustannusten lain mukaan Helsingin pitäisi 600 000 asukkaan kaupunkina olla
yksikköhinnoiltaan ylivertainen. Oma kuntani sijaitsee noin 35 kilometriä Helsingistä poh-
joiseen, ja meidän ero on noin runsaat 20 prosenttia yksikköhinnoilla laskettuna.

Todella näyttää siltä, ettei myöskään poliittinen väri vaikuta siihen, miten kustannukset
kehittyvät, mutta Suomen erityisolosuhteet kyllä vaikuttavat siihen, että Lapissa pitkät
matkat ja pieni volyymi kuntapalveluissa ovat ilmeisenä syynä siihen, että kunnalle on kal-
lista tuottaa niitä 600:aa palvelua, jotka sen järjestämisvastuulla ovat.

Se, että edellisessä kuntauudistuksessa sovittiin viiden vuoden karenssista, häiritsi kyllä
työmarkkinoita enemmän kuin uskottiin alun perin. Silloin varmaan ajateltiin, kun lakia
sorvattiin, että suurten ikäluokkien eläköityminen automaattisesti avaa tämän pattitilan-
teen. Näin ei käynyt. Nyt jos kuntia yhdistetään, uskon ensisijaisesti siihen, että paikalliset
henkilöt, jotka ovat vastuussa kunnan luottamustehtävissä tai virkavalmistelussa, tuntevat
olosuhteet niin hyvin, että tällaista kaiken kattavaa lakia ei pitäisi tehdä. Sen sijaan kunnan
pitäisi saada valtion tukea esimerkiksi elinkeinoasioissa tai hallinnon kehittämisessä tai
vastaavissa.

Ei tässä myöskään syytön ole Kuntaliitto, joka on jättänyt aika lailla voimavaroja vain
valtion ja kuntien väliseen edunvalvontaan vaatimalla enemmän rahoitusta kunnille val-
tiolta tai jotain muuta, kun kehittämisessäkin olisi ollut paljon mahdollisuuksia.

Sanon tämän sen johdosta, että kun tästä aineistosta, noin 300 kunnasta, hakee verrok-
kikuntia, niin 10—20 prosentin kustannuserot eivät ole mitenkään poikkeavia. Kun kunta-
puolella kuitenkin kaikki prosessit ovat julkisia — niissä ei ole mitään liikesuojaa, kaikki
ovat nähtävissä, ja monet myös hyvistä menestystarinoistaan muille kertovat — olisi syy-
tä, että kuntapuolella, jonka edustajia täällä on runsaasti, oltaisiin enemmän kiinnostuneita
niistä hyvistä suorituksista, mitä muualla on aikaansaatu.

Viime viikonvaihteessa minulla oli tilaisuus olla vierailulla eräässä Suomen harvimmin
asutuista kunnista, Savukoskella, ja kunnanjohtaja, joka siellä toivotti minut läksiäismat-
kalle, lähetti terveisiä, että "Eero, olisit erinomainen kansanedustaja, jos hoitaisit kolme
uutta työpaikkaa Savukoskelle". Keravalla kolmesta nyt ei oikein olla vielä innostuneita,
ehkä 30:stä, mutta elinkeinoelämän vauhdittaminen johtaa työttömyyden kannalta parem-
paan tilanteeseen ja myös kunnan elinomaisuuteen palkkatulojen ja yhteisöverojen kautta.
Valtion tulisi tätä kautta tukea kuntaa ja jättää varsinainen päätös kunnan liittymisestä, oli
se sitten osakuntaliitos tai suoraan yhdistyminen, paikallisten vastuulle.

Lopuksi ehkä tähän Sipoon asiaan, jonka tunnen hyvin. Sääliksi käy Sipoota, joka kehit-
ti omaa aluettaan ja joutui sen luovuttamaan oikeastaan aika katalan tempun seurauksena.
8



Pöytäkirjan asiakohta PTK 49/2015 vp
Nyt myöhemmin on käynyt ilmi, että sillä alueella, jolle piti kaavoittaa, Natura- ynnä muut
rajoitteet estävät sen käytön aika pitkälti. — Kiitoksia.

14.34 Mikko Kärnä kesk (vastauspuheenvuoro):  Arvoisa rouva puhemies! Haluaisin
kiittää edustaja Lehteä erinomaisesta puheenvuorosta ja siitä, että tunnustettiin, että mei-
dän kuntakenttämme on hyvin erilainen ja diverssi. Suomi koostuu erilaisista alueista, eri-
laisista kunnista, ja kaiken päätöksenteon tulee kunnioittaa sitä monipuolisuutta ja ottaa
huomioon ne alueelliset erityispiirteet, joita tässä maassa on.

Eräs entinen ministeri totesi viime vaalikaudella, että kuntarajat eivät kuulu kunnallisen
itsehallinnon piiriin. Olen äärettömän ilahtunut siitä, että hallitus on nyt ottanut kannak-
seen sen, että kyllä itse asiassa kuntarajat kuuluvat kunnallisen itsehallinnon piiriin. (Edus-
kunnasta: Hyvin sanottu!)

Puhemies Maria Lohela: Puhujalistaan.

14.34 Heli Järvinen vihr: Arvoisa rouva puhemies! Jo hallitusneuvotteluissa neljä vuotta
sitten keskusteltiin vakavasti viiden vuoden irtisanomissuojan lakkauttamisesta. Silloin
kuitenkin päädyttiin siihen tulokseen, että siitä pidetään kiinni, ja syykin oli hyvin yksin-
kertainen. Syy oli se, että viiden vuoden irtisanomissuojan avulla saimme kunnanjohtajat
ja kunnanjohdon innokkaaksi kuntaliitoksille. Tietenkin nyt, kun muutoksia tehdään, on
aina uhka, muuttuuko nyt sitten kunnanjohto haluttomammaksi tehdä näitä muutoksia.

Kun ajatellaan kunnan työväkeä, en ole kovinkaan huolissani suorittavan portaan ase-
masta, koska hoitavia, opettavia, korjaavia käsiä kunnissa tarvitaan, ja etenkin kun muis-
tetaan, kuinka paljon väkeä kunnista on jäämässä eläkkeelle tulevina vuosina, niin tarve on
aivan ilmeinen. Mutta sen sijaan kuntaliitokset tähän asti ovat aiheuttaneet ainakin meillä
Itä-Suomessa monessa kuntaliitoskunnassa sen, että tunkua on ollut erilaisista hallintostra-
tegiakehitysjohtajista, kun kaikille entisille kunnanjohtajille on etsitty viiden vuoden irti-
sanomissuojan suojaamia työpaikkoja. Hyvä, jos näistä päästään eroon.

Toivoisin tässä keskustelussa jatkossa vastauksia siihen, että kun nyt lakia muutetaan
niin, että irtisanomissuoja ei ole enää lain suojaama, riittääkö se takaamaan, että tästä irti-
sanomissuojasta päästään eroon. Ja toisaalta, jos siitä päästään eroon ja kun samaan aikaan
kunta-avustuksia, yhdistymisavustuksia lakkautetaan, mitkä ovat ne keinot, joilla kuntia
jatkossa kannustetaan ja houkutellaan tekemään kuntaliitoksia?

14.36 Hanna Sarkkinen vas: Arvoisa puhemies! Edustaja Kurvinen totesi tuossa alussa,
että nyt kuntarakenne ja sote-uudistus erotetaan toisistaan. Näin varmaan on, mutta tosi-
asiassa meillä on kuitenkin käsissä Suomen historian suurin kuntauudistus. Sote- ja alue-
hallinnon uudistus muuttaa kuntia todella paljon. Minä näen, että tämä aluehallinto sinänsä
on hyvä, mutta ei voi sanoa, etteikö tässä olisi kyseessä tosiasiallinen kuntauudistus. Meil-
lä todellakin täytyy nyt miettiä uusiksi, mikä se on se tulevaisuuden kunta, mitä se tekee ja
mitä se ei tee.

Itse kuitenkin näen, että vaikka paljon tehtäviä todennäköisesti siirtyy aluehallinnolle,
myös soten lisäksi, niin erityisesti kaupunkiseuduilla kuntaliitosten tarve ei poistu, sillä yh-
dyskuntarakenne on siellä hyvin yhteenkasvanut ja erityisesti maankäytön ja liikenteen
suunnittelun ja ohjaamisen näkökulmasta yhtenäinen kunta olisi tarkoituksenmukainen.
Niinpä kysyisin oikeastaan samaa kysymystä arvoisalta ministeriltä kuin edellinen puhuja:
9



Pöytäkirjan asiakohta PTK 49/2015 vp
onko riittäviä kannusteita edelleen tehdä kuntaliitoksia niissä tilanteissa, kun se yhteiskun-
nan kokonaisedun näkökulmasta olisi tarpeellista?

14.38 Antti Kurvinen kesk (vastauspuheenvuoro): Arvoisa rouva puhemies! Jaan edus-
taja Sarkkisen huolen siitä, että kyllä meidän pitää jatkossakin kuulla tässä sote-uudistuk-
sessa ja aluehallinnon uudistuksessa alueita. Pitää tulla viestiä esimerkiksi siitä, mihinkä
uuteen itsehallintoalueeseen yksittäinen kunta kuuluu. Kyllä tässä pitää sellainen asento ot-
taa kaikissa hallinnon uudistuksissa, että alhaalta ylöspäin, ei Helsingistä sanelua. Paras-
hankkeen oppi oli se, että kun kunnat saavat itse miettiä, niin liitoksia ja uudistuksia tulee.
Mutta jos aletaan sanella ministeriöstä, aletaan sanella hallituksesta, tiedetään täällä pa-
remmin kuin alueilla, niin silloin tulee konkelo, mitään ei enää tapahdu.

Puhemies Maria Lohela: Puhujalistaan.

14.38 Sari Essayah kd: Arvoisa rouva puhemies! Aivan kuten täällä edustaja Östman to-
tesi, tämä kuntarakennelain muuttaminen kyllä pääasiallisesti noudattelee niitä tavoitteita,
mitä kristillisdemokraateilla on ollut ennen vaaleja, ja me olemme tyytyväisiä siitä, että
tämä velvollisuus selvittää näitä yhdistymisiä poistuu eli vapaaehtoisuutta korostetaan, ja
toisaalta myöskin tästä, että tämä irtisanomissuoja tulee paikalliseen harkintaan. Tässähän
erityisen ongelmallista on ollut se, että kun irtisanomissuoja on ketjuuntunut meillä esi-
merkiksi tuolla kunnissa tietyillä alueilla, joilla kuntaliitos on seurannut toinen toistansa,
niin on tapahtunut juuri sitä, että tämä ketjuuntuminen on ollut kaikkien niitten säästöta-
voitteitten vastaista, mitä näille kuntaliitoksille on asetettu.

Mutta niin kuin täällä useissa puheenvuoroissa on sanottu, kyllähän tämä oikeastaan on
vasta avaus sille kaikkien kuntauudistusten äidille elikkä sotelle, mikä on tulossa. Meillä
on käyty liian vähän sitä ideologista keskustelua siitä, mikä on tulevaisuuden kunta Suo-
messa. Meillä tällä hetkellä kunnalla on hyvin vahva itsehallinnollinen asema mutta myös-
kin sitten järjestämisvastuu on siihen liittyen laaja. Nyt jos ajatellaan, että puolet henkilös-
töstä monissa kunnissa ja yli puolet budjetista siirtyykin näille itsehallinnollisille alueille,
niin voi kysyä, mikä on sitten se tulevaisuuden kunta. Toivottavasti se ei ole sellainen rans-
kalainen puisto-osastokunta, jossa päätetään lähinnä sitten näistä viheralueista.

Olisin halunnut kysyä tässä yhteydessä ministeriltä, mitä tapahtuu. Meillä talousvalio-
kunnassa oli käsiteltävänä tämä Keva eli tämä eläkkeitten rahoituksen järjestäminen tällä
hetkellä, mutta mitä sitten tulevaisuudessa tapahtuu henkilöstön eläketurvalle, kun henki-
löstöstä suuri osa siirtyy tuonne sote-alueille? Tuleeko tämä eläketurva tapahtumaan tule-
vaisuudessa Kevassa, vai siirrytäänkö, (Puhemies koputtaa) niin kuin huhuja on ollut, ken-
ties yksityisiin eläkevakuutusyhtiöihin? Haluaisin tästä kuulla ministerin näkemyksiä.

14.41 Kauko Juhantalo kesk: Arvoisa rouva puhemies! Kiitän edustaja Lehteä ja edusta-
ja Antti Kurvista vankan kokemuksen perusteella lausutuista sanoista. Edustajat Lehti ja
myös Kurvinen kiinnittivät huomiota juuri siihen, että pakko-sana, johon edustaja Tolppa-
nenkin hyvin viittasi, aiheuttaa suomalaisissa väristyksiä selkärangassa ja sitä pitäisi nyt,
kun asenteet tässä muuttuvat, kunnioittaa valtavasti tuolla aluehallinnossa ja kuntahallin-
nossa. Juuri ihmisten mieli on sellainen, että kun pakko-sana alkaa häämöttää, tehdään
myös hätäpäissään tai kokonaisuuden kannalta epätaloudellisia ratkaisuja, jotka sitten ovat
10



Pöytäkirjan asiakohta PTK 49/2015 vp
molempien riesana vastaisuudessa. Siitä pitäisi päästä eroon ja kunnioittaa sitä tahtoa mah-
dollisimman pitkälle, mitä kuntalaiset edustavat.

Kuten vastauspuheenvuorossa aikaisemmin mainitsin, hyvänä esimerkkinä on nyt, että
kun Lavia liitettiin pakolla vastoin tahtoaan Poriin, siellä yksi kyläyhteisö, jossa asuu 147
henkilöä, haluaa osaliitosta Kankaanpäähän, jossa kaupunginhallitus ja -valtuusto ovat yk-
simielisesti sitä tukeneet. Kyläyhteisö, joka on aivan lähellä Kankaanpäätä mutta hyvinkin
etäällä Porista, palveluiltaan sopisi juuri siihen, missä ovat tottuneet käymään. Sellaista
tahtoa pitäisi kunnioittaa, jos Maanmittauslaitos lausunnossaan on lausunut, että heillä ei
ole mitään negatiivista nähtävissä, vaan antavat myönteisen kannan tuohon päätökseen.
Toivon, että asia, joka tulee lähiaikoina valtioneuvostoon, voisi tämän uuden asenneilmas-
ton mukaisesti tulla päätettäväksi kansalaisten tahdon mukaisesti.

14.43 Ilkka Kantola sd: Arvoisa puhemies! Edustaja Räsänen käytti hyvän puheenvuo-
ron tämän viiden vuoden irtisanomissuojan historiasta, sehän tulee sieltä ministeri Manni-
sen ajoilta, jolloin Paras-hanketta lähdettiin ajamaan. Tämä lupaus viiden vuoden irtisano-
missuojasta kunnan henkilöstölle kuntien liittyessä oli eräs porkkana siinä isossa kuviossa,
jossa sitten saatiin aikaan kuntien liitoksia ja kuntarakenne lähti hyvään suuntaan kehitty-
mään. Nyt näyttää siltä, että aika on ajanut tämän viiden vuoden irtisanomissuojan ohi ja
tarvitaan muita porkkanoita. Se on tehnyt tehtävänsä, kuntaliitoksia on syntynyt, ja kunta-
rakenne on kehittynyt hyvään suuntaan.

Arvoisa puhemies! Tässä hallituksen esityksessä on kuitenkin yksi kohta, jota pitää vä-
hän pohtia valiokuntakäsittelyssä. Se liittyy niiden kuntien henkilöstön asemaan, joissa
vuoden 2016 aikana nyt sitten toteutetaan jo tehdyllä päätöksellä kuntaliitos. Kun ne kun-
taliitokset neuvoteltiin näiden kuntien kesken, silloin voimassa olevassa lainsäädännössä
oli tämä viiden vuoden irtisanomissuoja olemassa. Nyt tämä uusi laki tarkoittaa sitä, että
vuonna 2016 kuntaliitosten toteutuessa viiden vuoden irtisanomissuojaa ei enää ole ole-
massa. Näiltä kaikilta kunnilta on pyydetty lausunto, ja ne ovat sillä kannalla, että tätä irti-
sanomissuojaa ei tarvita. Siltä osin asia näyttää aika selvältä, mutta sillä henkilöstöllä, joka
on ollut näissä kunnissa prosessissa mukana, yt-neuvotteluissa, on tietysti omat ajatuksen-
sa ja varmasti omia pettymyksiä. Tätä täytyy tarkastella valiokunnassa vähän tarkemmin,
millä tavalla tämä henkilöstön asema näissä liitoksissa toteutuu riittävän hyvin.

14.44 Touko Aalto vihr: Arvoisa rouva puhemies! Viime kaudella kuntauudistusta pyrit-
tiin viemään eteenpäin rajat edellä ja sote-uudistus toimi ikään kuin kenkälusikan asemas-
sa, jotta pienet kunnat saadaan kytkettyä toisiinsa. Nyt kuntauudistusta toteutetaan aivan
oikein palvelut edellä, ja sote-itsehallintouudistus vaikuttaa varmasti myös kuntarajoihin.

Kysymys tulevaisuuden kunnasta on hyvä ja tarpeellinen, mutta kaikkein tärkein kysy-
mys on: mikä on valtion, itsehallintoalueen ja kuntien välinen työnjako? Sote-uudistus ei
ole enää vain pelkkä sote-uudistus vaan ennen kaikkea valtion- ja aluehallinnon uudistus,
joka piirtää soten ohella myös maankäytön, toisen asteen koulutuksen, liikenteen ja työlli-
syyspalveluiden järjestämisen tulevaisuuden uusiksi.

On hienoa, että nyt on sote-uudistusta, kuntauudistusta — yksi ja sama käytännössä —
viety eteenpäin asiantuntijatiedon pohjalta, joka muun muassa Tuomas Pöystin raportissa
näkyi hyvin selvästi. Valitettavaa on se, että parlamentaarisesta valmistelusta ei ole nyt tie-
toakaan. Kolmen aikaan tänään on ensimmäistä kertaa seurantaryhmä, mutta onko kysy-
mys siitä, että hallitus on siinä auton kuskin paikalla ja oppositio on takapenkillä ja saa seu-
11



Pöytäkirjan asiakohta PTK 49/2015 vp
rata? Viimeksi ministeri Rehula totesi, että tänään kolmen aikaan on näytön paikka: joko
oppositio sitoutuu siihen, mitä sanotaan, tai voi poistua ovesta. Toivon, että uudistusta läh-
detään viemään myös valmistelun osalta parlamentaarisesti, jotta oppositio voi antaa kai-
ken tukensa hallituksen hyvälle työlle tässä asiassa.

14.46 Hannu Hoskonen kesk: Arvoisa rouva puhemies! Käsittelyssä oleva kuntaraken-
nelain muutosesitys on mielestäni hyvä ja perusteltu. Ensinnäkin tämä selvityspakon pois-
tuminen on erittäin hyvä, koska kunnat itsessään tietävät omissa suunnitelmissaan ja vii-
saat valtuutetut osaavat päättää hyvän virkamiesvalmistelun jälkeen, onko kuntaliitostar-
vetta vai eikö ole. Sellainen pakollisten selvitysten tekeminen, jota viime vaalikauden ai-
kana sai kunnissa tehdä... Niin moni virkamies ja niin moni luottamusmies otti niihin kan-
taa — valtava kaaos: oli vain selvitystä selvityksen perään, ja kaikki meni ihan hukkaan.
Onneksi se aika on nyt ohi ja tässä on palattu järkeville linjoille. Elikkä on aivan oikein,
että selvityspakko poistuu.

Toisena asiana: Kun kunnat haluavat liittyä yhteen — naapurukset ja sen vapaaehtoisuu-
den pohjalta — se luo myös sitä uutta potentiaalia siihen yhteiseen päätöksentekoon. Kun-
talain ideahan on, että nimenomaan päätösvalta on yhdessä kuntalaisilla ja kuntalaiset tun-
tevat itsensä tarpeellisiksi siinä prosessissa, kun tehdään omaa aluetta koskevia päätöksiä.
Jos pakolla lähdetään viemään, tässä maassa tunnetusti sillä on kovin huono kaiku.

Toisena asiana, arvoisa puhemies, tästä irtisanomissuojasta: Se on totta, että se viiden
vuoden irtisanomissuoja-asia kun menee nyt tämän lain myötä historiaan, se on erittäin
hyvä asia. Kunnat osaavat tämänkin asian kyllä itse päättää, ja pitää muistaa, että kunnista
on eläköitymässä valtava määrä ihmisiä ihan normaaliin hyvään tahtiin ja sehän tarkoittaa
sitä, että tämä pykälä, joka aikoinaan viiden vuoden suojapykälä oli, on käynyt tarpeetto-
maksi. Ja minä olen ihan varma siitä, että kunta pitää tänä päivänä kiinni joka ainoasta
osaavasta työntekijästä, koska siellä on se ammattitaito ja tilalle uusien osaajien, uusien ih-
misten — esimerkiksi terveydenhuoltopuolella — työhön saaminen on kovin vaikeaa. Us-
kon, että tämäkin asia ratkeaa itsestään tähän, ei tarvitse tämän kummempaa kuin että to-
detaan vain, että tätä viisivuotissuojaa ei ole, ja kunnat osaavat senkin asian ratkaista.

14.48 Peter Östman kd (vastauspuheenvuoro):  Rouva puhemies! Tässä edellisessä pu-
heenvuorossa, niin kuin monessa muussakin puheenvuorossa, on tämä niin sanottu selvi-
tyspakko ollut paljon esillä, ja se sai paljon kritiikkiä viime hallituskaudella. Mutta olen
aina ihmetellyt, että mikä paha selvityksessä on, pelätäänkö selvityksen tulosta, jos ei ha-
luta tehdä selvityksiä. Siis minä ymmärtäisin paremmin, jos vastustettaisiin pakkoliitok-
sia, mutta se, että vastustetaan selvityksiä, on merkki siitä, että kuntapäättäjät ilmeisesti
pelkäävät sitä, että se selvitys tuottaisi erilaisen vastauksen kuin he itse toivoisivat.

14.49 Kimmo Kivelä ps: Arvoisa rouva puhemies! Kysymyksessähän on hyvin odotettu
ja toivottu uudistus nimenomaan, mitä tulee kysymykseen irtisanomissuojasta. Luonnolli-
sesti vastuullinen työnantajakunta ja kehittyvä, edistyvä kunta pyrkii hyvään henkilöstöpo-
litiikkaan myös vastaisuudessa eikä siihen, että kuntatyöntekijöitä siirretään lahtipenkkiin
ja giljotiini toimii.

Eräällä tavalla tämä lakiesitys peilaa sitä, että nyt on kuljettu yksi tie loppuun. Tulen itse
Kuopiosta, jota käytetään valtakunnallisena esimerkkinä siitä, miten on kertautunut usei-
den kuntaliitosten kautta tämä viiden vuoden irtisanomissuoja ja nimenomaan sellaisista
12



Pöytäkirjan asiakohta PTK 49/2015 vp
tehtävistä, joissa on tarpeettomia päällekkäisyyksiä, ei ole voitu henkilöitä siirtää toisiin
tehtäviin tai jopa irtisanoa.

Sinänsä meillä Suomessa on hieno, pitkä kunnallisen itsehallinnon perinne, se on osa
kansalaisdemokratiaamme, ja sillä on perustuslain suoja. Kaiken kaikkiaan kunnallinen
kuntarakenne on voimakkaassa murroksessa, kuntakenttä on murroksessa. Uskon, että tu-
levaisuuden kunta ymmärretään entistä syvemmin ihmisten yhteisönä, jota se alun pitäen
merkitseekin. Sana "Gemeinde", mikä on johdettu saksasta, kuvaa nimenomaan yhteisöä,
ja nähdään ja ymmärretään entistä syvemmin kunta terveenä ja elimellisenä osana kansa-
laisyhteiskuntaa.

14.51 Kauko Juhantalo kesk (vastauspuheenvuoro): Arvoisa rouva puhemies! Haluan
vielä täydentää tuota edellistä puheenvuoroa sikäli, että hallitus on oikealla tiellä, kun se ei
välittömästi lopeta näitä porkkanamahdollisuuksia, vaan se on sellainen psykologinen
seikka myös, joka pakkoa vastapäätä helposti tekeekin myönteisen päätöksen, kun siinä on
pieni porkkana mukana. Se on vielä vuoteen 17 voimassa, niin että se voisi kiihdyttää niitä
vielä tekemään, jotka ovat empineet ja empineet, että pakolla ei kyllä mennä. Mutta kun
pieni porkkana on mukana, niin siinä saadaan itse päättää.

Puhemies Maria Lohela: Puhujalistaan.

14.52 Kari Kulmala ps:  Arvoisa puhemies! Vuoden 2015 alussa voimaan tulleen val-
tionosuusjärjestelmän yksi harvoista kriteereistä, joka pysyy entisellään uudessakin järjes-
telmässä, on syrjäisyys. Tämä pahimmillaan voi ajaa kunnan kriisikunnaksi. Kuntien syr-
jäisyysluku muodostuu jatkossakin kahdesta väestöpohjaindeksin summasta. Toisessa mi-
tataan kyseessä olevan kunnan väestöllisestä keskipisteestä 25 kilometrin etäisyydellä ole-
va väestömäärä, toisessa 50 kilometrin etäisyydellä. Epätasa-arvoa aiheuttaa etäisyyden
mittaaminen niin sanottua linnuntietä, eli laskennassa ei huomioida muun muassa vesistö-
jen kiertämisestä aiheutuvaa lisämatkaa. Niinpä vesistöjen pilkkoma kunta voi saada val-
tionosuuksia suhteessa paljon enemmän kuin kunta, missä etäisyys suurempiin väestökes-
kittymiin on maanteitse käytännössä sama.

Rääkkylän kunta saaristoisimpana ja vesistöjen pilkkomana on selvä väliinputoaja tässä
syrjäisyyttä mittaavassa laskennassa. Rääkkylän kunnan saama valtionosuus vuodelta
2015 syrjäisyyden perusteella on 75 euroa asukasta kohti. Vastaavasti kaikkien Pohjois-
Karjalan syrjäisyyskertoimen kuntien keskiarvo on peräti yli kaksinkertainen eli 157 eu-
roa.

On selvää, että saaristolaisuus ja vesistöisyys aiheuttavat lisäkustannuksia. Saaret ja ve-
sistöjen saartamat alueet ovat yleensä syrjässä taajamista ja keskittymistä sekä palveluista.
Keskusten tasoisten palveluiden järjestäminen ja saavuttaminen on syrjäseudulla hankalaa
ja kallista. Kuntien on kuitenkin järjestettävä jokaiselle asukkaalleen palvelut yhdenvertai-
sen saatavuuden mukaisesti. Toivoisinkin, että syrjäisyysperusteita tarkasteltaisiin vielä
uudelleen jokaisen kunnan kohdalta.

Puhemies Maria Lohela: Sitten ministeri Vehviläinen, 2 minuuttia.
13



Pöytäkirjan asiakohta PTK 49/2015 vp
14.54 Kunta- ja uudistusministeri Anu Vehviläinen: Arvoisa puhemies! Kiitos tästä ra-
kentavasta ja hyvästä keskustelusta ja evästyksistä, mitä on tullut aika laajasti kyllä mui-
hinkin aiheisiin kuin pelkästään tähän kuntarakennelain muutokseen.

Täällä on käytetty monia oikein hyviä puheenvuoroja, ja minusta muun muassa edustaja
Räsänen sanoi aivan oikein tästä, että tulevaisuudessakin kuntakentän rakenne elää. Ja näin
se muuten on, että olipa kysymys pakosta tai vapaaehtoisuudesta, niin kyllä toki kunnat
pohtivat omassa keskuudessaan. Ja vaikka itse viime vaalikaudella olin arvioimassa oppo-
sition penkiltä hallituksen toimia, niin ajattelen kyllä sillä tavalla, että tietysti sillä, että
käydään kunnissa keskustelua näistä kuntaliitoksista ja yhteistyöstä muiden kuntien kans-
sa, on tietynlainen aina eteenpäinvievä voimakin. En pidä hyvänä sitä, että kunta supistuu
vain itseensä päin eikä halua käydä semmoista yhteistyökeskustelua yli kuntarajojen. Ehkä
sellaisen hyvän näkökulman voisi ottaa.

Sitten yksi teema on täälläkin ollut taas ylitse muiden eli tulevaisuuden kunta. Minä to-
tean sen, että se tehdään myös parlamentaarisesti. Minulla oli viime perjantaina viimeksi
koolla virkamiesporukka, ja pohdittiin, miten me voisimme sen tehdä hyvällä tavalla. On
tosi tärkeätä, että meillä on yli puoluerajojen yhteistä pohdintatyötä siihen, mikä se tule-
vaisuuden kunta on: onko se elinvoimakunta, vai mikä se on. Meillä on seuraavat kunta-
vaalit huhtikuussa 2017, joten on tärkeätä, että me sitä ennen olemme tehneet tämmöistä
myös yhteistä näkemystä. Tässä tulen etenemään niin, että lähiviikkoina ja tänä syksynä
varmastikin se parlamentaarinen työryhmä voidaan kaiken kaikkiaan asettaa.

Täällä sivuttiin myös tätä sote- ja aluehallintouudistusta — en mene siihen, meille tulee
toisia tilanteita puhua siitä. Mutta vetoan kyllä siihen, että me saisimme siitä myös yhtei-
sen näkemyksen aikaiseksi, se helpottaisi asioitten, isojen hallinnollisten uudistusten
eteenpäinvientiä kansalaisten parhaaksi.

Kiitos keskustelusta.

Keskustelu päättyi.

Asia lähetettiin hallintovaliokuntaan, jolle perustuslakivaliokunnan on annettava lausunto.
14


