















































DEMB6E8.tmp.xml


Pöytäkirjan asiakohta PTK 74/2018 vp
Pöytäkirjan asiakohta 

PTK 74/2018 vp

Täysistunto

Tiistai 26.6.2018 klo 13.59

6. Hallituksen esitys eduskunnalle varhaiskasvatuslaiksi ja eräiksi siihen liittyviksi laeiksi
Hallituksen esitys HE 40/2018 vp
Lakialoite LA 62/2017 vp, 16-17/2018 vp
Valiokunnan mietintö SiVM 5/2018 vp

Toinen käsittely

Puhemies Paula Risikko: Toiseen käsittelyyn esitellään päiväjärjestyksen 6. asia. Nyt
voidaan hyväksyä tai hylätä lakiehdotukset, joiden sisällöstä päätettiin ensimmäisessä kä-
sittelyssä.

Keskustelu

14.01 Eeva-Johanna Eloranta sd: Arvoisa puhemies! Varhaiskasvatus on tulevaisuusin-
vestointi. Se parantaa tasa-arvoa, oppimistuloksia ja ehkäisee syrjäytymistä. OECD:n mu-
kaan euron sijoitus varhaiskasvatukseen tuottaa jopa 7 euroa enemmän kuin mikään muu
koulutusinvestointi. Ainoastaan laadukas varhaiskasvatus ja riittävä määrä osaavaa henki-
lökuntaa saa tuon hyödyn aikaan. On hyvä, että uuden varhaiskasvatuslain myötä henkilö-
kunnan osaaminen, osaamistaso, etenkin pedagoginen osaaminen, lisääntyy. Pelkkä osaa-
minen ei kuitenkaan riitä. Aikuisia pitää varhaiskasvatuksessa [Hälinää — Puhemies ko-
puttaa] olla myös tarpeeksi, ja näin ei ikävä kyllä aina ole.

Tällä hallituskaudella varhaiskasvatuksen laatua on heikennetty suurentamalla ryhmä-
kokoa eli huonontamalla aikuisten ja lasten suhdelukua. Myös lasten oikeutta osallistua
varhaiskasvatukseen on heikennetty eli subjektiivista oikeutta on rajattu. Osa kunnista on
ottanut nämä varhaiskasvatuksen heikennykset käyttöön ja osa ei, ja näin ollen varhaiskas-
vatuksen laatu vaihtelee kunnittain. Eriarvoisuus lasten välillä on kasvanut. Tässä on to-
siaan kyse megaluokan eriarvoisuusongelmasta, ja on hyvin valitettavaa, ettei uusi varhais-
kasvatuslaki korjaa näitä puutteita. Sosiaalidemokraattien mielestä varhaiskasvatusoikeu-
den rajaus olisi pitänyt poistaa ja ryhmäkoot palauttaa vähintään aikaisemmalle tasolle. On
ikävää, että tämä hallitus tullaan muistamaan lasten eriarvoisuuden lisäämisestä

Arvoisa puhemies! Varhaiskasvatuksen laatu on myös lasten tuen tarpeeseen vastaamis-
ta. Suuri puute uudessa laissa onkin, ettei siinä säädetä lasten tukemiseen liittyvistä asiois-
ta, esimerkiksi psykologeista. Varhaiskasvatuksessa tulee saada samalla tavoin kolmipor-
taista tukea kuin perusopetuksessakin tai vastaavaa. Me kaikki tiedämme, että mitä var-
hemmin ja aikaisemmin ongelmiin puututaan, sitä helpommin ne voidaan korjata. Varhais-
kasvatuksessa jo pienelle lapselle varhain annettu tuki on kaikkein vaikuttavinta ja helpot-
taa lapsen myöhempää koulutietä. Koska nimenomaan laadukkaalla varhaiskasvatuksella
on parhaat vaikutukset lapsen hyvinvoinnille ja tulevaisuudelle, olisi tärkeää laatia varhais-
kasvatukseen ja pedagogiikkaan valtakunnalliset laatukriteerit. Näin voitaisiin parantaa
 Hyväksytty
3.1



Pöytäkirjan asiakohta PTK 74/2018 vp
varhaiskasvatuksen tasalaatuisuutta ja minimitason täyttymistä ihan jokaisessa yksikössä
ja lapsiryhmässä koko päivän ajan. On hyvin valitettavaa, etteivät nämä laatukriteeritkään
ole mukana tässä uudessa laissa. Laadukkaassa varhaiskasvatuksessa ihan jokaisella lap-
sella tulee hoitoajan pituudesta ja ajankohdasta riippumatta olla oikeus paitsi hoivaan, le-
poon, ravintoon ja turvaan myös kehittymiseen ja oppimiseen elikkä siihen parhaaseen
suomalaiseen educare-malliin. Myös aikuisten ja lasten suhdeluvun tulee mahdollistaa laa-
dukas varhaiskasvatus.

Arvoisa puhemies! Meidän sosiaalidemokraattien mielestä lapset ansaitsevat parem-
man varhaiskasvatuslain. Siitä syystä ehdotimme lain yksityiskohtaisessa käsittelyssä
muutoksia lain pykäliin, jotta lapsen etu toteutuisi paremmin. Me ehdotimme psykologien
lisäämistä lakiin, ehdotimme varhaiskasvatuksen rajauksen poistoa eli subjektiivisen päi-
vähoito-oikeuden palauttamista, me ehdotimme myös vuorohoidon laajentamista pienille
koululaisille eli eka-, tokaluokkalaisille oppilaille silloin, kun ilta- ja yöaikana huolenpito
ei muuten ole mahdollista, kun huoltaja on töissä tai opiskelee. Me ehdotimme myös muu-
toksia koskien päivähoitoryhmien mitoitusta, mutta nämä ehdotuksemme eivät ikävä kyllä
eduskunnan enemmistölle kelvanneet.

Arvoisa puhemies! Nyt lain lopullisessa käsittelyssä meillä on vielä mahdollisuus antaa
evästystä hallitukselle lausumien muodossa, millä tavoin vielä voitaisiin tätä varhaiskasva-
tuksen tilannetta parantaa. Näin ollen teen vastalauseen 2 mukaiset lausumaehdotukset. 

Meidän sosiaalidemokraattien mielestä varhaiskasvatuksen tulee olla pääsääntöisesti
kunnan järjestämää eikä varhaiskasvatuksen voitontavoittelu saa vaarantaa varhaiskasva-
tuksen laatua, yhdenvertaisuutta eikä julkisen palvelun tarjontaa. Varhaiskasvatuksen ra-
kenteet eivät myöskään saisi johtaa ylisuurten voittojen tavoitteluun. Meidän mielestäm-
me valtioneuvoston tulisi myös valmistella eri varhaiskasvatusmuotojen ja niiden tavoit-
teiden määrittely ja huolehtia varhaiskasvatuksen laatukriteerien laadinnasta. Toivomme
myös, että hallitus seuraa ja raportoi lain voimaantulon jälkeen varhaiskasvatuksen opetta-
jien saatavuutta, sosionomien vakanssien perustamista, saatavuutta ja poikkeamia kelpoi-
suusvaatimuksista sekä lastenhoitajien työllistymistä ja täydennyskoulutusta. Tulemme
myös yhtymään vasemmistoliiton lausumaehdotuksiin, eli myöskin sosiaalidemokraattien
mielestä yli kolmevuotiaiden ryhmäkokojen suhdeluku tulee palauttaa yhteen aikuiseen
seitsemää lasta kohden. Samoin osa-aikaisiin ryhmiin tulee saada sama suhdeluku kuin ko-
koaikaisissa ryhmissä. Haluamme myös, että varhaiskasvatuslakiin lisätään kolmiportai-
sen tuen malli ja psykologipalvelut taataan myös varhaiskasvatuksessa. Meidän mieles-
tämme varhaiskasvatuksessa tulee asteittain siirtyä maksuttomaan varhaiskasvatukseen,
jotta voimme nostaa osallistumisasteen eurooppalaiselle tasolle myös meillä Suomessa.
Meidän sosiaalidemokraattien mielestä lapset ovat ansainneet paremman varhaiskasvatus-
lain.

14.06 Timo Heinonen kok (vastauspuheenvuoro): Arvoisa rouva puhemies! Kyllä edus-
taja Eloranta antaa kovin negatiivisen kuvan tästä tilanteesta, mutta onneksi totuus on toi-
senlainen. Nyt varhaiskasvatukseen nimenomaan panostetaan. Tämän vuoden alussa var-
haiskasvatusmaksuja alennettiin 70 miljoonalla. Maksuttoman varhaiskasvatuksen piiriin
saatiin lähes 7 000 tavallista perhettä, ja monen ihan tavallisen suomalaisen perheen var-
haiskasvatusmaksut laskivat yli 1 200 euroa. Nyt samaan aikaan varhaiskasvatuslaki uu-
distetaan, ja tässä nimenomaan panostetaan siihen, että meillä päiväkodeissa on hyvää,
osaavaa henkilökuntaa, ja toisaalta tuodaan lapsen etu kaiken varhaiskasvatuksen suunnit-
2



Pöytäkirjan asiakohta PTK 74/2018 vp
telun ja toteuttamisen keskiöön. Tämä on hieno uudistus, ja tätä on pitkään odotettu, ja tun-
tuu vähän siltä, että happamia, sanoi kettu pihlajanmarjoista. 

Puhemies Paula Risikko: Otetaan muutama hetki tätä debattia, vaikka on aika paljon täs-
tä debatoitu aikoinansa, mutta nyt näyttää olevan tarvetta. Pyydän heitä, jotka haluavat
esittää debattipuheenvuoron, painamaan V-painiketta ja nousemaan seisomaan.

14.08 Sari Sarkomaa kok (vastauspuheenvuoro): Arvoisa rouva puhemies! Kyllä nyt op-
positiolle, erityisesti sosiaalidemokraateille täytyy sanoa se, että tämä varhaiskasvatuslaki
on se laki, jota on pitkään odotettu. Kun oli opetusministerinä Krista Kiuru, mitä tapahtui?
Varhaiskasvatuslaki jäi torsoksi. Nyt tämä hallitus vie tämän lain eteenpäin, ja ensisijaisek-
si on asetettu lapsen etu. 

Mitä muuta on tehty? Varhaiskasvatusmaksuja on useilta perheiltä alennettu, ja sadat
perheet ovat nyt taloudellisesti paremmassa tilanteessa. Mitä on tehty? Maksuttoman var-
haiskasvatuksen kokeilu on liikkeellä. Siitä te olette vain puhuneet, ja tämä hallitus tekee. 

Ja mitä erityisesti on tehty, niin monet perheet ovat ottaneet meihin kansanedustajiin yh-
teyttä, kun laissa ei ole ollut pykälää, joka olisi kieltänyt kiusaamisen ja todennut sen, että
kiusaamista pitää ennaltaehkäistä varhaiskasvatuksessa. Sitä ei ole saatu sinne, vaikka mi-
nisteri Kiurulta sitä erityisesti useilla kirjallisilla kysymyksillä kysyttiin. [Puhemies: Ai-
ka!] Nyt tuo kiusaamisen nollatoleranssi on myös laissa, ja uskon, että Suomen lapset tästä
maan hallitusta kiittävät.

14.09 Tytti Tuppurainen sd (vastauspuheenvuoro): Arvoisa puhemies! Täällä edustajat
Heinonen ja Sarkomaa kuvailevat sinänsä aivan kannatettavia askeleita eteenpäin varhais-
kasvatuksessa. Kyllä aivan oikein on kasvattaa varhaiskasvatuksen laatua, ja me tuemme
myöskin sitä, että maksuttomuutta lisätään, mutta nämä pienet askeleet eteenpäin lähtevät
aivan valtavalta takamatkalta. Nimittäin tämän hallituksen aikana on otettu jättiloikka
taaksepäin nimenomaan siinä lapsen edussa, josta te, edustaja Sarkomaa, tässä äsken kau-
niisti sanoitte. Ennenkuulumatonta, että lapsi on eriarvoisessa asemassa siihen perustuen,
mikä on hänen vanhempansa työmarkkina-asema. Suomalaiset lapset on nyt jaettu kahteen
kastiin: työttömien lapsilla ei ole vastaavaa oikeutta varhaiskasvatukseen kuin niillä lapsil-
la, joiden vanhemmilla on parempi työmarkkina-asema. Tämä on perustavanlaatuinen vir-
he, joka olisi, puhemies, tässä varhaiskasvatuslaissa tullut korjata, aivan kuten nämä ryh-
mäkokoasiat. Ne olisi tullut korjata. Ilman näitä perustavia korjauksia on hyvin vaikea tu-
kea tätä varhaiskasvatuslakiesitystä, vaikkakin siinä niitä pieniä edistysaskeleita on otettu.

Puhemies Paula Risikko: Täällä on aika paljon tällaista surinaa. Kuunnellaan näitä puhei-
ta, ja kokoukset tämän salin ulkopuolelle, kiitos.

14.10 Heli Järvinen vihr (vastauspuheenvuoro): Arvoisa rouva puhemies! Olen keskus-
tellut useiden ylemmän korkeakoulututkinnon omaavien lastentarhanopettajien kanssa
omalla alueellani, ja heistä kukaan ei ymmärrä sitä, miksi tätä muutosta koulutusvaatimuk-
siin pitää viedä eteenpäin. Heistä jokainen, siis jokainen, sanoo, että jos varhaiskasvatuk-
sen laatua halutaan parantaa, päiväkoteihin tarvitaan lisää hoitavia käsiä. Silloin päädytään
jälleen siihen, että ryhmäkoot pitäisi palauttaa ennalleen ja että subjektiivinen päivähoito-
oikeus pitäisi palauttaa, koska näiden kasvattajien mukaan, näiden lastentarhanopettajien
3



Pöytäkirjan asiakohta PTK 74/2018 vp
mukaan juuri tämä osittainen subjektiivinen päivähoito-oikeus aiheuttaa hyvin hajanaisia
päivärytmejä ja rikkoo päiväkodin arkea. Miksi tässä lainsäädännössä ei voisi lähteä liik-
keelle näistä kaikkein vaikuttavimmista tekijöistä ja päätyä sen jälkeen muihin yksityis-
kohtiin?

14.11 Hanna Sarkkinen vas (vastauspuheenvuoro): Arvoisa puhemies! Varhaiskasvatus
on ennen kaikkea lapsen oikeus. Tässä laissa on paljon hyvää, mutta tässä on myös merkit-
täviä puutteita. Lasten yhdenvertaisen oikeuden varhaiskasvatukseen on oltava varhaiskas-
vatuslain ensisijainen ja yksiselitteinen tavoite, ja tämä saavutetaan vain palauttamalla sub-
jektiivinen päivähoito-oikeus. Mutta sitä ei tässä esityksessä tehdä. Lapset ovat edelleen
eriarvoisessa asemassa vanhempien työmarkkina-aseman perusteella. Tämä on sellainen
teko, josta tämä hallitus tullaan muistamaan.

Arvoisa puhemies! Toinen merkittävä puute lakiesityksessä on se, ettei hallituksen pää-
töstä kasvattaa ryhmäkokoja ole tässä esityksessä peruttu, vaikka nyt olisi ollut siihenkin
mahdollisuus. Tällä esityksellä ei siis päiväkoteihin tule yhtään lisää hoitavia käsiä, ei läm-
pimiä sylejä, ja nimenomaan niistä on tällä hetkellä suomalaisissa päiväkodeissa puutetta.

14.12 Sari Essayah kd (vastauspuheenvuoro): Arvoisa rouva puhemies! Tässä laissa on
hyvää se, että lapsen etu on nostettu niin selkeästi keskiöön. Kuitenkin, niin kuin täällä kol-
legat oppositiosta ovat muistuttaneet, tällä kaudella hallitus on kasvattanut ryhmäkokoja ja
henkilöstömitoitusta on tiukennettu. Ne ovat kyllä selkeästi eniten siihen laatuun vaikutta-
via asioita. Itse asiassa tässä on pelättävissä, että pätevyysvaatimusten kiristysten kohdalla
saatetaan myöskin heikentää henkilökunnan tarjontaa entisestään. Me tiedämme, että mo-
nissa kasvukeskuksissa työvoimapula on jo tällä hetkellä vaikea, ja voi olla, että tämä ti-
lanne entisestään heikkenee.

Kristillisdemokraatit ovat lähteneet omassa lausunnossaan tähän lakiin siitä, että olisi
huomioitava yli ja alle 3-vuotiaitten asema ja se, että ne tarpeet ovat erilaiset. Ja tässä ti-
lanteessa erityisesti lastenhoitajien tulevaisuudennäkymät oman ammattikuntansa suhteen
huolestuttavat: mikä on heidän tilanteensa, kun tämä laki astuu voimaan?

14.13 Jani Toivola vihr (vastauspuheenvuoro): Arvoisa rouva puhemies! Edustaja Hei-
nonen on aivan oikeassa siinä, että tämä uusi varhaiskasvatuslaki on laki ja uudistus, jota
on odotettu todella pitkään ja erityisesti siellä kentällä — sitä tukea laadun kehittämiseen,
pedagogiikan kehittämiseen — ja historiallista on se, että lapsen edusta saadaan näin vah-
vat kirjaukset.

Mutta se, mikä tässä kokonaisuudessa on haasteellista, niin kuin täällä on moni nostanut
esiin, on se, että subjektiivista päivähoito-oikeutta on rajattu, ja myöskin heikennykset ryh-
mäkokoihin ja henkilöstömitoituksiin. Itse koen, että sivistysvaliokunnan jäsenenä minul-
la ei ole mahdollisuutta ohittaa tätä tosiasiaa, koska se tuodaan esille lähes jokaisessa asian-
tuntijalausunnossa. Ja haluan huomauttaa, että nämä ovat tahoja, jotka todella päivittäin
tarkastelevat lapsen etua, lapsen hyvinvointia ja pedagogiikkaa, ja kaikki nostavat esille,
että nämä kolme seikkaa heikentävät tämän lain tavoitteita. Jos niistä päästään eroon, niin
silloin se odotettu laki pääsee täyteen voimaansa ja me pääsemme myöskin nauttimaan sen
höydyistä ja eduista.
4



Pöytäkirjan asiakohta PTK 74/2018 vp
14.15 Jukka Gustafsson sd (vastauspuheenvuoro): Arvoisa puhemies! Poikkeuksellises-
ti luen sosiaalidemokraattien vastalauseesta lyhyen kappaleen: ”Varhaiskasvatuksen suu-
rimmat ongelmat ovat henkilöstön liian vähäinen määrä koko toiminta-aikana, liian suuret
ryhmäkoot, vaihteleva laatu, subjektiivisen päivähoito-oikeuden rajaaminen sekä henki-
löstön jaksaminen. Lisäksi työn arvostus ja palkkaus eivät vastaa tehtävän merkitykselli-
syyttä ja vaativuutta. Näihin seikkoihin lakiesitys ei tuo parannusta.” No, myönnän sen,
että tämä palkkausasia on tässä nyt mukana enemmän sen takia, että se vain on näin, että
lastenhoitajien, sosionomien ja lastentarhanopettajien palkkaus kaipaa korjausta, mutta se
ei ole eduskunnan asia. Mutta olennaista on se, että kyllä oli, kuulkaa, raskasta olla sivis-
tysvaliokunnassa, kun lähes kaikki [Puhemies koputtaa] asiantuntijat kajosivat näihin ki-
pukohtiin. [Puhemies: Aika!] Ja nyt kokoomus viittaa tähän kritiikkiin [Puhemies: Aika!]
kintaalla. Eihän se näin voi olla oikein.

14.16 Eeva-Johanna Eloranta sd (vastauspuheenvuoro): Arvoisa puhemies! Lakia to-
della odotettiin, mutta pettymys on ollut melkoinen, kun nämä vanhat hallituksen tekemät
heikennykset jätettiin ennalleen. Täytyy sanoa, että laatu ei korvaa määrää. Vaikka nyt
olette lisäämässä henkilökunnan osaamistasoa — sekin vasta useiden vuosien päästä alkaa
nousta — se ei auta, kun ryhmät ovat kasvaneet. Päiväkotien työntekijätkin ovat sanoneet,
että heidän mahdollisuutensa lasten yksilölliseen huomioimiseen ovat paljon vähentyneet
heikennysten seurauksena. Työntekijät ovat kertoneet myös siitä, että levottomuus on kas-
vanut, melu on kasvanut, tilat ovat ahtaita ja vaaratilanteet ovat lisääntyneet, ja myöskin
vanhemmat ovat sitä mieltä, että tilanne on heikentynyt, muun muassa tasavertaisuuden
näkökulmasta. Ja kun täällä nostettiin esille, että kiusaamiseen puuttuminen on mukana uu-
dessa laissa — mikä on hyvä asia — niin on aika vaikea puuttua kiusaamiseen, kun ryhmät
ovat ylisuuria. Kyllä tässä nyt näyttää siltä, että tämä hallitus jää muistoihin siitä, että las-
ten eriarvoisuus on kasvanut, eikä siitä, että nyt laki antaa mahdollisuuden puuttua kiusaa-
miseen.

14.17 Johanna Ojala-Niemelä sd (vastauspuheenvuoro): Arvoisa rouva puhemies!
Tämä esityksen taso ei kyllä SDP:tä tyydytä. Kyllä tämän kunnianhimon tason olisi tullut
olla korkeampi. SDP haluaa, että subjektiivinen varhaiskasvatusoikeus taataan kaikille lap-
sille ja lasten pitää olla yhdenvertaisessa asemassa. Tämä hallitus on rajannut oikeutta van-
hempien työmarkkina-aseman perusteella. Samoin nämä muut lain tuomat tiukennukset:
Tässä on eri variaatioita. Toiset kaupungit ovat ottaneet ne käyttöön täysimääräisinä ja toi-
set eivät ole ottaneet, jolloin tämä eriarvoisuus edelleen lisääntyy lasten kesken. Päiväko-
tien ryhmäkokoja olisi tullut pienentää, ja lapsille tulisi taata tarpeen mukaista erityistukea
samaan tapaan kuin perusopetuksessa. Erityisesti tässä lakiesityksessä epäonnistuttiin sii-
nä, että eri henkilöstöryhmät asetettiin toisiaan vastaan. Me olemme saaneet koko kevään
tästä sähköpostia, että toisia ei arvosteta. [Välihuutoja] Tämä on kaiken kaikkiaan heikosti
tämän [Puhemies koputtaa] osalta valmisteltu esitys.

14.18 Laura Huhtasaari ps (vastauspuheenvuoro): Arvoisa puhemies! Mitä tulee päivä-
koteihin, niin kyllä päiväkodit ovat perheitä varten eivätkä perheet päiväkotien aikatauluja
varten. Ei minunkaan lapseni ole joka päivä viikossa päiväkodissa, eikä siinä päiväkotien
ohjelma rikkoudu tai pirstaloidu, että he eivät joka päivä pääse antamaan laadukasta var-
haiskasvatusta minun tyttärelleni. 
5



Pöytäkirjan asiakohta PTK 74/2018 vp
Tämä subjektiivisen päivähoito-oikeuden rajaaminen tarkoittaa sitä, että jokaisella on
oikeus 20 tuntiin ja jos on tarvetta, niin sitten sitä annetaan lisää. Päävastuu kasvatuksesta
on perheillä, ja näin sen pitää olla jatkossakin. Ei ole niin, että yhteiskunnalla on päävas-
tuu, vaan perheillä. Ja sitten, jos perheet tarvitsevat lisää, niin sitä tarvittaessa annetaan. On
valitettavaa, että ryhmäkokoja ei palautettu. Jos me haluamme laadukasta päivähoitoa, se
tarkoittaa sitä, että siellä on riittävästi aikuisia ottamassa lasta syliin. Lapsi haluaa syliin,
hän haluaa tulla nähdyksi, [Puhemies koputtaa] hän haluaa tulla kuulluksi. Hän ei halua si-
tä, [Puhemies: Aika!] että me käytämme rahaa sellaisiin asioihin, mitkä eivät [Puhemies:
Aika!] toteuta lapsen oikeutta.

14.19 Tuomo Puumala kesk (vastauspuheenvuoro): Arvoisa puhemies! Tuntuu siltä, että
tästä itse laista pääsääntöisesti ensimmäisessä käsittelyssä ja nyt tässä toisessa käsittelyssä
salissa on kohtuullinen tyytyväisyys mutta sitten tähän lakiesitykseen kuulumattomista
asioista eli subjektiivisesta päivähoito-oikeudesta ja sitten toisaalta tuosta ryhmäkoko-
asiasta on mielipiteitä. Ymmärrän kyllä ne mielipiteet aivan hyvin. Haluan kuitenkin muis-
tuttaa, missä taustassa nuo päätökset aikanaan tehtiin: kuntataloushan oli silloin kuralla ja
kunnille haluttiin antaa mahdollisuuksia, siis väljennettiin normeja, niin että niillä kunnil-
la, jotka haluavat, on jotain mahdollisuuksia saada itsellensä parempia tuloja. No, se lop-
putulema, kun me katsomme Suomen karttaa, on kyllä ongelmallinen — sen voin myöntää
— siinä mielessä, että näitä on otettu käyttöön aika paljon Pohjois-Suomessa ja Itä-Suo-
messa ja sitten niissä kunnissa, joissa menee paremmin, Etelä-Suomessa ja Länsi-Suomes-
sa, ei niinkään. Meidän täytyy kyllä tehdä tästä kokonaisarvio ja kokonaistarkastelu mo-
lempien näiden asioiden osalta tulevaisuudessa. Siinä täytyy myös arvioida, onko tällä saa-
vutettu mitään säästöjä.

14.20 Suna Kymäläinen sd (vastauspuheenvuoro): Arvoisa rouva puhemies! Tähän me-
neillään olevaan aiheeseen ja juuri näihin työttömien lapsiin liittyen, jotka eivät nyt ole
subjektiivisen päivähoito-oikeuden täysimääräisessä piirissä: nämä perheet jäävät siinä
osassa heikommalle, koska silloin kun työtön vanhempi saa sitten töitä, niin hän ei pysty
sitä ottamaan, koska kunnalla ei ole velvollisuutta välittömästi tarjota hoitopaikkaa täysi-
päiväisesti. Jo tämän vuoksi perheet ovat eriarvoisessa asemassa.

Pykälä kiusaamisesta on erittäin tervetullut ja tärkeä, mutta täytyy muistaa, että se ei kiu-
saamista poista, jos henkilökuntaa ei ole riittävästi, jos lapsia on enemmän kuin silmä ker-
keää katsoa. Ja kyllä tämä kolmiportainen tuki on ennen kaikkea myöskin kiusaamisen eh-
käisyyn tarvittava väline, ja se tästä lakiesityksestä nyt puuttuu.

Minä tiedän nämä asiat, sillä minä olen työskennellyt päiväkodissa ennen kuin tulin tä-
hän saliin työskentelemään. Välillä tosin kyllä tuntuu, että siitä on ollut hyötyä tässä salis-
sa työskentelyssäkin.

14.21 Päivi Räsänen kd (vastauspuheenvuoro): Arvoisa rouva puhemies! On hyvä, että
tässä esityksessä panostetaan varhaiskasvatuksen laatuun. Yliopistokoulutetut, pätevät, ar-
vostetut opettajat ovat koko koulutusjärjestelmän menestyksen avain, ja on hyvä, että nyt
myös varhaiskasvatuksessa sitä vahvistetaan.

Suurin ongelma on kuitenkin suuret ryhmäkoot. Vaikka henkilöstön koulutus olisi kuin-
ka korkea tahansa, on vaikea ylläpitää laadukasta varhaiskasvatuksen tasoa, jos ne ryhmät
6



Pöytäkirjan asiakohta PTK 74/2018 vp
ovat liian suuret, ja tässähän hallitus on valitettavasti tehnyt huonoja päätöksiä tämän kau-
den aikana.

Vaikka eduskunnassa ei päätetä palkoista, niin on todettava, että lastentarhanopettajien
palkkataso on häpeällisen alhainen, 2 300 euroa kuussa yliopistokoulutetulla lastentarhan-
opettajalla. Toivottavasti Vantaan kaupungin hyvä esimerkki avaisi tietä sille, että näitä
palkkoja saataisiin sille tasolle, mitä koulutus [Puhemies koputtaa] edellyttää.

14.23 Sari Multala kok (vastauspuheenvuoro): Arvoisa puhemies! Tästä on hyvä jatkaa
ja todella todeta, että varmasti kaikki olemme siitä yksimielisiä tässä salissa, että varhais-
kasvatuksen henkilöstön jatkamiseen ja työtyytyväisyyteen yksi vaikuttava tekijä on tie-
tysti palkkaus. Täällä eduskunnassa emme niitä palkkoja päätä, mutta kotikaupungissani
Vantaalla on tehty päätös, jossa päätettiin nostaa varhaiskasvatuksen opettajien, nykyisten
lastentarhanopettajien, lastenhoitajien sekä erityislastentarhanopettajien palkkoja ja kes-
kittää näille aloille plus muutamille muille naisvaltaisille korkeakoulutuksen aloille tämän
vuoden palkankorotukset. Tästä toivottavasti kuntapäättäjät ottavat esimerkkiä, sillä var-
masti palkkauksella on merkitystä siihen, kuinka hyvin kasvattajat viihtyvät työssään.

Tämä laki, kuten täällä olemme kuulleet, niiltä osin kuin muutoksia on tehty, tuntuu hy-
vin laajalti keräävän kiitosta. Ehkä sitten erimielisyydet liittyvät siihen, mitä tässä laissa ei
ole, ja sen tunnustan, että varhaiskasvatusta on toki kehitettävä tulevaisuudessakin.

14.24 Mika Niikko ps (vastauspuheenvuoro): Arvoisa puhemies! Ihmetyttää tämä va-
semman puolen puolueiden toitotus subjektiivisesta päivähoito-oikeudesta kaikille lapsil-
le. Edustaja Kymäläisen esimerkki siitä, että joissain kunnissa jotkut vanhemmat eivät saa
lapsille kokopäiväistä päivähoito heti, kun he menevät töihin, on kuitenkin yksittäinen esi-
merkki. Emmehän me sen takia halua muuttaa varhaiskasvatuslakia siten, että kaikki lap-
set laitettaisiin säilöön päiväksi päiväkotiin — kahdeksaksi, jopa kymmeneksi tunniksi,
jopa alle 3-vuotiaat lapset — jos vanhemmat ovat kotona. Kyllä ensisijainen lasten kasva-
tusvastuu on vanhemmilla, ja sitä vanhemmuutta meidän pitää tukea kotiin, jos siellä jak-
saminen on puutteellista.

Mutta mitä tulee itse tähän hallituksen esitykseen, niin tämä on totta, että erityisesti hen-
kilöstön määrä pitäisi huomioida paremmin. Kun me tiedämme, että nämä erityislapset on
nytten integroitu lähes joka kunnassa normaalilasten, niin sanotusti, normiryhmiin, niin se
aiheuttaa hyvin paljon vaikeuksia päiväkodin henkilökunnalle selvitä niistä tilanteista, kun
ne erityistukea tarvitsevat lapset eivät sitten osaltaan saa riittävää huomiota, ja sitten siitä
kärsivät myös ne lapset, jotka haluaisivat normaalia päivää viettää ilman pelkoa kiusaami-
sesta tai häirityksi tulemisesta.

14.25 Merja Mäkisalo-Ropponen sd (vastauspuheenvuoro): Arvoisa puhemies! Kun vä-
hänkin kuuntelee varhaiskasvatuksessa toimivien työntekijöiden kertomuksia varhaiskas-
vatuksen arjesta, niin on kyllä pakko sanoa, että tämä lakiesitys ei korjaa riittävästi varhais-
kasvatuksen laatua. Liian suuret ryhmäkoot, subjektiivisen päivähoito-oikeuden rajaami-
sesta johtuvat lasten menemiset ja tulemiset sekä riittävän tuen puute ovat kaikkein suu-
rimmat ongelmat tämän hetken varhaiskasvatuksessa ja heikentävät kaikkein eniten sitä
toiminnan laatua. Myös se, etteivät kaikki lapset saa yhdenvertaista varhaiskasvatusta
muun muassa sen takia, että subjektiivisesta varhaiskasvatusoikeudesta on luovuttu, hei-
kentää huomattavasti varhaiskasvatuksen kokonaisvaikuttavuutta.
7



Pöytäkirjan asiakohta PTK 74/2018 vp
14.26 Sami Savio ps (vastauspuheenvuoro): Arvoisa puhemies! On hyvä, että varhaiskas-
vatuslakia uudistetaan, mutta kieltämättä tähän lakiesitykseen liittyy muutamia ongelmia. 

Perussuomalaiset muun muassa esittivät sitä, että nykymuotoista henkilöstörakennetta
voitaisiin jatkossakin hyödyntää varsinkin näissä alle 3-vuotiaiden ryhmissä siten, että var-
haiskasvatuksen kandidaatin tai sosionomin kanssa samassa ryhmässä voisi työskennellä
nykyiseen tapaan kaksi lastenhoitajaa. Varsinkin pienille lapsille tärkeintä ovat hoito ja
hoiva tutun ja turvallisen aikuisen ja hoitajan seurassa.

Ryhmäkoot ovat myös iso ongelma. Esitimme, että osa-aikaisessa hoidossa olevien las-
ten ryhmäkokoja pienennettäisiin samalle tasolle muiden ryhmien kanssa. Nykyäänhän
osa-aikaisten ryhmässä voi olla jopa 39 lasta, mikä on todella suuri ongelma.

Meitä huolestuttaa myös päiväkotien arvokasta työtä tekevän henkilöstön asema. Eri-
tyistesti lastenhoitajien tilanne tulee heikkenemään henkilöstön kelpoisuusvaatimusten ra-
jun noston myötä. Pysyvä ja sitoutunut henkilökunta on lasten etu.

14.27 Hanna Halmeenpää vihr (vastauspuheenvuoro): Arvoisa rouva puhemies! Tässä
muun muassa edustajat Niikko ja Huhtasaari ottivat voimakkaasti esille sen, että velvolli-
suus lasten hoitamisesta ja varhaiskasvatuksesta kuuluu ensi sijassa vanhemmille. Tästä-
hän ei ole epäselvyyttä varmaan kenelläkään, että näin on, mutta tämä kritiikin kohde, joka
kyllä liittyy tähän lakiesitykseen, koska tästähän on pykälämuutosesityksiäkin tehty, on se,
että subjektiivisen päivähoidon rajaus pitäisi poistaa ja subjektiivisen päivähoito-oikeuden
pitäisi olla kaikille tasapuolisesti. 

Haluan muistuttaa, että subjektiivinen oikeus päivähoitoon ja varhaiskasvatukseen ei ole
velvollisuus. Se on nimenomaan lapsen oikeus päästä päivähoidon ja varhaiskasvatuksen
piiriin tasa-arvoisesti muiden lasten kanssa riippumatta siitä, [Timo Heinonen: Se on van-
hempien oikeus!] mikä on vanhemman sosioekonominen asema tai vaikkapa työllisyysti-
lanne.

Se, mitä tässä myös on kritisoitu, on ryhmäkokojen ja hoitajamitoituksen nykytila. Se ei
millään tavalla nykytilassa tue sitä, että erityisesti pienet lapset saisivat tutulta ja turvalli-
seksi koetulta hoitajalta säännöllistä hoivaa samanarvoisesti, kun ryhmäkoot vaihtelevat
paljon ja hoitajia on lapsilukuun nähden liian vähän.

Puhemies Paula Risikko:  Myönnän vielä neljä vastauspuheenvuoroa tässä vaiheessa, ja
katsotaan sitten, tarvitaanko välillä debattia, mutta mennään kuitenkin välillä puhujalis-
taan. Nämä neljä henkilöä ovat edustajat Vahasalo, Viitanen, Meri ja Myllykoski.

14.29 Raija Vahasalo kok (vastauspuheenvuoro): Arvoisa puhemies! Paljon on vielä
kyllä matkaa siihen, että me ymmärrämme, että varhaiskasvatus ei ole pelkkä työmarkki-
natoimenpide, eikä se ole enää sosiaalihuoltoa, vaan tässä lakipaketissa on se idea, että me
nostamme lapsen kasvun ja kehityksen keskiöön, niin että lapsen oppimisprosesseja ja kas-
vua tuetaan. On hyviä asioita täällä oppositio tuonut esille, niitä ongelmakohtia, mihin pi-
tää puuttua, mutta ne ovat sitten pitkälti seuraavan hallitusohjelman asioita, eli pidetään
niitä mielessä.

Kaikkia ammattikuntia me tarvitsemme edelleenkin. Kysymys on nyt vain siitä, että
kaikki eivät tee kaikkea niin kuin nyt eikä ole semmoista yhteistä pullamössöä vaan jokai-
sen osaaminen pitää hyödyntää täysimääräisesti ja tehdä moniammatillista työtä, ja siitä
syntyy se laatu. 
8



Pöytäkirjan asiakohta PTK 74/2018 vp
Täytyy todeta, että mitä pienempi lapsi on, [Puhemies koputtaa] niin sitä vaativampi on
tehtävä.

14.30 Pia Viitanen sd (vastauspuheenvuoro): Arvoisa rouva puhemies! On todella har-
mi, että tässä yhteydessä ei puututtu näihin ryhmäkokoihin ja subjektiiviseen päivähoito-
oikeuteen. Kyllä me tiedämme sen arjen siellä päiväkodeissa: arvokasta työtä tehdään iha-
nien lasten kanssa, ja kuitenkin siellä on hyvin usein tilanteita, joissa ryhmäkokosäännök-
siä eräällä tavalla pystytään vähän kiertämäänkin, ja ryhmät ovat liian isoja. Tästä olen pal-
jon käynyt keskusteluja myös henkilöstön kanssa eri vaiheissa.

Puhemies! Todellakin, myönteistä keskustelussa on tietenkin ollut se, että ainakin mi-
nun mielestäni tässä asiassa kokoomuksen johtava ajattelija, edustaja Zyskowicz on esi-
merkiksi ilmoittanut, että hän on opposition kanssa samoilla linjoilla ja että hän on tullut
toisiin ajatuksiin tämän subjektiivisen päivähoito-oikeuden yhteydessä, ja [Välihuuto ko-
koomuksen ryhmästä] hän on todennut, että esimerkiksi työttömien perheissä tämä on mer-
kittävä tasa-arvotekijä, ja on maininnut siitä, että seuraavissa hallitusneuvotteluissa tähän
ehkä palataan. Tulkitsen, että edustaja Vahasalokin äsken taisi olla vähän samantyyppisel-
lä linjalla viitatessaan seuraaviin neuvotteluihin. [Raija Vahasalo: Hyviä huomioita!] 

14.31 Leena Meri ps (vastauspuheenvuoro): Arvoisa puhemies! Edustaja Huhtasaari toi
esille perussuomalaisten ajatuksen siitä, että perheitä ei pitäisi syyllistää siitä, että he ha-
luavat hoitaa lapsia kotona, ja myös sen ajatuksen, että nämä palvelut, niin kuin kaikki yh-
teiskunnan palvelut, on suunnattu perheille ja lapsille eikä ole niin päin, että lapsen pitäisi
ehkä olla siellä 8 tuntia, jotta siellä ei tulisi jotain häiriöitä. Minusta se on erikoinen ajatus,
koska lapsen etu kai pitäisi olla se, että hän on hoidossa sen verran kuin perheellä on tar-
vetta.

Jotenkin minusta tämä keskustelu on aivan hullunkurista, se, että ajatellaan niin kuin
näin, että subjektiivinen päivähoito-oikeus on oikeus mennä tarhaan. Se on minusta mie-
luumminkin niin päin, että on oikeus olla omien vanhempiensa kanssa. Jotenkin tuntuu sil-
tä, että enää ei puhuta siitä, että on oikeus viettää aikaa omien vanhempiensa kanssa, vaan
puhutaan siitä, että lapsi pitää saada pois kotoa, että kotona on niin huono olla. Minuun on
ainakin monet perheet olleet yhteydessä ja sanoneet, että ”olenko minä huono vanhempi,
kun minä en viekään 8 tunniksi päivässä lasta hoitoon, minä vietän hänen kanssaan laatuai-
kaa”. 

Puhemies Paula Risikko: Vielä edustaja Myllykoski. Sitten puhujalistaan. 

14.32 Jari Myllykoski vas (vastauspuheenvuoro): Arvoisa rouva puhemies! Edustaja
Huhtasaari nosti kyllä tärkeän asian esille, mutta täytyy sanoa, että kaikilla meillä vanhem-
milla ei ole sellaisia pedagogisia valmiuksia, jotta voimme tukea omia oppimisongelmai-
sia lapsiamme. Siinä mielessä on hyvä, että vanhemmilla on oikeus käyttää jatkossa sub-
jektiivista — toivotaan — oikeutta ja että heidän oman työmarkkinastatuksensa vuoksi
heiltä ei viedä pois tätä mahdollisuutta. Siihen pitää olla suomalaisessa yhteiskunnassa oi-
keutus, että ihminen voi saada tarvitsemaansa tukea. 

Minusta edustaja Niikko hyvin sanoi, että on kysymyksessä nimenomaan se, että mah-
dollistetaan. 
9



Pöytäkirjan asiakohta PTK 74/2018 vp
Edustaja Vahasalolle: En aivan päässyt nyt... Että ”kaikki eivät tee kaikkea” ja että ”kun
se on pullamössöä”, mutta samaan lauseeseen kuitenkin liitätte sen, että pitää olla moni-
osaamista. Se olisi tärkeää, että jokainen [Puhemies koputtaa] osaa moninaisesti hoitaa lap-
sia, niin ettei vain yksi tee opetusta ja katsele, kun toiset pesevät peppuja. 

Puhemies Paula Risikko: Myllykosken puheenvuoro sai kaksi vastauspuheenvuoroa vie-
lä aikaiseksi täällä, elikkä edustajat Huhtasaari ja Vahasalo, ja sitten kyllä puhujalistaan. 

14.33 Laura Huhtasaari ps (vastauspuheenvuoro): Puhemies! Mikä on lapsen oikeus?
Lapsen oikeus on saada hyvä lapsuus. Hyvä lapsuus ei tarkoita sitä, että äiti tai isä on kas-
vatustieteen tohtori tai että pedagoginen koulutus olisi jotenkin taattu siellä kotona. Hyvä
lapsuus tarkoittaa sitä, että sinua rakastetaan, että sinut hyväksytään sellaisena kuin sinä
olet ja että sinä saat ennen kaikkea huomiota omilta vanhemmiltasi, huoltajiltasi ja lähei-
siltäsi. Jokaisella lapsella on oikeus hyvään lapsuuteen. Millä tavalla päiväkoti tuo lapselle
paremman lapsuuden kuin kotihoito? Ei sitä täällä voida päättää, että päiväkoti on parempi
tai lastentarhanopettajat ovat parempia kuin oma vanhempi ja oma koti.

Mitä tulee tähän, kun meillä on nyt jokaisella lapsella oikeus saada se 20 tuntia ja meillä
on hyvä neuvolajärjestelmä, niin sillä perusteella me voimme yksilöllisesti jokaiselle lap-
selle taata vielä lisää pedagogista ohjausta, mikäli neuvolassa ja ammattilaiset lastentarhas-
sa tulevat siihen johtopäätökseen, että nimenomaan tämä lapsi, tämä yksilö, tarvitsee vielä
vähän enemmän pedagogista hoitoa, ja silloin sitä myös myönnetään. [Puhemies koputtaa]
Tässä pidetään siitä huolta. 

14.35 Raija Vahasalo kok (vastauspuheenvuoro): Arvoisa puhemies! Edustaja Mylly-
koskelle vastauksena, että tällä hetkellä kaikki tekevät kaikkea, kun ajatus on se, että kun
kaikilla ammattiryhmillä on erilainen koulutus, joka tuottaa erilaista vahvaa osaamista,
niin silloin me saamme paremman hyödyn siitä, kun jokainen tekee sitä tehtävää, mihin on
kouluttautunut, ja sitten yhdessä, tillsammans, samanarvoisesti tiimissä saadaan tehtyä lap-
sen parhaaksi se työ, mihin on kouluttautunut. Ja tästä tavallaan on kysymys koko tässä
hallituksen esityksessä.

Puhemies Paula Risikko: Sitten puhujalistaan.

14.36 Jukka Gustafsson sd: Arvoisa puhemies! Tässä lakiesityksessä korostetaan lapsen
edun ensisijaisuutta. Oikein. Subjektiivisen päivähoito-oikeuden rajaaminen ja yli kolme-
vuotiaiden ryhmäkokojen kasvattaminen Sipilän hallituksen toimesta sotii kuitenkin räi-
keästi tätä periaatetta vastaan. Nyt käsillä olevassa laissa nämä heikennykset olisi tullut ku-
mota. Subjektiivisen päivähoito-oikeuden rajoittaminen on johtanut siihen, että kuntakoh-
taiset ratkaisut eroavat toisistaan. Kaikilla lapsilla ei ole enää yhtäläistä oikeutta laaduk-
kaaseen varhaiskasvatukseen.

Kävin vanhoja asiantuntijapapereita lävitse tarkoituksella reilun kahden vuoden takaa,
kun käsiteltiin sivistysvaliokunnassa tätä subjektiivisen oikeuden rajaamista. Jukka Mäke-
lä, lastenpsykiatri, lasten ja vanhempi—lapsi-suhteitten psykoterapeutti, erityisasiantunti-
ja THL:stä, totesi näin kirjallisessa asiantuntijalausunnossaan: 

”Lakimuutos tulee vähentämään suomalaislasten sosioemotionaalista hyvinvointia ja
käynnistämään syrjäänjoutumisen kierteen uusille lapsille. Perustelen tätä kahden itsenäi-
10



Pöytäkirjan asiakohta PTK 74/2018 vp
sen ilmiön kautta, joihin molempiin ehdotettu lakimuutos vaikuttaa haitallisesti. Ensim-
mäinen on, että yhteisöllisyyden kokemukset tutussa vertaisryhmässä ovat oleellisia lap-
sen aivojen kehitykselle. Lakimuutos tulisi oleellisesti vähentämään varhaiskasvatusryh-
mien yhtenäisyyttä. Toinen on, että perheen (erityisesti äitien) kokema vanhemmuuden
tuki on tärkein suojatekijä lasten kaltoinkohtelua vastaan. Molempien ilmiöiden kannalta
viime vuosien tieteellinen tutkimus on tuonut uutta tietoa, jonka varassa vanhoja näkökul-
mia on syytä tuulettaa.” 

Sitten hän jatkaa näin: 
”Lapsen aivojen kehitykselle tärkeä moniulotteinen sosiaalinen ympäristö muuttuu eh-

dotuksen myötä oleellisesti heikommaksi. Tärkein aivojen kehitystä muovaava vaihe on
aika ennen kouluikää. Aivot kehittyvät toiminnassa: vuorovaikutuksessa arjen ympäristö-
jen ja niissä olevien ihmisten kanssa. Ihmissuhteet ovat ihmisaivojen ensisijainen tehtävä-
kenttä ja siten ne myös suuntaavat aivojen kehitystä vahvimmin. Kun ihmissuhteet pysy-
vät hallittavina, aivot voivat keskittyä taitojen ja tietojen oppimiseen. Lapsi hyötyy merkit-
tävästi varhaisista ryhmäkokemuksista, joissa ryhmä säilyy tuttuna. Tuttuus lisää hallin-
nan tunnetta; vaihtuvuus kuormittaa sitä ja nostaa lapsen stressitasoa. Stressitason nousu
vähentää kykyä sosiaalisuuteen.”

Arvoisa puhemies! Voi kun minä niin tykkään tekstistä mutta joudun lopettamaan tässä
kohtaa. Tämä oli myöskin kannanotto nyt vähän tähän keskusteluun päivähoidon, kotien,
vanhempien kasvatuksesta. Haluan kuitenkin sanoa sen, että minustakin on hieno asia, jos
lasten vanhemmat haluavat kasvattaa ja hoitaa lastaan, mutta tässä tulee nyt vahvasti todet-
tua se tieteellisten tutkimusten pohjalta, mikä tällaisen lapsiryhmän merkitys kasvun kan-
nalta on.

Arvoisa puhemies! Tämä varhaiskasvatuksen kehittäminen on meille sosiaalidemokraa-
teille yksi tärkein prioriteetti. Laadukas ja kaikkien lasten ulottuvilla oleva varhaiskasva-
tus antaa lapsille hyvän ponnahduslaudan ponnistaa elämässään eteenpäin. Toki tämä var-
haiskasvatus on sitten myöskin tämän päivän tuki ja turva lasten vanhemmille yhdistää työ
ja muu elämä fiksulla tavalla.

Sain lain valiokuntakäsittelyn aikana olla aika raskaissa tilanteissa, kun kuuntelin, kuin-
ka asiantuntija toisensa jälkeen sanoo saman: vuonna 2015 tehtyihin merkittäviin heiken-
nyksiin olisi pitänyt puuttua. No ei puututtu. Me tarvitsemme varhaiskasvatuksen kokonai-
suudistuksen mutta ei niin, että ratkaisematta jäävät suurimmat varhaiskasvatuksen epä-
kohdat.

Suomalaisen varhaiskasvatuksen mallin vahvuus on ajatus siitä, että kasvatus, opetus ja
hoito ovat tasapainossa. Tältä pohjalta on syytä nostaa varhaiskasvatuksen henkilöstön
koulutus- ja osaamistasoa ja pedagogisia valmiuksia huomioiden kaikki henkilöstöryh-
mät. En tiedä, miten sen osaisin nätisti sanoa, mutta kyllä lain valmistelun yhteydessä epä-
kunnioittavasti kohdeltiin lastenhoitajia ja sosionomeja. Valiokunta kuitenkin omassa
työssään minun mielestäni onnistui kohtuullisen hyvin tältä osin paikkaamaan hallituksen
onnetonta esitystä tästä näkökulmasta, mutta on se syytä edelleenkin vahvasti todeta, että
huonosti oli laki valmisteltu ja tavallaan valuvikoja siihen jäi, minkä takia sosiaalidemo-
kraatit tekivät merkittäviä pykälämuutosesityksiä, jotka ekassa käsittelyssä hävisimme:
pykälämuutos subjektiivisen päivähoito-oikeuden palauttamiseksi, pykälämuutos vuoro-
hoidon järjestämiseksi eka- ja tokaluokkalaisille, pykälämuutos psykologipalveluiden saa-
miseksi varhaiskasvatukseen, pykälämuutos sosionomin kelpoisuudesta toimia varhais-
kasvatuksen opettajana lisäkoulutuksella (opettajan pedagogiset opinnot).
11



Pöytäkirjan asiakohta PTK 74/2018 vp
Arvoisa puhemies! Kaiken tämän jälkeen joudun toteamaan sen, arvoisa puhemies, että
esitän tämän hallituksen esityksen hylkäämistä. [Kokoomuksen ryhmästä: Oho!] Siinä on
varhaiskasvatuslaki, kakkoslaki, kolmoslaki, neloslaki ja viides laki eli hallituksen esitys
40. Näin. [Timo Heinonen: Synkkää olisi lapsille, jos menisi läpi!]

14.43 Pilvi Torsti sd: Arvoisa puhemies! Tässä keskustelussa on käynyt hyvin esiin,
kuinka varhaiskasvatuksessa on kolme mega-asiaa, jotka ovat tärkeitä ja ylitse muiden.
Tärkeää on lasten tasa-arvo ja yhdenvertaisuus eli kaikkien lasten yhtenäinen subjektiivi-
nen varhaiskasvatusoikeus kaikkialla Suomessa. Tärkeää on varhaiskasvatuksen laatu, ja
laatu rakentuu sellaisista asioista kuin ryhmien koko, aikuisten määrä, varhainen ongel-
miin puuttuminen ja henkilöstön osaaminen ja koulutus. Laatuun vaikuttavista tekijöistä
saamme myös jatkuvasti tutkimustietoa. Ja tärkeää on vielä se, että mahdollisimman moni
lapsi osallistuu varhaiskasvatukseen. Tähän liittyy pitkän aikavälin tavoitteemme maksut-
tomasta varhaiskasvatuksesta osana kaikille lapsille kuuluvaa koulutuspolkua. Siis kolme
asiaa: yhdenvertaisuus, varhaiskasvatuksen laatu ja kaikkien lasten osallistuminen.

Arvoisa puhemies! Suomalainen varhaiskasvatus on ollut maailman tasolla huippua.
Olemme olleet jopa radikaali edelläkävijä siinä, miten suhtaudumme lapseen ja lapsen ky-
kyihin. Mallimme, niin sanottu educare-malli, on kerännyt kiinnostusta jo pitkään, ja se on
myös todettu aika toimivaksi. Muutama vuosi sitten olimme maailman ykkösiä kansainvä-
lisessä 50 maan vertailussa, ja ehkä se meidän vakuuttavuutemme on nimenomaan liitty-
nyt tähän tutkimuslähtöisyyteen. 

No tätä maailman parasta mallia nykyhallitus on niin sanotusti uudistanut rapauttamalla
ensin yhdenvertaisuutta, kun lapset jaettiin kahteen kastiin, niin sanottuihin 20-tuntisiin
sen perusteella, ovatko vanhemmat kotona joko työttömyyden tai muun syyn takia, ja mui-
hin lapsiin. Laatua on heikennetty suurentamalla ryhmäkokoja ja vähentämällä aikuisten
määrää ryhmissä. Eli kyllä tämä kolmen vuoden uudistustyö on heikentänyt lasten yhden-
vertaisuutta ja varhaiskasvatuksen laatua, aivan niin kuin meidän erinomaista työtä tekevä
valiokunnan puheenjohtaja Tuomo Puumala tuossa aiemmin keskustelussa tunnusti.

Nyt meillä on sitten tämä laki. Lain ensimmäisen käsittelyn jälkeisten äänestyksien jäl-
keen on selvää, että laki ei korjaa näitä perustavanlaatuisia megaongelmia. Se ei korjaa
subjektiivista oikeutta kaikille lapsille, se ei korjaa ryhmäkokoasetusta, eikä se myöskään
tuo varhaiskasvatukseen kaivattua erityistukea ja lisäosaamista varhaisesta puuttumisesta.
Henkilöstön osaamistason ja koulutustason nostaminen olisi edellyttänyt huolellista val-
mistelua sen sijaan, että hallituksen esitys tuotiin eduskuntaan muodossa, joka on kurjalla
tavalla ja tarpeettomasti luonut jännitteitä henkilöstön keskuuteen ja jopa riskeeraa henki-
löstön saatavuutta tulevina vuosina ja jättää täysin auki tarvittavan ja merkittävän lisäkou-
lutuksen rahoituksen ja sisällön.

Arvoisa puhemies! On siis ristiriitaista ja perusteetonta säätää uusia muutoksia ja sinän-
sä kannatettavia tavoitteita, jos tasa-arvon ja laadun kannalta perustavanlaatuisia heiken-
nyksiä ei ensin korjata. Tämän lain sijaan tarvitsemme pitkäjänteisen varhaiskasvatuksen
kokonaisuudistuksen, siis sellaisen tulevaisuusuudistuksen, jonka lähtökohtana ovat nämä
kolme mega-asiaa, joista kaikki puhuvat: lasten yhdenvertainen asema, varhaiskasvatuk-
sen laatu ja kaikkien lasten osallistuminen.

Arvoisa puhemies! Kuten edustaja Gustafsson totesi, varhaiskasvatuksen kehittäminen
on SDP:n tärkeimpiä prioriteetteja. Laadukas ja kaikkien lasten ulottuvilla oleva varhais-
kasvatus antaa lapsille hyvän pohjan ponnistaa elämässä eteenpäin, ja perheille se on tuki
12



Pöytäkirjan asiakohta PTK 74/2018 vp
ja turva työn ja muun elämän yhteensovittamisessa. SDP:llä on selkeät ydinkohdat, jotka
ovat ohjanneet työtämme myös tämän lain käsittelyssä: Pitkän aikavälin tavoitteena on teh-
dä varhaiskasvatuksesta maksutonta — se nostaisi eurooppalaisittain alhaista varhaiskas-
vatuksen osallistumisastetta merkittävästi. Haluamme kaikille lapsille subjektiivisen oi-
keuden kokoaikaiseen varhaiskasvatukseen — kyse on nimenomaan lapsen oikeudesta ja
edusta. Haluamme uudistaa lapsiryhmien ja varhaiskasvatuksen ammattilaisten välisen
ryhmäkokosääntelyn — tavoitteena sellaiset ryhmäkoot, jotka mahdollistavat jokaisen lap-
sen yksilöllisten tarpeiden huomioinnin. Ja haluamme ulottaa varhaiskasvatukseen sellai-
sen erityistuen, joka meillä jo peruskoulussa on, mutta ei tässä varhaisessa vaiheessa, vaik-
ka kaikki vannovat varhaisen puuttumisen nimiin. Haluamme edelleen kehittää tätä suo-
malaista mallia, jossa kasvatus, opetus ja hoito ovat tasapainossa — nimenomaan educare-
mallia, joka maailmallakin tunnetaan. Tältä pohjalta on syytä nostaa varhaiskasvatuksen
henkilöstön koulutus- ja osaamistasoa ja pedagogisia valmiuksia, ja todellakin huomioi-
den kaikki henkilöstöryhmät. Yhdyn edustaja Gustafssonin ehkä lievään suruunkin siitä,
millaisessa muodossa tämä laki näiden henkilöstöryhmien näkökulmasta todella tänne
eduskuntaan tuotiin. Ja totta kai haluamme kehittää lähikoulupolkua myös lähipäiväkotien
osalta jatkossa.

Arvoisa puhemies! Sosiaalidemokraattiset edustajat esittivät ensin sivistysvaliokunnas-
sa ja sitten täällä lain ensimmäisessä käsittelyssä todella perustavanlaatuisia muutoksia la-
kiesitykseen, jotka edustaja Gustafsson kävi läpi. Käsittely teki selväksi, että voimaan tul-
lessaan hallituksen esitys jättää ratkaisematta suurimmat varhaiskasvatuksemme epäkoh-
dat, jotka on tässä nyt useaan kertaan käyty läpi. Lisäksi henkilöstön työnkuva-, koulutus-,
osaamis- ja kelpoisuuspykälät olivat ohuesti valmisteltu kokonaisuus. Kuten valiokunnan
mietinnössä todettiin, ”valiokunta toteaa, että keskustelua henkilöstörakennepykälästä on
osaltaan lisännyt hallituksen esityksen yksityiskohtaisten perustelujen epäonnistunut muo-
toilu”. Lisäksi esitys ei tuo mitään etenemispolkua kohti maksutonta varhaiskasvatusta.

Arvoisa puhemies! Kävimme pitkän pohdinnan siitä, miten suhtaudumme lakikokonai-
suuteen tässä kakkosvaiheen käsittelyssä. Näkemyksemme on, että tämä laki nykytilan-
teessa jatkaisi ristiriitaista varhaiskasvatussäätelyä, koska siitä puuttuvat kaikki listatut
megaluokan asiat. Tämä jatkaa jonkinlaista laput silmillä -työtapaa, jossa mennään eteen-
päin eikä korjata ensin sitä, mikä on jäänyt rikkinäiseksi.

Arvoisa puhemies! Tarvitsemme todellisen pitkäjänteisen varhaiskasvatusuudistuksen,
jonka johtotähtenä on todellinen lapsen etu eli yhdenvertaisuus, laatu ja kaikkien osallistu-
minen. Sen vuoksi kannatan edustaja Gustafssonin tekemää hylkäysehdotusta ja kannatan
samalla edustaja Elorannan aiemmin tekemiä lausumaehdotuksia vastalauseen mukaisina.

14.50 Timo Heinonen kok: Arvoisa rouva puhemies! Kun kuunteli entistä sosiaalidemo-
kraattista opetusministeriä Jukka Gustafssonia, niin tuli olo, että SDP on parempi opposi-
tiossa kuin hallituksessa. Ette te vaka-lakia tehneet, kun teillä oli opetusministerin salkku.
Nyt esitätte valtavasti hyviä ja sinänsä tärkeitä asioita, kun teillä ei ole opetusministerin
salkkua eikä hallitusvastuuta eikä myöskään taloudellista vastuuta. Siitä toki hallitusvas-
tuussakaan ette niin kovin suurta huolta kantaneet. [Jukka Gustafsson: Miten niin?] Ja mitä
vielä, lopuksi entinen opetusministeri, sosiaalidemokraattien edustaja Gustafsson esittää
koko varhaiskasvatuslain hylkäämistä. Ihmettelen, sillä tämä hallitus jää historiaan siitä,
että tämä hallitus saa aikaiseksi tähän maahan varhaiskasvatuslain, lain, joka nostaa lapsen
edun kaiken varhaiskasvatuksen suunnittelun ja toteuttamisen keskiöön, lisäksi lain, jossa
13



Pöytäkirjan asiakohta PTK 74/2018 vp
nostetaan lapsen suojeleminen kiusaamiselta, väkivallalta ja häirinnältä ensimmäistä ker-
taa lain tasolle jo varhaiskasvatuksessa päiväkotien arjessa, lain, jossa varhaiskasvatuksen
laatua parannetaan henkilöstön osaamis- ja koulutustasoa nostamalla, ja lain, jossa tiedon-
kulkua päiväkodin ja perheiden välillä parannetaan. 

Sinänsä olen samaa mieltä siitä, että ryhmäkokoja olisi aina mukava pienentää. Tämä on
itse asiassa aika ikuisuuskysymys ollut. Olen siis itse entinen opettaja, ja niin kauan on pu-
huttu peruskoulujen ryhmäkokojen rajaamisesta lailla. Ei sitä ole tässä eduskunnassa teh-
ty, ja hallituksessa näinä vuosina, kun itse olen tässä talossa ollut, ovat itse asiassa olleet
kyllä kaikki tämän salin puolueet vasemmistoliitosta sosiaalidemokraattien kautta
RKP:hen. Ei yksikään hallitus ole sitä tehnyt, että olisi perusopetuksen ryhmäkoko rajattu,
mutta kaikki puolueet vuoron perään ovat sitä pitäneet esillä. [Pia Viitanen: Tämä hallitus
kasvatti ryhmäkokoja!] — Itse asiassa tämän hallituksen aikana on talous laitettu kuntoon,
[Jukka Gustafsson: Ai jaa!] niin kuntatalous kuin valtiontalouttakin merkittävällä tavalla,
ja tällä hetkellä on mukava saada kuulla kunnista niitä uutisia, mitä esimerkiksi Vantaalta
tuli, että Vantaa on päättänyt nostaa päiväkodin henkilökunnan lastentarhanopettajien ja
lastenhoitajien palkkoja ja panostaa tätä kautta varhaiskasvatukseen lisää saadakseen kou-
lutettua hyvää, osaavaa henkilökuntaa lisää. Toivottavasti tämä viesti ja tämä toimintatapa
leviää muihinkin kuntiin. Monet kunnat ovat myös palauttaneet ryhmäkoot aiemmalle ta-
solle sen jälkeen, kun kuntatalous on sen mahdollistanut. Kun kunnilla ei enää mene niin
huonosti, niin on muutos tehty. Näin toimi muun muassa oma kotikuntani, piskuinen Lop-
pi. Meillä muutaman vuoden oli käytössä isompi ryhmäkoko. Saman tien, kun talous mah-
dollisti sen, me palasimme siihen pienempään ryhmään, ja toivottavasti pystymme tulevai-
suudessa entisestään pienentämään näitä opetusryhmiä niin varhaiskasvatuksessa päiväko-
dissa kuin koulussa aina lukioon asti.

Eli silloin, kun talous on kunnossa, niin valtiontalous kuin kuntatalous, voidaan panos-
taa näihin asioihin, joista olemme varmasti kaikki yhtä mieltä, että haluamme tarjota mah-
dollisimman paljon, mahdollisimman laadukasta, mahdollisimman hyvää varhaiskasvatus-
ta kaikille. Sen takia kokoomuskin on asettanut tavoitteeksi, että meillä tulevaisuudessa
olisi maksuton varhaiskasvatus, jossa ei enää kenenkään kohdalla jäisi maksuista kiinni se,
että päästään varhaiskasvatuksen piiriin. Ja kun täällä salissa vihreät antoivat ymmärtää,
että jollain tavalla meidän varhaiskasvatus, subjektiivinen päivähoito-oikeus olisi tällä het-
kellä lapsen oikeus, eihän se sellainen tällä hetkellä Suomessa ole, vaan se oikeushan on ni-
menomaan vanhemmilla, jotka tekevät sen ratkaisun lapsensa puolesta, pääseekö lapsi päi-
väkotiin varhaiskasvatuksen piiriin vai ei. [Eduskunnasta: Hyvä pointti!] Aika harvassa ti-
lanteessa lapsia on pakotettu varhaiskasvatukseen. Yleensä ne ovat tapahtuneet huostaan-
ottojen kautta, ja silloin ollaan poikkeuksellisen vakavissa tilanteissa. Mutta jos vanhem-
mat itse päätyvät siihen ratkaisuun, että he eivät halua käyttää varhaiskasvatuksen palve-
luita, osaavaa henkilökuntaa, erityisosaamista ja muuta siellä, niin silloin ei lapsella ole
oikeutta niihin, vaikka se olisi sen lapsen etu. Tämä kannattaa kyllä tässäkin keskustelussa
esillä pitää. Sen takia on varmasti perusteltua myös kokoomuksen tavoitetta viedä eteen-
päin siinä, että meillä esiopetusta varhennettaisiin vaikkapa kaksivuotiseksi niin, että jo 5-
vuotiaat lapset tulisivat oikeutetuiksi esiopetukseen, joka voisi olla kaksivuotinen. Mieles-
täni keskustan esitys tälläisesta pienten koulusta on sekin varsin tervetullut, ja se toteuttaisi
nimenomaan sitä pienen lapsen oikeutta eikä vain sitä, että oikeus on vanhemmilla käyttää
näitä palveluita. 
14



Pöytäkirjan asiakohta PTK 74/2018 vp
Itse olen samaa mieltä, mitä tässä keskustelussa on esille tuotu, että koti on kyllä lapsille
hyvä paikka ja vanhemmat, isät ja äidit, isovanhemmat ja muut läheiset siinä ovat tärkeitä
kasvattajia. Mutta kyllä itse alleviivaan sitä, että erittäin tärkeässä roolissa tänä päivänä on
myös koulutuksen saanut ammattitaitoinen henkilökunta, ja siksi itse halusin alleviivata si-
tä, että joissain tilanteissa on vain hyvä, että lapsi saa muitakin aikuisia siihen lähelle, ja
mielellään sellaisia, jotka ovat koulutettuja siihen. Sen takia tässä varhaiskasvatuslaissa
nyt vahvistetaan lapsen etua ja koulutetun henkilöstön määrää niin, että 2030 mennessä
kaksi kolmasosaa henkilökunnasta on korkeasti koulutettuja eli joko korkeasti koulutettu-
ja lastentarhanopettajia tai varhaiskasvatuksen sosionomeja. Eli silloin meillä on taattu se,
että meillä on myös varhaiskasvatuksessa korkeasti koulutettua, huippuosaavaa ammatti-
kasvattajaa. Tämän nimeen itse asiassa vannomme aika usein, kun puhumme Pisa-tulok-
sistakin, eli tuomme esille sen, että Suomessa on panostettu opettajien koulutukseen, sii-
hen, että Suomessa on korkeasti koulutetut opettajat. 

Tämä varhaiskasvatuslaki on hieno. En ymmärrä, miksi tämä kannattaa kokonaan hau-
data, [Puhemies: Aika!] niin kuin sosiaalidemokraatit esittivät, vaan mielestäni tämä kan-
nattaa viedä maaliin ja ... [Puhemies keskeyttää puheenvuoron puheajan ylityttyä]

14.58 Hanna Sarkkinen vas: Arvoisa puhemies! Vasemmistoliitto näkee laadukkaan
varhaiskasvatuksen ennen kaikkea lapsen oikeutena. [Timo Heinonen: Se on perheen oi-
keus!] Tätä tukee myös nyt käsiteltävä varhaiskasvatuslaki, jossa korostuu pedagoginen
näkökulma ja lapsen oikeus oppimiseen. Varhaiskasvatuslaissa on paljon hyvää mutta
myös merkittäviä puutteita. Oikeus varhaiskasvatukseen ei voi olla riippuvainen lapsen
huoltajan työmarkkinatilanteesta tai lapsen kotikunnasta. Nyt kotikunnasta riippuen lapsel-
la voi olla oikeus joko täyteen varhaiskasvatukseen tai osapäiväiseen varhaiskasvatuk-
seen. Tämä on alueellista eriarvoisuutta.

Arvoisa puhemies! Varhaiskasvatuksella on merkittävä rooli lasten taustoista johtuvien
erojen tasoittamisessa, myöhempien oppimisongelmien estämisessä sekä vanhemmuuden
ja lapsiperheiden arjen tukemisessa. Hallituksen päätös rajata varhaiskasvatusoikeutta on-
kin ollut suuri virhe, jota ei tällä lailla valitettavasti korjata.

Arvoisa puhemies! Laadukas ja lähipalveluna saatava varhaiskasvatus on myös yksi tär-
keimmistä keinoista edistää työelämän tasa-arvoa ja erityisesti naisten työssäkäyntiä. Var-
haiskasvatuksen laatuun on kuitenkin vaikuttanut heikentävästi hallituksen päätös kasvat-
taa lapsiryhmiä. Uudessa varhaiskasvatuslaissa ei valitettavasti peruta hallituksen päätöstä
kasvattaa ryhmäkokoja. Ryhmäkokoja olisikin nyt lakimuutoksen yhteydessä pienennettä-
vä. Myös subjektiivisen päivähoito-oikeuden rajaus on johtanut ryhmäkokojen kasvami-
seen, sillä se on kasvattanut osa-aikaisessa hoidossa olevien lasten määrää. Osa-aikaisesti
varhaiskasvatuksessa olevien lasten ryhmien suhdeluku on merkittävästi heikompi kuin
kokopäiväisissä ryhmissä, mikä on lasten yhdenvertaisuuden kannalta suuri ongelma. Jat-
kossa henkilöstömitoituksen on oltava sama riippumatta siitä, kuinka paljon lapsi on var-
haiskasvatuksessa.

Arvoisa puhemies! Varhaiskasvatuksen laadun takaa koulutettu ja moniammatillinen
henkilöstö. Lain sisältämä henkilöstön koulutustason nosto on kannatettava tavoite, sillä
riittävän pedagogisen koulutuksen saaneella henkilöstöllä on tutkimuksissa osoitettu ole-
van positiivinen yhteys lapsen kehitykseen. Henkilöstön pedagogisten taitojen lisäksi
myös lastenhoitoon liittyvä osaaminen on oleellinen osa päiväkotien arkea. Varhaiskasva-
tuksen moniammatillinen tiimi varmistettaisiin säätämällä henkilöstörakenteesta niin, että
15



Pöytäkirjan asiakohta PTK 74/2018 vp
yhdellä kolmesta olisi kasvatustieteiden tutkinto, yhdellä kolmesta sosionomin tutkinto ja
yhdellä kolmesta soveltuva sosiaali- ja terveysalan tai kasvatusalan tutkinto eli lastenhoi-
tajan pätevyys. Lakiesityksessä ei perustella, miksi ylempi ammattikorkeakoulututkinto
rajataan pois päiväkodin johtajan kelpoisuudesta, vaikka tutkinto antaa valmiudet johtaja-
na toimimiseen. Johtajan kelpoisuus pitäisikin olla sekä kasvatustieteiden maisterilla että
ylemmän ammattikorkeakoulututkinnon suorittaneella sosionomilla. Valitettavasti nämä
esityksemme henkilöstörakenteesta hävisivät lain ensimmäisessä käsittelyssä.

Hallituksen esityksen ongelmana on, että siinä ei ole riittävästi arvioitu henkilöstöraken-
teen muutoksen vaikutuksia lastenhoitajien työllisyyteen. Lastenhoitajien määrän arvioi-
daan lakiesityksessä vähenevän 9 000 henkilön verran, mutta tarkempi analyysi vähennyk-
sen vaikutuksista puuttuu. Vasemmistoliitto näkee tärkeänä, että lastenhoitajille räätälöi-
dään oma muutosturva esimerkiksi jatkokouluttamisen helpottamiseksi, sillä muuten laki-
esitys voi johtaa lastenhoitajien mittaviin irtisanomisiin ja työttömyyteen.

Arvoisa puhemies! Entistä useampi lapsi tarvitsee varhaiskasvatusta perinteisen virka-
ajan ulkopuolella. Lakiesityksessä esitetään vuorohoidon järjestämisestä pykälä, joka on
voimassa olevaan lakiin nähden uusi. Pykälä selkeyttää kuntien velvollisuutta vuorohoi-
don järjestämiseen. Kuitenkin vuorohoidon käytännöissä on esimerkiksi epäsäännöllisen
rytmin vuoksi paljon erityispiirteitä, jotka tulisi ottaa paremmin huomioon, jotta lapsen oi-
keus varhaiskasvatukseen toteutuisi yhdenvertaisesti riippumatta siitä, onko lapsi hoidos-
sa virka-aikaan vai vuorohoidossa. Myös vuorohoidon henkilöstön työhyvinvoinnin tur-
vaamisessa ja osaamisen kehittämisessä on tunnistettava vuorohoidon erityispiirteet. Vuo-
rohoitoa olisi kehitettävä myös pienten koululaisten palveluna, jotta esimerkiksi vuorotyö-
tä tekevät tai toisella paikkakunnalla työskentelevät tai opiskelevat vanhemmat eivät jou-
tuisi jättämään 7—8-vuotiaita pitkiksi ajoiksi yksin kotiin.

Arvoisa puhemies! Lakiesitys ei paranna riittävästi erityistä tukea tarvitsevien lasten oi-
keuksia, vaikka varhaiskasvatus tarjoaa hyvät mahdollisuudet varhaiseen tukeen ja ongel-
mien ennaltaehkäisyyn. Lakiin on lisättävä kolmiportaisen tuen malli esi- ja perusopetuk-
sen tavoin. Lasten ja perheiden tuen vahvistaminen varhaiskasvatuksessa vaatii myös psy-
kologien vahvempaa roolia muiden koulutusasteiden tavoin.

Vain muutama prosentti tehostetun ja erityisen tuen tarpeessa olevista lapsista on tällä
hetkellä yksityisen varhaiskasvatuksen piirissä, mikä kertoo lasten systemaattisesta syrjin-
nästä erityisen tuen tarpeen perusteella. Myös yksityiset palveluntuottajat on velvoitettava
antamaan lapselle tämän tarvitsema erityinen tuki, jotta lapsen yhdenvertaiset oikeudet to-
teutuvat palveluntuottajasta riippumatta.

Arvoisa puhemies! Ennen yksityiset päiväkodit olivat lähinnä pieniä, esimerkiksi vaih-
toehtoista pedagogiikkaa tarjoavia yhdistyksiä ja säätiöitä. Nyt me voimme puhua päivä-
kotibisneksestä, kun isot, suuria voittoja tavoittelevat kotimaiset ja ulkomaiset ketjut val-
taavat vauhdilla alaa. Esimeriksi lapsiasiavaltuutettu on esittänyt huolensa taloudellisen
voiton tavoittelusta varhaiskasvatuksessa. Yksityisen päiväkodin hoitosopimuksessa saa-
tetaan määrätä esimerkiksi niin, että jos lapsella ilmenee tarvetta erityiseen tukeen tai hoi-
toon, hoitosopimus voidaan purkaa. Tällaiset ehdot asettavat lapset eriarvoiseen asemaan
eivätkä ole lapsen edun mukaisia. Lisäksi kaupallisissa päiväkodeissa henkilöstöllä on kes-
kimääräistä pienemmät palkat. Vasemmistoliiton mukaan varhaiskasvatuslaissa olisi sää-
dettävä voitontavoittelun kiellosta yksityisessä varhaiskasvatuksessa, aivan kuten perus-
opetuslaissa jo tehdään.
16



Pöytäkirjan asiakohta PTK 74/2018 vp
Arvoisa puhemies! Vasemmistoliiton pitkän aikavälin tavoitteena on siirtyminen mak-
suttomaan varhaiskasvatukseen. Tähän päästään siirtymällä ensin kaksivuotiseen velvoit-
tavaan esikouluun 5—6-vuotiaille. Kaksivuotinen esikoulu vahvistaisi entisestään varhais-
kasvatuksen ja perusopetuksen yhteistyötä sekä helpottaisi lapsen koulutaipaleen aloitta-
mista. Opinpolkua on kehitettävä alkupäästä tekemällä esi- ja alkuopetuksesta joustava ko-
konaisuus, jossa eri-ikäiset lapset voivat edetä yhdessä yksilöllisempään tahtiin kankean,
lapsen syntymävuoteen perustuvan jaottelun sijasta. Myös lähipäiväkodin merkitys on lä-
hikoulun tavoin tunnustettava.

Arvoisa puhemies! Edellä mainituilla perusteilla kannatan edustaja Elorannan tekemiä
lausumaesityksiä sekä esitän Vasemmistoliiton vastalauseen mukaiset seitsemän lausuma-
ehdotusta.

15.05 Sari Multala kok: Arvoisa puhemies! Varhaiskasvatus on tutkitusti koulupolun
vaikuttavimpia vaiheita. Laadukas varhaiskasvatus tasaa perhetaustasta johtuvia eroja, tu-
kee lasta tämän kognitiivisten ja sosiaalisten taitojen oppimisessa sekä luo edellytyksiä
koulupolun aloittamiselle.

Olen erityisen iloinen, että nyt vihdoin eduskunta on säätämässä uutta varhaiskasvatus-
lakia, jolla vihdoin saatetaan loppuun hallinnonalan siirto sosiaali- ja terveysministeriön
alaisuudesta opetusministeriön alaisuuteen ja vahvistetaan samalla lapsen oikeutta laaduk-
kaaseen varhaiskasvatukseen ja nostetaan henkilöstön koulutustasoa. Varhaiskasvatukses-
ta tulee vihdoin osa koulutus- ja kasvatusjärjestelmää. Tämä on osoitus siitä, että yhteis-
kunta tunnustaa vihdoin varhaiskasvatuksen merkityksen. 

Arvoisa puhemies! Varhaiskasvattajat tekevät päivittäin äärimmäisen tärkeää työtä las-
ten tulevaisuuden eteen. Uusi varhaiskasvatuslaki vahvistaakin moniammatillista työotet-
ta varhaiskasvatuksessa. Henkilöstörakenteen muutos astuu täysin voimaan vasta vuonna
2030. Pitkä siirtymäaika mahdollistaa muutoksen toteuttamisen vähitellen ja luonnollisen
kehityksen kautta.

Haluan vielä muistuttaa, että vaikka kelpoisuusvaatimuksia muutetaan, kukaan, joka täl-
lä hetkellä saa kelpoisuuden lastentarhanopettajan tehtäviin, ei tule sitä tämän lainmuutok-
sen myötä menettämään. Lain tavoitteena on siis vahvistaa moniammatillisuutta ja paran-
taa jokaisen varhaiskasvatuksessa työskentelevän ammattilaisen mahdollisuuksia toteut-
taa omaa osaamistaan lapsen edun parhaaksi.

Arvoisa puhemies! Kevään aikana on käyty useaan otteeseen keskustelua varhaiskasva-
tuksen henkilöstön palkkauksesta. On totta, että varhaiskasvatuksen henkilöstön palkkaus
on jäljessä työn vaativuudesta. Palkkauksesta ei päätä kuitenkaan eduskunta. Kunnissa
meillä päättäjillä on mahdollisuus vaikuttaa tähän epäkohtaan. Meillä Vantaalla lastentar-
hanopettajien palkkaukseen on tartuttu toden teolla. Huolia liian matalasta palkkaustasosta
on esitetty poliittisten päättäjien taholta jo useampaan otteeseen, ja nyt olemmekin nosta-
massa paitsi lastentarhanopettajien myös lastenhoitajien ja erityislastentarhanopettajien
palkkoja. Varhaiskasvattajat ovat palkkansa ansainneet.

Arvoisa puhemies! On totta, että tämäkään laki ei kaikkia tarpeita varhaiskasvatuksen
uudistamiseksi tyhjiksi tee. Jatkossa meidän tulisikin tarkastella varhaisen tuen malleja ja
niiden kirjaamista lainsäädäntöön. Ennaltaehkäiseminen ja varhainen puuttuminen ovat
myös taloudellisesti kustannustehokkaita keinoja oppimisvaikeuksien ja syrjäytymisen
tunnistamissa ja ennaltaehkäisyssä. Usein juuri oppimisvaikeudet voidaan havaita jo hy-
vin varhaisessa vaiheessa, ja ongelmiin on helpompi puuttua niiden alkulähteillä.
17



Pöytäkirjan asiakohta PTK 74/2018 vp
Se, miten tuki varhaiskasvatuksessa järjestetään, ei kuitenkaan ole sellainen kysymys,
jonka voisi ratkaista tuosta noin vain eduskuntakäsittelyn aikana. On pohdittava tarkkaan
lapsen etu ensisijaisena mielessä, kuinka tuki järjestetään niin, että kasvatuskumppanuus
perheen kanssa toteutuu ja esimerkiksi neuvoloiden kanssa tehtävä yhteistyö otetaan huo-
mioon. On pohdittava erityislastentarhanopettajan rooli sekä muiden ammattiryhmien, ku-
ten psykologien, tarve ja asema tuen toteuttamisessa varhaiskasvatuksessa. Tämän uudis-
tuksen tarve on myös hallituksen esityksessä tunnistettu ja myös sivistysvaliokunnan mie-
tinnössä todettu lausuman muodossa.

Kuten edustaja Heinonen minäkin todella ihmettelen sitä, että vaikka käytännössä kaik-
ki tässä laissa tehdyt muutokset lapsen edun ensisijaisuudesta, kiusaamisen ehkäisyn nos-
tamisesta lakiin ja varhaiskasvatuksen henkilöstön koulutustason nostosta ovat lähes kaik-
kien eduskuntapuolueiden kannattamia tavoitteita, ollaan oppositiosta ja erityisesti tänään
sosiaalidemokraateista valmiita kaatamaan koko lakiesitys. 

Hallitus antaa sellaisia esityksiä, joiden sisällöstä on pääkohdiltaan yhteisymmärrys kai-
kissa hallituspuolueissa. Sen vuoksi, vaikka yksi puolue tai vaikka useita yksilöitä monista
puolueista olisi ollut esimerkiksi sitä mieltä, että subjektiivisen varhaiskasvatusoikeuden
rajaus tulisi poistaa, ei sitä voida toteuttaa ilman enemmistön yksimielisyyttä. On mieles-
täni kuitenkin erikoista vastustaa koko lakia, vaikka tässä yhteydessä tehdyt muutokset
ovat teidän omienkin sanojenne mukaan askelia oikeaan suuntaan. 

Mitä tulee ryhmäkokoihin, on myös selvennettävä se, että ryhmäkokoja säännellään ase-
tuksella, ei lailla. Omana toiveenani olisi tulevaisuudessa tilanne, jossa ryhmäkokojen
sääntelystä voitaisiin luopua, koska kuntien taloudellinen tilanne olisi hyvä ja päättäjien
ymmärrys riittävän henkilöstön määrästä olisi parantunut. Jos lähtökohtana olisi tarpeen-
mukainen kasvattajien määrä lapsen edun mukaisesti eikä tiukka henkilöstömitoitus, olisi
suunta mitä todennäköisimmin sama kuin Ruotsissa, jossa ryhmässä on vähemmän lapsia,
vaikka ryhmäkokoja ei säännellä. Ryhmäkokojen kehitystä tulee kuitenkin seurata valta-
kunnallisesti ja tarvittaessa puuttua ja ensisijaisesti esimerkiksi osa-aikaisten lasten ryhmä-
kokoihin.

Lopuksi on kuitenkin todettava, että vaikka kehitettävää varhaiskasvatuksessa edelleen
jää, on tämä laki ehdottomasti askel oikeaan suuntaan. Lapsen edun ensisijaisuus on peri-
aate, jota meidän on jatkossakin kaikessa lainsäädännössä pyrittävä kaikin keinoin edistä-
mään.

Puhemies Paula Risikko:  Ja sitten vastauspuheenvuoro, edustaja Gustafsson. Otetaan
ihan kohta listalle takaisin.

15.11 Jukka Gustafsson sd (vastauspuheenvuoro): Arvoisa puhemies! Juuri lapsen edun
ensisijaisuuden takia me olemme kajonneet tähän subjektiiviseen oikeuteen, ryhmäkokoi-
hin ja tähän kolmiportaiseen tukeen. Myöskin henkilöstön koulutus on meille varmasti
yhtä tärkeä kuin muillekin, mutta olemme korostaneet myöskin sitä, että paitsi lastentar-
hanopettajien määrää tulee lisätä, niin tulee pitää huolta myöskin sosionomien ja lastenhoi-
tajien pedagogisen koulutustason nostamisesta. 

Edustaja Multala käytti asiallisen puheenvuoron. En tiedä, miten olisi pitänyt suhtautua
edustaja Heinoseen, kun hän ekan minuutin kaksi päästi höyryt irti niin, että hänen pääteh-
tävänsä oli hyvin henkilökohtaisella tasolla käydä entisen opetusministeri Gustafssonin
kimppuun. Pidin sitä hyvin epäasiallisena. Kun on nyt keskusteltu kiusaamisesta, niin mi-
18



Pöytäkirjan asiakohta PTK 74/2018 vp
nisterinä ulkopuolelta hallitusohjelman valmistelin muun muassa koulujen työrauhapake-
tin, joka sai valtavan hyvän tuen eduskunnasta, opettajilta, Opettajien Ammattijärjestöltä.
Mutta enemmän minua lämmittää, kun minä liikun ympäri Suomea, kun tavalliset ihmiset
vieläkin pysäyttävät [Puhemies koputtaa] ja sanovat, että kyllä te, Gustafsson, [Puhemies
koputtaa] olitte hyvä opetusministeri, niin että kyllä minä kestän nämä Heinosen [Puhe-
mies: Aika!] herjat täällä kuin mies. 

Puhemies Paula Risikko: Sitten mennään puhujalistalle. 

15.13 Merja Mäkisalo-Ropponen sd: Arvoisa puhemies! Minä olen käynyt viimeisen
puolentoista vuoden aikana kahdeksassa päiväkodissa sen jälkeen, kun oman kaupunkini
valtuusto päätti yhden äänen enemmistöllä luopua subjektiivisesta päivähoito-oikeudesta
ja suurentaa ryhmäkokoja. Valitettavasti olimme edustaja Mikkosen kanssa hävinneellä
puolella, joka todella hävisi tämän äänestyksen, ja toivon, että edustaja Mikkosen kanssa
käymme uuteen taistoon heti kun mahdollista, koska se oli todella huono päätös, ja se on
nyt näkynyt myöskin siellä arjessa. 

Näiden kahdeksan päiväkotivierailun aikana minä olen jututtanut kymmeniä työnteki-
jöitä ja lähes saman verran myöskin vanhempia siitä, miten he ovat nyt kokeneet nämä hei-
kennykset meillä. Ja lähes kaikissa päiväkodeissa — ei ihan kaikissa sen takia, että joissa-
kin ei ryhmäkokoja pystynyt esimerkiksi niiden tilaratkaisujen takia suurentamaan, joten
nämä heikennykset eivät sillä tavalla pystyneet vaikuttamaan niissä — mutta lähes kaikis-
sa näissä päiväkodeissa, joissa kävin, sekä vanhemmat että työntekijät kokivat toiminnan
laadun heikentyneen tämän kaupunginvaltuuston päätöksen myötä. 

Arvoisa puhemies! Varhaiskasvatuksen tavoitteenahan tulee aina olla lapsen paras, ja
lapsen paras saavutetaan aina laadukkaan toiminnan kautta, ja lapsen etu on se, että var-
haiskasvatuksessa on aikuisia riittävästi, niin että lasten yksilöllinen huomioiminen ja yk-
silöllinen ohjaus mahdollistuu. Vain tällä tavalla voidaan tukea jokaisen lapsen persoonal-
lista kasvua ja kehitystä. 

Eri puolilta Suomea on viime aikoinakin kuulunut surullisia kertomuksia siitä, miten
nämä suuret ryhmäkoot vaikeuttavat arjessa laadukasta toimintaa. Monin paikoin varhais-
kasvatuksen henkilöstö on kertonut, ettei toisi omaa lastaan omalle työpaikalleen varhais-
kasvatukseen, sillä siellä on aivan liian levotonta eikä siellä ole aikuisilla riittävästi aikaa
huomioida lapsia yksilöllisesti. Myös monelle työntekijälle tämä ammatti-indentiteetin ja
todellisuuden välinen ristiriita on niin suuri, että he pohtivat ammatin vaihtamista. Täm-
möisessä tilanteessa ei palkkakaan auta, jos työ tuntuu siltä, että se on liukuhihnatyötä, niin
kuin eräs varhaiskasvatuksen työntekijä minulle omasta tuntemuksestaan kertoi. Samaa
kertovat myöskin vanhemmat. Vanhemmat haluaisivat, että varhaiskasvatuksessa olisi ai-
kaa huomioida jokainen lapsi omana persoonana, mutta se ei ole mahdollista liian suurissa
ryhmissä. Erityisesti tästä kärsivät paljon apua ja tukea tarvitsevat sekä arat ja syrjään ve-
täytyvät lapset. 

Kun keskustelin vanhempien ja ammattilaisten kanssa, niin yksi yhteinen huoli oli mo-
lemmilla: eli molemmat kokevat hankaluutena sen, että lapsiryhmät muuttuvat koko ajan
osittain sen takia, että subjektiivisesta päivähoito-oikeudesta on luovuttu ja siellä on eripi-
tuisia hoitoaikoja lapsilla ja osa tulee ja osa menee ja joudutaan vaihtamaan ryhmästä toi-
seen joskus jopa päivittäin. Tämä vaikeuttaa sosiaalisten taitojen oppimista, ja toisaalta
19



Pöytäkirjan asiakohta PTK 74/2018 vp
tämä lisää myöskin levottomuutta, ja vanhempien mukaan se levottomuus siirtyy jopa sin-
ne kotiin sitten illalla. 

Minä olen todella pettynyt, ettei näihin laadun kannalta kaikkein tärkeimpiin asioihin
tässä lakiesityksessä ole minkäänlaisia ratkaisuja nyt haettu tai etsitty, eikä tämä lakiesitys
kyllä korjaa kaikkein perustavanlaatuisimpia laatupuutteita varhaiskasvatuksessa tällä het-
kellä. Siksi nämä lakiesityksen hyvätkin tavoitteet jäävät kyllä toteutumatta. Ne eivät voi
toteutua, jos nämä edellä mainitut perusasiat eivät ole kunnossa. — Kiitos.

15.17 Ritva Elomaa ps: Arvoisa puhemies! Lapsen etu on tärkeintä. Myös varhaiskasva-
tuslakia uudistettaessa se on itsestäänselvä asia. 

Salissa on puhuttu paljon kodin ja perheen merkityksestä lapselle. Perussuomalaiset
ovat aina alleviivanneet kodin ensisijaista merkitystä lapselle, aivan kuten Huhtasaari,
Meri ja Niikko toivat selvästi esille täällä salissa.

Olemme käsitelleet tätä lakia perusteellisesti sivistysvaliokunnassa ja kuunnelleet suu-
ren määrän asiantuntijoita. Täällä salissa ensimmäisessä käsittelyssä pidettiin suuri määrä
puheenvuoroja. Perussuomalaiset esittävät monta pykälämuutosta, jotka ansiokkaasti
edustaja Saviokin toi esille äsken, liittyen suuriin ryhmäkokoihin ja kelpoisuusvaatimuk-
siin.

Olen monesti kysynyt ministeri Grahn-Laasoselta, onko sosionomitaustaisilla lastentar-
hanopettajilla ja lastenhoitajilla huoli työpaikoistaan ja onko tämä huoli aiheellinen. Ja ai-
van suoraa vastausta en ole vielä tähän saanut. Kelpoisuusvaatimusten tiukentaminen vai-
keuttaa entisestään myös kuntien mahdollisuutta saada pätevää henkilökuntaa. Ja varsin-
kin alle 3-vuotiaiden kohdalla tarvitaan syliä, tarvitaan hoitavien käsiä. Tähän ei ole tulos-
sa parannusta, päinvastoin, puhumattakaan myös vanhempien lasten asemasta. Nimittäin
ryhmäkoot voivat hetkellisesti nousta todella suuriksi, ja henkilökunnan määrä kuitenkin
on pieni niihin suhteutettuna. Ja kysymys kuuluukin: kuinka henkilökunta tulee jaksamaan
tämän tilanteen?

Palkkojen alhaisuudesta vastuullisessa työssä varhaiskasvatuksessa on puhuttu vuosi-
kaudet, mutta puheen tasolla tämä on pysynyt. Tietenkään eduskunta ei määrää palkkoja,
mutta eduskunta voi määrätä suuntaa ja antaa ohjeistusta, niin että myös ammattijärjestöt
heräävät tähän asiaan tiukemmin.

Perussuomalaiset tulevat myös esittämään kahta lausumaa, jotka on jaettu sinne pöydil-
le. Kiusaaminen on valitettavasti myös päiväkodeissa jonkunnäköinen ongelma. Olemme
käsitelleet lukiolakia ja myös todenneet, että peruskoulussa kiusaamista tapahtuu paljon.
Mutta päiväkodeissa tätä tapahtuu myös, ja on hyvä että tässä varhaiskasvatuslaissa on
huomioitu tämä. Mutta perussuomalaiset haluavat vielä vahvistaa lausumalla tätä asiaa. Ja
luenkin nämä kaksi lausumaa, joita perussuomalaiset ehdottavat: ”Eduskunta edellyttää,
että hallitus ryhtyy toimenpiteisiin, että varhaiskasvatuksen henkilökunnan perus- ja täy-
dennyskoulutuksessa otetaan nykyistä merkittävästi enemmän huomioon kiusaamisen eh-
käiseminen.”Ja toinen lausuma: ”Eduskunta edellyttää, että tarkistettaessa varhaiskasva-
tuksen henkilöstön kelpoisuusvaatimuksia, huomioidaan työllisyyden edistäminen.” Ja
toivon tietysti kannatusta näille lausumille sitten, kun äänestetään. — Kiitos.

15.21 Sari Multala kok (vastauspuheenvuoro): Arvoisa puhemies! Tähän ja edelliseen
puheenvuoroon on ihan nopeasti todettava, että asiantuntijakuulemisissa on vahvasti pai-
notettu sitä, että nimenomaan henkilöstön pedagogisen osaamisen nosto parantaa niitä
20



Pöytäkirjan asiakohta PTK 74/2018 vp
edellytyksiä huolehtia lapsista, niin pienistä kuin vähän vanhemmistakin, ja antaa laadu-
kasta varhaiskasvatusta ja selvitä niistä tilanteista, jotka välillä ovat haastavia.

Mitä tulee tilapäisiin poikkeamiin, mitä piti jo aikaisemmin korostaa, niin tästä sivistys-
valiokunta on lausunut erittäin painokkaasti, että lain tasolla määritellyt tilapäiset poikkea-
mat henkilöstömitoituksesta voivat olla vain tilapäisiä, eivät siis jatkuvia ja päivittäisiä, ku-
ten nyt tällä hetkellä välillä on tilanne. Tätä valiokunta myös edellyttää seuraamaan, jotta
asiaan voidaan tulevaisuudessa puuttua paremmin kuin tällä hetkellä.

Puhemies Paula Risikko: Sitten mennään puhujalistaan. 

15.22 Sami Savio ps: Arvoisa puhemies! Näistä uuden varhaiskasvatuslain sisältämistä
muutoksista on keskusteltu laajasti jo viime viikolla tämän lain ensimmäisen käsittelyn yh-
teydessä, ja myös tänään näistä on käyty erittäin hyvää keskustelua ja äänestettykin viime
torstaina. 

En käy näitä yksityiskohtia enää juuri toistamaan, mutta totta kai tässä täytyy vielä nos-
taa esille tämä ryhmäkokoasia, josta laajaa keskustelua on käyty sekä kokopäiväisessä hoi-
dossa olevien lasten osalta mutta erityisesti näiden osa-aikaisten ryhmien, joissa voi olla
tosiaan jopa 39 lasta, ja näistä henkilöstömitoituksista poikkeaminen toimintapäivän aika-
na, mistä äskenkin edustaja Multala toki mainitsi, että siihen on mietinnössä kiinnitetty
huomiota. Mielestämme lakiin olisi pitänyt tehdä aika paljonkin tiukempi kirjaus siitä, mi-
ten paljon ja miten nopeasti näihin poikkeamiin tulisi reagoida. Myös henkilöstön kelpoi-
suusvaatimukset ovat aivan aiheellisesti herättäneet laajaa keskustelua. Edustaja Elomaa
toi tässä hyvin edellä perussuomalaisten näkemyksiä esille. 

Meitä huolestuttaa tätä päiväkodeissa erittäin arvokasta työtä valitettavan pienellä pal-
kalla tekevän henkilöstön asema, erityisesti lastenhoitajien asema mutta muunkin henkilö-
kunnan asema, tähän uuteen lakiin sisältyvän siirtymäkauden kuluessa ja erityisesti sen
päättymisen jälkeen. Täällä on puhuttu paljon tästä lastenhoitajien työllisyystilanteesta, ja
itse jaan myös tämän huolen, että ei eläköitymisen kautta pystytä läheskään kaikkia vähe-
neviä vakansseja sitten paikkaamaan. Eli sitä henkilökuntaa uhkaa kyllä joiltakin osin va-
litettavasti myös työttömyys. Mielestämme tähän työllisyyden edistämiseen on kiinnitettä-
vä vahvaa huomiota, kun tätä varhaiskasvatuslakia nyt ollaan uudistamassa. Kuten toin
esille, pysyvä ja tehtäväänsä sitoutunut henkilökunta on myös lasten etu, ja se on tietysti
meidän kaikkien lainsäätäjien ensisijainen tavoite. 

Kuten edustaja Elomaa tässä toi edellä esille, kiusaaminen on vakava ongelma myös päi-
väkodeissa. Siihen on puututtava kaikin käytössä olevin keinoin. Muuten suuri riski on se,
että kiusaaminen jatkuu mahdollisesti myös peruskoulussa. Sitä emme tietenkään halua. 

Ottaisin kantaa vielä lyhyesti tähän edustaja Heinosen esille tuomaan kaksivuotiseen
esiopetukseen, jota myös edustaja Sarkkinen puheenvuorossaan käsittääkseni tuki. Tämä
on kyllä mielestäni varsin ylimitoitettu vaatimus ja tavoite. Kyllä lapsen tulee voida olla
myös kotona, jos vanhemmat sen parhaaksi katsovat. Viisivuotiaan tai jopa vielä nelivuo-
tiaan lapsen, jotka olisi tämän esityksen myötä vietävä varhaiskasvatukseen, kohdalla pi-
dän sitä kyllä aivan liian suurena muutoksena. Kyllä nykyinen järjestelmä on siltä osin hy-
vä.

Arvoisa puhemies! Kannatan lopuksi näitä edustaja Elomaan tekemiä lausumaehdotuk-
sia. 
21



Pöytäkirjan asiakohta PTK 74/2018 vp
15.26 Leena Meri ps: Kiitos, arvoisa puhemies! Äsken kerroin perussuomalaisten ajatuk-
sia siitä, mistä muun muassa edustaja Huhtasaari käytti aiemmin puheenvuoron, että lap-
sella on oikeus olla kotona ja oikeus viettää vanhempiensa kanssa aikaa. En nyt tässä hen-
kilön nimeä mainitse, mutta sain sähköpostin isoisältä, jolla on 12 lasta, ja hän kiitti pu-
heenvuorosta ja toteaa: ”Lapsen paras paikka on ja pitäisi olla kasvaa kotona ja saada val-
miuksia koulutielle ja elämään. Ei kollektiivisessa vieraassa ympäristössä välttämättä jae-
ta niitä kodin arvoja ja ohjeita, joita jokaisen vanhemman tulisi jakaa omille perillisilleen.
Perheiden tukijärjestelmät, joita veronmaksajat maksavat, tulisi ohjata apua tarvitseville
vanhemmille ja lapsille.” Kiitän palautteen lähettäjää, ja minusta on mukava huomata, että
ihmiset seuraavat näitä keskusteluita, mitä mieltä me kukakin olemme. Itse henkilökohtai-
sesti jaan perussuomalaiset arvot siitä, että annetaan perheiden päättää, mikä heille on pa-
rasta, ja annetaan heille ne palvelut, mitä he sitten tarvitsevat. Ei päätetä täällä heidän puo-
lestaan, mitä palveluita he tarvitsevat, koska me emme suinkaan ole täällä yliholhoojia
vaan yritämme olla täällä kansan syvä ääni.

Olen ehdottomasti samaa mieltä tuosta ryhmäkoosta. Olen Hyvinkäällä tässä jokin aika
sitten jutellut yhden lastentarhanopettajan kanssa, ja hän sanoi, että totta kai hän katsoo,
että olisi mukava saada joskus niitä palkankorotuksiakin — ja tämä täytyy meillä Hyvin-
käällä uudestaan ottaa keskusteluun, ovatko ne kohdallaan, eivätkä ne ole — mutta hän sa-
noi, että kun ne ryhmäkoot saisi paikoilleen, että hän on niin väsynyt ja on paljon lapsia ja
hän haluaisi antaa heille syliä ja aikaa, mutta kun aikaa ei ole. Lisäksi hän korosti sitä, että
on hienoa, että jokaisella on riittävä koulutus, mutta hän korosti sitä, että on velvollisuus
tehdä tiettyjä suunnitelmia ja raportteja ja niihin täytyy käyttää tietty tuntimäärä viikossa.
Minusta se on aika erikoista, että on pakko istua tekemässä jotain vaikka viisi tuntia, jos se
raportti on valmis, että siihen kuuluu tämmöinen tietynlainen raportointi. Näin hän kertoi.
— Ja Multalan on ihan turha pyörittää päätänsä, koska näin hän minulle kertoi. Ei ole syytä
epäillä ihmistä, joka tekee tätä työkseen joka päivä.

Sitten haluaisin vielä kiinnittää siihen huomiota, että me olemme jotenkin unohtaneet
sen ihmisyyden ja sen, mitä on olla sopiva ja osaava. Minusta jokaiseen ammattiin pitäisi
löytää sellainen ihminen, joka on motivoitunut, joka haluaa tehdä sitä työtä ja joka rakas-
taa lapsia, ja jokainen vanhempi haluaa tämmöisen turvallisen, hyvän ihmisen lähelle lap-
sensa hoitoon. Me olemme lähteneet korostamaan sitä, että jokaisella pitää olla tohtorin-
hattu päässä ennen kuin hän voi lasta hoitaa, ja minä olen siitä henkilökohtaisesti todella
huolestunut, koska se rakkaus ja välittäminen ja huolenpito on kaikkein tärkeintä.

Oli erittäin hyvä, että perussuomalaisten edustajat Savio ja Elomaa ottivat äsken tuon
kiusaamisen esille. 

Minun on pakko ottaa semmoinen asia esille, joka minua järkytti eilen, kun katsoin Ylen
ajankohtaisohjelmaa, ja se ei nyt liity tähän päivähoitoasiaan suoraan, mutta lastenhoi-
toon. Siellä oli yhdistyksen kautta tukihenkilö, joka oli sitten käyttänyt näitä tukihenkilöi-
nä olleita lapsia seksuaalisesti hyväkseen. Minua järkytti se, miten tutkitaan tämmöiset tai-
pumukset. Mietin, että vaikka olisi minkälaisia koulutuksia, niin meidän täytyy entistä
enemmän kiinnittää huomiota, ketkä ovat sopivia ihmisiä — kaikki eivät sovellut lasten-
hoitoon, kaikki eivät sovellu eläintenhoitoon, kaikki eivät sovellu lääkäriksi, kaikki eivät
opettajiksi — kuka soveltuisi mihinkin ammattiin. Meillä on nykyisin vain nämä numerot
mielessä, ja se minua huolestuttaa. Minusta se oli todella ahdistava, se ohjelma eilen. Tä-
män halusin ottaa tässä vielä puheeksi.
22



Pöytäkirjan asiakohta PTK 74/2018 vp
Odotan edustaja Mäkipään puhetta, koska juttelin hänen kanssaan. Hän katseli tuossa
erään kunnan kyselyitä, mitä vanhemmat halusivat lastenhoidolta, ja siellä kyllä oli — oli-
ko nyt Jyväskylän kunnan tutkimus — että haluttiin hyvää ja turvallista paikkaa, jossa oli
aikaa lapselle, eikä niinkään semmoisia, että kuinka paljon hän päivän aikana on parempi
kuin vieruskaverinsa osaamaan ja muistamaan. Mäkipää varmaan kertoo näistä, hän oli
erittäin hyvin sieltä löytänyt. Odotan ilolla. Olemme ehdottomasti samaa mieltä, että rakas
syli ja koti on oikein hyvä paikka lapselle.

15.30 Sari Multala kok (vastauspuheenvuoro): Arvoisa puhemies! Pakko nyt todeta, että
on hienoa, kun minun päänpudistamisestani pystytään tulkitsemaan, mitä mieltä minä olen.
Olen täsmälleen samaa mieltä siitä, että sitä, kuinka kauan esimerkiksi varhaiskasvatus-
suunnitelman tekemiseen tai kirjaamiseen käytetään aikaa, ei ole tietenkään tarkoituksen-
mukaista säännellä lain tasolla tai edes työnohjauksellisesti. Tärkeintä on se, että ymmär-
retään, että esimerkiksi sen varhaiskasvatussuunnitelman tekeminen alkaa siitä, kun lapsi
tulee sinne päiväkotiin. Siinä tarvitaan kaikkien varhaiskasvatuksen ammattilaisten osaa-
mista, lastenhoitajien, sosionomitaustaisten ja yliopistokoulutettujen kandidaattitaustais-
ten osaamista, jotta kaikilta osin se pedagoginen osaaminen tulee hyödynnettyä.

Kuitenkin täytyy sanoa myös se tässä, että ei kai tässä ole kysymys mistään kodin tai
varhaiskasvatuksen paremmuudesta, vaan varhaiskasvatuslailla säädellään nimenomaan
sitä päiväkodeissa tapahtuvaa kasvatusympäristöä ja minkälaista se on.

Puhemies Paula Risikko: Vastauspuheenvuoro, edustaja Meri, ja sitten mennään puhuja-
listalle.

15.31 Leena Meri ps (vastauspuheenvuoro): Arvoisa puhemies! Minun oli pakko kertoa
henkilökohtaisia ja perussuomalaisia ajatuksia siitä, miltä tämä salikeskustelu joidenkin
osalta kuulostaa. Kuulostaa siltä, että kaikki lapset täytyisi viedä jonnekin paikkaan, missä
kaikki ovat todella todella koulutettuja, ja se on niin kuin tärkeintä.

Mikäli, edustaja Multala, tämä on tarkoitus, ettei vietetä tiettyä aikaa jossakin raportoi-
massa, niin silloin täytyisi eduskunnan mietintövaliokunnan antaa selkeitä ohjeita, koska
jos käytännössä se on valunut siihen, että täytyy viikossa käyttää tietty aika suunnittelemi-
seen, jos ei ole enää mitään suunniteltavaa, silloinhan tämä on mennyt ihan päälaelleen ja
silloin esimerkiksi sivistysvaliokunta voisi mietinnössään todeta, että annetaan ohjeita sin-
ne kentälle, koska silloin tuntuu olevan epäselvää, mikä on lainsäätäjän tahto, jos koroste-
taan suunnitelmia ja raportteja.

Puhemies Paula Risikko: Mennään puhelistalle.

15.32 Hannu Hoskonen kesk: Arvoisa rouva puhemies! On erinomainen asia, että tämä
varhaiskasvatusasia saatiin nyt opetus- ja kulttuuriministeriön hallinnon alle, mikä on po-
sitiivinen asia, koska kasvattaminenhan on todellakin opetustoimintaa ihan vauvasta vaa-
riin saakka.

Hieman olen ihmetellyt tämän keskustelun sävyä siinä mielessä, että tuntuu siltä, että
lapset pitäisi saada yhteiskunnan vastuulle mahdollisimman äkkiä. Kyllä se vanha ikiaikai-
nen totuus on, että isä ja äiti ovat lapsen tärkeimmät kasvattajat ja se on se varhaiskasvatus.
Pienen lapsen turvallisin elämä on varmasti kotona isän ja äidin luona, olkoot pedagogit
23



Pöytäkirjan asiakohta PTK 74/2018 vp
mitä mieltä tahansa, niin tätä ikuista totuutta te ette, byrokraatit, pysty koskaan kumoa-
maan. Isä ja äiti ovat lapsen parhaita hoitajia aina. On tapauksia totta kai, ja sääntöihinhän
kuuluu aina poikkeus. Se on sillä keinoin, että jos jossakin perheessä on ongelmia, niin tot-
ta kai ne sen lapsen kotikaupungissa tai kotikunnassa huomioidaan ja hänelle sitten räätä-
löidään sen mukainen hoito-ohjelma, että se on lapsen parhaaksi. Totta kai. Sitähän jo la-
kikin velvoittaa, ja tässä maassa kuitenkin lakeja vielä noudatetaan.

Mitä tulee kuntien taloudelliseen asemaan, niissäkin on eroja, sen me tiedämme, mutta
olen kuitenkin ihmetellyt sitä, että kun näiden kuntien taloudellista asemaa yritetään paran-
taa kaikin käytettävissä olevin keinoin erilaisia hankkeita viemällä eteenpäin, niin ainakin
oppositio on kunnostautunut vastustamaan kaikkea. Jos kaikelle sanoo ei, niin todennäköi-
sesti päässä on umpikuja, josta ei enää ulos pääse. Sitä minä olen syvästi ihmetellyt ja sitä,
että kun isä ja äiti lasta kasvattavat... Uskallan sanoa ihan kokemuksesta, itsekin pienenä
lapsena joskus ollut ja kotona ollut, isä ja äiti hoitaneet ja kasvattaneet, että en minä sitä
huonona pitänyt. Ja olen seurannut pienen tyttärentyttäreni kehitystä siinä ympäristössä,
missä hän kasvaa, ja olen ihan satavarma, että isä ja äiti ovat sen pienen parhaita kasvatta-
jia, ihan varmasti. Jos joku muuta väittää, olen valmis keskustelemaan tästä vaikka YK:n
päämajassa milloin vain. Olen valmis siihen väittelyyn milloin vain. 

Tällainen keskustelu, että yhteiskunta on tästä hommasta vastuussa... Silloin kun ihmi-
selle viranomainen on lähin omainen, silloin ovat asiat todella huonosti. Käykää tutustu-
massa tuossa Rautatieasemalla vaikka perjantai-iltana. Siellä on näitä kasvatettavia, joilta
puuttuu isä ja äiti. Ei varmasti viranomainen kasvata heitä yhtään. Se vie sitten yöksi jon-
nekin säilöön ja vähän aikaisemmat putkaan selviämään. Sekö se on tämän suomalaisen
yhteiskunnan tavoite?

Meillä asiat ovat tässä maassa kuitenkin aika hyvin, voin sanoa, että keskimäärin ihan
erittäin hyvin muihin maailman maihin verrattuna. Se on totta, että maailmassa on hätää
kärsiviä lapsia valtava määrä, mutta sille me emme tässä talossa ikävä kyllä mahda kuin
hyvin vähän jotakin auttaa niitä lapsia, jotka siellä maassa ovat. Jos kuvitellaan, että me
saamme lakeja säätämällä yhteiskunnan vastuuseen lastenhoidosta ja kasvatuksesta, niin
se on kyllä väärä tie. Se tukee hyvin sitä lapsen elämää ja varhaista elämää, mutta se minua
sattuu sydämeen, että isän ja äidin osuutta tässä on ikään kuin vähätelty, että sitä ei tunnuta
enää tunnustettavankaan ollenkaan. Tästä olen hyvin pahoillani.

15.35 Emma Kari vihr: Arvoisa puhemies! Ehkä se iso ongelma, josta minä toivoisin,
että tässä salissa pystyttäisiin myös keskustelemaan, on se, että Suomessa osallistutaan var-
haiskasvatukseen Euroopan heikoimmin, ja me tiedämme tutkimustuloksista, että laadu-
kas varhaiskasvatus parantaa lasten oppimismahdollisuuksia ja vähentää lapsen syrjäyty-
misriskiä. Tämä ei ole asia, mikä on mielipidekysymys. Tätä on tutkittu todella, todella
paljon. Me olemme siinä tilanteessa, jossa suomalaisten lasten oppimistulokset heikenty-
vät ja lasten oppimiserot kasvavat, eli kyllä meidän pitää silloin vastuullisina päättäjinä
miettiä, mitkä ovat ne keinot, joilla me pystymme tasoittamaan niitä esteitä, joita eri lasten
eteen tulee. Erityisesti tästä syystä oli kyllä ilo kuulla, että myös kokoomus on tullut vih-
reitten esityksen taakse siinä, että esikoulu pitäisi kaksivuotistaa. 

Arvoisa puhemies! On kyllä aika surullista ja vetää hiljaiseksi, kun kuuntelee sitä kes-
kustelua, mitä täällä tehdään. Se vastakkainasettelu, jota täällä luodaan rakastavan kodin ja
rakastavien vanhempien ja sitten ammattilaisten antaman pedagogisen ja tavoitteellisen
varhaiskasvatuksen välillä, on aivan turha. Ne ovat kaksi täysin eri asiaa, aivan samalla ta-
24



Pöytäkirjan asiakohta PTK 74/2018 vp
valla kuin kouluissa annettava opetus ja kodin antama rakkaus ovat kaksi täysin eri asiaa.
Emme me ajattele, että nämä ovat toisensa poissulkevia, vaan ne molemmat ovat asioita,
jotka ovat lapsen edun mukaisia ja rakentavat lapsen hyvinvointia. Ja nehän ovat asioita,
joita meidän pitäisi täällä tukea. 

Minä olen samaa mieltä siitä, että tämä laki on paljon odotettu ja äärimmäisen tärkeä.
Siinä on paljon kannatettavia asioita, kuten varhaiskasvatuksen laadun korostaminen, ku-
ten lapsen edun korostaminen, ja ehkä sen takia juuri pettymys oli niin suuri, kun niitä
asioita ei korjattu, joista oikeastaan kaikki asiantuntijat tuntuivat olevan samaa mieltä.
Tasa-arvoinen päivähoito-oikeus, pienempien ryhmäkokojen palauttaminen ovat nimen-
omaan lapsen etu. Tässä kokoomuksen ryhmästä aikaisemmin vihjattiin, että tämä on jo-
tenkin vihreitten keksimä asia. Ei tämä ole vihreitten keksimä asia, vaan asiantuntijat ovat
olleet tästä lähes yksimielisiä, ja meidän pitäisi näitä asioita tehdä nimenomaan asiantun-
tijoiden näkemysten pohjalta. Nämä olivat myös niitä asioita, kuten täällä valiokunnan jä-
senet ovat todenneet, jotka tuotiin toistuvasti valiokuntien kuulemisissa esille. 

Perustukset on laitettava kuntoon, ennen kuin taloa lähdetään rakentamaan, ja sen takia,
arvoisa puhemies, teen seuraavan lausumaesityksen:

”Eduskunta edellyttää, että valtioneuvoston asetuksella palautetaan varhaiskasvatuksen
henkilöstömitoitus ja ryhmäkoot vuoden 2014 tasolle.”

15.38 Hanna Halmeenpää vihr: Arvoisa rouva puhemies! Heti alkuun kannatan edusta-
ja Karin tekemää lausumaesitystä.

Vihreät ovat kantaneet huolta lastenhoitajien jatkokoulutusmahdollisuuksista ja kolmi-
portaisen tuen resursseista. Tämä lakiesitys on edelleen sinänsä kannatettava, mutta me
vaiheistaisimme asiat hieman toisin ja myös palauttaisimme oikeuden kokopäiväiseen var-
haiskasvatukseen kaikille lapsille ja ryhmäkoot sekä henkilöstömitoituksen hallituskautta
edeltävälle tasolle.

On huolestuttavaa, että kaikkein tehokkaimmat keinot taata laadukas varhaiskasvatus
jokaiselle lapselle eli kokopäiväinen varhaiskasvatusoikeuden rajauksen poistaminen, ryh-
mäkokojen pienentäminen ja henkilöstömitoituksen vahvistaminen eivät ole olleet halli-
tuksen työlistalla. Laadukkaalla ja kohtuullisesti mitoitetulla varhaiskasvatuksella on kui-
tenkin tärkeä merkitys lasten yhdenvertaisten mahdollisuuksien sekä muun muassa syrjin-
nän ehkäisyn näkökulmasta. Laatu, jota tähän lakiesitykseen on monin eri tavoin kirjattu,
ei valitettavasti täysimääräisesti voi toteutua ennen kuin perusasiat ja tuo kohtuullinen mi-
toitus, riittävä henkilöstö lapsiryhmien kokoon nähden ja lasten tasapuolinen kohtelu eivät
täysimääräisesti toteudu.

Arvoisa puhemies! Olen täysin samaa mieltä kuin edeltävä puhuja siitä, että se, huoleh-
tiiko ja rakastaako vanhempi lastaan, ei mitenkään ole ristiriidassa sen kanssa, että lapsi saa
varhaiskasvatusta myös päiväkodissa silloin, kun perhe katsoo sen olevan tarpeen. Olen
itse puolisoni kanssa kaikki lapseni hoitanut kotona niin pitkään kuin se on talouden ja
työnhoidon kannalta ollut mahdollista, ja sen jälkeen, toistaiseksi yhtä lukuun ottamatta,
kaikki lapseni ovat saaneet myös varhaiskasvatusta päivähoidossa, ja tämä yhdistelmä on
mielestäni ollut erinomainen. Tässä laissa ei esitetä vaatimusta siitä, että jokaisen vanhem-
man olisi vietävä lapsi päivähoitoon mahdollisimman varhain. Olen ihmetellyt niitä pu-
heenvuoroja, joissa näin on epäilty tapahtuvan. 

Arvoisa puhemies! Päiväkotihenkilöstön huoli työpaikoistaan on ymmärrettävää, var-
sinkin tässä tilanteessa, jossa hallitus on pistänyt käytäntöön merkittävät leikkaukset hei-
25



Pöytäkirjan asiakohta PTK 74/2018 vp
dän työpaikoillaan. Erityisesti lastenhoitajien huoli mahdollisuudesta jatkokouluttautua on
keskeinen kysymys. Siirtymäajan päättyessä meillä on potentiaalisesti tuhansia hoitajia,
joilla on uhka tulla irtisanotuksi työstään. Esityksen osalta hoitajien ammattitaidon tulevai-
suus ja mahdollisuudet jatkokoulutukseen tulisi kirjata konkreettisemmin, jotta myös las-
tenhoitajat voisivat varmistua omasta tulevaisuudestaan varhaiskasvatuksen ammattilaisi-
na.

Lapsen edun huomioon ottaminen tässä lakiesityksessä nostetaan omaksi pykäläkseen,
jolloin sen on ajateltu korostavan lapsen etua varhaiskasvatuksen järjestämisessä ja pää-
töksenteossa. Tämä on erittäin tärkeää. Pykäliin muun muassa kirjataan, että lasta tulee
suojella kiusaamiselta, väkivallalta ja muulta häirinnältä. Lakia tarkennetaan siltä osin, että
jatkossa lapsi saisi yhtäläisesti osallistua myös ruokailuun muiden lasten kanssa riippumat-
ta siitä, millaista varhaiskasvatusaikaa lapsi käyttää, onko hän kokopäiväinen vai osa-ai-
kainen. Kunnassa on myös oltava jatkossa tarvetta vastaavasti erityislastentarhanopettajan
palveluita. 

Arvoisa puhemies! Merkittävä epäkohta lakiesityksessä puolestaan on tukeen liittyvien
säädösten puute. Vihreät pitävät tärkeänä, että varhaiskasvatuslakiin sisällytetään lapsen
erityisen tuen järjestämistä koskevat säännökset. Lähtökohdanhan tulisi olla lapsen oikeus
oikea-aikaiseen, riittävään ja tarkoituksenmukaiseen tukeen niin julkisissa kuin yksityisis-
sä varhaiskasvatuspalveluissa. Tulisi pikaisesti säätää perusopetuslaissa jo olevan kolmi-
portaisen mallin kaltainen tai sitä vastaava erityisen tuen malli sovellettuna varhaiskasva-
tusympäristöön.

Uusi varhaiskasvatuslaki painottaa ansiokkaasti lapsen etua ja jokaisen lapsen oikeutta
yhdenvertaisuuteen ja syrjimättömyyteen. On kuitenkin tärkeä huomioida, että tälläkin
hetkellä meillä on lapsia, joiden kohdalla tuo yhdenvertaisuus ei toteudu, ja erityisesti tämä
koskee eri vähemmistöihin kuuluvia lapsia. On kuitenkin aiheellisesti kiitettävä hallitusta
siitä, että muotoilua kielivähemmistöistä on tarkennettu siten, että äidinkielenään jotain
saamenkieltä puhuvien lasten varhaiskasvatuksen toteuttaminen lapsen omalla äidinkielel-
lä on nyt selvemmin laissa todettu.

Lapsen näkökulmasta on tärkeää, että tämä lakiesitys vie asioita monin tavoin parem-
paan suuntaan. Tehtävää kuitenkin jää paljon, ellei korjauksia tehdä niihin kohtiin, joita
korjattaviksi on esitetty.

15.44 Jari Myllykoski vas: Arvoisa rouva puhemies! Tulla rakastetuksi ja rakastaa on jo-
kaisessa perheessä etuoikeus, ja sen pitää olla eittämättä selvä asia. Tässä hallituksen esi-
tyksessä ei puututa rakastamiseen tai rakkauden määrään perheissä vaan tällä pyritään
mahdollistamaan sitä, että jokaisella lapsiperheellä on oikeus saada lapselleen varhaiskas-
vatus ja lapsella on oikeus varhaiskasvatukseen. Se on hyvä ja lähtökohtaisesti oikea peri-
aate.

Mutta haluan tämän sanoa erityisesti perussuomalaisille, [Laura Huhtasaari: Täällä ol-
laan!] että ei kannata mustamaalata sitä asiaa, mikä ei ole mustamaalautettavissa. Me
voimme täältä oppositiosta asiaperustein arvostella sitä, mitä puutteita tässä on. Mutta pi-
tää nähdä se, että tunteisiin vetoava populismi ei ole kyllä eduskunnan arvovallalle sopivaa
käyttäytymistä. [Laura Huhtasaari: Älä sitten tee sitä!]

Haluan kiittää hallitusta tässä lakiesityksessä olevasta kiusaamiseen puuttumisesta,
vaikka kritisoinkin sitä, että ryhmäkoot ovat edelleen isot ja on aika hankalaa puuttua kiu-
saamiseen, jos ei ole resursseja. Mutta se, että se tulee nyt lakiin mukaan, antaa jokaiselle
26



Pöytäkirjan asiakohta PTK 74/2018 vp
perhepäivähoidosta vastaavalle kunnalliselle perhepäivähoidon johtajalle kuitenkin sem-
moisen pienen lykkäävän ja kuntapäättäjille sellaisen selkänojan, että he voivat kunnallis-
päättäjinä vaatia oman perhepäivähuoltonsa osalta sitä, että meidän päiväkodeissa kiusaa-
miseen puututaan. Tämä on hyvä avaus, ja siitä kyllä on annettava täysi kiitos, että se tulee
nyt tekstiin mukaan.

Mutta se, että me jätämme resurssit tälle tasolle, mihinkä ne on leikattu, on kyllä enem-
män kuin synti. Se vie lapsilta sen oikeuden näihin kaikkiin hyviin tarkoituksiin, mitä on.
Pitää ymmärtää, että köyhyys periytyy ja samalla tavoin kuin työstatus, sosiaalinen asema
eikä saisi olla mahdollisuutta siihen, että lapsi jää vaille varhaiskasvatusta.

Minä olen painottanut täällä omissa puheenvuoroissani sitä, kuinka tärkeätä on, jos ei-
vät vanhempien omat pedagogiset valmiudet osaa arvioida asiaa, vaikka he kuinka rakas-
taisivat lastaan, nähdä oppimisongelmia. Minä en oikeastaan tiedä mitään muuta parem-
paa keinoa kuin sen, että meitä, joilla on oppimisvaikeuksia, autettaisiin jo ennen perus-
kouluun siirtymistä, jotta meille annettaisiin sellaista tukea, joka mahdollistaisi meille pa-
remmat mahdollisuudet edetä opiskelu-uralla. Meitä kädellisiä oppijoita on tässä maassa
runsas joukko, ja me olemme käyneet keskustelua siitä, kuinka se poikien syrjäytymisen
määrä on suurempi kuin kellään muulla. Kysymys on siitä, että villit ja pikkuisen opetuk-
seen miedosti suhtautuvat oppilaat olisivat tarvinneet jo jotakin apua aikaisemmassa vai-
heessa.

Mutta, arvoisa rouva puhemies, edustaja Hoskonen — no nyt en käytäkään ruutia, kun
hän ei ole enää salissa. 

Se, mitenkä meillä raportoidaan, että menee näiltä ihmisiltä aikaa siihen työajasta, on
meidän säädöstemme tekemä pakko. Meidän pitää jokaisesta toimenpiteestä, joka liittyy
lapseen, raportoida. Se on lapsen oikeuden takia tehty vaatimus, jotta voimme todeta, että
jokainen, joka toimii lapsen kanssa, on velvollinen ilmoittamaan, mitä toimenpiteitä hänen
lapselleen tehdään. Erityisen tarkkaan säädeltyä tämä on juuri huostaan otettujen lasten
osalta. Sanotaanko, ei kasvatuslaitoksissa vaan niissä, missä on huostaan otettuja lapsia, on
erittäin tarkkaan rajattu, että sitä raportointia pitää olla. Se on oikeusturvan kannalta niiden
huostaan otettujen lapsien ja heidän vanhempiensa osalta lakiin säädettyä, ja siitä me
emme pääse karkuun.

15.49 Laura Huhtasaari ps: Arvoisa puhemies! Täällä salissa sanotaan, että ”eihän sin-
ne päiväkotiin tietenkään tarvitse viedä lasta”, mutta sitten samaan aikaan sanotaan, että
”eihän nyt kuitenkaan kaikilla vanhemmilla ole pedagogista pätevyyttä tai muuten kykyä
tähän ja sitten on vielä niitä lapsia, jotka tarvitsevat erityistä tukea, eikä vanhemmat sitä
aina tunnista”. No, se on tietenkin ihan totta, että vaikka olisit fysiikasta väitellyt tohtorik-
si, niin et välttämättä tunnista oman lapsesi erityistarpeita, ja sen takia meillä on loistava
neuvolajärjestelmä, jossa nämä pitää saada kiinni, niin että me voimme jokaista pientä las-
ta tukea oikealla tavalla. Jokainen lapsi on yksilö, sen takia heitä pitää käsitellä yksilöinä.
Ja samaan aikaan kun sanotaan, että ”kyllä me arvostamme myös kotihoitoa”, niin sitten
vedotaan siihen, että ”mutta asiantuntijoiden mielestä päiväkotiin kuitenkin pitäisi viedä,
kun siellä on ammattilaiset ohjaamassa lapsia, ja tulokset ovat niin paljon parempia”. Eli
kun tällä tavalla luodaan painetta niille kotiäideille, jotka ovat tehneet tämän valinnan, niin
samaan aikaan keskustellaan siitä, että kuitenkin asiantuntijoiden mielestä pitäisi viedä
lapset päivähoitoon, tällä tavalla voitaisiin paremmin taata heille tulevaisuus, ja tämähän ei
alkuunkaan pidä paikkaansa. Se ei pidä ollenkaan paikkaansa, koska jokainen lapsi ja per-
27



Pöytäkirjan asiakohta PTK 74/2018 vp
he on yksilö, ja tälläkin hetkellä jokaisella vanhemmalla on oikeus viedä lapsi päivähoi-
toon, 20 tuntia viikossa. Se on täysin riittävä aika tarjota pedagogista varhaiskasvatusta ja
selvittää lapsen yksilölliset tarpeet ja tukea häntä yksilöllisesti ja tehdä myös ehdotuksia
siitä, että tämä lapsi nimenomaisesti tarvitsisi vielä enemmän tukea, ja silloin sitä järjeste-
tään. Minä uskon klassiseen liberaaliuteen, jossa kodit päättävät, vanhemmat päättävät, ja
sitten yhteiskunta tarjoaa niitä palveluita yksilöllisesti jokaisen lapsen omista lähtökohdis-
ta käsin.

Eli päivähoito ei ole lapsen oikeus, se on lapsen oikeus ainoastaan silloin, jos vanhempi
päättää viedä lapsen päivähoitoon. Sen jälkeen alkaa lapsen oikeus: lapsella on oikeus saa-
da päivähoidossa hyvää pedagogista varhaiskasvatusta. Sen jälkeen, kun vanhemmat ovat
päättäneet viedä lapsen päivähoitoon, siellä pitää olla riittävästi aikuisia. Siellä pitää voida
estää kiusaamistapaukset. Siellä pitää voida tukea jokaista lasta yksilöllisesti. Ryhmäkoot
ovat tässä avainasemassa, mutta niitä ei haluttu pienentää. Ei minunkaan lapseni voi saada
yhtä paljon syliä, jos siellä on enemmän lapsia. Jokaisella aikuisella per yksi lapsi on tietty
määrä aikaa hoitaa sitä yhtä lasta. Tämän tietää jokainen, joka on ollut päiväkodissa töissä.
Ja minäkin olen ollut päiväkodissa töissä, opiskeluaikana, ja minua ihan harmitti: siellä pi-
halla oli hyvin paljon pieniä lapsia ja kolme halusi yhtä aikaa syliin, ja yritin heitä tietysti
pitää parhaalla mahdollisella tavalla. Ei ihme, että päiväkodin henkilökunta valittaa siitä,
että he haluaisivat toimia vielä paremmin lapsen edun mukaan. Mutta kun se tarkoittaa nii-
tä resursseja. 

Mutta mihin me nyt näitä resursseja käytämme? Me käytämme näitä resursseja eli rahaa
siihen, että me vaadimme, että jokaisessa päiväkotiryhmässä pitää olla lastentarhanopetta-
ja, sosionomi ja lastenhoitaja. Tämä maksaa todella paljon, koska meidän pitää kouluttaa
lisää lastentarhanopettajia — maksaa todella paljon. Lisäksi meillä, varsinkin päiväkodeil-
la, on tällä hetkellä huutava pula pätevistä päiväkodin opettajista. Millä tavalla me moti-
voimme päiväkodin opettajia sillä tavalla, että me lisäämme sinne sekä lastentarhanopet-
tajan että sosionomin, kun me voisimme käyttää tämän saman rahan ryhmäkokojen pienen-
tämiseen ja tukea sitä yhdessä, että päiväkodin opettajien palkkoja nostettaisiin, ja tällä ta-
valla osoitettaisiin heille työn arvostusta. 

Siis miten me haluamme tämän rahan nyt käyttää? Haluammeko me pienentää ryhmä-
kokoja eli antaa sen lapsille suoraan, koska ongelmahan meillä ei oikeasti ole epäpätevä
henkilökunta. Ongelma meillä on se, että siellä ei ole riittävästi aikaa lapsille. Ongelma
meillä on se, että meillä ei ole riittävästi päteviä lastentarhanopettajia saatavilla. Ongelma
on pula. Joten perussuomalaiset ehdottavat, että me käytämme nämä resurssit ja prio-
risoimme paremmin niin, että ryhmäkokoja pienennetään, ja mieluummin niin, että päivä-
hoidon henkilökunnan palkkoja nostetaan heidän ansaitsemalleen tasolle. Ja me haluam-
me myös pitää sen, että missään nimessä emme saa luoda sellaista painetta, että jokaisen
tulee viedä lapsi päiväkotiin, koska kotona lapsi korea on.

15.55 Pilvi Torsti sd: Arvoisa puhemies! Käytän vielä toisen puheenvuoron kommentoi-
dakseni lyhyesti kolmea seikkaa tässä esityksessä. 

Ensinnäkin täällä on hallituspuolueiden toimesta ja jonkun verran myös oppositiosta
painotettu tämän lain arvokkuutta ja esimerkiksi sitä, kuinka lapsen edun ensisijaisuus nyt
kirjataan. Toisaalta on listattu epäkohtia, jotka ovat likimain kaikki aika perustavanlaatui-
sia ikään kuin yhteiskunnan yhdenvertaisuusmielessä kuin myöskin tutkimusperusteisesti. 
28



Pöytäkirjan asiakohta PTK 74/2018 vp
Minusta on tärkeää huomata, että tämä laki nyt kyllä määrittelee ikään kuin prioriteetit
suomalaiselle varhaiskasvatukselle, ikään kuin sen, mihin me panostamme tämän lain tul-
tua voimaan. Me emme nyt siis panosta subjektiiviseen kokopäiväiseen varhaiskasvatuk-
seen, me emme panosta ryhmäkokokysymyksiin, me emme panosta erityistuen tarpee-
seen. Me panostamme muihin seikkoihin, ja on sitten kysymys prioriteeteista, missä järjes-
tyksessä asioita haluaa edistää tai olla edistämättä. Minusta on tärkeää, että sekä oppositi-
ossa että hallituksessa ymmärretään, että tämä on ehkä tämän äänestyksen suurin merkitys. 

Pykälä-äänestyksessä me jo näimme, että muutoksia itse esitykseen ei ole tulossa. Näin
ollen tässä maassa jatkuu tämä tavallaan ristiriitainen varhaiskasvatuspolitiikka, jossa teh-
dään heikennyksiä, sitten tehdään kokeiluja ja uudistuksiksi kutsutaan myös sellaisia toi-
mia, jotka eivät ensin korjaa heikennyksiä. 

Toiseksi on hyvä todeta, että samalla kun meillä on tosiaan ristiriitaisuutta täällä valta-
kunnan tason sääntelyssä ollut merkittävässäkin määrin viime vuosina, niin onneksi kun-
nat ovat johdonmukaisempia. Täällä on kehuttu Vantaata, joka käsittääkseni on myöskin
korjaamassa vanhaa virhettään subjektiivisen rajaamisessa, mikä on hyvä. Sitten on ollut
kaupunkeja, kuten Helsinki, joissa alun perinkään mitään näitä heikennyksiä ei ole tehty, ei
subjektiivisen rajaukseen eikä ryhmäkokoihin, ja nyt Vantaan hyvän esimerkin voimalla
ruvetaan keskustelemaan myös palkkauksesta. 

Mutta yhteiskunnan kannalta tämä on kestämätön poliittinen tilanne, että meillä kunnat
ovat johdonmukaisempia kuin valtio sääntelyssä, ja se lähettää erikoisen viestin meidän
varhaiskasvatuksemme kehittämisestä maana, joka — toistan — voitti Starting well -indek-
sin 50 maan vertailun vain muutama vuosi sitten. Tähän toivoisin, että kaikki oppositiosta
hallitukseen paneutuisivat ja syventyisivät, kun me jatkossa näitä päätöksiä teemme ja
edelleen varhaiskasvatusta viemme eteenpäin.

Sitten kolmantena, kuten edustaja Multala aivan oikein totesi, niin kaikki tutkimus ker-
too sitä, että koulutus todella lisää laatua, mutta semmoista syvempää ymmärrystä siitä,
minkälainen koulutus, miten kohdennettuna ja niin edelleen, tietysti on vähemmän. Näin
ollen kun me jatkossa lähdemme katsomaan jopa 20—30-luvulle, niin kuin tässä laissa on
ajateltu, niin toivon, että ajattelu ei olisi niin hierarkkista kuin tässä lakiesityksessä olisi ja
toisaalta perusteluiltaan kovin ohutta. On aika erikoista tässä työn murroksen ajassa, että
me oikeastaan edes käsittelemme sentyyppistä esitystä, mikä tässä laissa oli niin ohuesti
perusteltuna tänne tuotu. 

Ja lopuksi, arvoisa puhemies, kannatan edustaja Sarkkisen tekemiä lausumaesityksiä,
jotka jo valiokunnassa yhdessä hyvässä yhteistyössä vasemmistoliiton kanssa muotoiltiin. 

15.58 Ulla Parviainen kesk: Arvoisa puhemies! Muutama huomio tämänpäiväisestä kes-
kustelusta. Ensinnäkin totean, että laki on hyvä parannus nykyiseen, ja niin kuin valiokun-
ta kirjoitti, kehittämistäkin on edessä. Eli perusopetuksen kaltaiseen kolmiportaiseen tu-
keen siirtyminen ja sen lainsäädännön laatiminen ovat yksi vaihe, eli on hyvä määritellä
psykologin, kuraattorin ja varhaiskasvatuksen erityisopettajan roolit pienen lapsen kasva-
tuksessa ja opetuksessa.

Kritiikkiä on kohdistettu henkilöstörakenteeseen, mutta mielestäni tämä esitys antaa
kaikille päiväkodin ammattiryhmille oikeuden omaan ammattinimikkeeseen ja koulutuk-
seen, minkä pitääkin näkyä sitten siellä päiväkodin arjessa. Tämä selkiyttää nykyistä tilan-
netta. Nimittäin tuolla valiokunnassa saimme kuulla, että nykyisellään on kuntia, joissa ei
ole yhtään yliopistokoulutettua lastentarhanopettajaa. Eli on hyvä, että tämä henkilöstöra-
29



Pöytäkirjan asiakohta PTK 74/2018 vp
kenne hiljalleen pitkän siirtymäajan kuluessa saadaan sitten korjattua, niin että voin ajatel-
la, että 5—10 vuoden kuluessa on jo jotain parannusta saatu aikaiseksi.

Monta kertaa puheissa on viitattu varhaiskasvatuksen laatuun ja siihen, milloin varhais-
kasvatus on vaikuttavaa. Mielestäni laadukasta varhaiskasvatusta on silloin, kun lapsen
mielenkiinto huomioidaan ja oppimisympäristöt rakennetaan niin, että lapsen ikä ja kehi-
tystaso osataan ottaa huomioon. Siihen liittyy myöskin välittävä huolenpito — syliä on
täällä kaivattu monta kertaa. Ja varhaiskasvatukseen kuuluu olennaisena osana, että oppi-
minen tapahtuu leikin kautta.

Edustaja Heinonen kaipaili perusopetukseen ryhmäkokoja, ja tällainen varttuneempi
opettaja muistaa sen, että ryhmäkoothan olivat aikaisemmin määriteltyjä, asetuksella mää-
riteltiin. Ja muistaakseni 90-luvun loppupuolella tuli uusi laki ja luovuttiin näistä ryhmä-
kokorajoista. Suurin ryhmäkoko oli 32 oppilasta, ja sitten erikseen oli määriteltynä ykkös-
ja kakkosluokille pienempi oppilasmäärä. Mutta mitä tapahtui sen jälkeen, kun nämä ryh-
märajat poistettiin? Ryhmäkoot pienenivät. Ainakin meillä omassa kunnassani ne pieneni-
vät huomattavasti. Enää ei pyrittykään siihen maksimiryhmäkokoon, vaan oltiin tarkoituk-
senmukaisia.

Edustaja Multalan ajatukseen ja toiveeseen näistä ryhmäkoista on helppo yhtyä. Kun
kuntien talous on kunnossa ja kuntien päättäjillä on riittävästi tietoa, ymmärrystä ja roh-
keutta tehdä niitä päätöksiä lasten parhaaksi, mielestäni ryhmäkoiden tulisi olla tarkoituk-
senmukaisia niin, että varhaiskasvatuksen tavoitteet saadaan toteutettua.

16.01 Krista Mikkonen vihr: Arvoisa puhemies! On oikeastaan aika ilahduttavaa huo-
mata se, että varhaiskasvatus puhuttaa paljon aina eduskunnassa, niin aiemmin tällä kau-
della, kun lakeja on tehty, kuin nytkin. Se kertoo siitä, että varhaiskasvatus on merkittävä ja
me olemme tosi kiinnostuneita siitä ja me haluamme, että tässä maassa taataan laadukas,
hyvä varhaiskasvatus. Tälläkin lailla nyt yritetään puuttua siihen, että laatua parannetaan,
mutta täytyy kyllä yhtyä siihen samaan huoleen, mikä täällä on monessa puheenvuorossa
tullut esille, että kun resurssit ovat riittämättömät, niin ensisijaisen korjauskohteen pitäisi
olla siinä, että taataan riittävät resurssit, jotta on riittävän pienet ryhmäkoot ja jotta jokai-
sella lapsella on oikeus kokopäiväiseen varhaiskasvatukseen. Ja kun nämä tämä hallitus al-
kukaudestaan vei pois, niin vaikka kyllä tässäkin laissa sinänsä on ihan hyviä tavoitteita
koulutuksen laadun parantamisesta, moniammatillisuuden varmistamisesta ja muusta, niin
kuitenkin se pohja on nyt heikko näitten aikaisempien heikennysten vuoksi, ja siinä mie-
lessä tällä lailla ei kyllä saavuteta sitä laatua, mitä varhaiskasvatuksessa tarvittaisiin.

Kuten edustaja Mäkisalo-Ropponen tuossa aiemmin kertoi, esimerkiksi meillä Joen-
suussa nyt hävisimme sen äänestyksen, jolla oltaisiin haluttu varmistaa se, että ryhmäko-
koja ei suurenneta ja jokaisella lapsella olisi oikeus subjektiiviseen päivähoitoon. Nämä
me hävisimme. Monissa kunnissa on onnistuttu säilyttämään nämä, ja se on erittäin hyvä
asia, mutta ongelma tulee siitä, että nyt meidän lapset tässä maassa ovat epätasa-arvoisessa
asemassa: asuinpaikka ja vanhempien tausta vaikuttavat siihen, saavatko he päivähoitoa,
varhaiskasvatusta, kuinka paljon he saavat sitä ja saako jokainen lapsi siellä riittävästi ai-
kaa, onko siellä riittävästi henkilökuntaa.

Edustaja Ulla Parviainen totesi, että se ryhmäkoon rajaaminen voi aiheuttaa myös tilan-
teita, joissa siitä tulee tavallaan se maksimi, kun se voisi olla jotain vähempikin. Mutta kun
me katsomme tällä hetkellä meidän kuntakenttää, niin kyllähän me tiedämme, että se ei
kyllä sitä rajaa, vaan päinvastoin, jos meillä olisi siellä määritetty se ryhmäkoko laissa, me
30



Pöytäkirjan asiakohta PTK 74/2018 vp
takaisimme sen, että ne ryhmäkoot olisivat pienempiä kuin ne tällä hetkellä keskimäärin
ovat. Eli se ihannetilanne, että kuntien resurssit olisivat niin riittävät ja päättäjien ymmär-
rys kunnissa olisi niin suurta, että ne menisivät alle sen, mikä on maksimiksi määritelty, se
valitettavasti ei ole tätä päivää, ja sen takia se raja tarvitsisi asetuksessa määrittää.

16.04 Riitta Mäkinen sd: Arvoisa rouva puhemies! Varhaiskasvatuslaista käytävä kes-
kustelu tuntuu kilpistyvän nyt lasten subjektiiviseen oikeuteen varhaiskasvatukseen, yh-
denvertaiseen kohteluun, henkilöstömitoituksen riittämättömyyteen ja ylisuuriin ryhmäko-
koihin sekä ylipäätään varhaiskasvatuksen laatuun sekä henkilöstön tasa-arvoiseen kohte-
luun, työhyvinvointiin ja jaksamiseen. Vaikuttaa siltä, että näin perinteistä linjajakoa käyt-
täen oikeiston ja vasemmiston näkemyserot lasten oikeuksista, yhdenvertaisesta kohtelus-
ta ja ennen kaikkea lasten edusta ovat jo lähtökohtaisesti ja perustavanlaatuisesti hyvin eri-
laisia. 

Keskustelussa subjektiivisesta oikeudesta väitetään toistuvasti, että tämä estäisi lasten
oikeuden omiin vanhempiinsa. Taustalta suorastaan paistaa näkemys, etteivät vanhemmat
lähtökohtaisesti haluaisi viettää aikaa lastensa kanssa. Pyrin systemaattisesti välttämään
provosoitumista, mutta tällaisten asenteiden ja väitteiden esilletuominen on mielestäni
suorastaan pöyristyttävää. Tästä on aistittavissa samankaltaista asennoitumista kuin puhut-
taessa työttömistä, joiden nähdään perimmiltään olevan työttömänä omaa laiskuuttaan. 

Lasten subjektiivinen oikeus nimenomaan varhaiskasvatukseen ei ole vielä tähän men-
nessä tarkoittanut sitä, että lasta olisi ikinä tultu väkisin riistämään kotoa päivähoitoon. Oi-
keutta varhaiskasvatukseen ei tule sekoittaa esiopetusvelvollisuuteen. Väittely siitä, kuu-
luuko ensisijainen vastuu lasten kasvatuksesta yhteiskunnalle vai vanhemmille, on täysin
epärelevanttia, sillä kukaan ei missään vaiheessa ole edes vihjannut, että vanhempien vas-
tuu tulisi kyseenalaistaa. 

Loppuviimein ylisuuret ryhmäkoot ovat suurin yksittäinen ongelma, sillä se heijastuu
moniin muihin lukuisissa puheenvuoroissa esille tuotuihin epäkohtiin. Itse asiassa se on
tässä salissa useimmiten toistettu ongelma yli puoluerajojen. Siihen ovat puuttuneet niin
opposition kuin hallituksenkin edustajat. Mitä tulee lasten oikeuteen yksilölliseen hoitoon
ja huolenpitoon tai kiusaamisen estämiseen, niin olen henkilökohtaisesti todella pahoillani
siitä, ettei lakiesityksessä ole juuri tähän epäkohtaan puututtu.

Lopuksi rohkenen sanoa, etten näin uutena edustajana lainkaan ole vakuuttunut siitä,
että tämä ikuinen molemminpuolinen syyttely siitä, mitä kukin hallitus tai ministeriö on ai-
kaisempina, menneinä, vuosina tehnyt, saanut aikaan tai jättänyt tekemättä, olisi asia, joka
tässä tilanteessa vie yhteisten asioiden hoitamista missään määrin eteenpäin. Kohdistaisin
sen sijaan huomion siihen, että meillä olisi tässä ja nyt ollut mahdollisuus yhdessä puuttua
yhteisesti tunnustettuihin epäkohtiin. 

Vaikka lakiesityksessä tuodaan esille monia myönteisiä uudistuksia ja uusia avauksia,
lakiesitys on monelta osin kuitenkin keskeneräinen, eikä vähiten sen takia, ettei siinä kor-
jata niitä perimmäisiä ongelmia ja epäkohtia, joiden tulisi olla kunnossa, jotta meillä yli-
päätään olisi edellytykset näiden uusien avausten toimeenpanemiseen. 

16.08 Lea Mäkipää sin: Arvoisa puhemies! Olen kuunnellut näitä keskusteluja pari päi-
vää, ja alkoi tuntua siltä, että olen jo liian vanha, kun rupesin muistelemaan, minkälaista
kasvatusta olen antanut itse lapselleni. Yksinhuoltajana kyllä saan olla tyytyväinen, että
31



Pöytäkirjan asiakohta PTK 74/2018 vp
silloin äitini ja laaja tukiverkkoni hoiti lasta ihan kouluikään saakka. Tietysti oli näitä eri-
laisia kerhoja, joihinka sitten kuljetettiin lasta. 

Siitä olen myös kiitollinen, että miniä aikanansa teki päätöksen, että pienipalkkaisena
kunnan työntekijänä hän oli kahden lapsen kanssa 7 vuoteen asti kotosalla. Siitä ajattelin
kertoa, että tämä johti siihen, että tänäkään päivänä, vaikka lapset ovat yli 20-vuotiaita,
heillä ei ole mitään salaisuutta, vaan he aina yhteisesti miettivät, kuinka tehdään, ja jos on
vaikeuksia tai ilon hetkiä, niin niistä keskustellaan sitten vanhempien kanssa.

Mutta en halua syyllistää, koska tämän päivän työelämä lähtee siitä, että monta kertaa
lapset on vietävä päivähoitoon, ei ole mahdollista jäädä jommankumman kotosalle. Jos sit-
ten ajatellaan, että laissa on sanottu, että lapsenkin mielipide otetaan huomioon, niin monta
kertaa kyllä lapsi sanoo, että pitääkö hänen mennä päivähoitoon — että kuinka nämä lap-
sen oikeudet siinä mielessä sitten korostuvat? Mutta en halua tosiaan syytellä, vaan on tär-
keätä, että lapsella on turvallinen paikka, on se sitten kotosalla, jota minä kannatan — ko-
tihoidon tuki on erittäin hyvä, ja sitä pitäisi kehittää niille vanhemmille, jotka haluavat hoi-
taa lapsia — tai on paikka sitten päiväkodissa, jonka pitää olla turvallinen ja tuttu ja levol-
linen ja rauhallinen. Eilen illalla katsottiin televisiota, ja siinähän oli näitä pedofiilitapauk-
sia, joten kyllä lähtisin siitä, että niiden, jotka työskentelevät lapsien parissa, taustat olisi
tutkittava aika tarkkaan, ettei tämmöisiä tapahtuisi. Nämä ovat aina näitä yksilökohtaisia.

No, mitä se on se hyvä varhaiskasvatustouhu? Toiset antavat sitä kotona ja toiset taas,
niin kuin sanoin, päiväkodissa. Olen käynyt tutustumassa meidän oman kunnan päiväko-
tiin. Siinä mielessä se on hyvä päiväkoti, että lapset voivat siellä viipyä yön, jos vain tar-
vitsee. Painotan sitä asiaa, että lapsi on hyvin pieni, ja kun hän menee päiväkotiin ja on
ehkä 5-vuotiaaksi saakka, niin ei ole terveellistä, että sitä oppimista tuputetaan jatkuvasti
lapsille. Me vanhemmatkin tiedämme, jotka olemme lapsia kotona katselleet, että kyllä ne
siinä monta kertaa kieppuvat toisten jaloissa, että ei sitä oppimista tarvitse olla, vaan tär-
keätä on, että lapsia opetetaan siihen yhteisöllisyyteen ja että lapsia kohdellaan niin, että
kaikki ovat tasavertaisia, ja opetellaan nämä säännökset, ruokatottumukset ja kaikki tällai-
set yhteisesti. [Puhemies: Aika!] — Jaa, minä menen vielä hiukan jatkamaan. [Puhuja siir-
tyy puhujakorokkeelle]

Arvoisa puhemies! Opetellaan näitä arjen askareita, ei mitään suurta. Tosiaan, jokaisel-
le lapselle pitäisi olla sitten aikaa. Tiedetään, että jokainen lapsi on erilainen ja lapsen jo-
kainen päivä on erilainen. Joskus voi olla semmoisia huonoja hetkiä, jolloin otetaan sitä
lasta tarpeeksi syliin ja annetaan se turvallisuuden tunne. Se on kaikista tärkeintä pienelle
lapselle. Ainakin näin olen kokenut tuossa ympäristössä, missä olen lapsia seurannut.

Jos tiedetään, mikä on päiväkodin rytmi — se yleensä alkaa seitsemältä ja päättyy vii-
den kuuden aikaan illalla, ja siinä on pukemista, riisumista, syöttämistä, potalla käymistä,
nukkumista — niin minä kyllä ihmettelen sitä, mitä hallitus viisaudessaan teki, että kaik-
kien näiden päiväkodin henkilöiden pitäisi olla korkeasti koulutettuja. En sano sitä, että on
aina hyvä se jatkuva oppimisen meininki. Nyt ollaan vähentämässä näitä auttavia käsiä, eli
lastenhoitajia vähennetään, ja hehän tekevät sitä työtä, mutta tekevätkö sitten kaikki nämä
päiväkodin ohjaajat, johtajat sitä samaa työtä? Tiedän sen, että se on sitä rutiinia ja sitten
siihen oppimiseen, varsinaiseen opettamiseen ei kovin paljon aikaa jää. Ollaan aamupäi-
vällä tunti ja sitten taas päivällä ehkä tunti sisällä ja silloin on sitä oppimista. 

Tuntuu siltä, että tähän oppimiseen on nyt kiinnitetty liiallista huomiota, vaikka tärkein
lähtökohta on se, että lapsella on turvallisuus ja ne henkilöt ovat sellaisia, joihinka lapsi voi
luottaa niin hyvinä kuin huonoinakin hetkinä.
32



Pöytäkirjan asiakohta PTK 74/2018 vp
16.13 Johanna Ojala-Niemelä sd: Arvoisa rouva puhemies! Keskeisimpänä puutteena
minusta tässä laissa on se, että siinä ei korjata niitä merkittäviä heikennyksiä, mitä varhais-
kasvatukseen on tehty tällä vaalikaudella, eli subjektiivisen päivähoito-oikeuden rajaamis-
ta ja ryhmäkokojen kasvattamista. Tässä laissa korostetaan kyllä lapsen edun ensisijaisuut-
ta, mutta subjektiivisen päivähoito-oikeuden rajaaminen ja yli kolmevuotiaitten ryhmäko-
kojen kasvattaminen tämän hallituksen toimesta sotii kuitenkin räikeästi tätä periaatetta
vastaan. Uudessa laissa nämä heikennykset olisi tullut kumota.

Subjektiivisen päivähoito-oikeuden rajoittaminen on johtanut siihen, että kuntakohtai-
set ratkaisut eroavat toisistaan. Kaikilla lapsilla ei ole yhtäläistä oikeutta laadukkaaseen
varhaiskasvatukseen taustasta, vanhempien työmarkkina-asemasta tai asuinpaikasta riip-
pumatta. Samassa yhteydessä päätetty varhaiskasvatuksen yli kolmevuotiaitten lapsiryh-
mien suurentaminen on toteutettu tai jätetty toteuttamatta ympäri maata hyvin eri tavalla.
Yhdessä nämä varhaiskasvatuksen säästöt ovat johtaneet siihen, että lapsiryhmien suuruus
vaihtelee hyvin paljon asuinpaikasta riippuen. Lasten ja perheiden eriarvoisuus on kasva-
nut riippuen siitä, missä kunnassa he asuvat.

Selvityksessä varhaiskasvatuksen lainsäädännön muutosten vaikutuksista on todettu,
että vuoden 2016 lainsäädännön muutoksiin liittyen kunnat ovat käyttäneet itsehallintoon
perustuvaa oikeuttaan ja ratkaisseet eri tavoin kysymykset lapsen subjektiivisesta varhais-
kasvatusoikeudesta sekä lasten ja aikuisten välisestä suhdeluvusta päiväkotiryhmissä.
Osassa kuntia ja päiväkoteja lapsiryhmien kokoonpanot ovat moninaisia. Ryhmissä esiin-
tyy lasten vaihtuvuutta, ja lasten määrä ryhmissä on kasvanut. Työntekijöiden ja vanhem-
pien keskuudessa näitä muutoksia on arvioitu kriittisesti. Työntekijöiden mukaan heidän
mahdollisuutensa lasten yksilölliseen huomioimiseen ovat vähentyneet, ja työntekijät ku-
vasivat myös levottomuuden, melun, tilojen ahtauden ja vaaratilanteiden lisääntyneen päi-
väkodeissa. Vanhemmat kritisoivat muutosten heikentäneen lasten ja perheiden tasavertai-
suutta ja lasten vertaissuhteiden pysyvyyttä. Monia päiväkoteja vaivaa myös henkilöstön
vaihtuvuus — välillä tuntuu, että heiluriovet käyvät molempiin suuntiin, kun pysyviä sijai-
sia ei saada — ja tämä luonnollisesti stressaa myös lapsia, kun ei ole se oma tuttu hoitaja
siellä vastassa. 

Lasten ja aikuisten suhdeluvun tulee mahdollistaa laadukas varhaiskasvatus, ja varhais-
kasvatuksen laadun tulee olla tasalaatuista kunnasta ja varhaiskasvatuspaikasta riippumat-
ta.

16.16 Jukka Gustafsson sd: Arvoisa puhemies! Katson taaksepäin ja näen, että edustaja
Riitta Mäkinen on vielä paikalla. Hän käytti hetki sitten ensimmäisen puheenvuoronsa täs-
sä Suomen parlamentissa, ja kiitän. Se oli erinomainen, suorastaan koskettava.

Puhemies! Olen ollut paikalla nyt koko tämän tärkeän keskustelun ajan ja en kyllä yh-
tään liioittele, jos sanon, että tämä sosiaalidemokraattien kärki — siis tämä subjektiivisen
varhaiskasvatusoikeuden takaaminen niin, että lapset ovat yhdenvertaisessa asemassa —
on noussut yli puoluerajojen vahvasti esille. Me olisimme halunneet, että se korjataan täs-
sä ja nyt. Sama koskee tätä päiväkotien ryhmäkokojen pienentämistä, koska hallituksen
esitys on siltä osin nyt hyvin ristiriitainen, että niin tärkeää kuin tämän pedagogiikan tason
nostaminen onkin, niin se jää hyvin ontuvaksi, jos ryhmäkokoja ei pienennetä.

Sitten tässä henkilöstön koulutustason nostamisessa hallituksen esityksessä on sinällään
ihan oikea suunta. Olen vähän eri mieltä edustaja Mäkipään kanssa siltä osin, mutta sanon
sen tällä tavalla: Tämän hallituksen aikaväli nyt näissä henkilöstömuutoksissa on poikke-
33



Pöytäkirjan asiakohta PTK 74/2018 vp
uksellisen pitkä. Se ulottuu vuoteen 2030. Kuka meistä oikeasti tietää, mikä on se työnte-
kijöitten tarve? Koulutuksen taso ja moniammatillisuus on varmaan edelleen se kaikkein
tärkein voimavara, mikä korostaa sitä, että niin lastenhoitajien kuin sosionomien ja lasten-
tarhanopettajien, kaikkien pedagogista tasoa pitää nostaa. Tämä maailma ja elämä muut-
tuu koko ajan tämmöiseksi, että on yliärsykkeistä elämää jo pienille lapsille, ja se lasten
kasvatus, kehittäminen ja opastaminen on silloin erittäin haastavaa. — Näin.

16.19 Jari Myllykoski vas: Arvoisa rouva puhemies! Lapset ovat jossain kohtaa kyse-
lyiässä. Nyt edustaja Myllykoski on puhumisiässä.

Haluankin ensinnäkin kiittää edustaja Gustafssonin esille nostamaa moniammattimai-
suutta ja osaamista, koska se on muuttuva koko ajan. Me vaadimme tänä päivänä jo itsel-
tämme huomattavasti enemmän medialukuominaisuuksia, se tulee meillä tänne kokonai-
suutena myös varhaiskasvatukseen. Meidän on pakko ymmärtää se, että lapset ovat var-
hemmin kypsempiä käyttämään meidän tietoteknisiä välineitä ja omaksumaan tiettyjä
asioita sitä kautta. Meillä pitää olla sitä varhaiskasvatuksessa, ja silloin jokaisella lasten
kanssa toimivalla ihmisellä pitää olla tietyn verran normaaleja kasvattamiseen liittyviä pe-
dagogisia osaamisia. 

Mutta vaikka tämä meni nyt sinne 2030 asti, niin pidän sitä hyvänä, ettemme tee saman-
laista virhettä kuin hallituksessa, missä myös vasemmistoliitto oli, kun rajasimme erittäin
voimakkaasti kuraattorien työosaamista. Nyt on mahdottoman tärkeää, että huolehditaan
osaamisen tunnistamisesta ja sosionomeille annettaisiin yliopistokoulutuksessa myös pe-
dagogisia valmiuksia niin, että heillä olisi oikeus myös tehdä varhaiskasvatusopetusta, jot-
ta tämä moninainen osaaminen lähtisi toteutumaan, koska on todella tärkeätä se, että... en
usko, että me tulemme koskaan kohtaamaan sitä, niin kuin edustaja Mäkipää sanoi, että
meillä on erikseen oppitunteja siellä perhepäivähoidossa, vaan varhaiskasvatus on koko-
naisuutta. Se oppiminen tapahtuu siinä arjessa, mitä päiväkodeissa tapahtuu, ja silloin val-
miuksia tähän varhaiskasvatukseen pitää olla jokaisella henkilöstöryhmällä. 

Ymmärrän kyllä sen, että tämä yliopistotasoinen koulutus, jota itsekin olen puoltanut —
että pitää olla meitä erilaisia oppijoita varten ihmisiä, jotka osaavat tunnistaa niitä tarpeita,
mitä meillä on — onhan tämä varmasti kokoomukselle tärkeä asia. Jos nyt katselen vähän
erilaisten ammattiryhmien äänestyskarttoja, niin sieltä on helppo johtaa, miksi niin isoon
ääneen tätä asiaa ollaan valmiita eteenpäin viemään. 

Tässä on hyviä asioita mutta myös heikkouksia, mutta pitkä siirtymäaika antaa mahdol-
lisuuden, että tuleva hallitus voi elää rytmissä ja muodostaa oikeita oppimispolkuja jokai-
selle varhaiskasvatuksessa ja perhepäivähoidossa olevalle ammattilaiselle niin, että se on
lasten ja perheiden parhaaksi.

16.22 Mia Laiho kok: Arvoisa puhemies! Nyt hyväksyttävänä oleva varhaiskasvatuslaki
on uutena lakina merkityksellinen siinä, että se on nimenomaan lapsilähtöinen ja asioita on
tarkasteltu lapsen näkökulmasta ja lapsen edun mukaisesti. Siinä se on selvästi uraauurta-
va. Se, mikä siinä on merkittävää, on myöskin kiusaamisen ehkäisy, joka saadaan nyt laki-
tasolle kirjattua, että jokaisella lapsella on oikeus varhaiskasvatukseen, jossa ei tarvitse
kestää kiusaamista. Se on tärkeää, että siihen puututaan jo varhaisessa vaiheessa. 

Hallitus on parantanut nykyisellä hallituskaudella taloustilannetta. Työllisyystilanne on
kasvanut, kuntien taloustilanne on parantunut, ja nämä toivottavasti näkyvät siellä myös
kuntien varhaiskasvatukseen osoittamissa resursseissa. Täälläkin on nostettu esille ryhmä-
34



Pöytäkirjan asiakohta PTK 74/2018 vp
koot, hoitajien määrä. Jokaisella kunnalla on mahdollisuus niitä resursseja lisätä varhais-
kasvatukseen ihan oman prioriteettinsa mukaisesti. Toivottavasti niissäkin kunnissa, mis-
sä täällä usea meistäkin kansanedustajista istuu, varhaiskasvatus näkyy tärkeänä osana ja
sitä myös arvostetaan siellä.

16.23 Johanna Ojala-Niemelä sd: Arvoisa rouva puhemies! Edustaja Laiholle on kyllä
sanottava, että valitettavasti hallituksen teot eivät vastaa näitä puheita. On hienoa, että siel-
lä lain tasolla kyllä puhutaan lapsen edusta, mutta näin ei sitten reaalimaailmassa kuiten-
kaan toteudu ja tapahdu. Tavoitteena tulee olla siirtyminen maksuttomaan varhaiskasva-
tukseen pitkällä tähtäimellä. Meillä Suomessa yli 4-vuotiaista vain 75 prosenttia osallistuu
tällä hetkellä varhaiskasvatukseen, ja tätä osallistumisastetta olisi hyvä nostaa. On selvää,
että kun lapsi menee pienenä päiväkotiin, niin ensin se on sitä perustarpeiden tyydyttämis-
tä, syöntiä ja nukkumista ja ulkoilua, mutta sitä enemmän, mitä ikää tulee, myös taidot siel-
lä sitten tämän varhaiskasvatuksen piirissä karttuvat. 

Se, missä minusta erityisesti tässä lainsäädännössä epäonnistuttiin, oli tämä eri henki-
löstöryhmien asettaminen vastakkain. Kaikki työntekijäryhmät ja ammattiryhmät ovat tär-
keitä, jotka hoitavat ja kasvattavat niitä meidän pieniä silmäteriä siellä päiväkodissa. Tä-
män minusta pitäisi olla semmoinen ohjenuora myös tästä eteenpäin.

16.25 Pilvi Torsti sd: Arvoisa puhemies! Tämän koko keskustelun kuunneltuani vielä
ehkä tähän suomalaisen varhaiskasvatuksen olemukseen ja olennaiseen erityisyyteen pari
näkökohtaa, ettei nyt jotenkin kuviteltaisi, että tämä laki toisaalta toisi ne — tai oikeastaan
se saattaa jopa heikentää niitä. 

Ensinnäkin yksi keskeinen piirre suomalaisessa varhaiskasvatuksessa jo pitkän aikaa on
ollut se, että me yhdistämme kasvatuksen, koulutuksen ja hoidon, ja sille on syntynyt ihan
oma terminsäkin, educare, jota on tutkittu ja jota on kansainvälisesti vertailtu. Tästä sekä
edustaja Mäkipään että Myllykosken puheenvuoroihinkin viitatenkin meidän ehkä kannat-
taa olla tietoisia, jokaisen. Me ajattelemme varhaiskasvatuksesta tänäkin päivänä, että jo-
kainen tilanne on oppimistilanne. Emme suinkaan lajittele erilaisia tilanteita kasvatuksen,
hoidon ja koulutuksen osalta. Tätä me siis pyrimme myös muualla maailmassa korosta-
maan mallina, josta on hyviä tuloksia saatu. 

Sitten toisena ehkä tämä kysymys, jonka edustaja Laiho nosti vielä lapsen edusta. Edus-
taja Ojala-Niemelä aivan oikein totesi, että ovat tietysti vähän lain kirjain ja sitten toiminta
ristiriidassa tässä kohtaa, kun me puhumme ryhmäkoosta tai subjektiivisesta oikeudesta,
mutta ennen kaikkea lapsen edussa on ehkä hyvä tunnistaa taas se, että suomalainen var-
haiskasvatus on vuosikymmeniä ollut poikkeava kansainvälisesti vertailtuna juuri siinä,
että se on hyvin lapsilähtöistä, lapsen näkökulmasta ponnistavaa. Meidän pedagoginen
koulutuksemme on sellaista. Eli toteutuva tilanne meidän varhaiskasvatuksessamme on tä-
mänkaltainen, ja sitä me pyrimme tässä syventämään ja parantamaan toivottavasti tulevai-
suudessa kunnollisella varhaiskasvatusuudistuksella. — Kiitos.

Keskustelu päättyi ja asian käsittely keskeytettiin.
35


