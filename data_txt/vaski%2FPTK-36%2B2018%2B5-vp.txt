















































DEMDEED.tmp.xml


Pöytäkirjan asiakohta PTK 36/2018 vp

 Tarkistettu
4.1

Pöytäkirjan asiakohta 

PTK 36/2018 vp

Täysistunto

Tiistai 17.4.2018 klo 14.02—19.35

5. Hallituksen esitys eduskunnalle laiksi Finanssivalvonnasta annetun lain muuttamisesta 
ja eräiksi siihen liittyviksi laeiksi

Hallituksen esitys HE 38/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 5. asia.
Puhemiesneuvosto ehdottaa, että asia lähetetään talousvaliokuntaan.

Keskustelu

19.29 Timo Harakka sd: Arvoisa puhemies! Aivan lyhyt kommentti tässä vaiheessa täs-
tä esityksestä.

Tämä on ihan tervetullut toimi harmaan talouden torjumisen kokonaisuudessa. Olemme
usein moittineet hallitusta siitä, että se on ollut varsin passiivinen harmaan talouden torjun-
nassa, ja varsinkin alkukaudella hallituksella oli tavoitteena jopa leikata harmaan talouden
torjunnan voimavaroja. Siihen nähden — kuten edustaja Ala-Nissilän kanssa aikaisemmin
käymässämme debatissa ilmeni — että silloin oppositiossa ollut keskusta aikoi rahoittaa
koko vaihtoehtobudjettinsa nimenomaan harmaan talouden torjunnan tuotoilla, 600 mil-
joonaa, tämä toimi oli ristiriitainen. Mutta silloin kun hallitus toimii harmaan talouden es-
tämiseksi ja kansainvälisen veronkierron ja rahanpesun estämiseksi, annamme kiitoksen,
joka sille kuuluu.

19.31 Ville Skinnari sd: Arvoisa puhemies! Talousvaliokunnan puheenjohtaja, edustaja
Turunen ei ole paikalla, joten en lähde nyt tässä käymään yksityiskohtaisemmin läpi tätä
hallituksen esitystä, mutta tietysti talousvaliokunnan jäsenenä olen iloinen siitä, että tällai-
nen lakiesitys, joka kehittää ja tiivistää niin Finanssivalvonnan, Verohallinnon kuin Rahoi-
tusvakausviraston yhteistyötä niin harmaan talouden, rahanpesun kuin terrorismin rahoit-
tamisenkin torjumiseksi, on täällä nyt. Ja kuten kollega, edustaja Harakka totesi, nämäkin
asiat ovat niitä, joita me olemme jo pidempään odottaneet, ja tämä on toki iso osa kansain-
välistä kehitystä.

Keskustelu päättyi.

Asia lähetettiin talousvaliokuntaan.


	5
	19.29
	19.31


