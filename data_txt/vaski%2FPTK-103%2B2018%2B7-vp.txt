















































DEM2D68.tmp.xml


Pöytäkirjan asiakohta PTK 103/2018 vp
Pöytäkirjan asiakohta 

PTK 103/2018 vp

Täysistunto

Torstai 18.10.2018 klo 16.00—19.11

7. Lakialoite laiksi työvoima- ja yrityspalveluiden alueellista tarjoamista ja työelämäkokei-
lua koskevasta kokeilusta annetun lain 27 §:n muuttamisesta

Lakialoite LA 35/2018 vp Arto Satonen kok ym.

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 7. asia. Puhemiesneuvosto ehdottaa, että asia lähetetään työelämä- ja tasa-arvo-
valiokuntaan.

Keskustelu

18.45 Arto Satonen kok (esittelypuheenvuoro): Arvoisa puhemies! Lakialoitteessa ehdo-
tetaan muutettavaksi julkisten työvoima- ja yrityspalveluiden alueellista tarjoamista ja työ-
elämäkokeilua koskevasta kokeilusta annetun lain voimaantuloa koskevaa 27 §:ää siten,
että lain voimassaoloa jatketaan vuoden 2020 loppuun asti. Tämän lakiesityksen on alle-
kirjoittanut 58 kansanedustajaa seitsemästä eri puolueesta. 

Kyse on siitä, että julkisten työvoima- ja yrityspalveluiden alueelliset kokeilut ovat hal-
lituksen kärkihanke ja kokeilut ovat käynnistyneet hyvin, mutta alkuperäistä maakuntauu-
distusta ennakoiva kokeiluaikataulu on nyt liian tiukka. 

Alueelliset kokeilut ovat lyhyessä ajassa pystyneet pureutumaan työttömyyden kovaan
ytimeen ja saaneet aikaan merkittäviä tuloksia. Kokeilun asiakkaat ovat työllistyneet ja ak-
tivoituneet ja olleet tyytyväisiä saamaansa palveluun. Kokeiluissa on myös rakennettu uu-
sia kumppanuuksia yksityissektorin kanssa ja kehitetty lukuisia palveluinnovaatioita. Kun-
nat ovat kyenneet valjastamaan koko kuntaorganisaation työllistymistä edistävien palvelu-
jen alustaksi.

Arvoisa puhemies! Kokeilutoimistojen asiakkaista ajanjaksolla syyskuusta 2017 kesä-
kuuhun 2018 on työllistynyt 10 565 henkilöä. Heistä 2 723 on työllistetty palkkatuen avul-
la. Kokeilujen kohderyhmä on kokeilulain mukaisesti suhteellisesti ottaen vaikeimmin
työllistettävää, ja siltä osin sitä on vaikea verrata muihin työllistämistoimiin ja niihin alu-
eisiin, joissa kokeilu ei ole ollut voimassa. Lakimuutoksella mahdollistetaan hyvän kehi-
tyksen jatkuvuus, saadaan kestävää näyttöä kokeilujen vaikutuksista ja turvataan hyvien
käytäntöjen sujuva siirtyminen maakuntaan ja kasvupalvelupilotteihin.

Tästä siirtymästä voisi sanoa sen, että kaikkein hankalin tilanne tulee silloin, jos tämä pi-
lottilaki uusista kasvupalveluista ei ehdi täältä eduskunnasta riittävän nopeasti valmiiksi —
sehän on täällä paitsi työelämä- ja tasa-arvovaliokunnan myös perustuslakivaliokunnan kä-
sittelyssä — ja kun nyt näitä kokeiluja uhkaa alasajo, jos tätä lakimuutosta ei tehdä, niin me
saatamme ajautua sellaiseen tilanteeseen, että juuri siinä vaiheessa, kun meidän työmark-
kinat vetävät hallituksen onnistuneen talouspolitiikan ansiosta varsin hyvin ja työtä olisi
 Tarkistettu
4.0



Pöytäkirjan asiakohta PTK 103/2018 vp
tarjolla, meidän palveluihin saattaa tulla katkos. Ei tietenkään palveluihin sillä tavalla kat-
kosta tule, että aina meillä on palveluita tarjolla, mutta juuri näihin palveluihin, joilla näitä
tuloksia on saatu aikaan, saattaa tulla katkos ennen kuin nämä uudet pilotit ehtivät lähteä
liikkeelle. Pidänkin tärkeänä sitä, että jos tämä lakiesitys ei tule tässä muodossa hyväksyt-
tyä, ainakin löydettäisiin sellainen ratkaisu, että tällaista väliaikaa tähän palveluntarjon-
taan ei syntyisi.

Toinen äärimmäisen tärkeä asia on se, että kuntien panosta työllisyydenhoidossa ei ole
mielestäni riittävästi ymmärretty. Tietääkseni kunnat käyttävät noin 800 miljoonaa euroa
vuodessa omaa rahaansa työllistämistoimiin, ja esimerkiksi Tampereella on tähän kokei-
luun alun perin budjetoitu 10 miljoonaa euroa. Nämä ovat mittavia panostuksia, ja nyt on
niin, että jos järjestelmä muuttuu sillä tavalla, että kuntien rooli työllisyydenhoidossa pie-
nenee, niin kuntien rahat on kuitenkin saatava tähän käyttöön, koska en pidä realistisena,
että me voisimme valtion rahoitusosuutta niin paljon nostaa, että ne pystyisivät vastaavan
määrän käyttämään. Sen takia on todella tärkeää, että siirtyminen uuteen järjestelmään —
kun maakunnat aloittavat ja kasvupalvelut lähtevät liikkeelle — tapahtuu sillä tavalla, että
kunnilla säilyy motivaatio toimia siellä myös palvelujen rahoittajana, koska muuten meillä
ei ole mahdollista taata riittävän laadukkaita palveluita riittävän monille, kuten nyt tässä
kokeilun myötä on pystytty tarjoamaan.

Toivon, että kun työelämä- ja tasa-arvovaliokunta tätä asiaa käsittelee, he onnistuvat
löytämään ratkaisun siihen ongelmaan, jonka tässä kuvasin.

18.51 Sari Essayah kd: Arvoisa rouva puhemies! Kiitoksia edustaja Satoselle tästä lakia-
loitteesta, joka mahdollistaa alueellisten kokeilujen jatkamisen. On äärimmäisen tärkeää,
että näissä palveluissa ei tapahdu katkosta juuri tässä vaiheessa, kun meillä työmarkkinat
tällä hetkellä näyttäisivät vetävän ja myöskin näillä vaikeimmin työllistyvillä ryhmillä,
muun muassa pitkäaikaistyöttömillä, oikeasti olisi tuetulla palvelulla mahdollisuus päästä
työelämän syrjään kiinni. Tietysti siinä mielessä voisi sanoa, että moitetta tulee hallituksel-
le, koska tämä koko sote-maku-sähläilyhän täällä taustalla nyt on, ja sen takia joudutaan
sitten tällä tavoin nopeutetusti tätä lainsäädäntöä tekemään, jotta katkosta ei tapahtuisi, kun
on jääty odottamaan niitten lakien voimaansaattamista ja ei ole sitten katsottu hallituksen
toimesta tarpeelliseksi lähteä jatkamaan näitä kokeiluja.

Juuri Tampereella ja Pirkanmaallahan on erinomaisen hyviä kokemuksia näistä erilai-
sista kuntakohtaisista malleista. On ollut upeaa, että siellä on saatu parhaita mahdollisia tu-
loksia juuri tämmöisellä moniammatillisella otteella, jossa on pystytty yhdistämään sosi-
aalityötä ja sitten myöskin koulutusta ja rakentamaan niitä paikallisia malleja. Ylipäätänsä
se, että henkilöitä on kohdattu kasvokkain ja että heille on räätälöity näitä erilaisia palve-
luita, on selkeästi ollut nähtävissä. Tässä mielessä voisi sanoa, että sinne Ruotsinkin suun-
taan on hyvä katsoa. Kun aina mietitään, että miksi siellä Ruotsissa työllistämispalveluissa
on niin paljon enemmän väkeä vaikka työttömiä on suurin piirtein saman verran, niin se on
juuri se, että pystytään ottamaan paremmin koppia ihmisestä ja ihan oikeasti sitten autta-
maan heitä näissä tilanteissa. Meillähän on ollut vähän sitä, että ihmisiä on sinne nettiin oh-
jattu tekemään erilaisia hakemisia. Ihmisten haastatteluja sinällänsä kyllä kannatan, mutta
kun ne eivät ole toteutuneet välttämättä ihan kohtaamalla vaan se on enempikin ollut sel-
laista pikaisesti puhelimella soittamista ja sen kysymistä, onko tilanne muuttunut vai eikö
ole muuttunut, ja asia on ikään kuin sillä kuitattu.
2



Pöytäkirjan asiakohta PTK 103/2018 vp
Tietysti tässä yhteydessä ehkä vielä haluaisin nostaa esille sen tietosuojakäytännön,
mikä tuolla TE-keskuksissa on ollut, mikä on näitä kuntien erilaisia räätälöityjä hankkeita
ollut jonkun verran haittaamassa. Jonkun toisen lakiesityksen yhteydessä nostin esille tä-
män ongelman, mikä muun muassa Juuan kunnassa havaittiin, kun haluttiin järjestää kun-
nan toimesta pitkäaikaistyöttömille tämmöiset rekrytointimessut ja sieltä TE-keskuksesta
ei sitten saatukaan niitä tietoja, ketkä sattuvat olemaan niitä kunnan pitkäaikaistyöttömiä.
Siinä mielessä täytyy ajatella, että jos ihmisiä pyritään auttamaan, niin ei voi olla niin, että
meidän tietosuojasäännökset sitten viranomaisten kesken estävät heidän auttamisensa.

18.54 Olli-Poika Parviainen vihr: Arvoisa rouva puhemies! Kiitos myös omasta puoles-
tani edustaja Satoselle hyvästä työstä, että olette tuonut tämän asian keskusteluun tänne
eduskunnan suureen saliin. Ennen kuin pääsin eduskuntaan, toimin Tampereen kaupungin
työllisyydenhoidosta vastaavana apulaispormestarina, ja jo silloin meillä oli yhdessä yli
puoluerajojen tavoitteena löytää keinoja korkeaan työttömyyteen vastaamiseen ja uudistaa
työllisyydenhoidon menettelytapoja. Näin tehtiinkin, ja sitten osana hallituksen kokeilu-
kulttuuriohjelmaa käynnistettiin tämä kuntakokeilu, joka nyt on tuottanut erinomaisia tu-
loksia. Esimerkiksi vielä muutama vuosi sitten Tampere oli Suomen työttömyyspääkau-
punkeja, mutta kehitys on nyt saatu aivan toisenlaiseen suuntaan. Ylipäätään kun katso-
taan valtakunnan tasolla kokeiluja, kuten edustaja Satonenkin aloitteessaan kirjoittaa, yli
10 000 ihmistä on työllistynyt näiden kokeilujen avulla. Se on tärkeää, ja se on nimen-
omaan käsityöhön perustuvaa työllisyydenhoitoa, sitä, että kohdataan jokainen ihminen
yksilönä ja tarjotaan heille sopivinta palvelua. 

Kun mietitään maakuntauudistuksen aikataulua, joka on ollut kauniisti sanottuna varsin
joustava viime vuosina, on mielestäni varsin perusteltua, että myös näitä kokeiluja pyri-
tään jatkamaan niin, että emme vahingossa menetä sitä osaamista, mikä nyt on saatu. Maa-
kuntavaalit piti alun perin järjestää muistaakseni huhtikuussa 2017, sen jälkeen lokakuus-
sa 2017, sen jälkeen presidentinvaalien aikaan tammikuussa 2018 ja sen jälkeen nyt loka-
kuussa 2018. Tällä hetkellä tavoiteaikataulu lienee siellä jossain toukokuun 2019 tienoilla,
ja on selvää, että jos ja kun maakuntauudistus toteutuu jossain muodossa, uudella hallin-
nolla menee vielä jonkin aikaa järjestäytyä ja luoda toimivat yhteistyökanavat esimerkiksi
kaupunkien ja maakunnan välille. Tässä yhteydessä on kriittisen tärkeää, että me emme
menetä sitä työtä, joka nyt on jo tehty. 

Esimerkiksi tässä Tampereen työllisyydenhoidon kokeilussa ajatus oli, että puretaan nii-
tä vanhoja raja-aitoja, joita on ollut eri organisaatioiden välillä, niin että valtiollinen elyn
työllisyydenhoito ja kunnallinen työllisyydenhoito tekevät aiempaa tiiviimmin yhteistyö-
tä, ja tätä kautta on saatu varmasti paras mahdollinen osaaminen käyttöön. Nyt kun katsoo
esimerkiksi kasvupalvelu-uudistuksen kuulemisia, niin on tullut paljon sellaista viestiä,
että uusi kasvupalvelulaki kaipaa hiomista siinä suhteessa, että se varmasti varmistaa kun-
tien ja maakunnan sujuvan yhteistyön jatkossakin. Ainakaan itse en ottaisi sitä riskiä, että
käytännössä keskeyttäisin kokeilut ennenaikaisesti, koska varmasti kaikkien yhteinen ta-
voite on se, että kokeilujen opit saadaan hyvään käyttöön.

18.56 Pia Viitanen sd: Arvoisa rouva puhemies! Myös minun puolestani lämmin kiitos
edustaja Satoselle tästä aloitteesta. Kun kuulin siitä, että aiotte tämän aloitteen jättää, olin
hyvin ilahtunut, koska mielestäni se oli selkeä merkki siitä, että järki voittaa, eli vaikka hal-
litus nyt esittää toista, niin on mahdollista, että viisaita aloitteita tulee myös hallituspuolu-
3



Pöytäkirjan asiakohta PTK 103/2018 vp
eilta. Mielestäni Arto Satonen on tämän asian hyvä asiantuntija, hänellä on tästä paljon ko-
kemusta näiden edustajavuosien varrelta ja hän tietää tilanteen. Siksi kiitän siitä, että teitte
tämän aloitteen, ja tietenkin luonnollisesti itsekin sen allekirjoitin, niin kuin varmasti jo-
kainen meistä pirkanmaalaisista mielellään, [Olli-Poika Parviainen: Kyllä!] sillä kyseessä-
hän on muun muassa myös meidän alueemme. Tässä edustaja Parviainen edellä hyvin ku-
vasi niitä hyviä tuloksia, mitä Pirkanmaalla kaiken kaikkiaan tästä on saatu.

Itselläni oli se mukava tilanne, että juuri maanantaina kävin Lempäälän kunnan työvoi-
mapalveluissa kuulemassa terveisiä, miltä tilanne sieltä käsin näytti. Ihan juuri sama tilan-
ne oli, että siellä tehdään erittäin hyvää työtä, ollaan lähellä ihmistä ja on saatu hyviä tu-
loksia — Tampereen hyvät tulokset täällä jo mainittiin. Eli siis nimenomaisesti olemme
saaneet paljon näyttöä siitä, että meillä on käsissämme malli, joka ihan oikeasti toimii. Sik-
si olisikin hyvin surullista, jos kävisi niin, että sitten kun löydämme malleja, jotka toimi-
vat, jotka tuottavat tulosta ja joiden seurauksena moni työtön saa työpaikan, työllistyy tai
pääsee sellaisten toimien piiriin, mitä juuri siinä elämäntilanteessa tarvitaan, sitten yhtäk-
kiä ei tällaista palvelua eikä tällaista toimintamuotoa enää olisi. Ja tämä olisi todella, kuten
todettu, iso sääli.

Puhemies! Täällähän ministeri Lindström on kovasti sitä puolustellut, että ajetaan alas,
ja niinpä minä toivon, että jospa hän kuitenkin miettisi, mikä hyöty on siitä, että pidettäi-
siin toimivat mallit yllä eikä tehtäisi paljon tuhoa ajamalla ne alas, ja sen sijaan jätettäisiin
sitten tekemättä sellaiset asiat, mitkä eivät toimi tai mitkä koetaan hyvin loukkaavina —
viittaan tässä nyt vaikka aktiivimalliin. Ihan turha tehdä sellaista, mikä vain enemmänkin
loukkaa ihmisten oikeudentajua ja ei tuota tosiasiallisia tuloksia. Siksi mielestäni vaihto-
kauppa olisi paikallaan: unohdetaan nyt vaikka tämä aktiivimalli pois päiväjärjestyksestä
ja otetaan sitten nimenomaisesti tämä kokeilu käyttöön niin, että se voi jatkua myös tule-
vaisuudessa.

Niinpä, puhemies, minä toivon, että nyt kun tämä aloite etenee eduskuntakäsittelyyn ja
valiokuntiin, tämä sinänsä otettaisiin tosissaan. Minä näen tässä tietynlaista valoa tunnelin
päässä tuloksen suhteen siinä suhteessa, että josko valiokunta nyt miettisi tätä niin sanotus-
ti puhtaalta pöydältä ja unohtaisi kaikki arvovaltakysymykset, mitkä liittyvät ministeri
Lindströmin esityksiin, niin ehkä sieltä nyt sitten kuitenkin myös hallituspuolueiden voi-
min, joita oppositio varmasti tukee, [Puhemies koputtaa] saataisiin tähän asiaan muutos.

19.00 Sami Savio ps: Arvoisa puhemies! Myös minä yhdyn tässä salissa nyt aivan aihees-
takin esitettyihin kiitoksiin tämän lakialoitteen merkityksestä. 

Kiitos edustaja Satoselle, että olette tuonut tämän tärkeän asian eduskuntaan. Tämä tei-
dän esittelemänne lakialoite, joka on saanut vahvaa tukea myös yli puoluerajojen sekä tääl-
tä koko eduskunnasta että erityisesti oman vaalipiirini Pirkanmaan edustajien keskuudesta
— meitä pirkanmaalaisia kansanedustajia on täällä nyt paikalla tästä keskustelemassa,
mutta asia on tietysti tärkeä myös koko maan näkökulmasta — on varsin hyvä sisällöllises-
ti mutta toisaalta erittäin ajankohtainen, ja se tulisikin kiireellisesti käsitellä.

Lakialoite tosiaan mahdollistaisi viime vuonna alkaneen työvoima- ja yrityspalveluiden
alueellisen kokeilun jatkamisen siten, että kun se alun perin säädettiin voimassaolevaksi tä-
män vuoden loppuun asti, koska maakuntauudistuksen piti alkaa ensi vuoden alusta lu-
kien, niin tämän lakialoitteen myötä tätä kokeilua sitten jatkettaisiin vuoden 2020 loppuun
asti. Hallitusta on kiitettävä siitä, että se ylipäätään mahdollisti nämä hyvin toimineet ko-
4



Pöytäkirjan asiakohta PTK 103/2018 vp
keilut, mutta totta kai niiden lakkauttaminen nyt herättää suuria kysymyksiä ja olisi mie-
lestäni varsin lyhytnäköistä, kuten täällä edeltävistäkin puheenvuoroista on käynyt ilmi.

Arvoisa puhemies! Hallituksen tavoitteena oli siis alun perin saada maakuntauudistus
alkamaan vuoden 2019 alusta lukien. Nyt uudistus on siirtynyt hamaan tulevaisuuteen, vä-
hintään ainakin kahdella vuodella. Itsestäni vahvasti näyttää siltä, että se saattaa jäädä ko-
konaan toteutumatta, mutta se ei toki ole sinänsä tämän keskustelun pääaihe. Joka tapauk-
sessa olisi hyvin tärkeää, että näitä erinomaisia kokemuksia ja tuloksia tuottaneita kokei-
luita, jotka ovat helpottaneet muun muassa monen pitkäaikaistyöttömän työllistymistä ja
muittenkin ihmisten arkea, ei ajettaisi nyt alas vaan niistä saatuja hyviä käytäntöjä voitai-
siin jatkaa hyvässä hengessä. 

Arvoisa puhemies! Täällä on mainittu muun muassa Tampereen ja Lempäälän hyvät tu-
lokset, ja omasta puolestani voin kiittää eduskuntaa siitä, että omassa kotikaupungissani
Ylöjärvellä, joka myös kuuluu Tampereen seudun kokeilun piiriin, on saatu erittäin hyviä
tuloksia, ja myös viranhaltijatasolta on esitetty lukuisia kiitoksia eduskunnalle tästä laista. 

Toivon tälle aloitteelle ripeää ja asianmukaista käsittelyä, toivottavasti myönteistä sel-
laista, ja kuten edustaja Essayah tässä edellä totesi, tässä on tosiaan kyse myös työttömien
ihmisten inhimillisestä kohtaamisesta. Se tulee ehdottomasti muistaa tätä lakialoitetta kä-
siteltäessä.

19.03 Arto Satonen kok: Arvoisa puhemies! Kiitos pirkanmaalaisille kollegoille ja toki
kaikille muillekin allekirjoittaneille näistä sanoista, joilla tätä lakialoitetta on tuettu. Se on
totta, että se on ollut Pirkanmaan kansanedustajien tavoitteena, että tämä kokeilu saa jat-
koa. Mehän teimme jo ennen tätä lakialoitetta yhden kirjallisen kysymyksen aiheesta ai-
kaisemmin, eli tämä on ollut pitkä polku.

Mitä sitten itse tähän asiaan tulee, niin täällä on hyvin noussut esille tämä henkilökoh-
tainen kohtaaminen. Olen ollut jo kauan ennen kuin olen edes tullut eduskuntaan omalla
paikkakunnallani silloisessa Vammalassa, nykyisessä Sastamalassa nuorten ja pitkäaikais-
työttömien työpajan ohjausryhmän puheenjohtajana vuosikausia ja nähnyt, minkälainen
merkitys sillä henkilökohtaisella kohtaamisella on. Todellakin silloin, kun tämä henkilöön
kohdistuva palvelu on inhimillistä mutta myös tavoitteellista ja aidosti eteenpäinvievää,
me saamme aika monia ihmisiä takaisin työmarkkinoille, ja se on todella tärkeää. Oikeas-
taan niitä samoja ideoita, joita jo silloin aikoinaan Vammalassa toteutettiin, on hyvin pit-
källe nyt tässä kokeilussa toteutettu, koska itse asiassa silloinen Vammalan työvoimatoi-
miston johtaja Regina Saari on tällä hetkellä tämän Tampereen työllisyyskokeilun vetäjä,
eli tässä on todellakin kokemusta näiden asioiden hoidossa. Hän ei tietenkään tee tätä yk-
sin, vaan siellä on kymmeniä ihmisiä, jotka ovat tässä tehneet merkittävällä tavalla töitä,
että näitä asioita on saatu eteenpäin.

Toinen asia, johon haluan vielä kiinnittää tässä huomiota ja joka tuli esille edustaja Es-
sayahin puheenvuorossa, oli tämä tietosuojakysymys. Se on kyllä ihan avainasia tässä,
koska ennen näitä kokeiluita olleessa järjestelmässä oli juuri se ongelma, että kunnat olivat
vastuussa niistä, jotka olivat olleet pitkään työttöminä, mutta ne eivät saaneet niitä tietoja
kuin vasta todella pitkän ajan jälkeen. Se on kyllä sellainen ongelma, joka tässä täytyy rat-
kaista. Nyt tulevaisuus on se, että näitä hoitaa maakunta näitten pilottien kautta, mutta kos-
ka kuntien panos on välttämätön — muuten tätä asiaa ei pystytä ratkaisemaan — niin nämä
tietosuojaongelmat täytyy kyllä kyetä ratkaisemaan, niin että riittävä tieto on käytettävissä
5



Pöytäkirjan asiakohta PTK 103/2018 vp
niillä, jotka tosiasiassa työttömiä henkilökohtaisesti palvelevat ja heitä erilaisiin työllistä-
mistä edistäviin palveluihin ohjaavat. Se on mielestäni välttämätöntä.

19.06 Olli-Poika Parviainen vihr: Arvoisa rouva puhemies! Katselin vielä hieman aloit-
teen allekirjoittajia ja kiinnitin huomiota siihen, että keskusta ja siniset puuttuivat listalta.
Tämän vuoksi totean samanhenkisesti, mitä edustaja Satonenkin jo totesi, että tavalla tai
toisella meidän pitäisi löytää ratkaisu tämän asian hoitamiseksi — jos se ei ole teknisesti tä-
män aloitteen kautta, niin sitten olisi hyvä löytää jokin muu tapa — ja tarkastella asiaa pra-
gmaattisesti, koska tässä on hyvin vaikea nähdä puoluepoliittista kysymystä sinänsä. 

Kysymys on siitä, miten me varmistamme, että parhaaksi koetut käytännöt saadaan jat-
kumaan, ja kun yleinen vastaus on se, mihin työministeri Lindströmkin on vedonnut, että
kokeilujen hyvät käytännöt viedään ikään kuin osaksi arkea, osaksi sitä rutiinia, jota teh-
dään, niin kun meillä on tulossa, tai jos meillä on tulossa, maakuntauudistus, niin siinä ti-
lanteessa ne rutiinit menevät kyllä siinä määrin uusiksi, että minä en haluaisi sellaista ti-
lannetta, jossa sitten odotetaan, että mahdollisesti ilman lisärahoitusta kokeilujen käytän-
nöt viedään vain sellaisenaan uuteen toimintamalliin. 

Kuten edustaja Satonenkin totesi, on tärkeää motivoida kuntia harjoittamaan työllisyy-
denhoitoa jatkossakin. Tällä hetkellä kunnilla on ollut erilaisia motivaatioita, kuten esimer-
kiksi niin sanotut sakkomaksut, jotka ovat langenneet pitkälti kuntien maksettavaksi, mut-
ta malli muuttuu hieman maakuntauudistuksen myötä. On hyvä muistaa, että näiden kokei-
lujen saamisesta kilpailtiin kovasti ja kunnat näkivät kovasti vaivaa pyrkiäkseen löytä-
mään uusia mahdollisuuksia, ja siellä, erityisesti vaikkapa nyt tässä Pirkanmaan kokeilus-
sa, on kyllä rikottu sellaisia ikiaikaisia raja-aitoja, joihin aikaisemmin ei ole ehkä kajottu, ja
siksikin olisi nyt äärimmäisen tärkeää löytää keino saada näille kokeiluille jatkoa.

19.08 Pia Viitanen sd: Arvoisa puhemies! Vaikka täällä nyt on tällä hetkellä vain Pirkan-
maan edustajia paikalla ja olemme yhtenäisen tuen edustaja Satosen aloitteelle täällä ker-
toneet, niin minulla on yksi iloinen asia, minkä unohdin sanoa tuossa ensimmäisessä pu-
heenvuorossani. Nimittäin toimin valtiovarainvaliokunnan sivistys- ja tiedejaoston pu-
heenjohtajana, ja meillä oli erittäin hieno vierailu kesällä nimenomaan Tampereelle. Näim-
me siellä paljon, koimme kulttuuria ja koulutuksesta kuulimme tärkeitä terveisiä. Yksi ter-
veinen tuli meidän pormestariltamme Lauri Lylyltä, joka jaostolle myös tätä asiaa avasi ja
kertoi näistä eduista, mitä Pirkanmaalla tässä kokeilussa on ollut. Siellä me sitten yli puo-
luerajojen otimme kantaa sivistys- ja tiedejaostona sen puolesta, että tätä kokeilua voitai-
siin jatkaa, eli se oli minusta merkittävää. Siellä oli viisaita, hyviä edustajia myös hallitus-
puolueista, oli keskustankin edustus paikalla ja myös viisaita edustajia kokoomuksesta. Se
oli erittäin tärkeää, koska se kuitenkin toi esiin yhteistä huolta siitä, että hyvät, toimivat
mallit tulisi turvata, säilyttää, eikä ajaa alas. 

Eli näillä sanoilla ja näillä terveisillä vielä kerran kiitokset edustaja Satoselle, ja itse
myös toivon, että asia voisi pian saada myönteisen ratkaisun tämän aloitteen myötä. Nimit-
täin kyllä siellä maakunnissa ollaan nyt ihmeissään, että mitä tapahtuu. Vuodenvaihde tu-
lee aika pian, ja nyt pitäisi sitten nopeasti saada vähän käsitystä, että mitä tulevaisuus edes-
sä pitää.

19.10 Arto Satonen kok: Arvoisa puhemies! Vielä ihan lyhyesti lähinnä edustaja Parviai-
sen puheenvuoron johdosta: Näin sen itsekin näen, että tässä tapauksessa olennaista ei ole
6



Pöytäkirjan asiakohta PTK 103/2018 vp
se, mikä on se tapa, millä tavalla nämä käytännöt pääsevät jatkumaan. Mutta silloin jos ei
löydetä mitään tapaa, silloin on kyllä se riski, että juuri silloin kun niitä työpaikkoja olisi
parhaiten tarjolla, kun me olemme keskellä noususuhdannetta ja tämän tuetun palvelun
kautta niitä työpaikkoja löytyisi, meillä voi tulla osaan palveluista sellainen katkos, että sil-
lä voi olla vaikutusta jo työllisyyden tasoon. Sen takia on tosi tärkeää, että yhteisesti tässä
löydettäisiin ratkaisuja. Nyt sitten pallo aika pitkälle on työelämä- ja tasa-arvovaliokunnal-
la tämän aloitteen jälkeen. — Kiitos kaikille tuesta.

Keskustelu päättyi.

Asia lähetettiin työelämä- ja tasa-arvovaliokuntaan.
7


