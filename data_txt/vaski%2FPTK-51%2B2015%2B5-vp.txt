















































DEME51F.tmp.xml


Pöytäkirjan asiakohta PTK 51/2015 vp
Pöytäkirjan asiakohta 

PTK 51/2015 vp

Täysistunto

Torstai 15.10.2015 klo 16.00—18.20

5. Lakialoite laiksi toimeentulotuesta annetun lain 11 §:n muuttamisesta
Lakialoite LA 5/2015 vp Katja Hänninen vas ym.

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 5. asia.
Puhemiesneuvosto ehdottaa, että asia lähetetään sosiaali- ja terveysvaliokuntaan.

Keskustelu

18.15 Katja Hänninen vas (esittelypuheenvuoro): Arvoisa rouva puhemies! Lapsilisä on
niin sanottu universaali etuus, jota maksetaan kaikista lapsista vanhempien varallisuudesta
riippumatta. Tämä periaate ei kuitenkaan toteudu kaikkein suurimmassa tarpeessa olevien
perheiden kohdalla, sillä lapsilisä vähennetään perheen toimeentulotuesta.

Lapsiköyhyys on lisääntynyt viimeisten 20 vuoden aikana merkittävästi. Tilastokeskuk-
sen mukaan 90-luvulla lapsiperheiden pienituloisuusaste oli alle 6 prosenttia, kun se vuon-
na 2013 oli 10,9 prosenttia. Huomattavaa on, että lapsiköyhyys liittyy kiinteästi työssä käy-
vien vanhempien pienituloisuuteen, sillä pienituloisten lapsista 64 prosenttia kuului työl-
listen talouteen ja 17 prosenttia työttömään talouteen. Viime vuosina töissä käyvien van-
hempien kanssa asuvien lasten osuus pienituloisista kasvoi ja työttömien vanhempien
kanssa asuvien osuus väheni. Lasten köyhyysriski on erityisen suuri yksinhuoltajavanhem-
pien perheissä sekä perheissä, joissa lapsiluku on suuri. Toimeentulotukea saavien kotita-
louksien määrä on ollut viime vuosina kasvussa, ja suuri osa lapsilisän menettäjistä on juu-
ri yksinhuoltajaperheitä.

Arvoisa rouva puhemies! Lapsiasiavaltuutettu on arvioinut, että heikossa taloudellises-
sa asemassa olevien perheiden köyhyys syvenee tulevina vuosina. Hänen arvionsa taustal-
la ovat hallituksen esitykset etuuksien indeksipoistoista sekä varhaiskasvatuksen palvelui-
den heikentäminen. Lapsilisien reaaliarvo oli romahtanut verrattuna 1990-lukuun jo ennen
edellisen hallituksen lapsilisien leikkauspäätöstä. Nykyinen hallitus ei puutu millään taval-
la tähän kehitykseen, päinvastoin. Lapsilisien taso suhteessa elinkustannusten nousuun
heikkenee entisestään, kun hallitus luopuu lapsilisien indeksikorotuksista. Lisäksi hallitus
rokottaa lapsiperheitä esimerkiksi korottamalla päivähoitomaksuja, luopumalla subjektii-
visesta päivähoito-oikeudesta ja heikentämällä työttömyysturvaa. Hallitus siis pakottaa
yhä useamman perheen hakemaan toimeentulotukea.

Heikko taloudellinen tilanne vaikuttaa koko perheeseen. Huoli toimeentulosta nakertaa
vanhempien jaksamista, ja useasti myös lapset murehtivat perheen tilannetta, vaikka van-
hemmat haluavat suojella lapsia huolilta. Perheen toimeentulo-ongelmat kaventavat lap-
sen mahdollisuuksia osallistua ja harrastaa sekä kasvattavat riskiä mielenterveysongel-
 Tarkistettu
4.0



Pöytäkirjan asiakohta PTK 51/2015 vp
miin. 1990-luvun lamasta opimme, että lapsista ei voi säästää. Huolestuttavaa on, että syr-
jäytyminen siirtyy sukupolvelta toiselle.

Arvoisa rouva puhemies! On käsittämätöntä, että kaikkein suurimmassa tarpeessa ole-
vat perheet eivät saa lapsilisää. Asian saaminen kuntoon on nyt ajankohtaisempaa kuin
koskaan, koska hallitus leikkaa roimasti lapsiperheiltä. Tarvitsemme pikaisesti keinoja hei-
kossa taloudellisessa tilanteessa olevien perheiden auttamiseksi, ja yksi keino on muuttaa
lainsäädäntöä niin, että lapsilisiä ei oteta huomioon toimeentulotuen määrässä.

Keskustelu päättyi.

Asia lähetettiin sosiaali- ja terveysvaliokuntaan.
2


