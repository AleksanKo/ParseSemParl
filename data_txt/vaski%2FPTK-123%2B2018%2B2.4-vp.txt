















































DEMBDA3.tmp.xml


Pöytäkirjan asiakohta PTK 123/2018 vp
Pöytäkirjan asiakohta 

PTK 123/2018 vp

Täysistunto

Torstai 29.11.2018 klo 16.00—18.17

2.4. Suullinen kysymys rasismin kitkemisestä (Outi Alanko-Kahiluoto vihr)
Suullinen kysymys SKT 196/2018 vp

Suullinen kyselytunti

Toinen varapuhemies Tuula Haatainen: Seuraava kysymys, vihreä eduskuntaryhmä,
edustaja Alanko-Kahiluoto.

Keskustelu

16.45 Outi Alanko-Kahiluoto vihr: Puhemies! Suomi sai eilen hyvin kyseenalaisen kär-
kisijan Euroopan unionin perusoikeusviraston tutkimuksessa. Sen mukaan Suomi koetaan
EU-maista kaikkein rasistisimmaksi. Suomessa haastatelluista afrikkalaistaustaisista ihmi-
sistä yli puolet kertoi kokeneensa rasistista häirintää, kuten loukkaavia eleitä, kommentte-
ja tai uhkauksia. Suomessa tummaihoiset ihmiset ovat myös kokeneet selvästi useammin
rasistista väkivaltaa kuin muissa tutkituissa EU-maissa. Jo vuosi sitten Suomi osoittautui
EU:n perusoikeusviraston tutkimuksessa yhdeksi Euroopan syrjivimmistä maista. Nämä
ovat hyvin järkyttäviä tuloksia. 

Hallitus on toistuvasti julkilausunut tavoitteekseen niin kutsuttujen vetovoimatekijöi-
den karsimisen. Vaikuttaa siltä, että tässä tavoitteessa on onnistuttu jo liiankin hyvin. Näin
ei voi jatkua. Mihin konkreettisiin toimiin hallitus aikoo ryhtyä rasismin kitkemiseksi Suo-
mesta?

16.46 Sisäministeri Kai Mykkänen (vastauspuheenvuoro): Arvoisa puhemies! Kiitos si-
nänsä tärkeästä kysymyksestä, kyllä se on vakava viesti meidän koko yhteiskunnallemme,
että toistuvasti tulemme esiin viharikosten ja vihapuheen kärkisijoilla Euroopassa. Todel-
la, valitettavasti kyseenalaista mainetta tuli myös eilen julkaistussa raportissa. Ja on aika
hurjaakin, että todella Suomessa haastatelluista noin 500 afrikkalaisperäisestä maahan-
muuttajasta 300 kertoo kokeneensa rasistista syrjintää elämässään, näin ei pidä olla tule-
vaisuudessa. Oma viharikostutkimuksemme, vuosittainen sellainen, Poliisiammattikor-
keakoulusta valmistui myös, juuri 26. päivä, ja sen perusteella edelliseen vuoteen nähden
on hieman laskua.

 Mutta kyllä kuitenkin on syytä ryhtyä toimiin, ja olemme asettaneet yhdessä oikeusmi-
nisterin ja opetus- ja kulttuuriministerin kanssa selvitysryhmän, joka nopealla tähtäyksellä
katsoo toimenpiteitä — opetus- ja kulttuuritoimi myös sen takia, että nämä ovat usein kou-
lulaisten ja nuorten ongelmia yhtä lailla. Ja olemme sinänsä poliisin puolella jo [Puhemies
koputtaa] satsanneet, viime vuoden alusta vakinaistaneet internetissä tapahtuvan vihapu-
heen vastaisen [Puhemies: Aika!] toiminnon.
 Tarkistettu
3.0



Pöytäkirjan asiakohta PTK 123/2018 vp
Puhemies Paula Risikko: Pyydän niitä edustajia, jotka haluavat esittää lisäkysymyksen,
ilmoittautumaan painamalla V-painiketta ja nousemalla seisomaan.

16.48 Outi Alanko-Kahiluoto vihr (vastauspuheenvuoro): Arvoisa puhemies! Ihmisoi-
keudet eivät ole vain mielipidekysymys, vaan ne vaativat julkisen vallan erityistä suojelua
ja toimenpiteitä. Opetus- ja kulttuuriministeriö käynnisti vuonna 2016 Merkityksellinen
Suomessa -toimintaohjelman. Sen tavoitteena on estää vihapuhetta ja rasismia ja edistää
yhteiskunnallista osallisuutta. Ohjelma sisältää 10 toimenpidettä, jotka kohdistuvat muun
muassa opetushenkilöstön koulutukseen, nuorisotyöhön, liikuntaan ja uskontojen vuoro-
puheluun. Haluaisin kysyä arvoisalta hallitukselta, asiasta vastaavalta ministeriltä: miten
tätä ohjelmaa on jalkautettu, miten sitä seurataan ja aiotteko nyt vahvistaa sen toimeenpa-
noa tämän eilisen erittäin valitettavan ja järkyttävän tutkimustuloksen tultua tietoomme?

16.49 Opetusministeri Sanni Grahn-Laasonen (vastauspuheenvuoro): Arvoisa puhe-
mies! Todella, reagoimme nopeasti silloin 2015, kun Suomeen tuli runsaasti turvapaikan-
hakijoita ja havaittiin runsaasti vihapuhetta ja myöskin turvapaikanhakijoihin ja muihin
maahanmuuttajiin kohdistuvia rasistisia tekoja ja rasistista käytöstä. Ja se on aivan sietä-
mätön tilanne, että Suomessa vuonna 2018 on tällaiset lukemat tutkimuksesta, meidän pi-
tää pystyä parempaan, meidän pitää pystyä kunnioittamaan kaikkia ihmisiä taustasta riip-
pumatta ja antaa heidän elää rauhassa täällä Suomessa. 

Ja tämä Merkityksellinen Suomessa -toimintaohjelma on lähtenyt liikkeelle hyvin. Se
sai koko meidän sektorin vahvasti mukaan. Siinä oli runsaasti konkreettisia toimenpiteitä,
joita on jo jalkautettu, muun muassa osaksi opettajankoulutusta, osana opettajankoulutuk-
sen painopisteitä. Uskontojen vuoropuhelun uusi avustusmuoto on lähtenyt hyvin liikkeel-
le, ja samoin kansalaisjärjestökentässä on tehty hyvin paljon tämän eteen. Ja nyt tuoreim-
pana asiana [Puhemies koputtaa] on se, että ministeriöiden yhteistyössä käydään vielä lain-
säädäntöä läpi [Puhemies koputtaa] tältä osin. 

16.50 Ozan Yanar vihr (vastauspuheenvuoro): Arvoisa puhemies! Tämä on aidosti sho-
keeraava tutkimustulos: 63 prosenttia tummaihoisista on kokenut rasismia Suomessa vii-
den vuoden aikana — 63 prosenttia. Se on todella, todella suuri luku. Eli tutkimuksen mu-
kaan Suomi on nyt saamassa tällaisen EU:n rasistisimman maan maineen, joka ei ole to-
dellakaan hyväksi meille. Se on aika häpeällistä.

Tämä liittyy myös näihin mielikuviin, joita monet rakentavat tässäkin salissa. Äsken
kuultiin tätä keskustelua, jossa toitotetaan koko ajan jostain haittamaahanmuutosta, norma-
lisoidaan näitä käsitteitä. Se on todella, todella vaarallista. Kannattaa pohtia esim. tässäkin
salissa, mitä sanoo. Tämä vaikuttaa mielikuviin.

Minä haluan muistuttaa, että tämä on maa, jossa natsit marssivat edelleen kaduilla oi-
keuden tuomiosta huolimatta. Tämä on maa, jossa turvapaikanhakijoiden perusoikeuksia
on kavennettu. Tämä on maa, jossa hallitus edelleen toteuttaa nuivaa maahanmuuttopoli-
tiikkaa. Tämä on maa, jossa jopa kansanedustaja voi kokea rasismia tässä talossa. [Puhe-
mies koputtaa] 

Pääministerin sijainen: miten te aiotte näyttää esimerkiksi johtajuutta ja sanoa koko
Suomen kansalle, että kaikki kuuluvat tähän maahan, kaikki me suomalaiset ihonväristä,
uskonnollisesta taustasta ja kaikesta muusta, alkuperästä huolimatta? Olemme kaikki [Pu-
hemies: Aika!] suomalaisia ja kuulumme tähän maahan. — Kiitoksia.
2



Pöytäkirjan asiakohta PTK 123/2018 vp
16.51 Valtiovarainministeri Petteri Orpo (vastauspuheenvuoro): Arvoisa puhemies!
Kyllä nämä tutkimustulokset ovat vakava viesti suomalaisesta yhteiskunnasta ja ongelmas-
ta, joka meillä keskuudessamme on, ja voin sanoa tässä sen, että kaikki ihmiset kuuluvat tä-
hän maahan: suomalaiset, Suomessa asuvat ihonväristä, uskonnosta, vähemmistöön kuu-
lumisesta riippumatta. Kaikki kuuluvat tähän maahan ja ansaitsevat täysin tasavertaisen
kohtelun: ei rasismia, ei vihapuhetta, ei väkivaltaa. Ihmisoikeudet kuuluvat jokaiselle täs-
sä maassa. Tämä on pyhä suomalainen yhteiskunnan periaate, ja toivoisin, että tästä jokai-
nen pitää huolta. On sitten kyse kouluista, työpaikoista, kodeista, ystäväpiiristä, niin tämä
olisi asia, josta meidän pitää yhdessä huolehtia ja puhua keskenämme.

Mutta mielestäni oli erinomaista kuulla ministereiden vastauksia niistä toimenpiteistä,
joita tehdään oikeusministeriössä, sisäasiainministeriössä, opetus- ja kulttuuriministeriös-
sä, jotka kaikki tähtäävät siihen, että tämäntyyppinen käytös saadaan Suomesta karsittua ja
kitkettyä pois.

16.53 Eva Biaudet r (vastauspuheenvuoro): Arvoisa puhemies, ärade talman! EU:n pe-
rusoikeusviraston johtaja Michael O’Flaherty on täällä tänään ja huomenna ja on puhunut
tästä raportista ja muutenkin keskustellut ihmisoikeuksien tilasta Euroopassa ja Suomessa.
Tämä raportti, joka on sinänsä tosi surullista luettavaa, sisältää myös suosituksia Suomel-
le, ja haluaisinkin kysyä sitä, aikooko hallitus pistää toimeen näitä suosituksia ja onko se
tutustunut näihin suosituksiin, jotka muun muassa kehottavat hallitusta laatimaan rasismin
vastaisen toimenpideohjelman vielä tällä hallituskaudella.

Me puhuimme aivan äsken lasten mielenterveydestä ja mielipahasta ja hyvästä olosta, ja
on tosi outoa, että samalla, kun joissakin reittauksissa olemme maailman onnellisin maa,
niin silti olemme Euroopan rasistisin maa. Meillä viharikokset eivät myöskään kohdistu
[Puhemies koputtaa] pelkästään etnisyyteen vaan myös vammaisiin, ja tämä varmaan ai-
heuttaa myöskin lapsissa tosi paljon mielipahaa.

16.54 Sisäministeri Kai Mykkänen (vastauspuheenvuoro): Arvoisa puhemies! Tapaan
perusoikeusviraston pääjohtajan Michael O’Flahertyn huomenna aamulla, ja keskustelem-
me juuri näistä suosituksista. Sinänsä täytyy olla itsestäänselvää Suomessa, että meillä on
nollatoleranssi rasismille, ja se on tämän hallituksen lähtökohta kaikessa, mutta toimenpi-
teitä täytyy tehdä. Siksi olemme tällä viikolla yhdessä opetusministerin ja oikeusministe-
rin kanssa nimittäneet tämän arkkipiispa emeritus Kari Mäkisen johtaman työryhmän, ja
totta kai Euroopan perusoikeusviraston huomiot ja suositukset hyödynnetään myös tämän
työn osalta.

Minusta on sinänsä myös aivan huomionarvoista, mitä täällä edustaja Yanar aikaisem-
min toi esiin, että kyllä tälläkin salilla on oma vastuunsa keskustelukulttuurista, puolin ja
toisin. Ei syyllistetä ketään taustan, etnisyyden tai hänen pyrkimyksensä mukaan. Se ei tar-
koita sitä, etteikö totta kai esimerkiksi maahanmuuton tule olla hallittua, sääntöperäistä,
mutta ei tehdä kenestäkään etnisyytensä, taustansa takia jotenkin huonompaa tai ongelmal-
lista ihmisenä. Se olisi väärin näitä ihmisiä kohtaan. Jokaisella on sama ihmisarvo. Jokai-
nen Suomessa laillisesti asuva on samanarvoinen, [Puhemies koputtaa] ja rasismille ei pidä
antaa tilaa.

16.55 Ville Tavio ps (vastauspuheenvuoro): Arvoisa puhemies! Rasismi ja kaikenlainen
syrjintä on luonnollisesti tuomittavaa, ja se syrjintä on pitkälti myös laissa kielletty, eri ti-
3



Pöytäkirjan asiakohta PTK 123/2018 vp
lanteissa se on kiellettyä. Mutta sen sijaan vihapuhetta ei ole laissa määritelty. Vihainen
puhe toisin sanoen kuuluu vuonna 2018 Suomen perustuslailliseen sananvapauteen. Ihmi-
sen täytyy voida puhua suoraan. Ihmisen täytyy pystyä netissä kirjoittamaan suoraan, mitä
mieltä hän on, ilman pelkoa, että hänet jonkun hämärän syyn perusteella otetaan poliisival-
vontaan tai että hänen sanomisensa sensuroidaan sieltä netistä. Se on väärin. Pitää pystyä
puhumaan suoraan, ja sitä suoraan sanomista ei saa pelätä. Rikoslain mukaan on jo täm-
möisiä rikoksia, mitkä voivat täyttyä siis väärin puhumalla, joita ovat muun muassa laiton
uhkaus, kunnianloukkaus tai kiihottaminen kansanryhmää vastaan. Kun te kuitenkin käy-
tätte jatkuvasti tätä ”vihapuhe”-termiä, niin määritelkää nyt kerran oikein kunnolla, mitä te
tarkoitatte, kun te puhutte termistä ”vihapuhe”.

16.56 Sisäministeri Kai Mykkänen (vastauspuheenvuoro): Arvoisa puhemies! Vihari-
kokset on määritelty, ja niitä todella voivat olla toisaalta teot, pahoinpitelyt, muut syrjivät
teot, mutta niitä voi myös olla sellainen vihapuhe, jonka tässä myös edustaja määritteli,
joka siis viittaa silloin kiihottamiseen kansanryhmää vastaan, kunnianloukkaukseen tai
laittomaan uhkaukseen. 

Vuoden 2017 alussa Helsingin poliisilaitokselle perustettiin valtakunnallinen vihapuhe-
tutkintaryhmä, jonka tehtävänä on puuttua siis rangaistavaan vihapuheeseen, ja näiden vi-
harikosilmoitusten määrä on kasvanut. Se selittyy nimenomaan näillä kansanryhmää vas-
taan kiihottamiseen, kunnianloukkaukseen tai laittomaan uhkaukseen liittyvillä viharikok-
silla, joita silloin loogisesti voi kyllä nimittää myös vihapuheeksi rangaistavassa mielessä. 

On tietysti aivan totta, että vihainen puhe ja sinänsä mielipiteet ovat aina sallittuja sil-
loin, kun ne eivät kohdistu näihin asioihin eli leimaa yksilöä hänen taustansa takia.

16.57 Jani Toivola vihr (vastauspuheenvuoro): Arvoisa rouva puhemies! On ehkä tär-
keää kiinnittää huomiota, että tämän kyseisen tutkimuksen nimi on Being black in the EU
elikkä puhutaan nimenomaan tummasta ihonväristä, mikä tarkoittaa sitä, että se syrjintä ei
myöskään tule tyhjästä, vaan siihen liittyy valtavan pitkä historia, joka täytyy myöskin tuo-
da tähän keskusteluun, ja siitä täytyy olla tietoinen. Täytyy olla tietoinen siitä arjesta ja
pohtia sitä laajasti, ei vain rasismin ehkäisyä, vaan sitä, mitkä ovat ihmisen mahdollisuudet
edetä tässä yhteiskunnassa ja olla osallinen. 

Jos me katsomme vaikka tällä hetkellä eduskunnan salia — me olemme demokratian
ytimessä — niin tämä sali on vielä hyvin yksivärinen, on se sitten meidän edustajien kan-
nalta, median kannalta, melkein yleisölehterin kannalta tai muun henkilökunnan kannalta,
joka tässä talossa työskentelee. Ja itse ajattelen, että nämä ovat tärkeitä askelia, tavoitteita
yhteiskunnassa, joka haluaa aidosti eroon eriarvoisuudesta ja syrjinnästä, se, että me li-
säämme ihmisten mahdollisuuksia. Mitä se tarkoittaa koulutuksessa, työelämässä, perhee-
nä olemisena, nuorena, aikuisena ja vanhuksena? Eli tarvittaisiin laaja, kattava otanta ja
jonkinlainen suunnitelma siitä, miten toiminnallisesti ehkäistään syrjintä ja rasismi ja sa-
malla [Puhemies koputtaa] mahdollistetaan, että kaikki etenevät suomalaisessa yhteiskun-
nassa. [Puhemies koputtaa] Otatteko haasteen vastaan?

16.58 Sisäministeri Kai Mykkänen (vastauspuheenvuoro): Arvoisa puhemies! Tämä
haaste tietysti ulottuu kaikkien ammattiryhmien, myös julkisten palvelujärjestelmien, puo-
lelle: miten saadaan varmistettua, että eri taustan omaavia monipuolisesti hakeutuu tai että
he hakeutuessaan pääsevät myöskin näkyville paikoille? 
4



Pöytäkirjan asiakohta PTK 123/2018 vp
Mutta on aivan totta, ja kyllä se valitettavasti myös sitä kautta totuudeksi osoittautuu, jos
katsoo tämän tutkimuksen perusteella niitä maita, joissa rasismi nimenomaan afrikkalais-
peräistä väestöä kohtaan nousee, että ne ovat itse asiassa ne maat, joissa ei ole niin näky-
villä paikoilla eri taustoista olevia ihmisiä eikä perinnettä ollut, jolloin se on selvästi myös
ikään kuin tällaista vierauden tunteista kumpuavaa. 

Ja sisäministeriön osalta olen itse käynnistänyt toimenpiteet, jotta erityisesti Poliisiam-
mattikorkeakoulun markkinoinnissa suunnataan huomiota siihen, että kaikista maahan-
muuttajataustoista koettaisiin luontevaksi hakeutua myös poliisiammattiin. Se on tärkeätä
meidän kaikkien turvallisuudelle, jotta kaikissa ryhmissä luotettaisiin poliisiin yhtä lailla ja
poliisissa ymmärrettäisiin myös eri kulttuureita. Tämä on toivottavasti yksi toimenpide,
joka voi auttaa.

Kysymyksen käsittely päättyi.
5


