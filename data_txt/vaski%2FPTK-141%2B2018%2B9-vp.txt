















































DEM7F3A.tmp.xml


Pöytäkirjan asiakohta PTK 141/2018 vp
Pöytäkirjan asiakohta 

PTK 141/2018 vp

Täysistunto

Tiistai 15.1.2019 klo 14.00—20.48

9. Hallituksen esitys eduskunnalle laiksi ihmisen elimien, kudoksien ja solujen lääketieteel-
lisestä käytöstä annetun lain muuttamisesta

Hallituksen esitys HE 54/2018 vp
Lakialoite LA 45/2016 vp
Valiokunnan mietintö StVM 27/2018 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 9. asia. Nyt voidaan hyväksyä tai hylätä lakiehdotus, jonka sisällöstä päätet-
tiin ensimmäisessä käsittelyssä.

Keskustelu

17.07 Sari Tanus kd: Arvoisa herra puhemies! Tämä kudoslain muutos, mikä on nyt toi-
sessa käsittelyssä, on todella kauan, kauan odotettu muutos, ei vain monien potilaiden ja
heidän perheidensä, läheistensä, osalta vaan myös ajatellen terveydenhuollon toimijoita,
monia työ- ja opiskeluyhteisöjä ja ajatellen myös yhteiskunnan varoja. Tämä muutos mah-
dollistaa siis eläviltä luovuttajilta tehtävän munuaisen luovutuksen paitsi aivan läheisille
omaisille ja samassa taloudessa asuville myös vähän kaukaisemmille sukulaisille tai tutta-
ville tai vaikka hyvälle ystävälle. 

Jos ajattelemme sitä, että nykyisin dialyysihoitoon potilaat joutuvat käyttämään valta-
van tuntimäärän viikossa, olemaan hoidoissa kolme kertaa, jopa sitä useampia kertoja vii-
kossa, niin me ymmärrämme, että se ei mahdollista normaalia elämää, ei opiskelua eikä
työelämää, ja monilla toimeentulo ja muutenkin perheen ja lähiyhteisön kestäminen on
aika lailla rajoilla. Ja nyt kun ajattelemme, että sitten kun potilas saa munuaissiirrännäisen,
niin se kirjaimellisesti tuo elämän, mahdollistaa normaalin elämän, palauttaa työ- ja opis-
kelutoimintamahdollisuudet, mutta sen lisäksi se säästää valtavasti yhteiskunnan euroja.
Jos ajattelemme, että tällä hetkellä munuaissiirtoja ollaan tehty vuodesta 1964 lähtien, niin
on säästetty jo yli miljardi euroa yhteiskunnan varoja, ja jos ajattelemme, että ehkä keski-
vertomunuainen voi toimia 20 vuotta, 25 vuotta — pisimpään toiminut on tällä hetkellä 49
vuotta — niin keskimääräisesti tällainen munuaissiirrännäinen säästää yhteiskunnan varo-
ja ainakin miljoona euroa. 

Siitä on kulunut noin kolme vuotta, kun silloin keväällä 2016 juoksentelin teidän peräs-
sänne, kun tein tästä lakialoitteen. Kiitos vielä kaikille niille 116 kansanedustajalle, jotka
tämän allekirjoittivat, mutta sen jälkeen on tehty tavattoman paljon työtä, koska näytti, että
esitys hukkuu soten jalkoihin ministeriössä ja sitten soten jalkoihin sosiaali- ja terveysva-
liokunnassa, mutta nyt tämä vihdoin on täällä. Se meidän silloin, ja teidän, allekirjoitta-
mamme lakialoite sisältyy tähän hallituksen esitykseen, ja sen lisäksi hallitus on tuonut sin-
 Tarkistettu
4.0



Pöytäkirjan asiakohta PTK 141/2018 vp
ne joitakin tarkennuksia. Sillä tavalla, niin kuin sanottu, tämä on todella kauan, kauan odo-
tettu, ja minä tiedän, että paitsi potilaat myös heidän perheensä, läheisensä, työ- ja opiske-
luyhteisö ja terveydenhuollon toimijat ja sen lisäksi myös potilasjärjestöt ovat todella kii-
tollisuudella tätä odottaneet. Omalta osaltani haluan myös sanoa lämpimät kiitokset kaikil-
le teille ja hallitukselle ja yhteistyökumppaneille. On todella hienoa, että tämä toteutuu nyt.

17.10 Katja Hänninen vas: Arvoisa puhemies! Otin puheenvuoron ihan sen takia, että
haluan kiittää edustaja Tanusta siitä, että hän tosiaan keräsi meidän nimiämme tähän aloit-
teeseen, joka on nyt hallituksen esityksenkin mukainen. 

Allekirjoitan diabetesryhmän varapuheenjohtajana täysin sen, että meidän täytyy muut-
taa käytäntöjä, niin että voidaan säästää näissä sote-menoissa, ja myös tämä inhimillinen
tuska, minkä edustaja toi hyvin äskeisessä puheenvuorossa esille, on hyvin tärkeä meidän
ymmärtää. Vihdoin ja viimein tosiaan on sellainen esitys tässä salissa, jota voi kiitellä, tai
sanotaanko jälleen kerran — onhan meillä nyt ollut muitakin hallituksen esityksiä, joita voi
kiitellä, tämän päivän aikana on ollut sellaisia useampikin, mutta tämä on tällainen, mikä
minut ehkä jopa yllätti silloin, kun kerättiin niitä nimiä, että eikö tämä ole mahdollista tänä
päivänä. Ja nyt meillä on esitys, joka lähtee valiokuntaan, ja sen kautta toivon mukaan tämä
tulee mahdolliseksi myös käytännössä, ja se on erittäin tärkeää. Lämpimästi sitä itsekin
kannatan, ja seuraan läheltä monen ihmisen tilannetta, jossa se on ollut, juuri niin kuin
edustaja kuvasi, hyvin epäinhimillistä. Dialyysihoidot vievät kaiken tarmon ja energian sii-
tä elämästä, ja siinä ei tosiaan oikein työssäkäynti, opiskelu tai oikein mikään muukaan on-
nistu. Juuri tällaisia aloitteita ja tekoja me tarvitsemme, että helpotamme tavallisen ihmi-
sen elämää ja ennaltaehkäisemme kärsimystä ja toisaalta parannamme sairauksia, ja tämä
on yksi tapa siinä monenkirjavassa, kattavassa kokonaisuudessa. 

Ei muuta kuin että toivottavasti mahdollisimman pian tämä myös tulee todeksi, eli pi-
temmittä puheitta kannatan tätä lämpimästi. 

17.12 Mika Niikko ps: Arvoisa puhemies! Tässähän on myös hallituksen esitys samanai-
kaisesti kuin tämä lakialoite, ja kiinnitin huomiota siihen, että tässä hallituksen esityksessä
ei otettu kantaa elinten siirtoihin. Toki on muussa lainsäädännössä olemassa se, millä ta-
valla näitä elimiä saa ihmisille tavallaan järjestää, sen pitäisi tapahtua vapaaehtoisesti ja
kaikella muullakin tavalla, mutta kuitenkin tavallaan olen huolissani siitä, että Suomen
lainsäädäntö ei suoraan kiellä esimerkiksi sitä, että täältä lähdetään hakemaan uutta elintä
vaikkapa Kiinasta.

Nythän meillä oli marraskuussa esillä kansainvälisessä mediassakin tämä, ja Helsingin
Sanomat kirjoitti siitä, että raporttien mukaan esimerkiksi Kiinassa olisi sadattuhannet
mielipidevangit menettäneet jopa henkensä sen takia, että siellä on näitä elimiä siirretty ih-
misiltä rahasta. Ja aikaisemmin on puhuttu siten, että ne on otettu esimerkiksi kuolemaan
tuomituilta vangeilta ja onnettomuuksissa kuolleilta henkilöiltä eikä niinkään pakolla eri
henkilöiltä. 

Mutta tämä melu on ollut tässä kovaa myös eduskunnan suuntaan, me olemme saaneet
itsekin eri järjestöiltä postia tässä vuosien saatossa useita kertoja, että miksi Euroopan
unionissa ei ole yhdenlaista kantaa siihen, voiko eurooppalainen esimerkiksi matkustaa
Aasiaan ja hankkia itselleen vaikkapa uuden maksan tai uuden sydämen muutamassa tun-
nissa tai päivässä rahaa antamalla. Australiassahan on tällainen lakihanke menossa, muis-
taakseni, vai oliko se Kanadassa, että kielletään yksityishenkilöitä matkustamasta maihin
2



Pöytäkirjan asiakohta PTK 141/2018 vp
hakemaan elinsiirtoa, ellei ole varmistettu sitä, että se elin on otettu tavallaan sellaiselta
henkilöltä, joka sen on vapaaehtoisesti luovuttanut. 

Toisaalta tämä hallituksen esitys nyt menee muilta osin eteenpäin. Täällä vain maini-
taan sivulla 15 tästä Euroopan neuvoston puitteissa olevasta yleissopimuksesta, jossa elin-
kaupan vastaista toimintaa jollakin tavalla määritellään niin, että laittomalla tavalla tehtyi-
hin elinten irrotuksiin ja näihin asioihin ei ole laillista ryhtyä. Mutta tältä osin olen odotta-
nut ja pyydänkin hallitusta tuomaan joskus tänne eduskuntaan keskusteluun sen, missä
määrin Suomen kansalaiset ovat tietoisia näistä asioista, mitä he saavat tehdä ulkomailla ja
mitä eivät. — Kiitos. 

17.14 Sari Tanus kd: Arvoisa puhemies! Minä haluaisin edustaja Niikolle tähän hänen
puheenvuoroonsa liittyen vastata, että näistä asioista on paitsi keskusteltu hyvin paljon ter-
veydenhuollon toimijoiden keskuudessa, niin eduskunnassahan toimii myös munuais-,
maksa- ja elinsiirtoryhmä, jonka puheenjohtajana toimin. Myös sosiaali- ja terveysvalio-
kunnassa keskusteltiin, ja tänään oli Kansalaisinfossa myös tiedotustilaisuus tähän lakia-
loitteeseen liittyen, ja siellä sivuttiin myös tätä elinluovutustilannetta maailmalla. Sanotta-
koon niin, että tämä lakialoite, jonka te 116 allekirjoititte, sisältyy tähän hallituksen esityk-
seen, mutta hallitus toi joitakin tarkennuksia nimenomaan luovuttajiin ja luovuttajaa kos-
keviin tutkimuksiin liittyen ja myös munuaistautirekisteriin liittyen. Sen takia tämä on hal-
lituksen esityksenä hieman laajempi.

Mutta aivan niin kuin tänään professori Helena Isoniemi ja dosentti — nyt meneekin
nimi äkkiä pois mielestä, mutta HUSin kaksi toimijaa — Ilkka Helanterä, jotka ovat HU-
Sista, nimenomaan munuaissiirtotransplantaatioyksikössä toimivia, ja jotka ovat tehneet
vuosien aikana näitä siirrännäisiä, totesivat, kun median edustajat kysyivät näistä luovu-
tuksista ja niiden laillisuudesta ja tutkimuksista ja rekisteröinnistä ja niin edelleen, niin
Suomessa kaikki etapit, joita on monta, rekisteröidään tarkasti. Ensinnäkin luovuttajat tut-
kitaan hyvin tarkasti, heitä haastatellaan monen erillisen toimijan, ammatti-ihmisen, toi-
mesta ja kaikki rekisteröidään. Siitä toiminnasta, mikä Suomessa on, lopulta lähtee Valvi-
raan, joka sitten valvovana viranomaisena viime kädessä Suomen toiminnasta vastaa, niin
kuin Helena Isoniemi sanoi, seitsemän eri dokumenttia. 

Ja tietysti sitten, jos Suomesta lähtee maailmalle ihmisiä, muuttaa asumaan, niin sitä
kaikkea, mitä siellä tapahtuu, meidän täällä Suomessa on mahdotonta pitää omissa, sa-
noisinko, hihnoissa, mutta sanotaan niin, että jotta elinsiirtopotilas, myös munuaisen saa-
nut potilas, jaksaisi hyvin, niin on erittäin tärkeää, että siirrännäinen on sopiva, ei tule vas-
tareaktioita, että se todellakin toimii niin kuin kuuluisi. On hyvin vaikea ajatella, että Suo-
mesta, jossa kuitenkin terveydenhuolto on niin korkealla tasolla, Suomesta, jossa pääsee
hoitoon myös tällä osa-alueella, kun vain sopiva luovuttaja Suomessa löytyy, lähtisi maa-
ilmalle hakemaan siirrännäistä. Varsinkin kun tämän lakimuutoksen myötä mahdollistuu,
että me voimme saada enemmän munuaisen luovuttajia, niin uskon, että myös nämä jonot,
[Puhemies koputtaa] joissa nyt tällä hetkellä on vähän yli 400 potilasta, tulevat pienene-
mään. 

17.17 Merja Mäkisalo-Ropponen sd: Arvoisa puhemies! Minäkin olen kehunut tätä la-
kia jo ensimmäisessä käsittelyssä niin paljon, etten aikonut käyttää puheenvuoroa. Sanon
vain sen, että olen kiitollinen monien munuaissiirtoa odottavien potilaiden puolesta, joille
nyt sitten mahdollistuu saada uusi munuainen.
3



Pöytäkirjan asiakohta PTK 141/2018 vp
Tähän elinkauppaan liittyen haluan kuitenkin sanoa, että Suomessa elinsiirrot tehdään
eettisesti varmasti oikein, enkä missään nimessä usko, että Suomessa olisi minkäänlaisia
väärinkäytöksiä olemassa. Munuaisen luovuttamisenhan on aina oltava vapaaehtoista, kai-
kissa olosuhteissa täydellisen vapaaehtoista ilman painostusta tai ilman pakotusta. 

Mutta tämä kansainvälinen tilanne on huolestuttava, ja erityisesti on mainittu, että Kii-
nassa on luvattomasti otettu ihmisiltä elimiä, ja sehän on hyvin vastenmielinen ja epämiel-
lyttävä ilmiö. Kyllä minä toivon, että Suomi on kaikissa näissä kansainvälisissä keskuste-
luissa ja kansainvälisillä areenoilla erittäin aktiivinen siinä, että me saisimme tämän vas-
tenmielisen elinkaupan totaalisesti kiellettyä ja kokonaan loppumaan maailmalla.

17.19 Satu Hassi vihr: Arvoisa puhemies! Edustaja Niikko kiinnitti huomiota tärkeään
asiaan. Itse olin aikoinaan Euroopan parlamentissa neuvottelemassa EU:n elinsiirtodirek-
tiivistä, ja siinä juuri haettiin sellaista tasapainoa, joka varmistaa sen, että eläviltä ihmisiltä
otettavat elinsiirrännäiset otetaan vain vapaaehtoisilta ja ettei tapahdu minkäännäköistä
kauppaa, saati sitten ihmisten kaappaamista ja jopa tappamista siirtoelinten vuoksi.

Uskon siihen, mitä kollegat ovat jo sanoneet, että voimme olla varmoja siitä, että Suo-
messa tapahtuvat elinsiirrot tapahtuvat oikein myöskin sen suhteen, miten ne elimet on
hankittu. En usko, että on suurta määrää ihmisiä — en tiedä, onko ketään suomalaista tai
Suomessa asuvaa — jotka menevät Kiinaan saadakseen siirtoelimen, mutta mielestäni oli-
si kyllä harkinnanarvoinen asia, että selvyyden vuoksi ja poliittisena signaalina kiellettäi-
siin, ja säädettäisiin erikseen rikokseksi, se, jos matkustaa Kiinaan elinsiirron vuoksi, niin
kuin joissakin maissa on tapahtunut.

17.20 Mika Niikko ps: Arvoisa puhemies! Edustaja Tanus, tietenkin tässä puhutaan nyt-
ten munuaissiirrännäisistä ja vaikeuksista saada riittävästi luovutettavia munuaisia suoma-
laisille potilaille, mutta sitten kun tätä asiaa laajemmassa mittakaavassa tarkastellaan kan-
sainvälisesti, niin kyllähän tämä on iso ongelma ja myös ihmissalakuljettajien bisneskin.
Mihin suuntaan maailmaa sitten katsotaankaan, niin eri tavalla niitä elimiä myydään. On
hyvin tiedossa se, että monet myyvät munuaisia mobiililaitteen hinnalla saadakseen kän-
nykän, ja tätä tapahtuu köyhissä kolmansissa maissa hyvinkin paljon.

Mitä tulee tähän elinten hankkimiseen Aasiasta, niin esimerkiksi Taiwan, Israel, Espan-
ja, Italia ja Norja ovat ihan hiljattain kieltäneet kansainväliset Kiinassa tehtävät elinsiirrot,
ja Suomessa tätä kieltoa ei ole vielä tehty. Tältä osin meidän pitäisi seurata myös tässä ta-
lossa sitä yhteistä lainsäädäntötilaa Euroopassa ja länsimaissa, millä tavalla pitää suhtau-
tua näihin laittomiin elinsiirtoihin. Nythän Kiinan osalta on tämmöinen riippumaton tuo-
mioistuin aloittanut työnsä viime vuoden lopulla, ja odotellaan tämän vuoden alussa sitä,
pitävätkö ne tiedot paikkansa — Kiina on tietysti itse kiistänyt, että tällaista toimintaa ai-
nakaan valtiojohtoisesti tapahtuisi. Mutta on se huoli, minkä meidän tasavallan president-
timme Niinistö myös nosti Kiinan vierailullaan esille Kiinan presidentin Xi Jinpingin kans-
sa, että uiguurien tilanne on huolestuttava Kiinassa, ja samanaikaisesti on tiedossa ollut se,
että uiguurivangeilta on Xinjiangin maakunnassa otettu veri- ja dna-näytteitä kuten myös
Falun Gong -uskonnon harjoittajilta. Heitä on myös täällä eduskunnassa käynyt aika ajoin,
jopa Eduskuntatalon edessä osoittamassa mieltä siitä, miksi näitä asioita ei uskalleta nos-
taa Suomessa esille.

Meillä on hyvät välit Kiinan kanssa, ja me haluamme pitää hyvät välit Kiinan kanssa.
Meillä on hyvät kaupalliset suhteet, ja ystävyyssuhteet sen kuin paranevat, mutta se ei tar-
4



Pöytäkirjan asiakohta PTK 141/2018 vp
koita sitä, ettemmekö me näitä ihmisoikeuskysymyksiä myös nosta pöydälle samanaikai-
sesti. Meidän täytyy olla siinä mielessä johdonmukaisia, että jos on olemassa näyttöä siitä,
että ihmisten hengellä voidaan tehdä kauppaa siten, että täältä voidaan matkustaa, jos tarve
vaatii, pelkästään rahaa maksamalla hakemaan uusi elin, joka pelastaa oman elämän, niin
kyllä sellainen lainsäädäntö pitää olla, mikä estää sen, niin että Suomesta ei mennä hank-
kimaan elinsiirtoja ihmisiltä, joiden henki menee sen kustannuksella.

17.23 Sari Tanus kd: Arvoisa herra puhemies! Todellakin munuaissiirrännäisjärjestel-
män, munuaisen luovuttamisen, tulee perustua vain ja ainoastaan vapaaehtoisuuteen —
vain ja ainoastaan vapaaehtoisuuteen — ja siihen ei saa liittyä minkäännäköistä painostus-
ta eikä taloudellisia sidoksia.

Edellisessä puheenvuorossani mainitsin HUSin toimijoista professori Helena Isonie-
men ja dosentti Ilkka Helanterän. Keskustelimme juuri päivällä siitä, kuinka Suomessa, jos
joku miettii luovutusta, keskustellaan moneen kertaan tämän luovuttajan kanssa, ja jos jos-
sakin vaiheessa tulee pienikin epäily, että tähän liittyy jonkinnäköistä painostusta, niin sii-
näkin vaiheessa asia otetaan tarkempaan käsittelyyn. Mutta siinä, mitä maailmalla tapah-
tuu, on aivan totta, niin kuin edustaja Niikko ja edustaja Hassi tuossa aiemmin sanoivat,
että on järkyttävää, miten ihmisten elimillä käydään kauppaa. On järkyttävää, että ihmiset
ovat sellaisessa tilanteessa, että ehkä sitten tietyllä tavalla joutuvat rahan saamisen vuoksi
myymään elimiään. Mutta vielä järkyttävämpää on, että käytetään ihmisiä hyväksi, painos-
tetaan ja jopa surmataan elinten saamiseksi. Ja niin kuin olemme moneen kertaan puhuneet
tässä salissa ja myös elinsiirtotoimintaa harjoittavien asiantuntijoitten, ammattilaisten
kanssa, totta kai suomalaisten ja meidän päättäjien pitäisi toimia myös kansainvälisillä
areenoilla voimakkaasti niin, että kaikki tämäntyylinen toiminta saataisiin ei vain vähene-
mään vaan loppumaan.

Minä haluaisinkin nostaa tässä esiin vielä sen, että kun sosiaali- ja terveysvaliokunnassa
käsittelimme tätä asiaa ja muun muassa näitä HUSin toimijoita kuulimme, niin heillähän
oli myös toive, mikä tuli sitten lausumaksi tänne sosiaali- ja terveysvaliokunnan mietin-
töön, nimenomaan tämmöisestä kokonaisuudistuksesta. Eli meillä on siellä valiokunnan
lausumaehdotus, että ”eduskunta edellyttää, että hallitus käynnistää valmistelutyön ihmi-
sen elimien, kudoksien ja solujen lääketieteellisestä käytöstä annetun lain kokonaisuudis-
tukseksi”. Eli on ajateltu, että olisi järkevää erotella, mikä lainsäädäntö kuuluu esimerkiksi
elinten siirtoon ja toisaalta sitten solutason toimintaan, ja jos eduskunnassa hyväksytään
tämä lausumaehdotus, että eduskunta edellyttää, että hallitus ryhtyy toimiin tämmöisen ko-
konaisuudistuksen saamiseksi, niin tämähän on tietysti yksi mahdollisuus nostaa myös tä-
mäntyyppiset määräykset ja säädökset lakiin, että kiellettäisiin — niin kuin joissakin mais-
sa, Pohjoismaissakin, on kielletty — tällainen toiminta, että joillakin tavoin osallistuttai-
siin tämäntyyppiseen rikolliseen toimintaan maailmalla. Mutta niin kuin sanottu, Suomes-
sa, [Puhemies koputtaa] täällä meidän rajojen sisäpuolella, tämä on kyllä eettisesti kaikin
puolin kestävää.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyn, hallituksen esityk-
seen HE 54/2018 vp sisältyvän lakiehdotuksen. Eduskunta pysyi ensimmäisessä käsittelys-
sä tekemässään päätöksessä lakialoitteeseen LA 45/2016 vp sisältyvän lakiehdotuksen hyl-
5



Pöytäkirjan asiakohta PTK 141/2018 vp
käämisestä. Lakiehdotuksen toinen käsittely päättyi. Eduskunta hyväksyi mietintöön sisäl-
tyvän lausumaehdotuksen. Asian käsittely päättyi.
6


