















































DEMF09D.tmpSave.xml


Pöytäkirjan asiakohta PTK 22/2017 vp

 Tarkistettu
4.0

Pöytäkirjan asiakohta 

PTK 22/2017 vp

Täysistunto

Tiistai 14.3.2017 klo 14.00—17.25

4. Hallituksen esitys laeiksi biopolttoaineiden käytön edistämisestä liikenteessä annetun 
lain, biopolttoaineista ja bionesteistä annetun lain sekä Energiavirastosta annetun lain 1 §:n 
muuttamisesta

Hallituksen esitys HE 17/2017 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 4. asia.
Puhemiesneuvosto ehdottaa, että asia lähetetään talousvaliokuntaan, jolle maa- ja metsäta-
lousvaliokunnan on annettava lausunto.

Keskustelu

15.34 Katri Kulmuni kesk: Arvoisa puhemies! Kysymyksessä on EU-direktiivi, ILUCin
kansallinen toimeenpano. Monet näistä ILUCia — siis Indirect Land Use Change — kos-
kettavista asioista on Suomen osalta jo hoidettu aivan asianmukaisella tavalla. Sikäli tämä
on vähän tämmöistä jälkijättöistä kansallista toimeenpanoa. Se huoli, mikä Euroopan unio-
nilla on ollut siitä, kuinka paljon ruohokasveja on käytetty biopolttoaineen valmistuksessa,
ei ole Suomessa ollut oikeastaan relevantti, koska täällä on käytetty ainoastaan toisen su-
kupolven biopolttoaineita, joissa ruohokasveilla ei ole minkäänlaista osuutta.

Tulemme pian palaamaan tähän aihealueeseen ILUCin lisäksi myös tulevien lainsää-
däntöhankkeiden kautta, nimittäin energia- ja ilmastostrategiaan liittyvä varsin kunnianhi-
moinen 30 prosentin sekoitevelvoite tullaan varmastikin käsittelemään eduskunnassa piak-
koin, ja kysymyksessä on tietenkin se, miten me kaikista nopeiten pääsemme irti fossiili-
sista polttoaineista. Se edellyttää sitä, että meillä on korkea ja kunnianhimoinen sekoitevel-
voite, ja se edellyttää myös sitten liikenteen sähköistämistä.

Loppuun haluaisin todeta, että on hyvä, että tämä ILUC nyt kansallisesti toimeenpan-
naan ja kuitenkin jo 25 EU-maassakin on olemassa sekoitevelvoite koskien biopolttoainei-
ta. Mielenkiintoisena huomiona on se, että Yhdysvaltojen osavaltioista esimerkiksi Kali-
forniassa, San Franciscossa ja Sacramentossa, on jopa olemassa 100 prosentin uusiutuvien
polttoaineiden käyttövelvoite kaupunkien omilla laitteilla ja kaikki tuo polttoaine tulee
suomalaiselta Nesteeltä.

Keskustelu päättyi.

Asia lähetettiin talousvaliokuntaan, jolle maa- ja metsätalousvaliokunnan on annettava
lausunto.


