















































DEMF70B.tmpSave.xml


Pöytäkirjan asiakohta PTK 59/2016 vp
Pöytäkirjan asiakohta 

PTK 59/2016 vp

Täysistunto

Torstai 26.5.2016 klo 16.00—19.04

2.1. Suullinen kysymys Kainuun alueen työllisyyden edistämisestä (Lauri Ihalainen sd)
Suullinen kysymys SKT 59/2016 vp

Suullinen kyselytunti

Toinen varapuhemies Paula Risikko: Ensimmäisen kysymyksen esittää edustaja Ihalai-
nen.

Keskustelu

16.02 Lauri Ihalainen sd: Arvoisa puhemies! Eilinen päivä oli teollisen Suomen musta ja
surullinen päivä, erityisesti Sotkamossa, Tampereella, Espoossa ja varmaan myös Salossa.
Hallituksen päätös Sotkamon Terrafamen kaivoksen alasajosuunnitelmasta ei varmaan tul-
lut yllätyksenä. Uskon, että eri vaihtoehtoja punnittiin huolella. Aikaikkuna mahdolliselle
kaivoksen jatkamiselle jätettiin auki vuoden 2016 loppuun, mikäli ankkuriomistaja löytyy
ja muut edellytykset täyttyvät. Kaikissa vaihtoehdoissa ympäristöstä huolehtiminen on
välttämätöntä — ympäristö ja työ kättä lyökööt. Talvivaaran henkilöstö on elänyt pitkään
epävarmuuden keskellä, ja jokainen heistä on kuitenkin sitoutunut kaivoksen työn edistä-
miseen. Näitä työn sankareita ja heidän perheitään ei pidä jättää nyt yksin. Ihmisien pitää
välittää ja tukea heitä tässä tilanteessa.

Kysymykseni kuuluu: Meidän mielestämme Kainuun alue tarvitsee jämäkän kasvu-,
elinkeino- ja työllisyyspoliittisen erityisohjelman ja siihen liittyvän rahoituksen. Mihin toi-
menpiteisiin hallitus tässä ja nyt ryhtyy Kainuun alueen korvaavien työpaikkojen ja työl-
listämisen edistämiseksi, varsinkin jos joudutaan kaivos ajamaan alas?

16.03 Oikeus- ja työministeri  Jari Lindström (vastauspuheenvuoro):  Arvoisa rouva
puhemies! Edustaja Ihalainen, kiitos rakentavasta lähestymisestä tähän vaikeaan asiaan.
Tämä ei todellakaan ole mikään helppo. Se oli raskas päivä, tuo eilinen päivä, eikä se tie-
tenkään niitä työntekijöitä paljon lämmitä, mitä esimerkiksi minä heille sanon, mutta siitä
huolimatta: Valtio varautuu tämän kaivostoiminnan lopettamisesta aiheutuvan rakenne-
muutoksen hoitamiseen Kainuuseen kohdennettavalla rakennemuutosmäärärahalla, 5 mil-
joonaa euroa, ja sillä tuetaan Kainuun aluetaloutta ja työllisyyttä. TEM, Kainuun ely-kes-
kus ja maakuntaliitto valmistelevat Kainuun aluetta koskevan kasvusuunnitelman. Tämä
on se lähestyminen hallituksella sekä tähän Talvivaaraan että tähän toiseen keissiin eli
Microsoftiin, että odotetaan, mitä ideoita ja ajatuksia alueelta tulee, eikä lähdetä täältä yl-
häältäpäin kertomaan, mitä tulisi tehdä. Me kuuntelemme, ja sitten koetetaan etsiä siihen
keinot puuttua.
 Tarkistettu
4.0



Pöytäkirjan asiakohta PTK 59/2016 vp
Toinen varapuhemies Paula Risikko: Pyydän niitä edustajia, jotka haluavat esittää lisä-
kysymyksiä, ilmoittautumaan painamalla V-painiketta ja nousemalla seisomaan.

16.05 Lauri Ihalainen sd (vastauspuheenvuoro):  Arvoisa puhemies! Microsoftin päätös
1 350 ihmisen irtisanomisesta veti työntekijät hiljaiseksi. Meillä ei ole kerta kaikkiaan va-
raa, ei Tampereella eikä Espoossa, kovan luokan osaajien menettämiseen. Heidän työllis-
tämisestään ja ammattitaidostaan pitää pitää huolta. Nämä irtisanomispäätökset kertovat
myös kyseisestä firmasta ja sen kohtelusta. Ei ollut kovin reilua Suomea kohtaan, ja lu-
pauksiakaan ei kaikkia pidetty. Vähintä, mitä heiltä voidaan odottaa, on se, että he tukevat
näiden ihmisten työllistävyyttä.

Mutta tästä kaikesta seuraa vähän laajempi kysymys. Antavatko nämä ikävät, mittavat,
pahimmillaan lähes 3 000 ihmisen irtisanomisuhat aiheen arvioida uudelleen uutta suuntaa
myös hallituksen työllisyyspolitiikassa ja siinä, miten ihmisiä tuetaan työttömyyden kes-
kellä toimeentulon suhteen ja muutosturvan suhteen? Tässä kaivattaisiin nyt vähän uutta
vauhtia, ja minä toivoisin, että tähän voitaisiin päästä.

16.06 Oikeus- ja työministeri Jari Lindström (vastauspuheenvuoro):  Arvoisa rouva
puhemies! Tässäkin edustaja Ihalainen on aivan oikeassa. Juuri kun näytti siltä, että työt-
tömyys, työttömyyden kasvu tasaantuu, niin sitten tulee näitä valtavia irtisanomisia, ja kyl-
lähän se on kylmä isku myös niille toimenpiteille, mitä hallitus on tehnyt. Mutta minä edel-
leen kyllä puolustan hallituksen toimenpiteitä, että me nimenomaan haemme sitä kilpailu-
kykyä ja kasvua sitä kautta. Nämä ovat ikäviä vastoinkäymisiä joka kerta, kun tulee tällai-
sia valtavia irtisanomisia, olivat ne sitten tuhansien ihmisien tai yksittäisten ihmisten. Ne
ovat jokaiselle oma kohtalonsa, ja niihin kaikkiin pitää suhtautua vakavuudella. Totta kai
meidän täytyy arvioida tätä. Pitää muistaa, että Microsoft tästä kaikesta huolimatta on kui-
tenkin kantanut sitä yhteiskuntavastuuta muun muassa tämän Polku-ohjelman kautta, jon-
ka kautta on sitten tullut yli sata startup-yritystä. Tämä tietysti luo jonkunlaista toivoa näil-
le, koska näillä ihmisillä on osaamista.

16.07 Paavo Arhinmäki vas (vastauspuheenvuoro):  Arvoisa rouva puhemies! Hallituk-
sen päätös lähteä valmistelemaan Talvivaaran kaivoksen alasajoa oli oikea. Se ei ole iloi-
nen päätös, se on surullinen päätös, mutta se oli ainoa oikea päätös. Silloin pitää antaa ke-
hut hallitukselle, kun on sen paikka. Talvivaaran kaivos on ollut Kankkulan kaivos. Rahaa
on syydetty ja ympäristöasioita ei ole saatu kuntoon. Me tarvitsemme Suomessa tulevai-
suudessakin teollisia työpaikkoja ja tarvitsemme myös kaivoksilla olevia työpaikkoja,
mutta Talvivaara on esimerkki siitä, että kannattavaa liiketoimintaa ei voida tehdä, jos ym-
päristöstä ei huolehdita.

Alasajon aikana työpaikkoja kaivoksella edelleen on. Tämä ei ole kertaisku laakista,
mutta nyt on tärkeää, että hallitus ohjaa määrärahoja Kainuuseen, jossa on jo valmiiksi vai-
kea työllisyystilanne, niin että pystytään välittömästi alkamaan rakentaa siltaa, että kun
työpaikat vähenevät kaivoksella, niin syntyy (Puhemies koputtaa) uusia työpaikkoja.

16.08 Oikeus- ja työministeri Jari Lindström (vastauspuheenvuoro):  Arvoisa puhe-
mies! Tuosta en löytänyt kysymystä, enemmän oli tämmöinen kommenttipuheenvuoro.
Mutta en ota siihen kantaa, onko tämä Talvivaara, Terrafame ollut alun perin hyvä vai huo-
2



Pöytäkirjan asiakohta PTK 59/2016 vp
no bisnes, se ei kuulu minun toimenkuvaani. Minun toimenkuvani on huolehtia siitä työl-
lisyydestä, ja totta kai siitä kantaa koko hallitus huolta.

Kainuu on alueena haastava, koska tämmöinen työllisten määrän häviäminen alueelta
on valtava isku. Edustaja on aivan oikeassa siinä, että myös tämän alasajovaiheen aikana
siellä on paljon työtä, mutta ei tietenkään siinä mittasuhteessa kuin nyt sitten, jos se olisi
tuotannollisessa toiminnassa. Tässä on se portti olemassa, että jos siihen löytyy sijoittaja,
niin sitten voidaan miettiä, että se saisi tulevaisuutta myös kaivostoiminnalle, mutta tämä
oli eilinen päätös. Minun ymmärtääkseni tämä oli alasajopäätös. Se vaatii tiettyjä toimen-
piteitä, mutta me seuraamme tätä tilannetta ja yhdessä alueen toimijoiden kanssa koetam-
me näitä ongelmia ratkaista.

16.09 Sari Essayah kd (vastauspuheenvuoro):  Arvoisa rouva puhemies! En nyt aivan
pysty yhtymään näihin ministeri Lindströmin kehuihin Microsoftin pienistä toimenpideoh-
jelmista.

On hyvä palauttaa mieleen, mitä tuo yritys lupasi vuonna 2013: Suomesta tulee Micro-
softin kehittämispiste eli niin sanottu hub, työtä ei ole tarkoitus siirtää vaan kehittää paikan
päällä, olemme hyvä yrityskansalainen Suomessa, investoimme Suomeen. Ja vielä myös-
kin kirjeessä työntekijöille mainittiin, että ei ole merkittäviä suunnitelmia muuttaa työn te-
kemisen sijaintia maailmassa integraation aikana. Nämä kaikki lupaukset on kuitenkin nyt
petetty, ja voi sanoa, että tällaista yhteiskuntavastuuta tämä yritys ei ole kantanut eikä pi-
tänyt lupauksiaan.

Eilen te, ministeri Lindström, totesitte, että aiotte hakea rahoitusta myöskin Euroopan
globalisaatiorahastosta. Onko nyt laskettu, minkälaista kansallista rahoitusosuutta tarvi-
taan, kun ollaan hakemassa rahoitusta sieltä, ja toisaalta, minkälaisen työllisyyspaketin
hallitus on tuomassa nytten lisäbudjetissaan?

Me tarvitsemme nyt työllisyysmäärärahoja, me tarvitsemme toimenpidepaketteja näit-
ten molempien paikkakuntien irtisanotuille ja mahdollisesti (Puhemies koputtaa) irtisanot-
taville ihmisille.

16.10 Oikeus- ja työministeri  Jari Lindström (vastauspuheenvuoro):  Arvoisa puhe-
mies! Kun sanoin, että Microsoft on kantanut kuitenkin sitä yhteiskuntavastuuta, en tar-
koittanut sillä sitä, että olisin jotenkin olankohautuksella ohittanut ne kaikki annetut lu-
paukset.

Se on ihan selvää, että pettymys oli suuri, ja se varmaan näkyi myös minun naamastani
eilen, kun annoin haastattelua. En tiedä, onko se, että alkaisin sitä yritystä sitten niin sano-
tusti haukkumaan julkisesti kovalla kädellä, kauhean rakentavaa. Minä olen pettynyt, erit-
täin pettynyt, heidän päätökseensä ja niihin lupauksiin, mitä on annettu suomalaisille työn-
tekijöille, sen sanon ääneen.

Toisekseen, he ovat luvanneet, että he kantavat tätä vastuuta — tämä Microsoft Polku
-ohjelma. Totta kai, suhteessa siihen, mitä on luvattu, pientähän tämä on, mutta onhan se
parempi kuin ei mitään ja paljon enemmän kuin mitä moni muu yritys kantaa vastuutaan.
Että tätä tässä tarkoitin.

Globalisaatiorahastoon on heti välittömästi lähetetty hakemus. Me saamme varmaan
ihan muutaman viikon sisällä sieltä kuittauksen siitä, miten siihen suhtaudutaan. Salon
osalta puhuttiin muutamista miljoonista, näin on varmaan sitten myös tämänkin tapauksen
osalta. (Sari Essayah: Entä se lisäbudjetti?)
3



Pöytäkirjan asiakohta PTK 59/2016 vp
16.11 Sanna Marin sd (vastauspuheenvuoro): Arvoisa puhemies! Eilinen uutinen Micro-
softin irtisanomisista oli järkytys varmasti meille kaikille, erityisesti irtisanottaville työn-
tekijöille, heidän perheilleen ja niille kaupungeille, joista työntekijöitä vähennetään tai toi-
minta lakkaa kokonaan. Tamperelaisena kansanedustajana ja kaupunginvaltuuston pu-
heenjohtajana totean, että Microsoft Mobilen toiminnan loppuminen Tampereella on kova
isku koko kaupungille. Kun mukaan lasketaan huhtikuussa ilmoitetut Nokian irtisanomi-
set, puhutaan Tampereella lähes tuhannen työpaikan vähenemisestä. Kaupungin työttö-
myysprosentti on tällä hetkellä hälyttävän korkea, yli 18 prosenttia, ja on selvää, että tar-
vitsemme myös valtion apua tilanteen ratkaisemiseksi.

Arvoisa puhemies! Kysynkin hallitukselta: tuleeko valtio tukemaan Tamperetta samoin
kuin muita paikkakuntia on tuettu vastaavassa tilanteessa?

Lisäksi kysyn, onko hallitus vihdoin valmis lisäämään työllisyyden hoidon rahoitusta
kokonaisuudessaan, sillä nyt rahoitus on ollut riittämätöntä ja tilanne kohtuuton työttö-
mien ihmisten näkökulmasta.

16.13 Oikeus- ja työministeri Jari Lindström (vastauspuheenvuoro):  Arvoisa puhe-
mies! Totta kai tämä huoli Tampereella, Espoossa ja jossain määrin myös Salossa — mut-
ta varsinkin Tampereella ja Espoossa — on suuri. Totta kai me mietimme niitä keinoja,
millä me voimme tähän hätään vastata. Tässä täytyy muistaa, että näillä ihmisillä on valta-
va määrä osaamista, ja sitä osaamista kannattaa nyt tietenkin hyödyntää ja katsoa, miten
muuntokoulutuksen avulla voidaan näitä ihmisiä sitten saada uusille urille. Kuten tuossa
sanoin, se Microsoftin oma ohjelma on tässä isossa roolissa, se, että he tarjoavat sitten tätä
pakettia, että voisi lähteä miettimään jopa sitä yrittäjyyttä.

Sitten olen keskustellut tänään ministeri Mäntylän kanssa siitä, että sosiaali- ja terveys-
puolella on varmaan jatkossa yhä enenevässä määrin halua siihen, että siellä on näitä osaa-
jia, myös näitä digiosaajia, eli kaikkea tätä me olemme tietysti miettineet. TEMin puolella
on jonkin verran rahaa varattuna, mutta nämä isommat rahakysymykset osoitan kyllä sit-
ten valtiovarainministerille.

16.14 Tytti Tuppurainen sd (vastauspuheenvuoro):  Arvoisa puhemies! Kyllä eilinen
päivä oli totisesti kova isku Kainuulle, siitä ei yli eikä ympäri pääse. Nyt monessa perhees-
sä Kainuussa alueella on epävarmuus, mitä tämän siirtymäajan päätteeksi on luvassa: aje-
taanko Talvivaara—Terrafame-kaivos kokonaan alas, mitä se tarkoittaa Kainuun alueen
taloudelle ja työllisyydelle? Alueella on noin tuhat ihmistä työssä, ja selvää on, että suh-
teutettuna Kainuuseen se on todella kova ja raju isku. Tietysti ympäristövaurioitten korjaa-
miseen tarvitaan myöskin työtä, ja tämän työn rahoitus täytyy myöskin turvata, ja ne työ-
paikat täytyy turvata. Kainuun väki on sitkeää ja uutteraa, mutta ei tästä nyt pelkällä sit-
keydellä selvitä vaan kyllä nyt tarvitaan hallitukselta hieman kättä pidempää.

Emme nyt saaneet, ministeri Lindström, vastausta tähän edustaja Marinin kysymykseen
siitä, aiotteko te nyt muuttaa työllisyyspolitiikkaanne. Muutatteko te työllisyysmääräraho-
jen mitoitusta nyt niin, että aivan aidosti Talvivaara—Terrafamen ja toisaalta myös Micro-
softin aiheuttamiin työllisyyssokkeihin voidaan asiallisesti vastata?

16.15 Valtiovarainministeri Alexander Stubb (vastauspuheenvuoro):  Arvoisa rouva
puhemies! Mehän käsittelemme kahta vaikeaa asiaa ja kahta oikeastaan teollista murrosta,
jotka olemme viime vuosien aikana Suomessa nähneet.
4



Pöytäkirjan asiakohta PTK 59/2016 vp
Talvivaaran suhteen mehän teimme oikeastaan kaksoispäätöksen, jossa ensimmäinen on
hallittu alasajo. Hallittu alasajo ei vielä tässä vaiheessa tarkoita sen sulkemista. Tähän hal-
littuun alasajoon me siirsimme lisätalousarviossa 144 miljoonaa euroa, ja sitten myöhem-
mässä vaiheessa me päätämme, jos alasajo toteutuu täysimittaisesti, millaisia tukitoimia
alueelle annetaan. Se toinen päätös on johdannainen tästä. Me toivomme toki edelleen, että
löytyisi kansainvälinen tai yksityinen sijoittaja, joka ottaisi Talvivaaran haltuun. Peliaikaa
on niin sanotusti seitsemän kuukautta.

Microsoft on totta kai erillinen keissi tästä. On paljon puhuttu siltarahoituksesta, siitä
järjestelmästä, jonka Microsoft luo, mutta olen kyllä edustaja Essayahin kanssa samaa
mieltä siitä, että olen pettynyt niihin lupauksiin, joita Microsoft antoi. Olen sekä ulkomaan-
kauppaministerinä että pääministerinä ollut mukana (Puhemies koputtaa) tätä kokonai-
suutta neuvottelemassa, ja yksi esimerkki tästä on se, että datakeskus ei Microsoftin puo-
lelta lupauksista huolimatta toteutunut.

16.16 Touko Aalto vihr (vastauspuheenvuoro):  Arvoisa rouva puhemies! Tahdon tehdä
yhden asian selväksi. Talvivaaran kaivos ei ole kaatumassa siihen, että hallinto-oikeus
edellytti lain noudattamista vesiensuojelussa. Talvivaaran kaivos on kaatumassa siihen,
että sen tuotanto on kannattamatonta ja se ei ole pystynyt hoitamaan ympäristövastuutaan.
Ja siksi ihmettelen syvästi, että elinkeinoministeri sysää vastuuta tästä päätöksestä hallinto-
oikeuden niskaan.

Mutta varsinainen kysymys työministeri Lindströmin suuntaan: aikooko hallitus nyt
aloittaa äkillisen rakennemuutoksen tuen jo tämän siirtymäkauden aikana, jotta Kainuun
työllisyyttä ja aluekehitystä voidaan tukea parhaalla mahdollisella tavalla? Ja sama koskee
myös kaikkia niitä kaupunkeja, joita nämä Microsoftin irtisanomiset koskevat.

16.17 Oikeus- ja työministeri Jari Lindström (vastauspuheenvuoro):  Arvoisa puhe-
mies! Taisin tuossa ensimmäisessä vastauksessani sanoa, että valtio varautuu tämän raken-
nemuutoksen hoitamiseen. (Eduskunnasta: Siirtymäkauden aikana!) Me katsomme tämän
keissin nyt ihan rauhallisesti läpi, mitä tässä on tehtävissä. Nyt on tärkeää se, että me kes-
kustelemme alueen kanssa, sen jälkeen tehdään johtopäätöksiä siitä, mitä tarvetta siellä on.
Minun mielestäni on tärkeä kuulla, mitä heillä on mielessä, miten he näkevät nämä asiat.
Aivan sama periaate koskee myös Microsoftin osuutta, eli heti huomenaamulla — vaikket-
te sitä kysynytkään, niin tämä varmaan kiinnostaa — on TEMissä palaveri kello 8 liittyen
Microsoftiin. Eli kyllä me reagoimme, kaikkemme teemme sen eteen, että nämä valtavat
ongelmat pystytään ratkaisemaan.

16.18 Antti Lindtman sd (vastauspuheenvuoro):  Arvoisa rouva puhemies! Eilinen oli
kylmä päivä niin Kainuussa, Tampereella, Espoossa kuin myös Salossa. Synkkyydestä
huolimatta nyt tarvitaan sellaisia päätöksiä, jotka luovat näkymää ja toivoa, että ei jäädä tä-
hän tuleen makaamaan, ja ennen kaikkea kaivataan konkreettisia päätöksiä ja toimenpitei-
tä. (Olavi Ala-Nissilä: Kuten?)

Jos ajatellaan nyt esimerkiksi näitä Microsoftilta irtisanottavia insinöörejä, siinä on val-
tava määrä inhimillistä pääomaa ja valtava määrä myöskin osaamista, kansainvälistä huip-
puosaamista, joka tarvitaan käyttöön. Suomihan on kiinnostava maa nimenomaan tämän
osaamisen vuoksi. Tätä varten meillä on ollut sellaiset turvaverkot, joissa ihminen pystyy
esimerkiksi uudelleen kouluttautumaan, esimerkiksi työttömyysturvalla. Tätä varten on ol-
5



Pöytäkirjan asiakohta PTK 59/2016 vp
lut myös suoja-aika ihmisillä työttömyysturvassa, että heti ei tarvitse lähteä esimerkiksi
puhelinmyyntitehtäviin vaan voi hakeutua uudelleenkoulutukseen ja sitä kautta esimerkik-
si yrittäjäksi tai uuteen työpaikkaan. Nyt näiden tietojen valossa, arvoisa työministeri, (Pu-
hemies koputtaa) oletteko valmiita arvioimaan uudelleen hallituksen päätöstä suoja-ajan
poistamisesta työttömyysturvasta?

Toinen varapuhemies Paula Risikko: Siinä oli ministeri Stubb ensin pyytänyt. Haluatte-
ko käyttää puheenvuoron? — Olkaa hyvä.

16.19 Valtiovarainministeri  Alexander Stubb (vastauspuheenvuoro):  Arvoisa rouva
puhemies! Kun puheenvuoro sallitaan, se ilman muuta käytetään.

Olen edustaja Lindtmanin kanssa täysin samaa mieltä siitä, että toivoa ei pidä tässä ti-
lanteessa jättää. Me olemme nyt suuressa murroksessa, ja ehkä se kaikista paras vertaus-
kuva, mikä on, on 1990-luku. Silloinhan Suomi nousi telekommunikaatiovallankumouk-
sen harjalle nimenomaan Nokian ja kännykkäbisneksen kautta ja siitä syntyi johdannaises-
ti talouskasvua ja työpaikkoja, joilla Suomi menestyi ja nousi itse asiassa lamasta 90-luvun
alusta tuonne vuoteen 2008 saakka.

Uskon, että me olemme samantyyppisen teollisen vallankumouksen harjalla tällä hetkel-
lä — neljäs teollinen vallankumous, joka pitää sisällään digitalisaation, robotisaation, teol-
lisen internetin, tekoälyn, 3D-printtaamisen. Uskon, että ne tuhat insinööriä, jotka irtisano-
taan Microsoftin puolelta, ovat ne, jotka pystyvät myös Suomen tähän neljännen teollisen
vallankumouksen aallonharjalle nostamaan.

Siinä mielessä olen teidän kanssanne täysin samaa mieltä, että toivosta ei pidä tässä vai-
heessa luopua, ja uskon, että me kykenemme tässä vielä insinöörikansana nousemaan.

Toinen varapuhemies Paula Risikko: Vielä ministeri Lindström.

16.20 Oikeus- ja työministeri  Jari Lindström (vastauspuheenvuoro):  Arvoisa puhe-
mies! Kun meiltä häviää niitä korkean jalostusasteen työpaikkoja, niin kuin tässä tapauk-
sessa on asianlaita, niin hallitus on hallitusohjelmassaan laatinut sen niin, että me nimen-
omaan haluamme myös tänne takaisin niitä korkean jalostusasteen työpaikkoja. Kun te ky-
syitte, olemmeko me muuttamassa jotakin, me uskomme siihen hallitusohjelmaan mutta
totta kai nämä tapaukset laittavat meidät aina tarkastelemaan näitä asioita ja totta kai mei-
dän täytyy kyseenalaistaa myös omia ajatuksiamme silloin, kun tulee jotain uutta. Mutta
toistaiseksi me menemme sillä ohjelmalla, minkä me olemme yhdessä sopineet, ja me us-
komme siihen, että sitä kautta tulee kilpailukykyä ja tulee niitä korkean jalostusasteen työ-
paikkoja, jotta meidän ei tarvitse puuttua sitten sinne julkiselle puolelle niin paljon kuin
olemme joutuneet puuttumaan.

16.21 Anders Adlercreutz r (vastauspuheenvuoro):  Värderade talman! Regeringens be-
slut att varva ner verksamheten i Talvivaara är korrekt och ingen vinner på efterklokhet. 

Päätös ajaa alas Talvivaara on oikea. Kukaan ei voita sillä, että täällä harrastetaan jälkivii-
sautta. Hallitus on ilmeisesti päättämässä nyt kuitenkin järjestää lisärahoitusta 144 miljoo-
nan euron verran. Sen päälle tulevat vielä alasajon kustannukset — puhuttaneen puolen
miljardin kokonaiskustannuksista. Onko tämä lisärahoitus tässä vaiheessa tarpeen ja tar-
6



Pöytäkirjan asiakohta PTK 59/2016 vp
koituksenmukainen toimenpide, ja aiheuttaako tämä lisäkustannus kiristyspaineita muual-
la budjetissa?

16.22 Valtiovarainministeri  Alexander Stubb (vastauspuheenvuoro):  Arvoisa rouva
puhemies! Talvivaara on ollut hallituksen pöydällä jo monta vuotta talouspoliittisessa va-
liokunnassa, ja joka kerta olemme joutuneet uudelleen arvioimaan. Muistaakseni Talvivaa-
ran nykyinen toimitusjohtaja kertoi, että 20 kertaa hän on ollut talouspoliittisessa valiokun-
nassa.

Meillä on ollut ohjenuorana kolme asiaa. Ensimmäinen on ympäristö: että siitä pidetään
huolta. Toinen on työpaikat, ja kolmas on se, että se prosessi saadaan ylipäätään toimi-
maan. Tästä siirrytään siihen, että yritys voitaisiin myös ostaa. Nyt riippumatta siitä, nos-
tetaanko ja ajetaanko toiminta ylös ja myydään yritys vai nostetaanko ja ajetaan toiminta
ylös ja sen jälkeen alas, siihen tulee kustannuksia. Teidän arvionne puolesta miljardista ei
varmaankaan ole kaukana totuudesta. Aiheuttaako se kiristyspaineita muualla? No, totta
kai se aiheuttaa, koska me elämme meidän talouden kehyksessä ja kehikossa ylipäätään.
Mutta me lähdemme siitä, että meillä valtiona on vastuu muun muassa ympäristöstä, ja sen
takia rahasta ei ole tässä vaiheessa kyse.

Toinen varapuhemies Paula Risikko: Ministeri Soini oli pyytänyt puheenvuoroa edelli-
siin kysymyksiin, olkaa hyvä.

16.23 Ulkoasiainministeri Timo Soini (vastauspuheenvuoro): Arvoisa rouva puhemies!
Juuri näin, kuin valtiovarainministeri sanoi. Nyt olisi vastuutonta olla antamatta mitään ra-
haa ja sanoa, että tämä oli tässä. Kaikki prosessit jäisivät kesken, kaikki ympäristöasiat oli-
sivat huonommalla tolalla. Tämä on inhottava päätös. Toivottavasti tässä vielä joku toivon
kipinä pilkottaa. Se on nyt sitten se 7 kuukauden aikaikkuna.

Mutta totta kai, niin kuin edustaja Lindtmankin totesi, nyt tarvitaan toimenpiteitä, ja ky-
syitte, mitä nyt tarvitaan. Nyt tarvitaan se kilpailukykysopimus. Haluan tässä julkisesti
kiittää Paperiliittoa ja niitä liittoja, jotka ovat jo tehneet päätöksen periaatteessa siitä, että
tämä olisi hyvä viedä eteenpäin. Siinä me saamme erinomaisen potkun, lähtöpotkun, ja
myöskin myönteisyyttä ja hyvää mieltä tähän ja sopimisen kulttuuria. Toivon, että se to-
della syntyy. Vastuulliset liitot ovat jo aloittaneet, ja hyvä näin.

16.24 Arto Satonen kok (vastauspuheenvuoro): Arvoisa puhemies! Eilinen päivä tarkoit-
ti sitä, että noin 2 500 ihmisen ja heidän perheidensä tulevaisuudesta tuli hyvin epävarma.
Se on sikäli erittäin vaikea asia, ja siihen on reagoitava. Aivan kuten ministeri Soini äsken
sanoi, paras tapa reagoida on se, että suomalaista kilpailukykyä parannetaan ja tämä kilpai-
lukykysopimus saadaan nyt maaliin.

Mutta vaikka nämä irtisanomiset tapahtuvat massana, niin jokaisen työllistyminen on
oma tarinansa: kenestä tulee yrittäjä, kuka löytää töitä saman alan firmoissa toisissa tehtä-
vissä, ja kuka tarvitsee täsmäkoulutusta työllistyäkseen toisiin tehtäviin. Aiemmat koke-
mukset esimerkiksi Nokian irtisanomisista Tampereella ovat osoittaneet, että näitä töitä on
tarjolla. Talvivaaran tilanne on sitten omansa, toivottavasti myös siellä ratkaisuja löytyy.
Kysymykseni työministerille kuuluu: onko nyt jo käytössä tai otetaanko käyttöön työstä
työhön siirtyminen, että vielä sinä aikana, kun ollaan töissä, mahdollisimman monelle löy-
detään jo uusi polku työelämään?
7



Pöytäkirjan asiakohta PTK 59/2016 vp
16.25 Oikeus- ja työministeri Jari Lindström (vastauspuheenvuoro):  Arvoisa puhe-
mies! Tämä on nimenomaan yksi niistä keinoista, millä toivottavasti saadaan joillekin ih-
misille se positiivinen ratkaisu. Ilman muuta nämä kaikki jo hyväksi koetut keinot ovat työ-
kalupakissa, kun näitä ongelmia lähdetään ratkaisemaan. Me tietysti muistamme, että meil-
lä on jo vuosien kokemus näistä. Itse saan jo näppylöitä sanoista "äkillinen rakennemuu-
tos", se on ehkä enemmänkin jatkuva rakennemuutos kuin äkillinen. Meillä on kokemusta,
miten näitä asioita hoidetaan, ja jotkut tapaukset on hoidettu hyvin ja jotkut sitten vähän
heikommin, mutta me tiedämme, mitkä keinot toimivat. Näitä keinoja, totta kai, tässä koe-
tetaan käyttää, ja samalla tämä yritys itse, niin kuin sanoin, toivottavasti kantaa yhteiskun-
tavastuuta ja tulee mukaan näihin talkoisiin auttamaan näitä ihmisiä eteenpäin.

16.26 Pia Viitanen sd (vastauspuheenvuoro):  Arvoisa rouva puhemies! Eilen todellakin
oli surun päivä. Se oli surun päivä, kun kuulimme uutisia niin Microsoftilta kuin Talvivaa-
rastakin. Tampereella työpaikan menetys Microsoftin ja Nokian ilmoitusten johdosta tar-
koittaa liki tuhatta ihmistä. Esimerkiksi moni Hervannassa työskentelevä nyt miettii huo-
lestuneena huomista ja kokee kovasti epävarmuutta.

Puhemies! Tässä tilanteessa nousee vahvasti esiin se yleinen kysymys työllisyys- ja
koulutusmäärärahojen tasosta. Niitä on leikattu tämän hallituksen toimesta näinä aikoina
rajusti, ja SDP on jo useasti vaatinut sitä, että näitä työllistämisen voimavaroja saadaan li-
sää vastaamaan tähän kauheaan tilanteeseen.

Puhemies! Nyt kun tällainen tilanne on käsillä, niin kysyn uudestaan asiaa, johon emme
saaneet vielä vastausta: eikö nyt olisi aika viimeistään lisätä kiireesti työllisyys- ja koulu-
tusmäärärahoja?

Puhemies! On toinenkin asia, mihin ei vastausta vielä tullut, eli kysyn uudestaan (Puhe-
mies koputtaa) tästä suoja-ajasta: mitä, ministeri, sanotte siitä?

16.27 Oikeus- ja työministeri  Jari Lindström (vastauspuheenvuoro):  Arvoisa rouva
puhemies! Käsittääkseni vastasin jo, että hallitus on omat linjansa päättänyt ja tarkastelee
aina niitä aika ajoin, ovatko ne ok. Nyt on tietysti sellainen tilanne, jossa me voimme näitä
katsoa, mitä kaikkia toimenpiteitä voidaan tehdä, mutta en minä tästä aitiosta ryhdy teille
lupaamaan lisää työllisyysmäärärahoja. Se ei ole minun mandaatillani, se on sitten halli-
tus, joka nämä asiat käsittelee keskuudessaan, jos ylipäätään on sitä rahaa antaa näihin.
Kyllä me ymmärrämme tämän. Sanoin, että meillä on TEMissä jonkun verran rahaa, jota
voidaan tänne kohdentaa, ja tämä on sitten tietysti se työkalu, mitä nyt käytetään, mutta sit-
ten nämä isommat kuviot päätetään hallituksen sisällä. Tämä on varmaan semmoinen kes-
kustelu, joka meidän on syytä käydä nyt.

16.28 Outi Alanko-Kahiluoto vihr (vastauspuheenvuoro):  Arvoisa puhemies! Sipilän
hallitus puhuu usein vähän halventavaan sävyyn tempputyöllistämisestä, mutta kyllä asia
on niin, että tässä ajassa pitäisi käyttää kaikki mahdolliset temput, jotta saataisiin ihmisiä
työllistettyä. Siinä mielessä olen hyvin pahoillani siitä, että työministeri nimenomaan vas-
taa vähän tällä tavalla vähättelevästi kysymykseen siitä, voisiko hallitus harkita lisäävänsä
(Hälinää — Puhemies koputtaa) työllistämisen määrärahoja.

Kysyn teiltä: Viime kaudella säädettiin väliaikainen laki siitä, että jos henkilö, joka on
pitkäaikaistyötön, työllistyy, niin hän saisi pitää muutaman kuukauden ajan työmarkkina-
tukensa huolimatta siitä, että hän työllistyy. Puhuttiin pitkäaikaistyöttömän tämmöisestä
8



Pöytäkirjan asiakohta PTK 59/2016 vp
bonuksesta. Voisitteko tässä tilanteessa harkita, että kokeiltaisiin julkisella sektorilla sitä,
että jos henkilö työllistyy vaikka työttömien yhdistykseen tai muihin kolmannen sektorin
palveluihin, niin hän saisi pitää työttömyysrahansa? Voisitteko kokeilla sellaista tässä vai-
keassa tilanteessa?

16.29 Oikeus- ja työministeri  Jari Lindström (vastauspuheenvuoro):  Arvoisa puhe-
mies! En kyllä millään voi ymmärtää, että minun puheessani oli muka halveksiva sävy. En
todellakaan halveksi tässä tilanteessa.

Mutta mennään nyt sitten itse tähän kysymykseen. Kun te kysytte, että voisitteko harki-
ta, minähän voisin harkita ihan mitä vain toimenpiteitä, jos minulla olisi yletön määrä ra-
haa, mutta kun nämä päätökset eivät synny tässä ja nyt, vaan täytyy käydä keskustelu hal-
lituksen sisällä ylipäätään siitä, onko tässä linjassa, minkä me olemme valinneet, jotakin
tarkastettavaa. Minä olen kertonut teille jo, että me näihin asioihin pureudumme vakavasti,
käymme keskustelut alueitten kanssa, teemme johtopäätöksiä ja autamme sen, minkä pys-
tymme, mutta tämmöiset, että tässä ja nyt muutetaan jotain linjaa radikaalisti, ovat niin iso-
ja kysymyksiä, että en minä yksin niitä voi tässä ratkaista.

16.30 Matti Vanhanen kesk (vastauspuheenvuoro):  Arvoisa puhemies! Meillä on nyt
budjettivuosi vasta alle puolivälissä, ja meillä on tälle vuodelle työllisyysmäärärahoja. Ei
jokaisen suurenkaan irtisanomisen jälkeen ratkaisuksi pidä hakea sitä, että lisäbudjetilla ra-
haa. Päinvastoin, nyt ei Microsoftille pidä antaa sitä viestiä edes oppositiosta, että kyllä
valtio maksaa, vaan minä olen varma siitä, että yhtiö on nyt halukas neuvottelemaan myös
valtion ja irtisanottavien kanssa irtisanomispaketeista. Onko työministeri samaa mieltä,
että nämä paketit pitäisi rakentaa niin, että sitä paremmin palkitaan, mitä ikään kuin aktii-
visemmin ja nopeammin henkilö hakeutuu uuteen työhön tai lähtee startupeihin tai mui-
hin? Tästä täytyy saada nyt kannustava järjestelmä ja tämä suuryhtiö maksamaan näitä kus-
tannuksia, eikä niin, että ensimmäisenä huudetaan valtiota tähän mukaan. Ja Talvivaaran
osalla 144 miljoonaa lisärahaa tälle vuodelle — siis rahasta suuri osa kuluu sen kaivoksen
pyörittämiseen, mutta kyllähän se on myös erittäin suuri työllistämispanos.

16.32 Oikeus- ja työministeri Jari Lindström (vastauspuheenvuoro):  Arvoisa puhe-
mies! Joo, edustaja Vanhanen kokeneena poliitikkona tiesi, miten tämä asia menee, ja
näinhän tätä täytyy ajatella, että se yritys pitää saada mahdollisimman suureen vastuuseen
siitä, mitä he ovat tässä tehneet, eli ovat irtisanomassa ihmisiä, ja he ovat kertoneet, että he
kantavat tätä vastuuta, ja se vastuun kantaminen pitää tietenkin maksimoida. Ja nimen-
omaan on tämä kannustava puoli siinä, jos lähtee yritystä perustamaan. Siinähän on se aja-
tus, että silloin voi jossain vaiheessa palkata joitain ihmisiä lisää ja se tuo uutta kasvua.
Kyllä nämä kaikki kokemukset, niin kuin Nokian Bridge-ohjelma — vaikka ne eivät kai-
kille tuo ratkaisuja, niin siellä on hyviäkin tapauksia. Koetettaisiin niistä ottaa mallia. Minä
ymmärrän sen, että tässä tilanteessa, tässä ja nyt, se ei kauheasti niitä työttömäksi jääviä
lohduta, mutta se on vain niin, että on pakko katsoa eteenpäin. Tiedän sen ihan omasta ko-
kemuksesta.

16.32 Ulkoasiainministeri Timo Soini (vastauspuheenvuoro): Arvoisa rouva puhemies!
Edustaja Vanhanen kysyi oikeata asiaa ja antoi siinä aihion myös vastaukseen. Totta kai
nämä paketit ja kaikki, mitä meillä on saatavissa sieltä, pitää ottaa. Nyt pitää rohkaista ja
9



Pöytäkirjan asiakohta PTK 59/2016 vp
kannustaa niitä ihmisiä, joita tämä onnettomuus on kohdannut — se, että työpaikka on
mennyt — että jatkuvasti ja heti aktiivisesti lähdetään työllistymään, hakemaan työtä eikä
jäädä odottamaan sitä vaihetta, kun jokin pakettiraha loppuu, vaan lähdetään välittömiin
toimenpiteisiin ja välittömään työnhakuun, ja sitä kautta luodaan positiivisuutta, kun on
tietty turva, perusturva, ja ikään kuin tyyny tässä, että voisi olla helpompaa sitten lähteä
eteenpäin. Tämä on minun mielestäni erittäin tärkeätä.

16.33 Hanna Sarkkinen vas (vastauspuheenvuoro):  Arvoisa puhemies! Kainuuta ei saa
nyt jättää yksin tässä vaikeassa tilanteessa, vaan pitää tukea tulevaisuuden näkymiä, ja
myös määrärahoja tarvitaan jo nyt siirtymäajalla ja toivottavasti siitä saadaan pian suunni-
telma.

Nämä Microsoftin eiliset irtisanomiset olivat erittäin surullisia mutta eivät valitettavasti
hirvittävän yllättäviä, kun katsotaan Microsoftin puhelinten myynnin kehitystä, ja kovin
moni ei alun perinkään uskonut yhtiön lupauksiin työpaikkojen säilyttämisestä.

Microsoftin on tuettava irtisanottavien uudelleentyöllistymistä, mutta apua kaivataan
myös valtiovallan puolelta. Tärkeää ict-alan kannalta on julkinen tutkimus-, tuotekehitys-
ja innovaatiorahoitus. Innovaatiorahoitus maksaa itsensä moninkertaisesti takaisin. Tutki-
mus- ja tuotekehitysrahoituksella voidaan synnyttää uusia työpaikkoja ja uusia innovaati-
oita ja tukea kasvua, saada niitä uusia nokioita. Valitettavasti siltä puolelta on leikattu tosi
paljon — Tekesiltä yli 30 prosenttia. Onko hallitus valmis suuntaamaan lisää rahaa Teke-
sille, jolloin voidaan tukea Microsoftilta irtisanottavia työntekijöitä ja ict-alan kasvua?

16.35 Valtiovarainministeri Alexander Stubb (vastauspuheenvuoro):  Arvoisa rouva
puhemies! Olen edustajan kanssa samaa mieltä siitä, että Microsoftin on otettava se vas-
tuu, vähän samassa hengessä kuin edustaja Vanhanen tuossa äsken sanoi. Me emme myös-
kään voi rakentaa ikään kuin sellaista mielikuvaa, että valtio tulee tältä istumalta vastaan,
kun Microsoft on tehnyt tämän päätöksen. Me tulemme käymään, totta kai, Microsoftin
kanssa tiukkoja neuvotteluja siitä, millä tavalla tässä asiassa edetään, ja uskon, että todis-
tustaakka on nimenomaan tämän yrityksen puolella. Tältä istumalta en valtiovarainminis-
terinä voi luvata minkäänlaista lisärahoitusta Tekesille tämän yksittäisen kysymyksen ta-
kia. Me käsittelemme budjettikysymykset aivan normaalissa järjestyksessä: osittain lisäta-
lousarviossa, josta siis päätettiin tänään, ja sitten seuraavan kerran budjettiriihessä elo-
kuussa.

Toinen varapuhemies Paula Risikko: Vielä kaksi kysymystä, elikkä edustaja Lindtman
ja sitten alkuperäisen kysymyksen esittäjä Ihalainen.

16.36 Antti Lindtman sd (vastauspuheenvuoro):  Arvoisa puhemies! Täytyy selvyyden
vuoksi sanoa, että eihän kukaan täältä oppositiosta, ainakaan minun tietääkseni, ole sellais-
ta esittänyt, että nyt tässä sille Microsoftille pitäisi tehdä joku tukipaketti — kysehän on
näistä ihmisistä. Haluan sen selvyyden vuoksi sanoa kommenttina tähän edustaja Vanha-
sen puheenvuoroon.

Mitä tulee tähän yrityksen vastuunkantoon, niin maailmalla se on perinteisesti hoidettu
niin, että siellä se irtisanominen näissä tilanteissa on himpun kalliimpaa. Mutta kun tätä
keskustelua on käyty Suomessa, niin aika vähän on tullut salin toiselta laidalta tähän tukea.
10



Pöytäkirjan asiakohta PTK 59/2016 vp
Arvoisa puhemies! Nyt olennainen asia on se, mitä konkreettista hallitus tekee. Ja yh-
teen kysymykseen me olemme jääneet vaille vastausta: aiheuttaako tämä muutoksia halli-
tuksen päätöksissä työttömyysturvan leikkauksiin, suoja-aikojen poistamiseen, työllistä-
mismäärärahoihin? Työministeri sanoi, että hän ei voi siltä istumalta luvata. Vaikka ette
voi siltä istumalta luvata, niin sanokaa teidän arvionne työllisyydestä vastaavana ministe-
rinä. Pitäisikö teidän mielestänne hallituksen työllisyyspolitiikkaa nyt muuttaa? Sen ihmi-
set haluaisivat kuulla.

16.37 Oikeus- ja työministeri  Jari Lindström (vastauspuheenvuoro):  Arvoisa rouva
puhemies! Hallituksen työllisyyspolitiikka on osa tätä hallitusohjelmaa, ja me uskomme
siihen. Ja kuten sanoin, me uskomme, että kun saadaan kilpailukykyä tähän maahan, me
saamme niitä korkean jalostusasteen työpaikkoja, joista tulee verotuloja, joista tulee julki-
selle sektorille rahaa. Emme ole muuttamassa tätä työllisyyspolitiikkaa näittenkään päätös-
ten jälkeen, vaan yksittäisien tapauksien kohdalla me mietimme aina sitten, miten me
voimme auttaa. Mutta eihän tämä meidän työvoimapolitiikka voi sillä lailla mennä, että
eestakaisin sitä vinkslataan. Kyllä me uskomme tähän. Me olemme vuoden olleet vasta
hallituksessa. Me uskomme siihen, että jälki rupeaa näkymään positiivisena, ihan tämän
hallituskauden aikana.

16.38 Opetus- ja kulttuuriministeri  Sanni Grahn-Laasonen (vastauspuheenvuo-
ro): Arvoisa puhemies! Kaiken jo sanotun päälle tietysti ihan oleellinen asia on se, miten
saadaan syntymään uutta, miten yritykset pääsevät eteenpäin ja pystyvät työllistämään uu-
sia ihmisiä myös näillä alueilla. Samoin hallitus on tietenkin valmis keskustelemaan siitä,
miten voimme koulutuksen keinoin vahvistaa irtisanottujen ihmisten mahdollisuuksia saa-
da uutta työtä. Kun täällä erityisesti Tampereesta on kysytty, niin esimerkkinä vaikka siel-
tä, mitä voimme tehdä ja mitä jo tällä hetkellä teemme: Siellä on tällä hetkellä käynnissä ai-
van ainutlaatuinen, hieno hanke, joka kulkee nimellä T3, eli Tampereella kaksi yliopistoa
ja ammattikorkeakoulu ovat yhdistämässä voimiaan. Me olemme rakentamassa aivan uut-
ta, sellaista Suomessa ihan ennennäkemätöntä keskittymää, osaamista, missä yhdistyvät
yliopistojen osaaminen ja ammattikorkeakoulun osaaminen, ja olen aivan varma, että sen
seurauksena Pirkanmaan alue tulee vahvistumaan, ja tämä on ollut myöskin sellainen,
mikä on vahvasti yhdistänyt Pirkanmaata ja ollut edunvalvonnan tavoitteiden kärjessä siel-
lä. Me olemme opetus- ja kulttuuriministeriössä ja hallituksena valmiita strategiarahoituk-
sella tukemaan voimakkaasti, että tämä hanke saadaan vietyä maaliin.

16.39 Lauri Ihalainen sd (vastauspuheenvuoro):  Arvoisa puhemies! Minä olisin vielä
toistanut sen kysymyksen, että eikö olisi hyvä rakentaa semmoinen jämäkkä, uskottava
kasvun elinkeinopolitiikka ja työllisyyden erityisohjelma sinne Kainuun alueelle ja sitä ra-
hoitusta etsittäisiin yhdessä. Me olemme valmiita edesauttamaan tällaisen ohjelman teke-
mistä, jos apua tarvitaan.

Toinen asia on se, että tämä ikään kuin aikaikkuna syksyyn, vuodenvaihteeseen jätettiin
sen takia, jos löytyisi uutta ankkuriomistajuutta ja muut edellytykset täyttyvät. Mutta nyt
jos meillä on vähänkin sydäntä näitä ihmisiä kohtaan, niin tämä aikaikkuna-aika on myös
tärkeä sille, että vaikka se sulkeutuukin, on ihmisillä aikaa hakea koulutusta ja työtä ja
käyttää tämä puoli vuotta myös sen etsimiseen. Senkin takia sitä aikaikkunaa nyt tarvitaan.
11



Pöytäkirjan asiakohta PTK 59/2016 vp
16.40 Oikeus- ja työministeri Jari Lindström (vastauspuheenvuoro):  Arvoisa puhe-
mies! Edeltäjäni edustaja Ihalainen on ihan asian ytimessä. Kasvun ohjelma Kainuuseen:
Tähän voisin oikeastaan vastata näin, että meillä TEMissä on ylipäätään valmistunut tai
valmisteilla kasvuun liittyvää ohjelmaa. Mutta se, että Kainuuseen omansa — kun me kes-
kustelemme sen alueen ihmisten kanssa ja pääsemme kuulemaan, mitä ajatuksia heillä on,
niin kuten sanoin, jos meillä vain on keinoja auttaa, niin totta ihmeessä me autamme, ja kii-
toksia siitä, että tekin tarjoatte apuanne tähän hommaan, tässä tarvitaan kaikkia. Kainuuta
ei jätetä yksin.

Kysymyksen käsittely päättyi.
12


