















































DEM1478.tmp.xml


Pöytäkirjan asiakohta PTK 54/2017 vp
Pöytäkirjan asiakohta 

PTK 54/2017 vp

Täysistunto

Tiistai 16.5.2017 klo 13.58—18.26

14. Hallituksen esitys eduskunnalle laiksi  arvo-osuusjärjestelmästä ja selvitystoiminnasta 
sekä eräiksi siihen liittyviksi laeiksi

Hallituksen esitys HE 28/2016 vp
Valiokunnan mietintö TaVM 7/2017 vp

Toinen käsittely

Puhemies Maria Lohela: Toiseen käsittelyyn esitellään päiväjärjestyksen 14. asia. Nyt
voidaan hyväksyä tai hylätä lakiehdotukset, joiden sisällöstä päätettiin ensimmäisessä kä-
sittelyssä. Asia pantiin pöydälle 10.5.2017 pidetyssä täysistunnossa tähän täysistuntoon.

Keskustelu

15.53 Kaj Turunen ps: Arvoisa puhemies! Tänään vielä keskustellaan EU:n arvopaperi-
keskusasetuksesta. Todettakoon, että kyseinen asetus on ollut voimassa vuodesta 2014 läh-
tien ja menee kansallisen lainsäädännön yli. Todetaan myös, että tässä asetuksessa on poik-
keuslauseke, artikla 38, luku 5, joka tarkoittaa sitä, että jos kansallisvaltioilla aikaisemmin
ei ole ollut käytössä hallintarekisteriä, asetus ei velvoita ottamaan hallintarekisteriä käyt-
töön. Suomessa ei ole ollut hallintarekisteriä käytössä, eikä Suomeen tule hallintarekiste-
riä.

Arvoisa puhemies! Mutta mennään päivän epistolaan. Minä olen tänään jättänyt keskus-
kansliaan yhden ponnen tarkistukseen ja yhden uuden ponnen. [Antti Lindtman: Olikin tar-
kistettavaa!]

Arvoisa puhemies! Arvopaperit, joilla käydään kauppaa kauppapaikoilla, on EU-asetuk-
sen mukaan liitettävä arvo-osuusjärjestelmään. Kansallisessa lainsäädännössä on kuiten-
kin mahdollista liittää arvo-osuusjärjestelmään myös sellaisia arvopapereita, joilla ei käy-
dä kauppaa kauppapaikoilla. Tällaisia arvopapereita kutsutaan listaamattomiksi arvo-
osuuksiksi. EU-asetuksessa säädetty liikkeeseenlaskijan valintaoikeus koskee vain yhtiöi-
tä, joiden liikkeeseen laskemilla arvopapereilla käydään kauppaa kauppapaikoilla. Tämä
tarkoittaa sitä, että kansallisesti on mahdollista säätää asetuksesta riippumatta, että listaa-
mattoman arvo-osuuden liikkeeseenlaskija ei voisi valita ulkomaista arvopaperikeskusta.
Jo voimassa olevan lain nojalla vieraan pääoman ehtoisten arvopaperien liikkeeseenlaski-
jat saattavat valita usein ulkomaisen arvopaperikeskuksen, sillä sijoittajakunta on usein
kansainvälistä.

Vieraan pääoman ehtoisten arvopaperien omistus ei ole yleisöjulkista. Jos arvopaperilla
ei käydä kauppaa kauppapaikalla, voidaan kuitenkin suhtautua epäilevästi ulkomaisen ar-
vopaperikeskuksen halukkuuteen ottaa tällainen liikkeeseenlaskija asiakkaakseen. Saavu-
tettavat hyödyt jäisivät todennäköisesti olemattomiksi suhteessa kustannuksiin. Kun voi-
massa olevan lain mukaan vieraan pääoman ehtoisen arvopaperin liikkeeseenlaskijan oi-
 Tarkistettu
4.2



Pöytäkirjan asiakohta PTK 54/2017 vp
keutta valita ulkomainen arvopaperikeskus ei kuitenkaan ole rajoitettu, tulisi mahdollisen
listaamattoman arvo-osuusjärjestelmään liitetyn arvo-osuuden liikkeeseenlaskijan valinta-
oikeuden rajoituksen koskea ainoastaan osakkeita. 

Arvoisa puhemies! Sanotaan nyt tämä edellä puhuttu sitten selkokielellä. EU-asetus ei
vaadi suomalaisten listaamattomien yhtiöiden oikeutta valita arvopaperikeskus, eikä tä-
män vuoksi meidän tarvitse sallia näiden yhtiöiden käyttää ulkomailla hallintarekisteriä.
[Antti Lindtman: Hyvä, että selkisi!] Tämän vuoksi esitän lausuman talousvaliokunnan
mietintöön: "Eduskunta edellyttää, että hallitus ryhtyy viipymättä valmistelemaan lainsää-
däntöä, jonka nojalla kielletään suomalaisen listaamattoman osakeyhtiön osakkeiden liit-
täminen ulkomaiseen arvo-osuusjärjestelmään."

Arvoisa puhemies! Talousvaliokunnan mietinnön toinen ponsi kaipaa mielestäni lisäksi
pienen tarkentavan muotoilun, joka on vain yhden yhdyssanan toisen osan muuttamista.
Kun mietinnön ponnessa sana on "toteuttamismahdollisuudet", olisi se syytä kirjoittaa lo-
pullisessa ponnessa muotoon "toteuttamistavan". Tämä tarkentaa sitä, mitä eduskunta
edellyttää valtioneuvostolta. Uskon ja tiedän, että toteuttamistapoja on turvata myös ulko-
mailta suoran omistuksen tasoinen omistustietojen julkisuus. Tämän vuoksi esitän ponnen
2 tilalle ponnen: "Eduskunta edellyttää, että valtioneuvosto selvittää toteuttamistavan ja
välittömästi valmistelee kansalliseen lainsäädäntöön tarvittavat muutokset, joilla turva-
taan suoran omistuksen tasoinen omistustietojen julkisuus."

Puhemies Maria Lohela:  Puhujalistalta otetaan puheenvuorot edustajilta Andersson, Iha-
lainen, Skinnari ja Mölsä, ja sitten debattia, mikäli tarvetta on.

15.58 Li Andersson vas: Arvoisa puhemies! Palaamme jälleen hämärärekisterin käsitte-
lyyn, tällä kertaa onneksi päivänvalossa. Edustaja Kulmala on mielestäni kiteyttänyt tä-
män esityksen ongelmallisuuden täydellisesti todetessaan, että "minua ei ole valittu edus-
kuntaan edistämään rikoksia vaan estämään niiden tekemistä". Siitähän tässä edelleen on
pohjimmiltaan kyse. Suomessa voisimme halutessamme pitää kiinni suoran omistuksen
mallista, mutta hallitus haluaa sen sijaan tämän porsaanreiän kautta luopua tästä mallista,
mikä tarkoittaisi veronkierron, korruption ja sisäpiirisuhmuroinnin helpottumista. 

Kuten hyvin tiedämme, tämä lakiesitys oli talousvaliokunnan käsittelyssä vuoden. Uu-
distuksen taustalla oleva EU:n arvopaperiasetus ja EU-komission sen soveltamisesta Suo-
melle antamat kommentit ovat tämän koko ajan olleet entisellään. Ainoa asia, joka tämän
vuoden aikana on muuttunut, on perussuomalaisten kanta. Joulukuussa edustaja Turunen
talousvaliokunnan puheenjohtajana voimakassanaisesti ilmoitti, ettei Suomen EU-sääntö-
jen puitteissa tarvitse muuttaa lainsäädäntöämme ja hyväksyä omistusten piilottamista hal-
lintarekisteriin ulkomaille vaan että Suomi voi edelleen vaatia suomalaisilta suoraa omis-
tusta. Jos Suomi sallii hallintarekisteröinnin ulkomaiden kautta, se vaikeuttaa sisäpiiri-
kauppojen ja muiden talousrikosten selvittämistä sekä vähentää verotuksen varmuutta ja
oikeudenmukaisuutta, totesi edustaja Turunen tuolloin. 

Kehysriihen alla Turusen ja perussuomalaisten johdon kanta muuttuikin päinvastaisek-
si. Tämän jälkeen olemme kuulleet, että aiemmat tulkinnat olivat vääriä, että EU-asetus
vaatiikin Suomea mahdollistamaan hämärärekisteröinnin. Muistutan kuitenkin, että mi-
tään uutta sovellus- tai tulkintaohjetta ei EU:sta tällä välillä tullut. Norjakin katsoo yhä ar-
vopaperiasetuksen sallivan heidän edellyttämänsä suoran omistuksen mallin, joten sieltä-
kään suunnasta ei uutta tietoa ole tippunut.
2



Pöytäkirjan asiakohta PTK 54/2017 vp
Arvoisa puhemies! Talousvaliokunnan mietinnössä hallituspuolueet itse tunnistivat, että
lakiesitykseen liittyy vakavia avoimuuden puutteesta johtuvia ongelmia. [Kaj Turunen: Ne
nyt korjataan!] He eivät kuitenkaan halunneet korjata niitä tai palauttaa esitystä valmiste-
luun vaan esittivät ainoastaan toiveensa lausumien muodossa. [Kaj Turunen: Koska ne on
erilaisia!] Kun oppositio, media ja kansalaiset kiinnittivät huomion lausumien onttouteen,
muuttuivat alkuperäiset lausumat yhtäkkiä riittämättömiksi myös perussuomalaisille.
[Antti Lindtman: Juuri näin!] 

Hallituksen pikaisena hätäratkaisuna neuvottelema uusi ratkaisu 50 prosentin ennakon-
pidätyksestä ei ratkaise tämän esityksen ongelmia. Sakkovero tarkoittaisi silti, että hallin-
tarekisteröinti ulkomaalaisten arvopaperikeskusten kautta olisi mahdollista ja sallittua suo-
malaisille. Omistusten piilottaminen olisi myös edelleen mahdollista. Mikäli henkilö syys-
tä tai toisesta, esimerkiksi korruptioepäilyn takia, haluaa piilottaa omistuksiaan, hän tuskin
välittää tästä sakkoverosta. Sitä on myös mahdollista kiertää joko ketjuttamalla omistusta
tai myymällä omistuksia ennen osingonjakoa, jolloin saa verovapaita luovutusvoittoja. En-
nakonpidätys ei myöskään tuo yleisöjulkisuutta. Tällä hetkellä Suomen suoran omistuksen
malli takaa tietoja osakeomistuksista myös muille kuin veroviranomaisille, kuten poliisille
ja tutkiville toimittajille. Tältä osin kyse on siis pelkästä mediapelistä. 

Vielä oudompia käänteitä ja piirteitä tämä asia sai tänään, kun valiokunnan puheenjoh-
taja vielä tässä käsittelyvaiheessa jättää uusia lausumaesityksiä, joilla halutaan isoja muu-
toksia lainsäädäntöön. Herää tietenkin kysymys, miksi näitä samoja asioita ei edistetty va-
liokuntavaiheessa tai sen vuoden aikana, jolloin hallituksella olisi ollut aikaa valmistella
juuri näitä muutoksia, mitä valiokunnan puheenjohtaja nyt lausumien muodossa perään-
kuuluttaa. [Eduskunnasta: Hyvä kysymys!]

Arvoisa puhemies! Hallitus on myös toistuvasti vedonnut kiireeseen. Toistan vielä, että
tämä laki makasi talousvaliokunnassa vuoden. Tuona aikana esittämämme ja talousvalio-
kunnankin vaatimat muutokset olisi hyvin ehditty valmistella. On totta, että arvopaperikes-
kusten pitää pystyä hakemaan toimilupaa syyskuussa, mutta tätä varten kuitenkin riittäisi,
että hallitus päättäisi toimilupaviranomaisen ja säätäisi loput lakimuutoksista sitten, kun
omistuksen avoimuuden ja tiedonsaannin turvaavat esitykset ovat valmiita. 

Arvoisa puhemies! Kuten olemme todenneet, tämä esitys tulisi hylätä ja palauttaa val-
misteltavaksi niin, että se vähintään turvaa ja mieluummin parantaa omistusten nykyistä
avoimuutta ja verotuksen tehokkuutta. Yhtiöillä tulisi olla velvollisuus tunnistaa omista-
jansa ja toimittaa niitä koskevat tiedot reaaliaikaiseen julkiseen rekisteriin, jollainen Suo-
messa tulisi muutenkin valmistella rahanpesulainsäädännön nojalla. Tunnistaminen mah-
dollistaisi myös oikean lähdeveron perimisen. Tiedot osingoista ja myös myyntivoitoista
tulisi toimittaa suoraan verottajalle. Lisäksi suomalaiset tulisi sanktion uhalla velvoittaa
omistamaan suomalaisia osakkeita suoraan. 

Olemme useaan otteeseen saaneet kuulla, kuinka edustaja Kankaanniemellä on ennak-
koperintäponnesta oikein kirjallinen kuittaus hallituskumppaneilta. Samaan aikaan on kui-
tenkin vallinnut aika laaja hiljaisuus muiden lausumien osalta, ja herää tietenkin kysymys,
tarvitaanko kirjallista kuittausta hallituskumppaneilta jokaisen lausuman kohdalla, jotta
voimme olla varmoja siitä, että lausumissa esitettyyn lainvalmisteluun myöskin ryhdy-
tään. [Antti Lindtman: Onko nyt uudet paperit Kankaanniemellä?] Ennen kuin näemme
kirjalliset takuut näiden kaikkien lausumien mukaisten lakien valmistelusta, on vaikeaa ot-
taa todesta mitään hallituksen vakuutteluita veronmaksun oikeellisuuden tai omistustieto-
jen avoimuuden tärkeydestä, varsinkaan kun tämä sama hallitus ei ole osoittanut erityistä
3



Pöytäkirjan asiakohta PTK 54/2017 vp
kunnianhimoa muiden harmaata taloutta suitsivien, läpinäkyvyyttä lisäävien ja veronkier-
toa vaikeuttavien lakien edistämisessä.

16.05 Lauri Ihalainen sd: Arvoisa puhemies! Oli varmasti hyvä, että sieltä yön pimeiltä
tunneilta siirrettiin tämän asian käsittely tähän päivään. Mitä pidemmälle tätä valmistelua
on tehty, sitä sotkuisemmalle tämä alkaa näyttää. Ponsia ilmaantuu päivä toisensa jälkeen
[Naurua] ja nimenomaan hallituspuolueiden toimesta. Tässä on opposition edustajan vai-
kea enää pysyä perässä, [Kaj Turusen välihuuto] mikä tässä esityksessä on hallituksen esi-
tys ja mikä on sitten jotakin muuta. Ja sanon tämän senkin vuoksi, että Kaj Turusen esityk-
sissähän on myönteisiä elementtejä, ilman muuta, [Toimi Kankaanniemi: Nimenomaan!]
eihän siitä ole kysymys. Toinen on enempi hygieeninen, toinen on sitten merkityksellisem-
pikin esitys.

Ja jottei tulisi unohduksiin se asia, että talousvaliokunnassa olevat oppositiopuolueet
ovat jättäneet yhteisen vastalauseen, joka lähtee siitä, että tämä esitys tässä muodossaan on
järkevä ja tarpeellinen hylätä, halusin tämän vielä toistaa. Ne perusteet liittyvät ennen kaik-
kea siihen, että tämä ei pidä sisällään sitä avoimuuden, läpinäkyvyyden ja oikeudenmukai-
suuden henkeä, jota on kaivattu.

Tällä viikolla ovat vielä monet pienyrittäjät ja heidän järjestönsä puhuneet siitä, että täl-
laista esitystä ei pitäisi tehdä, puhumattakaan nyt sitten siitä, että poliisitoimessa olevat
kansanedustajat ovat käyttäneet vastaavanlaisia puheenvuoroja täällä eduskunnassa. [Vä-
lihuutoja] Kannattaa ehkä niitäkin tässä kuunnella.

Se, mikä tässä on tärkeintä, on se, että hallituksen tulisi ratkaista ennen tämän esityksen
antamista nimenomaan ne riskit, jotka liittyvät veronkiertoon, läpinäkyvyyteen ja avoi-
muuteen. Ja tämä on tärkeä asia. Tämä ennakkoveroajatus, joka tänne sisältyy — jotenkin
tulee mieleen, että hätäpäissään se tehtiin. Mutta joka tapauksessa sekään ei niitä kaikkia
porsaanreikiä korjaa, joita tässä tarvitsisi korjata, muun muassa myyntivoitoista olevia tie-
toja. Tässä mielessä me toivoisimme, että tässä syntyisi semmoista yhteisymmärrystä, että
tämä esitys voitaisiin vielä panna kokonaisuudessaan parempaan valmisteluun.

Edustaja Ojala-Niemelä tulee varmaan puhumaan tästä enempi, mutta EU:han hyväksyi
viime kuussa direktiivin yritysten oikeudesta tietää omat omistajansa. Tämän direktiivin
voimaanpano Suomessa on varmaan asia, jota pitäisi nyt kiirehtiä, ja se avaa tietysti monia
mahdollisuuksia myös tässä avoimuuden politiikassa, jos halutaan niin toteuttaa.

Mutta kysymykseni kuuluu: Vieläkö, jos tätä keskustelua jatketaan, tulee huomenna uu-
sia ponsia? Eikö tämä kerro myös jotakin, jos hallituksen sisällä joka ponnesta pitää kuita-
ta poliittinen kuittaus, [Välihuutoja] ainakin yhdestä, eli kertooko se jotakin hallituksen si-
säisestä ja keskinäisestä luottamuksesta? Onko tämä haurasta asioitten esittelyä? On, kun
on tällainen, miten minä sanoisin... [Olavi Ala-Nissilän välihuuto] Eikö olekin sivistynyt,
huomaavainen kysymys kuitenkin, joka ei loukkaa ketään?

16.09 Ville Skinnari sd: Arvoisa puhemies! Kuten edustaja Ihalainen totesi, meille ta-
lousvaliokunnan jäsenille ei kovin paljon annettu aikaa valmistautua tähän asiaan, ja itse-
kin olin silloin Yhdysvalloissa perustuslakivaliokunnan matkalla. Toki olimme iloisia, että
te, arvoisa ministeri, olitte yhteydessä silloiseen edustaja Häkkäseen, jonka kutsuitte mi-
nisteriksi — onnittelut vielä kerran siitä.

Mutta näistä lausumaehdotuksista vielä:
4



Pöytäkirjan asiakohta PTK 54/2017 vp
Kiitos ensimmäisestä, joka koskee listaamattomia yrityksiä. Se on hyvä asia, ja sen olisi
itse asiassa pitänyt selkeämmin olla mukana jo alusta asti. Eli se on kannatettava.

Mutta sitten tämä toinen lausumaehdotus, arvoisa puhemies, itse asiassa on melkein sa-
manlainen kuin aiempi 2. ponsi. En itse näe siinä kovin paljon sisältöeroa. Mitä tämä lau-
sumaehdotus oikeasti pitää sisällään? Miten tämä pitäisi osata lukea, ja mitä sen rivien vä-
listä pitäisi jälleen kerran löytää? Eli mitä te olette ajatelleet tämän pohjalta, arvoisa halli-
tus, oikeasti tehdä? Onko tämä nyt se kuuluisa omistajarekisteri, mistä on ollut paljon pu-
hetta? Jos se sellainen on, milloin se tehdään, miten se tehdään, ja mitä se kaikki maksaa?
[Kaj Turunen: Hallitus selittää!] Tälläkö te turvaatte omistuksen julkisuuden? Kaikki tä-
mä, arvoisa puhemies, tähtää vain ja ainoastaan siihen, että tämä hallituksen esitys nyt vie-
dään väkisin ja pakolla huomenna läpi.

Vielä palaan tähän itse asetukseen, josta valiokunnan puheenjohtajakin mainitsi. EU-ta-
son asetus on pakottavaa lainsäädäntöä. Kyllä, pitää paikkansa. Mutta esitän nyt neljä koh-
taa, jotka itse asiassa ovat ne neljä kohtaa, jotka vain ja ainoastaan olisi pitänyt ottaa Suo-
messa käyttöön eli implementoida:

Ensinnäkin Suomen tulee määritellä kansallisesti toimivaltainen viranomainen. Ilman
muuta. 

Toiseksi Suomen tulee poistaa vaatimus osakkeen ja osuuden liikkeellelaskusta arvo-
osuusjärjestelmässä.

Kolmanneksi Suomen tulee tarkentaa, että arvo-osuusjärjestelmällä voidaan tarkoittaa
sekä ulkomaista että kotimaista arvo-osuusjärjestelmää. 

Neljänneksi Suomen tulee tarkentaa, että ulkomaalaisessa arvo-osuusjärjestelmässä toi-
mittaessa osakasluettelon ylläpito on yhtiön hallituksen vastuulla, ja se, kuinka usein sitä
on ylläpidettävä. 

Elikkä on syytä kysyä, mitä tässä oikeastaan halutaan tehdä, jos ja kun tämä kokonai-
suus kuitenkin halutaan viedä läpi, kun itse asiassa olisi päästy paljon pienemmillä muu-
toksilla. Onko tässä taustalla jopa se, että halutaan ajaa arvopaperikeskukset sivuliikkeiksi,
mikä olisi helppo tapa tällaiseen niin sanottuun forum-shoppailuun eli paikanetsintään, ku-
ten Nordea on meille hyvin osoittanut. Näin toki voidaan kiertää suomalaista Arvopaperi-
keskusta koskevaa sääntelyä. [Olavi Ala-Nissilän välihuuto] — En väitä, että tällaisia
suunnitelmia olisi, mutta sellaiset olisi lainsäätäjän syytä ottaa huomioon.

Arvoisa puhemies! Miksi verosääntelyä ja muiden viranomaisten tiedonsaantia ei aikai-
semmin ole otettu huomioon? Eikö hallituksella ole ollut tietoa siitä, että nämä muutokset
vaikuttavat viranomaisten toimintaan? Me kaikki muistamme aikaisemmat viranomaislau-
sunnot ja ne prosenttiluvut siitä, kuinka moni oli niitä muutoksia ja koko esitystä vastaan.
Kuinka puutteellisesti ja kiireellisesti esitykset voidaan valmistella, ja ne ovat silti hyväk-
syttävissä hallituksen mielestä? Kenen etu tämä on? Ja missä välissä saadaan tehtyä nyt eh-
dotettavia sääntelyitä koskevat vaikutusarviot?

16.14 Martti Mölsä ps: Arvoisa puhemies! "Hallintarekisteri olisi syytä säilyttää", kir-
joittaa Arto J. Heinämäki Aamulehden mielipidepalstalla 10. toukokuuta. Samalla hän jat-
kaa: "Nyt jo Alexander Stubbin aikana (pysyvästi) kuopattu hallintarekisterilaki on jälleen
pulpautettu pintaan." Eipä tätä asiaa enempää väärin voisi ymmärtää. Siksi on syytä kerra-
ta vielä, mistä on kysymys. [Välihuutoja — Naurua]

EU:n arvopaperikeskusasetus tuli voimaan jo vuonna 2014. Siihen suomalaiset mepit
yhdessä muun muassa itävaltalaisten kanssa saivat neuvoteltua poikkeuksen, joka mahdol-
5



Pöytäkirjan asiakohta PTK 54/2017 vp
listaa jäsenvaltion pitämään kiellettynä hallintarekisterin omassa maassaan. [Eduskunnas-
ta: Toistaiseksi!] Suomessa ei ole ollut, eikä nytkään tänne tule hallintarekisterimallia. Jos
asia olisi ollut kiinni silloisesta valtiovarainministeri Antti Rinteestä, niin sitten olisi tullut,
ja sama koskee Alexander Stubbia, joka hallintarekisteriä ajoi voimakkaasti Suomeen il-
man poikkeuksia. Tämän saimme estettyä. 

EU-asetuksista johtuen Suomen on kuitenkin korjattava kansallista lainsäädäntöä ase-
tuksen mukaisesti arvo-osuusjärjestelmän ja monen muun lain osalta. [Olavi Ala-Nissilä:
Totta kai!] Esityksessä ehdotetaan säädettäväksi uusi laki arvo-osuusjärjestelmästä ja ku-
mottavaksi voimassa oleva samanniminen laki. Esityksessä ehdotetaan lisäksi muutetta-
vaksi osakeyhtiölakia ja osuuskuntalakia sekä Finanssivalvonnasta annettua lakia. Lisäksi
ehdotetaan teknisiä muutoksia useaan lakiin. 

EU-asetuksessa on siis poikkeussääntö, jonka mukaan yksilöllistä asiakaserottelua voi-
daan tietyin edellytyksin vaatia jäsenvaltiossa pakollisena. Esityksessä ehdotetaan, että
asetuksen sallimaa poikkeussääntöä käytetään Suomessa, jotta säännellyllä markkinalla
kaupankäynnin kohteena olevien osakkeiden yleisöjulkisuus voidaan ylläpitää Suomessa
vähintään nykytasolla. Ehdotuksessa ehdotetaan siten, että suomalaisen yhtiön Suomessa
toimivassa arvopaperikeskuksessa liikkeeseen laskemat osakkeet tulee jatkossakin kirjata
suoralle arvo-osuustilille, jos osakkeet ovat suomalaisen luonnollisen henkilön tai suoma-
laisen yhteisön taikka säätiön omistamia. 

Käsillä olevan hallituksen esityksen pääasiallisena tavoitteena on tehdä kansalliseen
lainsäädäntöön asetuksen voimaantulosta johtuvat muutokset, mutta emme voi ryhtyä sää-
telemään muiden maiden hallintarekisterilainsäädäntöä. [Li Andersson: Mitä kukaan ei ole
esittänyt!] Omaisuuden piilottaminen on Suomessa estetty omalla arvo-osuusjärjestelmäl-
lämme. [Vasemmalta: Mitä sanoo poliisikansanedustajat?]

Arvoisa puhemies! Hallituksen esitys on vietävä läpi eduskunnassa, koska syksyllä EU-
tuomioistuin puuttuu siihen, jos Suomi ei ole määräaikaan mennessä korjannut kansallista
lainsäädäntöä asetuksen mukaisesti. Hyvin tiedetään, että jos ei näin menetellä, seuraa
Suomelle 1,5 miljoonan euron kertasanktio ja edelleen 20 000—60 000 euroa sakkoa päi-
vässä. Suomalaisten omistuksesta ulkomailla saadaan tietoa verottajalle kansainvälisen ve-
rotietovaihdon ansiosta. Nämä verottajalle tulevat tiedot olisikin hyvä saada yleisöjulkisik-
si. Asetus on jo sallinut vuodesta 2014 asti suomalaisille yrityksille laskea liikkeelle osak-
keitaan ulkomaisissa arvopaperikeskuksissa. Suomalaiset yritykset eivät ole kuitenkaan
tätä mahdollisuutta käyttäneet. Nyt asetuksesta johtuen Suomen on siis korjattava omaa
lainsäädäntöään, mutta emme salli edelleenkään sitä, että suomalaiset voisivat ulkomais-
ten hallintarekisterien kautta piilottaa tuloja. [Eduskunnasta: Höpö höpö!] Siksi perussuo-
malaiset saivat lakiin 50 prosentin ennakkoveron, joka tekee ulkomaisen hallintarekisterin
käytön täysin kannattamattomaksi, ja verotulot tulevat suoraan Suomen valtiolle. [Antti
Lindtman: Missä laissa se on?] Suomeen ei siis tule hallintarekisteriä. — No, tulette näke-
mään, että se on laissa sitten ihan varmaan. 

Siksi kannatankin näitä edustaja Turusen tekemiä molempia lausumia vielä liitettäväksi
tähän. [Vastauspuheenvuoropyyntöjä]

Ensimmäinen varapuhemies Mauri Pekkarinen:  Aiemmin sovitusti tässä yhteydessä
voidaan käydä pieni debatti, ja pyydänpä nyt niitä edustajia, jotka haluavat käyttää vastaus-
puheenvuoron, nousemaan ylös ja painamaan V-painiketta.
6



Pöytäkirjan asiakohta PTK 54/2017 vp
16.19 Olavi Ala-Nissilä kesk (vastauspuheenvuoro): Arvoisa puhemies! Ei ole kovin re-
hellistä esittää, että Suomen ei pitäisi omaa lainsäädäntöään sopeuttaa EU-lainsäädäntöön.
Me olemme EU:n jäsen, mihin sosiaalidemokraattinen puolue meitä myöskin johdatteli.

Mutta minä olen huolestunut kyllä tästä keskustelun sävystä, mitä oppositio esittää. Mi-
nulle tulee se mielikuva, että suomalainen sijoittaja, suomalainen yrittäjä yritetään esittää
niin kuin se olisi lähtökohtaisesti hämärä yrittäjä, hämärä sijoittaja. [Välihuutoja vasem-
malta] Minulta on jo useampi yrittäjä kysynyt, tuleeko tällainen ajattelu Suomessa voi-
maan pitemmälti ensi vaalikaudella, kannattaako tänne Suomeen sijoittaa ja kannattaako
täällä yrittää, kannattaako täällä työllistää. Kyllä minusta niin suurella puolueella kuin so-
siaalidemokraattinen puolue on myös vastuu tässä EU-maailmassa edistää yrittäjyyttä ja
työllisyyttä sillä tavalla kuin lainsäädäntö asettaa tässä meille nämä rajoitteet. [Timo Hei-
nonen: Pelkällä suklaarasialla ei pärjää!] Eli minä hämmästyn tätä tällaista, että pitäisi ra-
kentaa sellainen variksenpelätin tähän, että ei vaan kukaan Suomeen sijoita ja täällä yritä
— jos minä nyt hiukan kärjistän.

16.20 Antti Lindtman sd (vastauspuheenvuoro): Arvoisa puhemies! Tämäkin keskuste-
lu osoittaa sen, että oli erinomaisen hyvä, että oppositio sai siirrettyä illan hämäristä tämän
hallituksen, voi sanoa, oikein Turmiolan Tommin tänne päivänvaloon käsittelyyn. Itse
asiassa tämänkin jälkeen, niin kuin valiokunnan puheenjohtaja äsken tunnusti, edelleen
näihin ponsiin jäi virheitä, joita täällä tänään piti oikoa. Tämä on vähintään se tulos, mikä
oli sen ansiota, että oppositio oli hereillä silloin, kun hallitus yritti illan hämärässä runtata
tätä keskustelua läpi.

Mutta, arvoisa puhemies, ongelma tässä nyt on se, että erityisesti perussuomalaiset ovat
hyväksymässä sellaisen lain, joka antaa enemmän työkaluja heille, jotka haluavat välttää
lakeja ja haluavat välttää veroja, [Kaj Turusen välihuuto] ja vähemmän työkaluja poliisil-
le. Ja nyt tätä perustaltaan vinossa olevaa taloa te yritätte korjata maalarinteipillä, ja se ei
tule onnistumaan. Teen tarjouksen: hylätään tämä laki, laitetaan se uudelleen valmiste-
luun, niin että, kuten esimerkiksi professori Mäenpää on tänään viimeksi sanonut, Suomel-
la ei ole esteitä sellaisesta omistusten julkisuudesta säätämiseen, jolla viranomaisille anne-
taan riittävät toimintaedellytykset puuttua esimerkiksi rahanpesuun, sisäpiiririkoksiin ja
niin edespäin.

Perussuomalaiset, tämä on nyt teistä kiinni: Huomenna päätetään, sallitaanko omaisuu-
den piilottaminen ulkomaisten hallintarekistereiden kautta, tehdäänkö siitä laillista. Kuun-
nelkaa edes omia asiantuntijapoliisikansanedustajianne. [Puhemies koputtaa] Älkää hy-
väksykö tätä.

Ensimmäinen varapuhemies Mauri Pekkarinen:  Edustaja Lindtman, seuraavalla ker-
taa pidämme suurin piirtein kiinni siitä minuutista. Nyt teillä oli 1 minuutti 32 sekuntia.
[Antti Lindtman: Vähän innostuin! — Oikealta: Ei tunne kelloa!]

16.22 Toimi Kankaanniemi ps (vastauspuheenvuoro): Herra puhemies! Ministerit Urpi-
lainen ja Rinne neuvottelivat tämän EU-asetuksen, joka sellaisenaan sitoo meitä, ja se on
huono Suomen kannalta, koska se sallii tämän tietojen salaamisen. Onneksi Euroopan par-
lamentissa suomalaiset neuvottelivat siihen poikkeaman, jota edes eivät sosiaalidemo-
kraattiset ministerit halunneet neuvotella. [Välihuutoja] Näin on tosiasia. Nyt sosiaalide-
mokraatit sitten menevät kaikenlaisten selitysten taakse ja yrittävät pestä itsensä siitä vir-
7



Pöytäkirjan asiakohta PTK 54/2017 vp
heestä, jonka heidän ministerinsä tekivät. Talousvaliokunnassa sosiaalidemokraateilla oli
vuosi aikaa tehdä pykäläkohtaiset ehdotukset tähän vastalauseeseen, mutta missä ne ovat?
Ei ole vieläkään muuta kuin huutoa, että kaadetaan, kaadetaan, eikä vaihtoehtoa. Käsittä-
mätöntä.

Arvoisa puhemies! Otin tämän sitoumuksen muilta hallituspuolueilta sen takia, että en
luota oppositioon, joka puhuu mitä tahansa, jos ei ole näyttää faktaa.

16.23 Harri Jaskari kok (vastauspuheenvuoro): Arvoisa herra puhemies! Tätä keskuste-
lua kun olen jo pidempään seurannut, niin kyllä kieltämättä opposition näkökulmat siinä
väitteessä, että hallitus suosisi veronkiertäjiä ja hallitus haluaisi pimittää jotakin omistuk-
sia johonkin taakse... Että hallitus haluaisi sellaista, eikö ole aivan uskomatonta väitettä tä-
mäntyyliset kuviot? Aivan uskomatonta väitettä. Voi todellakin kysyä: miksi te edes täl-
laista väitätte? Me yritämme löytää matalaa verotasoa ja laajaa veropohjaa, ja sitten te mie-
titte tämäntyylisiä näkökulmia. Me vain toteutamme arvopaperiasetuksen täytäntöönpa-
noa niin hyvin kuin me pystymme avoimuuden mukaan tekemään.

Mielenkiintoinen kommentti oli — jos te olette lukeneet Juhana Vartiaisen blogia —
kun hän vertaili Ruotsia ja Suomea: Ruotsissa veroviranomaiset sanoivat, että he pystyvät
saamaan tietoa, se vain vähän hankaloittaa. Myöskin talousrikosviranomaiset sanoivat, että
he pystyvät selvittämään. He miettivät yritysten pääomahuollon kannalta. [Puhemies ko-
puttaa] Ja Juhana Vartiaisen lopputulema oli se, [Puhemies koputtaa] että Ruotsi on maa,
jossa lähtökohtaisesti ei pidetä kanssaihmistä rikollisena ja maailmaa pahana.

16.25 Touko Aalto vihr (vastauspuheenvuoro): Arvoisa puhemies! Hallintarekisterin
ympärillä käyty keskustelu on itsessään jo niin käsittämätöntä, että erillistä retoriikkaa ei
enää tarvita. Menen suoraan asiaan. Kuten kaikki varmaan hyvin tiedämme, hallituksen
esitys ei suoraan mahdollista hallintarekisterin käyttöä Suomessa. Se kuitenkin mahdollis-
taa omaisuuden piilottamisen hallintarekisteröinnin kautta suomalaisille sijoittajille ulko-
maisissa arvopaperikeskuksissa. Koska hallituksen esitys muuttaa vallitsevaa oikeustilaa,
Suomen EU-asetukseen neuvottelema poikkeus ei enää suojaa Suomen suoraa ja avointa
omistusjärjestelmää. Yksikin valitus EU-tuomioistuimeen käytännössä riittää, että tämän
esityksen jälkeen hallintarekisteröinti katsotaan sallittavaksi myös Suomessa. Kysynkin
arvoisalta ministeriltä: Miksi Suomi kulkee taaksepäin, kun koko muu Eurooppa on kulke-
massa kohti Suomen järjestelmää, ja miksi hyvää tarkoittavia toivomusponsia ei kirjattu
itse lakiin? [Harri Jaskari: Miten ne menee toiseen suuntaan?]

16.26 Kaj Turunen ps (vastauspuheenvuoro): Arvoisa puhemies! Täällä käytetään, niin
kuin edellinen puhuja tässä, tällaisia sanoja kuin "piilottaa". Täytyy nyt muistaa, että tä-
män vuoden alusta on tullut voimaan direktiivi, joka velvoittaa kaikki finanssilaitokset tun-
nistamaan asiakkaansa. Kaikki varmaan tietävät, että kun on käynyt pankissa, teiltä on ky-
sytty erilaisia kysymyksiä. Pankit, niin arvopaperikeskukset kuin kaikki muutkin, joutuvat
tunnistamaan asiakkaansa. Mistään piilottamisesta ei ole kysymys. Ja sitten täällä käyte-
tään tämmöisiä sanoja kuin "edistää rikoksia".

Edustaja Andersson puhui täällä, että nyt tämä lakiesitys edistää rikoksia, hallintarekis-
teri edistää rikoksia. Väitätkö, Andersson, että kaikki saksalaiset ovat rikollisia? Siellä ei
ole mitään muuta säilöntämahdollisuutta kuin hallintarekisteri, se on ainut, siellä ei ole
suoran omistuksen järjestelmää ollenkaan. Ovatko kaikki saksalaiset rikollisia? Ja onko
8



Pöytäkirjan asiakohta PTK 54/2017 vp
puolet ruotsalaisista rikollisia? Siellä on hallintarekisteri tai suoran omistuksen järjestel-
mä, onko puolet ruotsalaisista rikollisia sinun mielestäsi?

16.27 Li Andersson vas (vastauspuheenvuoro): Arvoisa puhemies! En ole väittänyt näin.
Mutta väitätkö sinä, edustaja Turunen, että tämä porsaanreikä, mikä nyt sisältyy tähän esi-
tykseen, ei helpota rikosten tekemistä ja omistusten piilottamista niille, jotka sitä haluavat?
Kyllä minä kehottaisin hallituspuolueiden edustajia nyt kuuntelemaan esimerkiksi suoma-
laisten poliisien ja viranomaisten esittämiä huolia siitä, mihin tämä teidän ajamanne esitys
käytännössä johtaa.

Ja toistan vielä kerran: Vuosi on ollut aikaa hallituksella [Toimi Kankaanniemi: Ja op-
positiolla!] valmistella mahdollisia lakiesityksiä, tämä esitys on ollut vuoden valiokunnan
käsittelyssä, mitään ei ole tapahtunut. Ja mitä tapahtuu nyt? Ekalla viikolla tehdään päätös
lähdeverosta, sitä hehkutetaan. Seuraavalla viikolla lähdevero ei käykään enää, silloin sitä
haukutaan. Sitten päätetään ennakonpidätyslausumasta, ja nyt kolmannella viikolla valio-
kunnan puheenjohtaja tuo vielä uuden lausumaesityksen, jolla hän haluaa korvata valio-
kunnan mietintöön [Puhemies koputtaa] sisältyvän lausuman johtuen siitä, että yhden yh-
dyssanan loppuosa on väärin. [Puhemies koputtaa] Vaikuttaako tämä teidän mielestänne
oudolta?

Ensimmäinen varapuhemies Mauri Pekkarinen:  No, nyt tulen kyllä väliin, arvoisa
edustaja Andersson. Me olemme sopineet pelisäännöistä, ja niistä pidetään kiinni. Ja niin,
kuinka nyt sanoisinkaan, huonotapaista on tulla väliin, mutta yhteisten pelisääntöjen pitä-
misen vuoksi minun on se pakko tehdä, jos te jatkatte pitkästi yli minuutin. Ja edelleen pyy-
dän, sekä edustaja Andersson että edustaja Turunen, käyttämään edustajista puhuttaessa
kohteliaisuutta: meillä on tapana teititellä eikä sinutella tässä salissa. [Timo Heinonen: Jää-
hylle!]

16.29 Timo Heinonen kok (vastauspuheenvuoro): Arvoisa puhemies! Isä taitaa olla löy-
tynyt salin vasemmalta reunalta, ja tämän asian äitikin taitaa olla istunut aikanaan tuolla sa-
lin vasemmassa reunassa. Kesällä 99 vasemmistoliitosta esitettiin, että Suomessakin pitäi-
si olla mahdollisuus osakkeiden omistamiseen hallintarekisterin kautta. Vasemmistoliitto
olisi halunnut ratkaista asian jo yli 17 vuotta sitten. Suora lainaus, sitaatti: "Asia täytyy rat-
kaista kuluvalla vaalikaudella." Esitys olisi sallinut hallintarekisterin myös suomalaisille
sijoittajille. Vasemmistoliitto olisi halunnut siis ratkaista asian jo 17 vuotta sitten [Välihuu-
toja perussuomalaisten ryhmästä] ja tuoda Suomeen hallintarekisterin. Eikö tämä hallituk-
sen esitys nyt ole paljon parempi kuin se, mitä vasemmistoliitto jo vuonna 99 Suomeen ta-
voitteli?

16.30 Li Andersson vas (vastauspuheenvuoro): Arvoisa puhemies! Edustaja Heinonen
joutuu kaivamaan esimerkkejä vuodesta 99 löytääkseen vasemmistoliittolaisen, entisen
sellaisen nykyään, joka on halunnut hallintarekisteröintiä Suomeen. Mikä on viimeisin esi-
merkki kokoomuslaisesta, joka on ajanut hallintarekisteröinnin sallimista Suomeen? Mil-
loin tämä tapahtui? Vuonna 2015. Siitä ei olekaan niin kovin pitkä aika, mikä kyllä asettaa
myöskin tämän hallituksen esityksen ja siihen sisältyvän porsaanreiän, [Timo Heinosen
välihuuto] hallituksen haluttomuuden tukkia tämä porsaanreikä, varsin kyseenalaiseen va-
loon.
9



Pöytäkirjan asiakohta PTK 54/2017 vp
16.30 Olli-Poika Parviainen vihr (vastauspuheenvuoro): Arvoisa herra puhemies! Edus-
taja Turunen, te viittasitte siihen, että uudet kansainväliset säädökset parantavat tiedon-
saantia. Minä muistutan Verohallinnon lausunnosta teidän omalle valiokunnallenne, jossa
todetaan kansainvälisestä tiedonsaannista: "Saatavat tiedot eivät miltään osin korvaa ole-
massa olevia vuosi-ilmoituksia tai muuta verotuksen kansallista tiedonsaantitarvetta."
Nämä ovat siis eri kysymyksiä. Teidän omaa valiokuntaanne on informoitu siitä, että tar-
vitaan edelleen toimenpiteitä. Nyt minä ihmettelen sitä, miksi ponsilla yritetään ratkaista
näitä kysymyksiä. Varmasti me kaikki pitkään politiikassa tavalla tai toisella mukana ol-
leet tiedämme, mikä ponsi tosiasiassa usein on. Ponsi on helposti laastari, jolla yritetään
paikata asiaa, joka olisi muuten vaikea hyväksyä. [Toimi Kankaanniemi: Ei pidä paikkaan-
sa!]

Viimeisenä palaisin siihen, mitä edustaja Aalto jo totesi. Pyytäisin valtiovarainministeri
Orpoa vielä selventämään, onko niin, että jos Suomen päätöksistä jatkossa valitetaan, niin
hallintarekisteröinti voidaan sallia Suomessa EU-tuomioistuimen kautta olotilan muuttu-
essa.

16.31 Sari Essayah kd (vastauspuheenvuoro): Arvoisa puhemies! Edustaja Turuselle to-
siaankin: Tähän asiaan ei kannata tätä asiakkaitten tunnistamista sotkea, koska arvopape-
rikeskuksen asiakas on hallintarekisteröintimallissa se pankki eikä suoraan osakkeenomis-
taja. Se ei sinällänsä tuo tähän turvaa. [Kaj Turusen välihuuto] 

Mutta on hyvä muistaa, että kristillisdemokraattien esitys, josta eduskunta äänestää, on
nimenomaan se, että me vaadimme sijoittajille ja heidän käyttämilleen säilyttäjille velvol-
lisuutta ilmoittaa omistuksensa julkiseen omistusrekisteriin. Tämä on oikeastaan ainut ta-
pa, millä me pystymme varmistamaan sen, että nämä tiedot tulevat julkisiksi, koska tämän
asian ytimessä ei kuitenkaan niinkään ole se, mikä se osakesäilytyksen muoto on, vaan en-
nen kaikkea avoimuus ja tiedonsaanti, paitsi tiedonsaanti verottajalle niin myöskin tämä
julkinen tiedonsaanti. 

On hyvä, että täällä on nyt tämä ensimmäinen ponsi. Kun EU-asetus ei kuitenkaan edes
vaadi sitä, että listaamattomien yhtiöitten osakkeet oltaisiin voitu viedä ulkomaisiin hallin-
tarekistereihin, niin jostakin kumman syystä hallitukselta [Puhemies koputtaa] tämmöinen
lapsus pääsi läpi. Hyvä, että tällä sitä korjataan.

16.33 Antti Rinne sd (vastauspuheenvuoro): Arvoisa herra puhemies! Asian käsittely
täällä eduskunnassa koko tämän hallituskauden aikana osoittaa sitä, että tässä on kyllä
avoimuuden ja läpinäkyvyyden kannalta hirvittävä sekamelska, oikein ponsisekamelska,
lausumasekamelska, näitten viimeisten vaiheitten jälkeen. Ei tässä kannata hirveästi peruu-
tuspeiliin katsoa [Leena Meri: No ei tietenkään! — Välihuutoja perussuomalaisten ryh-
mästä] vaan kannattaa katsoa eteenpäin. Kun tätä esitystä katsoo tarkalleen ottaen, niin
tämä esityshän osoittaa selkeästi sen, että avoimuudessa ja läpinäkyvyydessä on ongelmia.
Tämä mahdollistaa, siis en sano, että tulee lisäämään, mutta mahdollistaa rahanpesun,
omistuksen salaamisen, sisäpiiririkosten piilottamisen — nämä mahdollistuvat tämän lain-
säädännön kautta.

Nyt minä kysynkin, ministeri Orpo: olisiko kuitenkin nyt järkevää, ihan tämän koko
eduskuntakäsittelynkin perusteella, se, että tämä asia otettaisiin uudelleen valmisteluun ja
tehtäisiin niin kuin useammat edustajat ovat täällä esittäneet, että viedään tämä asia uudel-
10



Pöytäkirjan asiakohta PTK 54/2017 vp
la tavalla, niin että otetaan yhtiöitten [Puhemies koputtaa] oikeus omistajien julkisuuteen
julkisuuden kautta uudelleen oikealla tavalla esille?

16.34 Markku Eestilä kok (vastauspuheenvuoro): Arvoisa puhemies! Minusta edustaja
Ala-Nissilä käytti täällä kiihkottoman puheenvuoron ja ihmetteli hieman sitä tyyliä, millä
koko tätä hallituksen esitystä on käsitelty. Nimittäin Helsingin pörssin osakkeista puolet on
omistettu hallintarekisterin kautta. Jos Suomen keskustelu siirretään esimerkiksi Saksaan
ja Ranskaan, niin sehän tarkoittaa, että siellä ovat kaikki hämärämiehiä — hämärämiehet
pitävät Helsingin pörssiä pystyssä, hämärämiehet pitävät suomalaisia finanssialan työpaik-
koja pystyssä. Onhan tämä aika erikoinen keskustelu.

Toisaalta hallituksen esitys on siinä mielessä armelias, että se antaa itse kullekin mah-
dollisuuden väittää ihan mitä tahansa riippumatta siitä, mitä täällä papereissa lukee. Mei-
dän täytyy ymmärtää, että tämä ei ole hämärärekisteri eikä hämärä lakiesitys, tämä on vain
puhtaasti EU:n jäsenmaan noudatettava, [Antti Rinteen välihuuto] velvoittava, asetukseen
liittyvä tekijä: meidän täytyy tehdä tämä lainsäädäntö. Ja tässähän annetaan suomalaisille
yritykselle mahdollisuus siirtyä minkä tahansa arvopaperikeskuksen [Puhemies koputtaa]
asiakkaaksi, niin kuin asetus edellyttää.

16.35 Leena Meri ps (vastauspuheenvuoro): Arvoisa puhemies! Mielenkiinnolla seuraan
tätä keskustelua, ja tosiaan ihmetyttää tämä, että täällä on jo lähes puolet Euroopasta omi-
tuisia ihmisiä, kun uskaltavat sijoittaa. Olen itsekin — kun täällä korostetaan eri viran-
omaisia — tuomarinvalan vannonut ihminen ja näin poispäin, mutta ymmärrän silti, kun
rautalangasta väännetään, miten ne asiat ovat, enkä yritä vääristellä asioita.

Ihmettelen sitä, että kun oppositio puhuu täällä kiireestä ja siitä, että tämä asia pitäisi
myös haudata, niin mitä varten teillä on täällä teidän lausumaehdotuksessanne siitä, että
tämä palautetaan kiireelliseen valmisteluun taas takaisin, elikkä te haluatte sen kiireesti
tänne takaisin. [Välihuutoja] Sitten minä haluaisin nyt kuulla — en ollut täällä eduskun-
nassa 2014: kertokaa nyt SDP:n edustajat, miksi Urpilainen ja Rinne sitten neuvottelivat
tämän asetuksen. Käydään nyt sitten tämä läpi kokonaan, ja kertokaa vielä, mistä otamme
sitten nämä sakkorahat, jos nämä tulevat EU:lta maksettavaksi. Leikkaammeko ehkä toi-
meentulotuesta? [Timo Heinonen: Se on niin sanottu eri asia!]

Ensimmäinen varapuhemies Mauri Pekkarinen: Jaha, ministeri Orpo, pöntöstä. Lähde-
tään nyt siitä, että 3 minuuttia.

16.36 Valtiovarainministeri Petteri Orpo: Arvoisa puhemies! Ihan muutamia asioita:
Ensinnäkin, kerrataan taas, että tämä esitys ei siis tuo hallintarekisteriä Suomeen, ja toi-

seksi, ei ole löytynyt tapaa, jolla voisimme kiertää, estää suomalaisia käyttämästä hallinta-
rekisteriä muualla Euroopassa, jos tuossa maassa hallintarekisterit ovat käytössä. Mutta tä-
män ponnen myötä, tunnen sen tahtotilan selkeästi, valmistelemme verolainsäädännön
muutoksen, jolla nämä omistukset, jotka ovat ulkomaisessa hallintarekisterissä ja joista jää
omistajatiedot saamatta, tuodaan 50 prosentin ennakkoveron piiriin, joka tekee siitä hyvin,
hyvin kannattamatonta.

Mutta nyt yksi asia, minkä haluaisin tähän sanoa, on se, että näköjään nyt tässä keskus-
telussa vallan jää huomaamatta se, että EU:ssa on tehty lukuisia lainsäädäntömuutoksia,
joilla kansainvälisten viranomaisten yhteistyötä merkittävällä tavalla lisätään, mikä lisää
11



Pöytäkirjan asiakohta PTK 54/2017 vp
tietojenvaihtoa merkittävästi tälle vuodelle. Meidän viranomaiset tulevat saamaan aivan
eri tavalla tietoa ulkomaisista sijoituksista, ulkomailla maksetuista osingoista ja myynti-
voitoista kuin tänä päivänä. Tämä toivottavasti helpottaa teidän tuskaanne, jotka kritisoitte
tätä. Tämä tulee olemaan suuri muutos. Meidän verottaja tulee saamaan jatkossa paljon
enemmän tietoa kuin tänä päivänä. Tämä esitys ei muuta sitä olotilaa.

Sitten toinen asia: Veronkierto on rikos. Se on rikos. Me emme voi lailla estää ja kieltää
rikollisia, rikollisuutta tapahtumasta. Jos se olisi mahdollista, me emme tarvitsisi poliiseja.
Se on siis rikos, ja jos siitä jää kiinni, törkeästä veronkierrosta voi saada enimmillään nel-
jän vuoden tuomion, ja me lisäämme merkittävällä tavalla, kuten sanoin, viranomaisten
tietojensaantimahdollisuuksia, ja rikollinen jää mitä todennäköisimmin kiinni. [Timo Ha-
rakka: Vähennätte poliiseja!] — Mitä todennäköisimmin jää kiinni, ja mitä tulee poliisien
määrään, niin me olemme lisänneet merkittävällä tavalla rahaa poliisien resursseihin, jotta
siellä ihmiset, miehet ja naiset, jotka tekevät tätä arvokasta työtä huippuammattilaisina,
pystyvät jatkamaan työssään ja pystyvät suoriutumaan työstään.

Toivoisin oppositiolta [Puhemies koputtaa] myöskin hieman tolkkua siinä, mitä puhut-
te. Minä ymmärrän, että tämä hämmentää ihmisiä, mutta olisi hienoa, jos te myöskin pe-
rehtyisitte [Puhemies koputtaa] niihin faktoihin ja tietoihin, mitä hallituksen ja ministeriön
asiantuntijoiden puolelta teille annetaan.

16.39 Antti Rinne sd (vastauspuheenvuoro): Arvoisa puhemies! Hallituksen ensimmäi-
nen esitys piti sisällään kotimaisen hallintarekisterin. Se kuopattiin. Nyt meillä on esitys,
jossa on alun perin ilman näitä ponsia ollut selkeästi sisällään ulkomailla käytettäväksi hal-
lintarekisterimahdollisuus piilottaa omaisuutta, tehdä erilaisia sisäpiirijärjestelyjä salassa
ja niin edelleen. Nyt nämä ponnet sitten ovat ikään kuin vähän parantaneet tätä esitystä.

Se, mikä meillä sosiaalidemokraateilla on esityksenä nyt, on se, että palautetaan tämä
asia uudelleen valmisteluun, otetaan huomioon tämä osakkeenomistajan omistuksen julki-
suutta koskeva direktiivi ja rakennetaan sitä kautta lainsäädäntö samaan aikaan voimaan
tulevaksi kuin tämä kokonaisuus on tulossa, jotta päästään tilanteeseen, jossa nämä ongel-
mat, jotka on nostettu täällä eduskunnassa esille, eivät tulisi konkretisoitumaan. Tämä lain-
säädäntö, jota nyt esitätte, tulee mahdollistamaan lisää mahdollisuuksia sille, että voidaan
toimia väärin.

16.40 Harri Jaskari kok (vastauspuheenvuoro): Arvoisa herra puhemies! Täällä on op-
position toimesta syytetty, että täällä on ponsien sekamelska. Minun väitteeni on se, että
täällä on erilaisten sloganeitten ja mielikuvien sekamelska, mikä tämä tilanne totuudessa
on. Se on hyvin erilainen.

Viimeksi vihreiden puolella edustaja Touko Aalto sanoi, että Eurooppa menee toiseen
suuntaan kuin Suomi. Voisi olla nyt mielenkiintoista tietää, miten se Eurooppa nyt toiseen
suuntaan menee, kun jo 2014 esimerkiksi talousvaliokunta sanoi, että edellytetään ja toi-
votaan, että kaikki menevät arvo-osuusjärjestelmään Euroopassa. Se ei vain toteutunut sii-
nä suhteessa. Euroopassa edelleenkin on tämä hallintarekisterisysteemi, niin kuin tiedätte.
Ja sen voin sanoa, niin kuin ministeri Orpokin sanoi, että jos haluaa todellakin salata ja pi-
mittää, ei kyllä Eurooppaan kannata jäädä jatkossa, kun tulee se aito tietojenvaihto, mikä
nyt tulee. Eurooppa on aika hyvä, ja Suomi on siitä vielä paras esimerkki, kun meille ei tule
edes hallintarekisteriä.
12



Pöytäkirjan asiakohta PTK 54/2017 vp
16.41 Ville Skinnari sd (vastauspuheenvuoro): Arvoisa puhemies! Ensinnäkin täytyy oi-
keastaan kiittää edustaja Jaskaria. Tässä on viikonlopun aikana menty paljon eteenkinpäin,
eli kehitys kehitty, ja esitys on hieman parantunut. Viittaan siis tähän listaamattomien yh-
tiöiden asemaan, se jostain syystä sinne oli jonkun tahdosta saatu. Nyt se halutaan sieltä
pois, hyvä niin.

Mutta sitten edustaja Kankaanniemelle: Puhuitte siitä, miksi me SDP:n jäsenet talous-
valiokunnassa emme ole tässä kuluneen vuoden aikana tämän enempää muka tehneet. Mi-
ten me olisimme voineet tehdä, kun tämä yllättäen, täysin yllättäen, puolentoista vuorokau-
den varoitusajalla tuodaan valiokunnan käsittelyyn? Miten me olisimme sen voineet teh-
dä? Siinä mielessä koko prosessi on ollut parlamentarismin kannalta hyvin ala-arvoinen.
Eli kysyn teiltä: missä se on se kolmio, [Puhemies koputtaa] missä on se vallan kolmio,
[Puhemies koputtaa] mistä me olemme tänäänkin puhuneet, jonka pitäisi jalallaan seisoa?

Ensimmäinen varapuhemies Mauri Pekkarinen: Vastauspuheenvuoro: valiokunnan
puheenjohtaja, edustaja Turunen.

16.42 Kaj Turunen ps (vastauspuheenvuoro): Arvoisa puhemies! Edustaja Skinnari täs-
sä kertoi tyytyväisyytensä siitä, että nyt on tuotu tämä ponsi koskien listaamattomia yhti-
öitä, mutta kertoi sitten, miksi se otetaan nyt pois. Se on tänään tuotu tänne, se on esitetty ja
sitä on kannatettu. Toivon, ettei sitä pois siitä oteta. Viittaan Skinnarin aiempaan puheen-
vuoroon, kun hän kertoi neljä asiaa, mitkä kannattaa tästä arvopaperikeskusasetuksesta ot-
taa. Neljä asiaa. Mutta ei, ei, näinhän se ei tietenkään toimi. Emme voi poimia rusinoita
pullasta EU-asetuksista. Jos on EU:n jäsen, niin kyllä nämä EU:n jäsenasetukset tulee täy-
simääräisesti viedä läpi.

Ja sitten minä ihmettelen kyllä toisaalta sitä, että täällä väheksytte näitä ponsia: että pon-
silla ei ole mitään merkitystä. Silloin jos näitä ponsia väheksyy, väheksyy myöskin edus-
kuntaa, koska ponsi alkaa aina: "Eduskunta edellyttää, että valtioneuvosto..." Jos tämmöi-
nen teksti ponnessa, jonka eduskunta hyväksyy, on jotenkin väheksyttävä, niin kyllä sil-
loin väheksytään eduskunnan arvovaltaa. Ja minä en missään tapauksessa yhdy tämäntyyp-
piseen toimintaan, että kansanedustajat tässä salissa väheksyvät eduskunnan arvovaltaa.
[Välihuutoja — Puhemies koputtaa]

16.44 Jari Myllykoski vas (vastauspuheenvuoro): Arvoisa herra puhemies! Nyt kun on
tosiaan tätä, voisiko sanoa, ponsien sekamelskaa tai vaikka sitten sloganien sekamelskaa,
niin aloitetaan nyt niin, että tämä tuntuu vähän sille, kun kuuntelee perussuomalaisten toi-
veita ja kokoomuksen harrasta tahtoa, että etana, etana näytä sarvesi, tuleeko huomenna
hallitusrekisteri. Että kyllä tämä on semmoista.

Minun mielestäni on hirvittävän vaikeaa... Minä en ole ainakaan yhtään suomalaista
yrittäjää moittinut täällä rikolliseksi. En yhdestäkään saksalaisesta yrittäjästä sanonut, että
he ovat rikollisia. [Välihuuto] Eivätkä puolet ruotsalaisista. Ei suinkaan, kysymys on siitä,
että me oppositiossa haluamme tilanteen jatkuvan siten, että ei mahdollistetakaan sitä
omaisuuden piilottamista. Ei mahdollistetakaan sitä omaisuuden piilottamista. Ei tuomita
yrittäjiä eikä suomalaisia siitä, että he ovat rikollisia. [Välihuutoja]

16.45 Hannu Hoskonen kesk (vastauspuheenvuoro): Arvoisa herra puhemies! On tär-
keää, että Euroopan unionin antamat asetukset — meidän on pakko tunnustaa se — ovat
13



Pöytäkirjan asiakohta PTK 54/2017 vp
meillä sovellettavaa oikeutta sellaisenaan ja menevät suomalaisen lainsäädännön yli aina.
Meillä ei ole siinä valitettavasti pelimerkkejä. 

Suomi on kunnostautunut aivan varmasti oman lainsäädäntönsä kuntoon viilaamisessa
sillä keinoin, että hyvin monta veroparatiisia ja monta muuta asiaa on saatu poistettua, esi-
merkiksi Espanjan verosopimus, Portugalin verosopimus, jotka hiersivät tässä talossa ja
ovat hiertäneet pitkään kuin kivi kengässä, ja on puhuttu, että sinne menevät veropakolai-
set ja saavat eläkkeensä verotta. Nyt se ongelma on poistumassa. En ole ihan varma, tuliko
se jo voimaan, onko toinen osapuoli sen hyväksynyt jo parlamentissaan, mutta kuitenkin ne
sopimukset on tehty ja ne tulevat voimaan. Elikkä aitoa työtä veronkierron torjumiseksi on
tehty ja vakavalla naamalla, ihan tosissaan. 

Sellaista menettelyä minä en oikein ymmärrä, että heitetään viime kädessä aina kiviä ja
kapuloita rattaisiin, että olette toimineet väärin. Veronkierto, aivan kuten ministeri Orpo
sanoi, on rikoslaissa suoraan, ja kuka siihen syyllistyy, [Puhemies koputtaa] niin ei muuta
kuin tuomioistuimen kautta. 

16.46 Timo Harakka sd (vastauspuheenvuoro): Arvoisa puhemies! Tämä on kyllä vaka-
va asia, koska eduskunnan työjärjestyksen mukaan lakiesitykset on tuotava kokonaisina,
sellaisina paketteina, joissa kaikki huomioon otettavat on otettu huomioon. Huolimatta
kaikesta siitä, mitä hallitus puhuu, että miten erinomainen tämä laki on, tässä päivittäin tu-
lee uusia ponsia ja paikkausyrityksiä, jotka dramaattisesti muuttavat tätä koko lopputule-
maa. 

Lähtökohta on kuitenkin se, kuten tässä juuri äsken kuultiin, että EU pakottaa ja EU
määrää, [Timo Heinosen välihuuto] mutta minun vastaukseni on, että me voimme huoleh-
tia omistusten julkisuudesta ja verotulojen saamisesta. Vastaus on "yes we can". Kun ky-
syttiin, mitä viime kaudella tehtiin, niin se on tässä: Talousvaliokunnan lausunto juuri di-
rektiivistä, joka edellyttää, että yritykset tietävät omistajiensa omistukset. Tähän talousva-
liokunnan puheenjohtaja Pekkarinen, edustajat Jaskari, Lehti, Mölsä, Pirttilahti ja Turunen
ovat panneet nimensä alle, että varmistetaan, [Puhemies koputtaa] "että omistusta koske-
vat tiedot ovat myös viranomaisten käytettävissä". [Puhemies koputtaa] Tässä on teille se
suunta, mihin teidän pitäisi edetä. 

16.47 Toimi Kankaanniemi ps (vastauspuheenvuoro): Arvoisa puhemies! Täällä epäil-
lään ponsien merkitystä. Kyllä ne ovat sellaisia, jotka hallitus joutuu tuomaan kertomuk-
sessaan eduskunnalle, ja silloin ne käsitellään, ja hallitus ei selviä siitä pelkällä selittelyllä,
jos ei eduskunnan tahtoa noudata. Meillä on parlamentarismi käytössä.

Arvoisa puhemies! Edustaja Rinteeltä kysyn nyt kuitenkin: Miksi te hyväksyitte tällai-
sen EU-asetuksen, silloin kun olitte vastuussa, joka mahdollistaa salaisen omistuksen näis-
sä hallintarekistereissä EU:n alueella? Miksi? Miksi te näin teitte? Kenen etua te silloin
ajoitte? 

Tässä on kaksi pontta, jotka ovat tavattoman tärkeitä. Tämä 50 prosentin ennakkovero,
joka tulee, tuottaa valtiolle veroja mittaamattomasti, jos ei tietoja anneta. Ja listaamatto-
mien ulos jättäminen on erittäin tärkeä asia. 

16.48 Antti Lindtman sd (vastauspuheenvuoro): Arvoisa puhemies! Täällä on käyty kes-
kustelua näistä ponsista ja niiden merkityksestä. On hyvä nähdä, että tämä prosessi on juu-
ri oiva esimerkki siitä, mikä niiden merkitys on: niitä ponsia, jotka olivat viime viikolla
14



Pöytäkirjan asiakohta PTK 54/2017 vp
voimassa, on nyt korjattu, ja niitä, jotka olivat sitä edellisellä viikolla voimassa [Välihuu-
toja] tai joita oli esitetty tänne, korjattiin viime viikon ponsilla.

Arvoisa puhemies! Tämä on juuri se ongelma, kun hallitus on hämärässä yrittänyt run-
tata tätä läpi ilman sitä mahdollisuutta, jolla tämä asetus voitaisiin laittaa voimaan niin, että
varmistaisimme riittävän tason julkisuuden, jotta nimenomaan viranomaisilla — poliisilla,
syyttäjällä — olisi riittävät edellytykset puuttua. 

Arvoisa ministeri Orpo, te sanotte, että tämä on nyt välttämätöntä eikä Suomi tee tässä
poikkeusta. Tänään teidän oma puoluetoverinne Euroopan parlamentissa on todennut, että
hän pitää tätä hanketta virheenä ja että kasvava paine on Euroopassa juuri toiseen suun-
taan. Haluaisin uskoa teitä [Puhemies koputtaa] mutta valitettavasti uskon keskusrikospo-
liisia ja poliisia, jotka ovat sanoneet, että tämä esitys heikentää heidän mahdollisuuksiaan
paljastaa rikoksia. 

16.50 Kaj Turunen ps (vastauspuheenvuoro): Arvoisa puhemies! Käytän nyt lyhyen pu-
heenvuoron tässä, kun täällä on nyt arvosteltu näitä ponsia ja ponsien määrää. Tässä on nel-
jä pontta, minun mielestäni neljä tärkeätä ja hyvää pontta. Mutta mitä tulee sitten energia-
ja ilmastostrategiamietintöön, niin siinä on 10 pontta. Onko se muka ponsien sekamelskaa,
kun sosiaalidemokraatit esittivät siihen kolme pontta? [Kokoomuksen ryhmästä: Oijoi!]
Kolme pontta yhteen mietintöön, ja he olivat tekemässä tätä strategiaa. Se ei ole ollenkaan
niin kuin ponsisekamelskaa, mutta sitten neljästä ponnesta saadaan jotenkin sekamelska ai-
kaiseksi ja 10 pontta on jotenkin loogista ja järkevää. [Hälinää — Puhemies koputtaa] Täs-
sä energia- ja ilmastostrategiassa on muun muassa vasemmistoliitto mukana. Haluan vain
sanoa sen, että ponnet mietintöön on aivan normaali käytäntö eduskunnassa ja ponsilla on
merkitys. [Puhemies koputtaa] Myös demarit uskovat siihen.

Ensimmäinen varapuhemies Mauri Pekkarinen:  Vastauspuheenvuoro talousvaliokun-
nan jäsenellä, edustaja Ihalaisella.

16.51 Lauri Ihalainen sd (vastauspuheenvuoro): Arvoisa puhemies! Se on totta, että ta-
lousvaliokunnan mietintöön koskien energia- ja ilmastostrategiaa tuli meidän aloitteestam-
me kolme pontta lisää muihin ponsiin nähden. Se johtuu siitä, että ne olivat hyviä ponsia ja
koko valiokunta pystyy niihin yhtymään, [Naurua] toisin kuin näihin ponsiin. Tässä on se
suuri ero. Siellä käsien taputuksien kanssa hyväksyttiin porukalla ne ponnet, koska ne oli-
vat hyviä, eikö niin? [Toimi Kankaanniemi: Miten te uskotte, että ne toteutuu?]

16.51 Li Andersson vas (vastauspuheenvuoro): Arvoisa puhemies! Näiden ponsien on-
gelma on oikeastaan näiden ponsien sisältö, koska se, mitä näistä ponsiesityksistä käy ilmi,
on se, että siitä huolimatta, että kokoomuslaiset yrittävät luoda kuvaa siitä, että tässä ei oli-
si mitään ongelmaa ja tämän porsaanreiän jättäminen tähän ei johda minkäänlaisiin ongel-
miin, niin näiden ponsien, lausumien, sisällön perusteella on selvää, että myöskin hallitus-
puolueissa nähdään niitä epäkohtia ja mahdollisia ongelmia, joihin johtaa tämä, jos me hy-
väksymme tämän lakiesityksen nyt esitetyssä muodossa. [Kaj Turunen: Ei puhuttais enää
porsaanrei’istä!] Sehän tässä on ongelma. Mikäli te tunnustatte niitä epäkohtia, uhkia ja on-
gelmia, jotka liittyvät tähän esitykseen, niin miksi niitä ei korjata suoraan lainsäädännön
kautta, niin että tuodaan tämä kokonaisuus eduskunnan käsittelyyn kerralla?
15



Pöytäkirjan asiakohta PTK 54/2017 vp
Ja mitä tulee tähän kiireellisyyteen, niin toistan vielä kerran, että tässä olisi mahdollista
toimia myöskin niin, että hallitus päättää tämän toimilupaviranomaisen ja tämä muu paket-
ti tuodaan yhtenä kokonaisuutena, [Puhemies koputtaa] kun omistuksen avoimuuden tur-
vaamat esitykset ovat olemassa ja valmiina.

16.53 Sari Essayah kd (vastauspuheenvuoro): Arvoisa puhemies! Kristillisdemokraatit
ovat koko tämän prosessin ajan yrittäneet ja pyrkineet toimimaan realistisesti. Hallintare-
kisteröinti on se omistuksen muoto, mikä on kaikkein yleisin tällä hetkellä Euroopassa. Me
vaikutimme siihen, että pystymme saamaan tämän Suomi-poikkeuksen aikaiseksi. Nyt me
pystymme täällä vaikuttamaan siihen, että me sijoittajalle säädämme sen velvollisuuden il-
moittaa omistuksensa julkiseen omistusrekisteriin, koska, niin kuin olen monta kertaa to-
dennut, tämän asian ytimessä on todellakin tämä avoimuus ja tiedonsaanti — ei pelkästään
verottajalle, vaan myöskin sitten se niin sanottu julkinen tiedonsaanti. Toivon, että huo-
menna eduskunta äänestää tämän kristillisdemokraattien ponnen puolesta. Minun mieles-
täni on ihan hyvä, että tämä 50 prosentin ennakonpidätyskin on tänne tuotu ja esitelty. Eri-
tyisesti pidän hyvänä tätä Turusen ensimmäistä pontta, jossa nyt nämä listaamattomat
osakkeet otetaan pois — käsittämätön lapsus, mikä sinne mietintöön oli jäänyt. Toivon,
että näillä tätä saataisiin parannettua, mutta moite hallitukselle: [Puhemies koputtaa] nämä
asiat olisi toki pitänyt tuoda lainsäädännössä.

16.54 Simon Elo ps (vastauspuheenvuoro): Arvoisa puhemies! Tuntuu sosiaalidemokraa-
teilla vähän olevan hakusessa tämä ponsiasia kokonaisuudessaan. Edustaja Ihalainen tässä
antoi ymmärtää, että tämä onkin subjektiivinen kysymys: että jos ponnet ovat hyviä, niin
silloin ne ovat ihan tärkeitä ja vievät asioita eteenpäin, ovat merkittäviä, ja jos ne eivät ole-
kaan subjektiivisesta näkemyksestä hyviä, niin sitten ne ovat turhia ja merkityksettömiä —
hyvin erikoinen näkemys. Toisaalta edustaja Rinne totesi, että nämä ponnet vähän niin
kuin parantavat tätä esitystä. Toisaalta edustaja Harakka sanoi, että ne dramaattisesti muut-
tavat esitystä. Yrittäkää nyt, hyvänen aika, päättää, mitä merkitystä näillä teidän mielestän-
ne on. Olen kyllä edustaja Harakan kanssa samaa mieltä: dramaattisesti muuttavat esitystä
— parempaan suuntaan.

Täytyy vielä lopuksi sanoa suuren valiokunnan jäsenenä, että huolestuttaa demareiden
EU-linja. Haluatteko te erota EU:sta vai mitä te haluatte tehdä, kun teillä nyt on tällainen
linja, että EU-asetuksia ei pitäisi millään tavalla täällä soveltaa?

16.55 Johanna Ojala-Niemelä sd (vastauspuheenvuoro): Arvoisa herra puhemies! Kyllä
tämä keskustelu osoittaa, että, voi sanoa, pakka on sekaisin ponsineen päivineen hallituk-
sen esityksen osalta. 

Edustaja Turunen istui vuoden talousvaliokunnan puheenjohtajana tämän esityksen
päälle, ja siihen eivät edes opposition kynnet kyenneet, kunnes sitten [Kaj Turunen: Siis
mihin ei kyenneet kynnet?] puolivälitarkastelun jälkeen puolessatoista vuorokaudessa tä-
män esityksen ykskaks olisikin pitänyt käydä prosessin läpi. Eli se ei kyllä hyvää tapaa
noudattanut ollenkaan. Voi sanoa näin, että teillä olisi nämä ponnet ollut tämä vuosi aikaa
viedä sinne esitykseen sisälle. Näin ei kuitenkaan tapahtunut.

Asiantuntijat ja viranomaiset ovat sanoneet, että tällä ratkaisulla ei turvata osakeomis-
tusten riittävää yleisöjulkisuutta tai tiedonsaantia. Ja halusipa hallitus sitä tai ei, niin tämä
mahdollistaa nykyistä laajamittaisemman rahanpesun, rikoshyödyn piilottamisen, veron-
16



Pöytäkirjan asiakohta PTK 54/2017 vp
kierron ja sisäpiirikaupat. Tämä ei ole opposition keksimää, tämä on tullut viranomaisilta
asiantuntijakuulemisissa esille.

16.56 Markku Eestilä kok (vastauspuheenvuoro): Arvoisa puheenjohtaja! Edustaja Myl-
lykoski totesi täällä, että hän ei ole ketään syyttänyt hämärämieheksi, ja se todella pitää
paikkansa, mutta, edustaja Myllykoski, teidän edustamanne puolueen puheenjohtaja on
täällä käyttänyt useaan otteeseen termiä, jolla alkaa tavallaan luokittelemaan näitä hallin-
tarekisterin takana olevia pääoman edustajia, jotka pitävät Helsingin pörssiä pystyssä. Te,
edustaja Andersson, olette käyttänyt nimitystä "hämärärekisteri" — minkälaisia ihmisiä on
hämärärekisterin takana? Voitteko kertoa minulle, minkälaisia ihmisiä on hämärärekiste-
rin takana? Te olette käyttänyt hallintarekisteristä nimitystä "porsaanreikä" — minkälai-
nen porsaanreikä? Onneksi panitte sen "porsaan" siihen eteen.

Minun mielestäni tämä asia pitäisi nähdä oikeassa valossa: että mitä tämä hallituksen
esitys sisältää? Se sisältää suomalaiselle yhtiölle mahdollisuuden ja oikeuden laskea liik-
keelle arvopapereita ja osakkeita siinä ulkomaisessa arvopaperikeskuksessa, minkä he itse
haluavat valita, ettei ole pakko mennä monopolistiseen Euroclear Finlandiin. [Puhemies
koputtaa] Ja kun Euroopan unionissa on vapaa pääomien liikkuvuus, niin miksi suomalai-
nen sijoittaja ei voi operoida teidän mielestänne Euroopassa?

Ensimmäinen varapuhemies Mauri Pekkarinen:  Arvoisat edustajat, olen havaitsevani
niin, että intohimot tämän asian tiimoilta debattiin alkavat kuivua. [Naurua — Eduskun-
nasta: Oikein havaittu!] Sain herätettyä joukon puheenvuoroja, otetaanpa ne, ja sen jälkeen
mennään sitten listaan. 

16.57 Li Andersson vas (vastauspuheenvuoro): Arvoisa puhemies! Vastaan mielelläni
edustaja Eestilän väitteisiin. Tämä "hämärärekisteri"-nimitys, mitä nyt on käytetty tästä
esityksestä, liittyy ennen kaikkea siihen poliittiseen prosessiin, joka on ympäröinyt tätä.
Onhan tässä ollut hyvin monta outoa käännettä. [Välihuuto] — Se pitää muuten paikkansa,
että Timo Soini taitaa olla se henkilö, joka on ensimmäisenä käyttänyt tätä nimitystä siinä
vaiheessa, kun perussuomalaiset vielä vastustivat tätä tismalleen samaa esitystä, jota nyt
käsittelemme.

Mitä tulee "porsaanreikään", niin sillä viitataan siihen, että tämä nyt käsittelyssä oleva
esitys, mikäli hyväksytään hallituspuolueiden äänillä, tarkoittaa sitä, että suomalaiset jat-
kossa voivat käyttää hallintarekisteriä ulkomailla sijaitsevan arvopaperikeskuksen kautta.

Edelleen toistan kysymykseni: Miksi Suomi ei halua pitää kiinni tähän asetukseen itse
neuvottelemastaan poikkeuksesta, joka mahdollistaisi tämän suoran omistuksen mallin säi-
lyttämistä? Ja miksi ei tuoda tätä kokonaisuutta kerralla eduskuntaan niin, että näitä epä-
kohtia, jotka hallituspuolueiden edustajat itsekin näkevät tässä esityksessä — se käy lau-
sumista ilmi — on korjattu lainsäädännössä, [Puhemies koputtaa] niin kuin kuuluu tehdä,
jos haluamme pitää huolta laadukkaasta lainvalmistelusta?

16.59 Markku Eestilä kok (vastauspuheenvuoro): Arvoisa puhemies! Edustaja Anders-
son, minä arvostan sitä, että te toitte puheessa julki, että se, mitä te puhutte, on poliittista re-
toriikkaa. On hyvä, että te tunnustatte sen.

Minusta ministeri Orpo toi täällä esille tärkeän tosiasian, [Antti Lindtmanin välihuuto]
joka ei ole poliittista retoriikkaa, että EU:ssa ja OECD-maissa on tämän vuoden alusta teh-
17



Pöytäkirjan asiakohta PTK 54/2017 vp
ty järjestelyjä, jotka pakottavat verotietojen vaihtoon. Eli me saamme, suomalainen verot-
taja saa, tiedon sieltä pankeilta, koska ne ovat velvoitettuja sopimuksen perusteella anta-
maan tiedot. 

Mitä tulee sitten hallintarekisteriin, niin se ei missään nimessä ole rikos. On normaali
tapa Euroopassa omistaa arvopapereita pankin kautta. Mutta jos näitä tietoja joko osingois-
ta tai sitten erinäköisistä voitoista ei ilmoiteta verottajalle, niin se on rikos. Nyt pitää erot-
taa kaksi asiaa: normaali taloudellinen toiminta, pääoman normaali sijoitustoiminta, joka
pitää yllä työpaikkoja ja elinkeinoelämää ja yrityksiä, ja sitten on rikollisuus, ja rikollisuut-
ta yksikään puolue käsittääkseni ei tässä salissa halua edistää.

Ensimmäinen varapuhemies Mauri Pekkarinen:  Olen vielä merkinnyt tänne vastaus-
puheenvuorot edustajille Lindtman, Pirttilahti, Andersson, Parviainen ja kaikki muut.

17.00 Antti Lindtman sd (vastauspuheenvuoro): Arvoisa puhemies! Voidaan varmaan
noissa pitkissä puheenvuoroissa käydä läpi tätä, mutta esimerkiksi Rinne on johdonmukai-
sesti vastustanut sellaista linjaa, että on yritetty mahdollistaa, että näitä omistuksia voitai-
siin piilotella. Meiltä löytyy kyllä mustaa valkoisella täältä, mutta, arvoisa puhemies, tääl-
lä hallituspuolueet ja Turunen sanoivat, että tämä on ikään kuin normaalia vain, että istun-
nosta toiseen aina tulee uusia ponsia. Ette te tästä käsittelystä normaalia saa. Kyllähän se ti-
lanne on tämän hallintarekisterin kanssa niin, että nämä puheet on kuultu aikaisemmin.
2015 sanottiin, että Suomessa on pakko sallia hallintarekisteröinti, ja sen jälkeen, kun op-
positio kiinnitti asiaan huomiota, esitys vedettiin pois. Nyt tätä taas vietiin hämärässä, ja
taas kun oppositio laittaa valokeilat kohti hallitusta, niin tulee korjauksia ja korjauksien
korjauksia. Hallitus on yrittänyt hämärässä viedä läpi tätä, ja aina kun valot on laitettu pääl-
le, niin hallitus on ollut kuin jänis ajovaloissa, joka on ryhtynyt tekemään korjauksia omiin,
jo aikaisempiin, korjauksiinsa. [Puhemies koputtaa] Tilanne on se, että tämä voitaisiin sää-
tää niin, että julkisuus tulee.

17.01 Arto Pirttilahti kesk (vastauspuheenvuoro): Arvoisa puheenjohtaja! Täytyy kiit-
tää ensin edustaja Essayah’a työskentelystä silloin EU-parlamentissa ja edelleenkin erit-
täin rakentavasta oppositiotyöstä. Mutta muusta oppositiotyöstä nyt ei voi oikein rakenta-
vasti sanoa, kun täällä sanotaan, että on hämärässä tehty Turmiolan Tommia — illan hä-
märässä päätetty, sisäpiirikaupat lisääntyvät, salassapito, hämärärekisteri, korruptio, ra-
hanpesu, veronkierto, omistusten piilottaminen, laiton, rikos ja niin edelleen — eli hyvin,
hyvin voimakkaasti. Mikä mielikuva tulee yleisölle tästä meidän keskustelustamme? Meil-
lä on todellakin 130 pörssiyritystä, ja puolet niitten pääomista tulee erilaisten rekistereitten
kautta jo tällä hetkellä.

Ja pikkuisen tarkkuutta. Varmaan aikaisemmin moni toimittaja ja myös edustajat ovat
tsekanneet Stubbin esityksen ja tämän hallituksen nykyisen esityksen, ja näillä on huomat-
tava ero.

Sitten tarkkuutta myös päivään. Ei tämä prosessi ole kestänyt vuotta täällä eduskunnas-
sa. Sen kesto on ollut 1 vuosi, 1 kuukausi ja 17 päivää, ja meillä on tarkalleen nyt aikaa kol-
me ja puoli kuukautta, 20 päivää saada [Puhemies koputtaa] tämä eteenpäin, saada Suo-
meen Euroclear Finlandille... [Puhemies keskeyttää puheenvuoron puheajan ylityttyä]
18



Pöytäkirjan asiakohta PTK 54/2017 vp
17.03 Li Andersson vas (vastauspuheenvuoro): Arvoisa puhemies! Vasemmistoliitolle ei
ole kyse poliittisesta retoriikasta, kun me olemme huolissamme veronkierrosta ja aggres-
siivisesta verosuunnittelusta, [Timo Heinonen: Miksi aikanaan esititte?] vaan me haluam-
me aidosti tehdä politiikkaa, jolla me pystymme puuttumaan tähän ongelmaan, jonka laa-
juutta ei ehkä täysin edes tiedosteta hallituspuolueiden keskuudessa. 

Kukaan ei myöskään ole väittänyt, että kaikki hallintarekisteriä käyttävät olisivat rikol-
lisia. Tällaista väitettä ei ole esitetty tässä salissa. Sen sijaan me olemme sanoneet, että hal-
lintarekisteröinnin salliminen, [Välihuutoja] jopa ulkomaiden kautta, niin kuin nyt esite-
tään, helpottaa omistusten piilottamista ja veronkiertoa sellaisille henkilöille, jotka sitä ha-
luavat tehdä. Meidän huolemme tästä jakavat myöskin esimerkiksi asiantuntijat, verovi-
ranomaiset ja poliisit, jotka tekevät töitä tämänkaltaisten rikosten torjumiseksi. 

Toistan vielä kerran kysymykseni siitä, että kun kerran tämä poikkeus on asetukseen
neuvoteltu, niin miksi ei haluta pitää kiinni siitä, ja kun selvästi tiedostetaan ne riskit, epä-
kohdat ja ongelmat, jotka tähän esitykseen liittyvät, niin miksi niitä ei korjata lainsäädän-
nöllä niin, että tuodaan tämä paketti kerralla, kokonaisuutena tänne saliin.

Ensimmäinen varapuhemies Mauri Pekkarinen:  Vielä olen merkinnyt vastauspuheen-
vuorot edustajille Lindtman, Turunen ja Rinne. Mennäänpä nyt sitten eteenpäin. 

17.04 Antti Lindtman sd (vastauspuheenvuoro): Arvoisa puhemies! Täällä on oppositio-
ta syytetty pelottelusta, kun me olemme olleet huolissamme esimerkiksi siitä, mitä vaiku-
tuksia tällä lakiesityksellä on viranomaisten mahdollisuuksiin paljastaa esimerkiksi rahan-
pesurikoksia.

Ensinnäkin on todettava, että sellaista retoriikkaa — on hallituspuolueiden omasta rivis-
tä käytetty — jossa on todettu, että he eivät ole tulleet valituksi eduskuntaan edistämään ri-
koksia, edustaja Pirttilahti, on kuultu hallituspuolueiden rivistä, perussuomalaisten rivistä,
jotka tosin nyt eivät tänään täällä ole puolustamassa. 

Ja toisekseen: minä luotan nyt, valitettavasti enemmän kuin teidän poliittisiin arvioihin-
ne täällä, onneksi keskusrikospoliisiin ja poliisiin, jotka ovat lausunnoissaan nimenomaan
tähän lakiesitykseen todenneet, esimerkiksi keskusrikospoliisi, että tämä sisältää vaaran
siitä, että tämä avaa rikoksentekijöille kanavan esimerkiksi [Puhemies koputtaa] laajamit-
taiseen rahanpesuun. [Puhemies koputtaa] Ei tämä ole pelottelua. Nämä ovat viranomais-
ten huolia.

Ensimmäinen varapuhemies Mauri Pekkarinen:  Nyt totean vielä pyydetyt vastauspu-
heenvuorot, jotka myönnän, enempää en tässä vaiheessa. Totta kai edustajat saavat sitten
niin paljon puheenvuoroja kuin haluavat. Edustajat Turunen, Rinne, Kopra, Vähämäki,
Parviainen, ja sitten ministeri halutessaan saa 3 tai 5 minuuttia, mitä hän pyytääkin. 

17.06 Kaj Turunen ps (vastauspuheenvuoro): Arvoisa puhemies! Niin kuin täällä edusta-
ja Heinonen toi esille ja mikä minulle oli tosi yllätys, vasemmistoliitto on ajanut hallinta-
rekisteröintiä Suomeen vuonna 1999. Tämä oli minulle oikeasti yllätys, ja minun täytyy
katsoa ne perusteet, että mitkä ne silloin ovat olleet. Tämä on ihan mielenkiintoinen asia. 

Toisaalta sitten valtiovarainministerinä olivat Rinne ja Urpilainen, [Li Anderssonin vä-
lihuuto] ja demareille ei ollut väliä. 
19



Pöytäkirjan asiakohta PTK 54/2017 vp
Minun mielestäni tämä on hyvä juttu, mitä me olemme nyt tehneet: me olemme tästä ar-
vopaperikeskusasetuksesta ottaneet minimin ja sitten avoimuuden ja rikoksientorjunnan
kannalta me teemme maksimin kansallista lainsäädäntöä. Kysynkin nyt, valtiovarainmi-
nisteri Orpo: eikö se ole näin, että me otamme nyt minimin tuosta asetuksesta, käytämme
sen poikkeuksen hyväksemme, [Puhemies koputtaa] ja teemme maksimin sitten kansallis-
ta lainsäädäntöä, joka turvaa avoimuuden ja rikoksieneston?

Ensimmäinen varapuhemies Mauri Pekkarinen: Edustaja Turusen mainittua niin vah-
vasti vasemmistoliiton myönnän vastauspuheenvuoron edustaja Anderssonille. [Timo Hei-
nonen: Ja Heinosen!]

17.07 Li Andersson vas (vastauspuheenvuoro): Arvoisa puhemies! Edustaja Turuselle
haluan todeta, että se, että Suvi-Anne Siimes vuonna 99 on todennut kannattavansa hallin-
tarekisteriä, ei tarkoita sitä, että vasemmistoliitto olisi ajanut hallintarekisteriä Suomeen.
Se ei pidä paikkaansa. [Timo Heinonen: Eikö hän ollut puheenjohtajana?] 

Kokoomus ajoi hallintarekisteröinnin sallimista Suomessa vielä 2015 eli tämän hallitus-
kauden alussa. Onko tämä jo kokonaan unohtunut edustaja Heinoselta tai edustaja Turu-
selta? Lisäksi totean, että jos tämä esitys menee läpi nyt esitetyssä muodossa, perussuoma-
laiset tulevat jäämään historiaan puolueena, joka tosiaan salli hallintarekisteröinnin suo-
malaisille sijoittajille ulkomaiden kautta. Siihen ei ole pystynyt mikään muu puolue aikai-
semmin.

17.08 Antti Rinne sd (vastauspuheenvuoro): Arvoisa puhemies! Nyt toivon, että edustaja
Kankaanniemikin kuuntelee sitten tarkkaan. Kun tämä arvopaperikeskusasetus oli valmis-
telussa Kataisen hallituksessa, vastuuministerinä oli ministeri Vapaavuori. Nämä asiat oli
jaettu sillä tavalla, että arvopaperiasiat kuuluivat ministeri Vapaavuorelle. Nämä siirtyivät
minulle sen jälkeen kun tämä koko paketti oli kasassa ja voimaantuloasetusta alettiin Suo-
meen määrittelemään. Tuosta lähtien olen tyrmännyt hallintarekisterimahdollisuuden Suo-
meen, siis suomalaisen hallintarekisterin ja sen mahdollisuuden, että suomalaista omistus-
ta voisi piilottaa ulkomaille hallintarekisterien kautta. Tämä on siis se fakta, mitä tässä on
tapahtunut. Elinkeinoministeri Vapaavuoren vastuulla olivat nämä arvopaperikeskuksiin
liittyvät asiat silloin, ja hän ollut tässä valmistelussa mukana, ei sosiaalidemokraattinen mi-
nisteri Urpilainen eikä Rinne. [Toimi Kankaanniemi: Ette olleet edes hallituksessa vai?]

17.09 Timo Heinonen kok (vastauspuheenvuoro): Arvoisa herra puhemies! Kyllä itse
olen ymmärtänyt, että puolueen puheenjohtajilla on aika iso asemavaltuutus sanoa tällaisia
asioita, mitä vasemmistoliiton puheenjohtaja silloin esitti, ja hän olisi nimenomaan halun-
nut Suomeen hallintarekisterin, mitä nyt ei siis nykyhallitus ole Suomeen tuomassa. [Väli-
huutoja vasemmalta] 

Tässä keskustelussa on kyllä hämmentänyt se, että eduskunta itse opposition toimesta
haluaa jollain tavalla painaa näiden ponsien merkitystä pienemmäksi. Ne ovat tärkeä osa
suomalaista parlamentarismia. Itse olen tottunut siihen, että eduskunta käyttää sitä valtaa,
mikä eduskunnalla on, eikä tyydy aina siihen, mitä hallitus esittää. Tässä on nimenomaan
toimittu sillä tavalla eli korjattu tätä esitystä eduskunnassa paremmaksi, ja eduskunta käyt-
tää sitä valtaa, mikä sille on vaaleissa annettu. 
20



Pöytäkirjan asiakohta PTK 54/2017 vp
Ensimmäinen varapuhemies Mauri Pekkarinen: Vielä viimeisen kerran tähän tee-
maan, edustaja Andersson, teille vastauspuheenvuoro. 

17.10 Li Andersson vas (vastauspuheenvuoro): Arvoisa puhemies! Vielä kerran: Kun
edustaja Heinosen edustama puolue vielä tämän vaalikauden aikana, tämän hallituksen is-
tuessa on ajanut hallintarekisteriä Suomeen, niin pidän aika outona ja suoraan sanoen nau-
rettavana kaivaa tällaisia esimerkkejä [Kaj Turusen välihuuto] ikään kuin keinona kääntää
huomio pois siitä tosiasiasta, että teidän edustamanne puolue vielä tämän vaalikauden alus-
sa perusteli hallintarekisterin tuomista Suomeen tällä samalla EU-asetuksella. Nyt teidän
kantanne on muuttunut, mutta tämä hallitus on edelleen se, joka tulee sallimaan hallintare-
kisterin käytön suomalaisille omistajille ulkomaalaisten arvopaperikeskusten kautta, ja sitä
tosiasiaa ei muuta mikään vanha esimerkki, mitä edustaja Heinonen [Puhemies koputtaa]
sieltä historian syövereistä kaivaa. [Timo Heinonen: Minä vain kysyinkin, kenen idea tämä
on ollut!]

17.11 Antti Lindtman sd (vastauspuheenvuoro): Arvoisa puhemies! Kyllähän tämä Hei-
nosen käymä keskustelu osoittaa, että hallitus on todella hädässä tämän asian kanssa. Luu-
len, että jos tämä keskustelu jatkuisi vielä vähän pidempään, kohta oltaisiin jo 60-luvulla ja
sieltä haettaisiin sitaatteja. Fakta on se, että tämä hallitus kokoomuksen johdolla, ja niin,
että perussuomalaiset ministerit hyväksyivät hallituksessa, esitti hallintarekisteröinnin sal-
limista Suomessa [Li Andersson: Näin on!] ja se olisi mennyt läpi ilman opposition ja laa-
jan kansalaisten piirin vastustusta. Joka kerta hallitus on tuonut uuden esityksen ja perus-
tellut sitä EU-pakolla, ja joka kerta, kun oppositio on sen läpivalaissut, se esitys on muut-
tunut. Niin kävi vielä viime viikolla, kun tämä esitys pelastettiin illan hämärästä päivänva-
loon. [Välihuutoja perussuomalaisten ryhmästä] Tästä te ette pääse irti, ja te ratkaisette,
mahdollistetaanko se, että viranomaisilla on entistä heikommat mahdollisuudet torjua ri-
koksia, [Puhemies koputtaa] tämä on perussuomalaisista kiinni. 

17.12 Jukka Kopra kok (vastauspuheenvuoro): Arvoisa herra puhemies! Nyt, kun on to-
dettu, että hallintarekisteriä ei tule, kun on todettu, että on tehty ja tehdään verotietojen
vaihtosopimuksia, kun on todettu, että tulee 50 prosentin ennakonpidätys sääntöjen kiertä-
jille, niin varmaan voidaan myös todeta, että ei tämä lakiesitys tarjoa uusia keinoja rötös-
telylle. En ole rötöstelyn ammattilainen, mutta poliisien kanssa keskusteltuani tiedän, ja
varmasti moni muukin tietää, että näitä keinoja rahan piilottamiselle kansainvälisesti on
paljon muita, jotka ovat helpompia kuin se, missä viitekehyksessä me tämän lakiesityksen
tiimoilta liikumme.

Meidän on kehitettävä meidän finanssijärjestelmäämme, meidän on kehitettävä pää-
omien liikkumista. Me tarvitsemme ulkomaisia pääomia Suomeen, suomalaisten on voita-
va sijoittaa ulkomaille. Tämä ymmärrys on minusta perinteisesti ollut myös SDP:llä. [Oi-
kealta: Ei ole enää!] On ymmärretty pääomien liikkumisen merkitys ja sen vaikutus työlle.
Se on 60-luvulla ainakin ollut selvillä [Puhemies koputtaa] ja 70—80-luvuilla, [Puhemies
koputtaa] nyt se tuntuu kadonneen. Ja minusta vähän tuntuu siltä, että te haluatte estää tä-
män kehityksen, te haluatte estää sen, että raha [Puhemies koputtaa] voi liikkua vapaasti,
jotta voidaan kehittää Suomea. Te haluatte tehdä Suomesta Impivaaran, pääoman Pohjois-
Korean, jossa ei [Puhemies koputtaa] tehdä töitä kuin omilla rahoilla.
21



Pöytäkirjan asiakohta PTK 54/2017 vp
Ensimmäinen varapuhemies Mauri Pekkarinen:  Edustaja Kopra, nyt olette ylittänyt ai-
kanne oikein kirkkaasti.

17.13 Ville Vähämäki ps (vastauspuheenvuoro): Arvoisa puhemies! Oikeastaan tässä on
keskiössä tämä fakta, tietojenvaihtosopimus, jonka mukaan pankkien ja sijoituspalvelulai-
tosten tulee tunnistaa asiakkaansa ja asiakkaan kotivaltio sekä vuosittain toimittaa kotival-
tioon tiedot asiakkaista ja tilien saldoista. Eli siis jos joku ajattelee niin, että hän myy osak-
keet ennen osingonmaksua ja ostaa ne takaisin osingonmaksun jälkeen edullisemmin, niin
sinne tilille tulee saldoa ja ne saldomuutokset sitten ilmoitetaan kotivaltioon. Kaiken lisäk-
si on tämä tunnistaminen, eli listattujen yhtiöitten tulee tunnistaa omistajansa. Tämäkin
uusi lainsäädäntö on tulossa EU:sta. Tämä tänään esitetty ponsi 2 on yleisöjulkisuusponsi,
ja tämä on todella hyvä, lisää yleisöjulkisuutta suhteessa tämän päivän tasoon huomatta-
vasti.

Nyt kiinnostaakin se, mitä oppositio aikoo näitten ponsien osalta äänestää. [Puhemies
koputtaa] Vuosi on mennyt, te ette omia ponsia ole tuoneet. [Puhemies koputtaa] Mitä aiot-
te äänestää?

Ensimmäinen varapuhemies Mauri Pekkarinen:  Aiemmin toteamallani tavalla seuraa-
va vastauspuheenvuoro on edustaja Olli-Poika Parviaisella ja sen jälkeen myönnän vielä
vastauspuheenvuorot kahden oppositiopuolueen puheenjohtajille elikkä edustaja Rinteelle
ja edustaja Anderssonille, mutta en muille. Sitten on ministerin puheenvuoron aika.

17.15 Olli-Poika Parviainen vihr (vastauspuheenvuoro): Arvoisa herra puhemies! Pa-
laan edelleen siihen, mikä meitä vihreitä erityisesti nyt huolettaa: Kaikki me varmasti ha-
luamme tehdä tästä esityksestä mahdollisimman vedenpitävän. Eli me tiedämme, että Suo-
mi on neuvotellut poikkeuksen EU-asetukseen omistusjärjestelmistä. Me tiedämme, että
tämä poikkeus on sidottu nykyiseen laintilaan. Kun laki muuttuu, poikkeus lakkaa olemas-
ta voimassa. Toisin sanoen, jos vaikkapa nyt sitten joku suomalainen taho valittaa tulevai-
suudessa EU-tuomioistuimelle siitä, että suomalaisia sijoittajia kohdellaan eriarvoisesti,
niin voiko EU-tuomioistuin tuomita, että hallintarekisteröinti tulee sallia suomalaisille
myös Suomessa nyt, kun neuvottelemamme poikkeus ei enää jatkossa ole voimassa? Näin
tämä päätös, joka tehdään nyt tämän lain myötä, johtaisi välillisesti hallintarekisterin hy-
väksymiseen myös Suomessa myöhemmin. Pyytäisin, että tähän kiinnitetään huomiota,
sillä meillä kaikilla on varmasti tavoitteena huolehtia siitä, että porsaanreikiä on mahdolli-
simman vähän.

Ja itse prosessista: Kun ihmetellään, miksi kansa tästä kovasti kohkaa ja ihmiset ihmet-
televät ja me täällä eduskunnassa ihmettelemme, voi katsoa peiliin. Menettelytapa on ollut
todella erikoinen.

17.16 Antti Rinne sd (vastauspuheenvuoro): Arvoisa puhemies! Edustaja Kopralle ha-
luan todeta sen, että ei SDP vastusta millään tavalla pääomahuollon vahvistamista yritys-
ten näkökulmasta. Ne toimenpiteet ovat järkeviä ja hyviä aloitteita ja toimenpiteitä tässä
kokonaisuudessa. Me vastustamme sitä, että omistusta salataan. Me vastustamme sitä, että
se mahdollistaa sen, että tulee uusia keinoja kiertää verotusta, uusia keinoja omistuksen sa-
laamiseen ja uusia keinoja korruptioon, uusia keinoja sisäpiiririkoksiin. Tämä hallituksen
esitys tarkoittaa sitä. 
22



Pöytäkirjan asiakohta PTK 54/2017 vp
Nämä ponnet parantavat tätä tilannetta jonkin verran, mutta meidän mielestämme olisi
järkevää nyt tehdä sillä tavalla, että tämä kokonaisuus palautetaan uudelleen valmisteluun.
Tuotaisiin sitten nämä lakiesitykset kokonaisuutena niin, että ei jäisi epäilystäkään siitä,
että tämä ongelma syntyisi.

Ensimmäinen varapuhemies Mauri Pekkarinen:  Vielä viimeinen vastauspuheenvuoro
tähän debattivaiheeseen, edustaja Andersson, ja sitten ministeri.

17.17 Li Andersson vas (vastauspuheenvuoro): Arvoisa puhemies! Kuten edustaja Rin-
nekin tässä toi esille, kyllä siinä päällimmäisessä huolessa tässä on kyse nimenomaan
omistustietojen julkisuudesta ja siitä, ettei luoda käytäntöjä, jotka helpottavat veronkiertoa
verrattuna siihen, mitä se on tällä hetkellä. Myöskään nämä mainitut esimerkit verotietojen
vaihdosta eivät takaa omistustietojen yleisöjulkisuutta, mikä on äärimmäisen tärkeää eri-
laisten viranomaisten, poliisin mutta myöskin esimerkiksi tutkivien toimittajien, näkökul-
masta, joilla pitää olla mahdollisuuksia tehdä oma työnsä niin, että voivat kaivaa mielen-
kiintoisia tietoja puolueiden puheenjohtajien tai vastuuministereiden taloudellisista kyt-
köksistä ja mahdollisista rahoittajista.

Toistan vielä kerran myöskin sen, että ongelma tässä ei ole nämä lausumat sinänsä vaan
se, että vaikka näistä lausumista käy ilmi se, että myöskin hallituspuolueissa tiedostetaan
niitä epäkohtia ja riskejä, jotka liittyvät tähän nyt käsittelyssä olevaan esitykseen, niin mik-
si näihin epäkohtiin ei puututa lainsäädännöllä. Kysyn ministeriltä vielä kerran: voidaanko
toimia niin, että tuodaan tämä koko paketti [Puhemies koputtaa] kerralla tänne käsittelyyn?

Ensimmäinen varapuhemies Mauri Pekkarinen:  Ministeri, ja pyynnöstä 3 minuuttia.

17.18 Valtiovarainministeri Petteri Orpo: Arvoisa puhemies! Edustaja Anderssonista
aloitan: Kyllähän me tiedostamme sen, että meillä ei ole keinoa estää esimerkiksi Saksassa
hallintarekisteröintiä heillä käytössä olevana järjestelmänä emmekä voi kieltää Suomessa
asuvaa silloin käyttämästä sitä Saksassa, mutta me olemme tehneet siitä kannattamatto-
man. Tiedostamme tämän, ja oikeastaan tämä koko keskustelu on pyörinyt tämän tiedos-
tamisen ympärillä, ja hallituspuolueet ovat yhdessä hakeneet siihen loppuun asti keinoja,
joilla me teemme siitä mahdollisimman kannattamattoman. Kuten täällä talousvaliokun-
nan puheenjohtaja totesi, me olemme maksimoineet avoimuutta tässä EU-lainsäädäntöym-
päristössä ja maksimoineet myöskin verottajan tietojensaantia ja sitä kautta suomalaisen
verottajan oikeussuojaa siinä, että Suomeen kuuluvat verot pystytään keräämään maksi-
maalisesti. Me olemme siis tehneet kaiken, mitä mielestäni ja mielestämme tässä on voita-
vissa.

Mitä tulee tähän keskusteluun siitä, kenen vastuulla tämä on ollut, niin se pitää paikkan-
sa, minkä edustaja, puheenjohtaja Rinne totesi. Tämä oli Kataisen hallituksessa ministeri
Vapaavuoren vastuulla silloin, kun tätä EU-asetusta tehtiin — toki samassa hallituksessa,
jossa olitte. Sen jälkeen siirtyivät teille, te ette varmasti sitten ehtineet tekemään Suomeen
sitä lainsäädäntöä, joka olisi kieltänyt tämän, vai oliko niin, että ei löytynyt sellaista tapaa,
millä voidaan kieltää? Siitähän on kyse. Taas tullaan samaan asiaan: ei ole löytynyt tapaa,
millä estetään tämä hallintarekisteröinti.

Mutta siis vielä kerran perusasioihin: On EU-lainsäädäntöasetus taustalla, joka luo raa-
min. Me emme salli hallintarekisteröintiä Suomeen. Suomi on maailman huippumaita
23



Pöytäkirjan asiakohta PTK 54/2017 vp
avoimuudessa, tietojensaannissa. Siinä, miten tutkiva journalismi, viranomaiset saavat tie-
toja, olemme maailman huippumaita. Tämä tosiasia ei tule muuttumaan, olkaa huoleti.

Niistä lausunnoista, joihin täällä useasti viitataan, suurin osa minun käsitykseni mukaan
viittaa siihen aikaisempaan pois vedettyyn esitykseen, joka piti hallintarekisterin sisällään,
suurin osa siis näistä. Myöskään väite siitä, että Suomi menee eri suuntaan kuin Eurooppa,
ei perustu ainakaan mihinkään minun saamiini tietoihin. Onko Saksa muuttamassa järjes-
telmäänsä? Ei minun tietääkseni. Onko Ranska muuttamassa järjestelmää? Ei minun tie-
tääkseni. Suomi on avoimuudessa huippua. Kun me saamme nyt vielä sen yhteisen lainsää-
dännön voimaan, joka on voimassa, joka vielä lisää viranomaisten ja verottajan tietojen-
saantia, niin kuten kerroin, meidän tilanteemme on itse asiassa vielä parempi ja edelleen-
kin veronkiertäminen on rikos. Meillä on myöskin maailman parhaat poliisit ja muut viran-
omaiset, veroviranomaiset, jotka pystyvät näitä asioita hyvin jatkossakin selvittämään.
Suomi on lisäksi Euroopan unionin jäsenmaa. Meitä sitoo eurooppalainen lainsäädäntö.
Tämän talon ja hallituksen vastuulla on tuoda tämä eurooppalainen yhteinen lainsäädäntö
myöskin kotimaahan.

Toinen varapuhemies Arto Satonen:  Ymmärtääkseni tämä on ollut varsin pitkä debatti,
joten montaa vastauspuheenvuoroa en tässä vaiheessa enää myönnä, mutta annan vastaus-
puheenvuorot edustajille Lindtman ja Andersson.

17.21 Antti Lindtman sd (vastauspuheenvuoro): Arvoisa puhemies! Haluan nyt sanoa,
kun valtiovarainministeri hiukan vihjasi, että nämä siteeratut asiantuntijalausunnot eivät
olisi koskeneet tätä lakiesitystä, ja sitten myöhemmin korjasi, kun pyysin vastauspuheen-
vuoron: Nämä siteeraamani keskusrikospoliisin ja poliisin antamat lausunnot ovat nimen-
omaan tähän lakiesitykseen, joka täällä tänään on käsittelyssä. Ja niissä yksiselitteisesti po-
liisit toteavat, että tämä sisältää vaaran — kun täällä on päivitelty näitä sanoja, edustaja
Pirttilahti — esimerkiksi rahanpesun ja rikoshyödyn laajamittaiseen piilottamiseen.

Ja mitä tulee vielä tähän suuntaan, mihin suuntaan Suomi on menossa, niin teidän oma
puoluetoverinne, Euroopan parlamentin Sirpa Pietikäinen, on tänään lehdessä todennut:
"Tämä hanke on virhe ja tämä on poikkeama eurooppalaisesta linjasta. Kasvava paine on
juuri toiseen suuntaan." Teidän oma puoluetoverinne on tänään kumonnut juuri ne puheet,
[Puhemies koputtaa] jotka te äsken piditte tuossa pöntössä, arvoisa valtiovarainministeri.

17.23 Li Andersson vas (vastauspuheenvuoro): Arvoisa puhemies! Konkretisoin vielä
kerran esimerkin kautta opposition esittämää kritiikkiä ja vaihtoehtoa, koska me emme ole
esittäneet senkaltaisia ratkaisumalleja kertaakaan tämän käsittelyn yhteydessä kuin mihin
ministeri nyt tässä viittasi: [Toimi Kankaanniemi: Ei mitään mallia teillä ole!] Me ihmet-
telemme sitä, miksi meillä ei ole täällä nyt käsittelyssä lakiesitystä tästä 50 prosentin enna-
konpidätyksestä vaan ponsi. Me ihmettelemme sitä, miksi täällä ei nyt ole käsittelyssä la-
kiesitystä tästä julkisesta omistajarekisteristä vaan ponsi. Kuten tiedämme, nämä veroso-
pimusten kautta saadut tiedot menevät ainoastaan verottajalle. Eli se malli, minkä hallitus
nyt esittää, ja ne ratkaisut, mitä esitetään, eivät turvaa tätä yleisöjulkisuutta. Me ihmette-
lemme sitä, miksi täällä ei ole käsittelyssä nyt esitystä suomalaisten velvoittamisesta omis-
tamaan suomalaisia osakkeita suoraan ja miksi ei ole esitystä näiden listaamattomien yhti-
öiden osalta ja niiden poisjättämisestä tästä esityksestä vaan ainoastaan ponsi. Tähän se
24



Pöytäkirjan asiakohta PTK 54/2017 vp
kritiikki liittyy. Miksi hallitus tuo tätä esitystä eteenpäin tällä tavalla? [Puhemies koputtaa]
Miksi tämä ponsisekamelska eikä kunnollista lainsäädäntöprosessia?

Toinen varapuhemies Arto Satonen:  No niin, ja nyt on sen verran vielä vastauspuheen-
vuoropyyntöjä, että annan vastauspuheenvuorot edustajille Pirttilahti ja Turunen. Sen jäl-
keen ministerin vastauspuheenvuoro, ja sen jälkeen puhujalistaan.

17.24 Arto Pirttilahti kesk (vastauspuheenvuoro): Arvoisa herra puhemies! Tuossa
edustaja Lindtman mainitsi nimeltäkin. Ainakaan siellä poliisien listauksissa ei tästä hämä-
räillasta kuulu mitään, eikä Turmiolan Tommista eikä hämärärekistereistä. Kyllähän nämä
ovat ihan teidän omia keksintöjänne sieltä opposition suunnasta, ja se mielikuva, mitä tääl-
lä nyt tehdään, että me teemme hämäriä töitä. Me teemme täällä aitoa lainsäädäntöä suo-
malaiselle finanssialalle, joka pohjautuu rehelliseen toimintaan pääosin. Ja kuten sanoin-
kin, suomalaisessa pörssissä on puolet hallintarekisterirahoitettua ulkomaista pääomaa täl-
lä hetkellä.

Ongelmakohtahan todellakin on tämä viranomaisjulkisuus, jota on parannettu tällä het-
kellä automaattisella verotietojärjestelmällä, BEPSillä ja muilla kansainvälisillä sopimuk-
silla. Se on tuonut EU:ta avoimemmaksi, mutta yleisöjulkisuuden osuus on meillä problee-
ma. Ei EU tule kääntämään kovin helposti siellä omaa suuntaansa yleisöjulkisuuden osal-
ta, he ovat hyvin yksityisen suojan alla. Tällä hetkellä siellä on oikeastaan tämä liputusjär-
jestelmä ainoa, [Puhemies koputtaa] millä me saamme tietoa.

17.25 Kaj Turunen ps (vastauspuheenvuoro): Arvoisa puhemies! En tiedä, mitä lausun-
toja nyt edustaja Lindtmanilla on tuossa käsissään ollut, mutta voitte uskoa sen, että minä
olen yrittänyt katsoa tähän hallituksen esitykseen liittyviä lausuntoja — niin poliisin, oi-
keusministerin kuin syyttäjälaitoksenkin — mutta sieltä ei löydy sellaista tukea sille, että
tämä lisäisi jotenkin harmaata taloutta tai rikollisuutta.

Ja sitten, mitä tulee meppi Sirpa Pietikäisen lausuntoon, niin sehän tuli talousvaliokun-
taan puhelimen välityksellä ja nätisti sanottuna oli miedoin tai vähemmän asiapitoinen kai-
kista lausunnoista, mitä oli.

Miksi ponnet ovat nyt tässä, niin kyllä tämä totuus on vain se, että hallitus pääsi yksi-
mielisyyteen tämän hallituksen esityksen eteenpäinviemisestä sen takia, koska aikataulu-
paine on kova, ja pääsi sopimukseen sillä edellytyksellä, että me muutamme sitä muuta
lainsäädäntöä. Siitä päästiin sopimukseen, ja nämä ponnet ovat nyt niitä.

Toinen varapuhemies Arto Satonen:  Ministeri Orpo, 2 minuuttia.

17.26 Valtiovarainministeri Petteri Orpo (vastauspuheenvuoro):  Arvoisa puhemies!
Vielä näihin lausuntoihin: Kun esitys pohjautuu siihen EU-asetukseen vuodelta 2014, jos-
ta tulee se, että hallintarekisteröinti on käytössä niissä Euroopan maissa, jotka niin halua-
vat, niin siitä syntyy se ongelma, josta täällä on nyt päiväkausia puhuttu. Ja kyllä, tässä on
ongelma, ja siihen olemme pyrkineet etsimään ratkaisuja. Mutta me emme ole löytäneet
ratkaisua, jolla voisimme kieltää sen. Ja tämä on se viranomaisongelma. Siksi tämä ennak-
kovero, kova sellainen, ja maksimaalinen tietojen avoimuus ja julkisuus ovat ne meidän
vastauksemme siihen.
25



Pöytäkirjan asiakohta PTK 54/2017 vp
Vielä mitä tulee parlamentaarikko Pietikäiseen, niin hän on sanonut, että Euroopassa
paine kasvaa avoimuuden suuntaan eli siis Suomen perinteisen kannan suuntaan, ja se on
hyvä asia. Minä toivon, että tässä suunnassa Euroopassa lainsäädäntöhankkeet menevät
eteenpäin, kuten ovat menneet nytkin, viitaten tietojenvaihtosopimuksia ja tietojen vaih-
don avoimuutta edistävään lainsäädäntöön, ja toivon, että tämä kehitys jatkuu. Suomi on
siis kärkimaa avoimuudessa ja tietojensaannissa ja sitä kautta myöskin verovarojen kerää-
misessä.

Toinen varapuhemies Arto Satonen:  Nyt tässä vaiheessa otamme muutaman listapu-
heenvuoron, ja debattia voidaan tarpeen mukaan jatkaa myöhemmin.

17.28 Simon Elo ps: Arvoisa puhemies! Hallintarekisteröinti on Euroopassa yleisesti
käytössä. EU-asetus sallii pörssiyhtiön laskea osakkeitaan liikkeeseen muuallakin kuin ko-
timaansa arvopaperikeskuksessa, niin illan hämärässä kuin päivänpaisteessakin.

Tämä EU-asetus on ollut Suomen osalta voimassa jo vuodesta 2014 lähtien. Asiassa ak-
tiivinen oli silloinen valtiovarainministeri ja sosiaalidemokraattien puheenjohtaja Jutta Ur-
pilainen. Suomalaiset europarlamentaarikot saivat neuvoteltua poikkeuksen, kuten täällä
on todettu, joka mahdollistaa jäsenvaltion pitämään kiellettynä hallintarekisterin omassa
maassaan. [Antti Rinne: Olisit kuunnellut koko puheen!] 

Perussuomalaiset ovat tyytyväisiä saavuttamaansa neuvotteluratkaisuun hallintarekiste-
riasiassa. Suomessa asuvilla ulkomailla hallintarekisterin kautta sijoittaville lätkäistään an-
kara — niin kuin valtiovarainministeri sanoi — 50 prosentin ennakonpidätys, jos osakkei-
den omistustiedot eivät ole käytettävissä. Sosiaalidemokraatit ovat pitäneet tätä perussuo-
malaisten neuvottelemaa 50 prosentin ennakonpidätystä merkityksettömänä. Voi olla, että
sosialistille 50 prosentin ennakonpidätys ei ole riittävästi, mutta meille muille se on kova.
Jos ilmoitusta ei tee, keppinä on siis tämä korkeampi veroaste. Kova ennakkovero tekee ul-
komaisen hallintarekisterin käytön täysin kannattamattomaksi, ja verotulot tulevat suo-
raan Suomen valtiolle.

Arvoisa puhemies! Toisin kuin oli Stubbin alkuperäisessä esityksessä vuonna 2015, jota
silloin puheenjohtaja Soini kutsui hämärärekisteriksi, hallintarekisteröinti on Suomessa
jatkossakin kiellettyä. Tämä oli ja on perussuomalaisten ehdoton vaatimus.

Aiemmin esillä ollut lähdevero ennakonpidätyksen sijaan olisi aiheuttanut vaikeuksia
pääomamarkkinoille ja elinkeinoelämälle, sillä se olisi koskenut myös suomalaisten yritys-
ten ulkomaisia omistajia. 

Hallituksen esityksessä ei ole porsaanreikiä, jotka mahdollistaisivat hallintarekisteröin-
nin kiellon kiertämisen ulkomaiden kautta. Veroviranomaisten automaattinen tietojenvaih-
to on jo vähentänyt ratkaisevasti suomalaisilta ulkomaisten sijoitusten salaamismahdolli-
suuksia — viittaan tällä muun muassa Ylen uutiseen 14. helmikuuta 2017. Pian tulevan au-
tomaattisen tietojenvaihdon laajentumisen myötä pankkien on tunnettava ja tunnistettava
asiakkaansa ja heidän kotimaansa.

Mahdolliset yritykset rajoittaa sitovan EU-säännöksen soveltamista katsottaisiin toden-
näköisesti EU-oikeuden vastaisiksi. Suomalaisilla yhtiöillä on vuodesta 2014 ollut valinta-
oikeus laskea osakkeitaan liikkeeseen muuallakin kuin kotimaansa arvopaperikeskukses-
sa. Tämä tilanne ei muutu mitenkään, vaikka tämä hallituksen esitys ei tulisi voimaan.

Sosiaalidemokraattinen retoriikka arvo-osuusjärjestelmästä on ollut yhtä värikästä kuin
sosialistien vappupallot. Kerrataanpa hieman: Edustaja Urpilainen oli aktiivinen, kun Suo-
26



Pöytäkirjan asiakohta PTK 54/2017 vp
melle neuvoteltiin tämä EU-asetus hallintarekisteristä vuonna 2014. Silti suomalaiset yri-
tykset eivät ole käyttäneet mahdollisuuttaan laskea liikkeelle osakkeitaan ulkomaisissa ar-
vopaperikeskuksissa. Jotta näin on myös jatkossa, tunnistamattomiksi jääville osakkeille
lätkäistään ankara 50 prosentin ennakonpidätys. Vero menee suoraan Suomen valtiolle,
sillä osakkeiden kotimaa kyllä saadaan tietää. Lisäksi automaattinen tietojenvaihto laaje-
nee ja parantaa oleellisesti tilannetta.

Arvoisa puhemies! Oppositiopuheet sikseen. Totuus on, että "hallituksen esityksessä eh-
dotettu kansallinen lainsäädäntö ei lisää mahdollisuuksia veronkiertoon", kuten valtiova-
rainministeriön lainsäädäntöneuvos Armi Taipale kirjoittaa. EU-asetuksen vuoksi tehtävät
lakimuutokset tekevät ulkomaisen hallintarekisteröinnin nykyistä kannattamattomammak-
si.

Näistäkin lähtökohdista edustaja Turusen tänään tekemät lausumaesitykset ovat erittäin
kannatettavia.

Ja täytyy vielä sosiaalidemokraattien suuntaan sanoa, että, kuten edustaja Harakka tä-
nään sanoi, tämä ponsien kokonaisuus "dramaattisesti muuttaa" tätä lakiesitystä. Ja se
muuttaa sitä paremmaksi ja hyväksyttäväksi.

17.33 Antti Rinne sd (vastauspuheenvuoro): Arvoisa puhemies! Kyllä, minä haluan nyt
vielä kerran uudelleen edustaja Elolle ja kaikille tässä salissa todeta sen, että tämä asiako-
konaisuus, arvopaperiasetus, oli ministeri Vapaavuoren vastuulla aina tuonne elo—syys-
kuuhun vuoteen 2014 asti. Ei ole millään tavalla ollut vastuuministerinä eikä innokkaana
ajamassa valtiovarainministeri Urpilainen tätä asiaa, niin että ei nyt puhuta puolitotuuksia
näitten asioitten ympärillä. 

Tosiasia on se, että sosiaalidemokraatit ovat vastustaneet kaikissa tilanteissa semmoista
hallintarekisteröinnin mallia Suomeen tai Suomen ulkopuolella käytettäväksi, joka vähen-
tää avoimuutta, vähentää yleisöjulkisuutta, ja näitten asioitten puolesta tässä on kamppail-
lut sekä valtiovarainministeri Urpilainen että Rinne.

17.34 Li Andersson vas (vastauspuheenvuoro): Arvoisa puhemies! Jos puhutaan EU:n
tasolla tehtävistä päätöksistä ja tästä asetuksesta, niin fakta on myöskin se, että edellinen
hallitus oli se, joka neuvotteli asetukseen tämän poikkeuksen, koska se halusi säilyttää ja
mahdollistaa suoran omistuksen säilyttämisen Suomessa. 

Tämä hallitus on se, joka ei uskalla pitää kiinni Suomen tulkinnasta niin, että suoran
omistuksen vaatimus ulotetaan myöskin ulkomailla sijaitseviin arvopaperikeskuksiin, niin
kuin esimerkiksi Norja on tehnyt. Tämä hallitus on se, joka menee EU:n selän taakse, kun
edellinen hallitus oli se, joka uskalsi myöskin EU:n suuntaan neuvotella Suomen edun mu-
kaisia poikkeuksia.

17.34 Simon Elo ps (vastauspuheenvuoro): Arvoisa puhemies! Pidän hellyttävänä, että
edustaja Andersson haluaa puolustaa nykyistä Helsingin pormestaria Jan Vapaavuorta ja
ilmeisesti nyt tässä sitten vähemmän aktiivisia Jutta Urpilaista ja Antti Rinnettä. Täytyy sa-
noa, että edustaja Rinne täällä aikaisemmin kommentoi, että nämä ponnet vähän niin kuin
parantavat tätä esitystä. Seuraavaksi hän kommentoi, että nämä ponnet jonkin verran pa-
rantavat tätä esitystä. Ehkä kohta hän jo myöntää seuraavassa puheenvuorossa saman kuin
edustaja Harakka, että ne "dramaattisesti muuttavat" tätä lakiesitystä — ja niin kuin tote-
sin, dramaattisesti paremmaksi ja hyväksyttäväksi.
27



Pöytäkirjan asiakohta PTK 54/2017 vp
Vuonna 2014, Stubbin aikana vuonna 2015, esitettiin, että myös Suomessa suomalaisil-
le tulisi hallintarekisteröinti mahdolliseksi. Perussuomalaiset ovat saaneet tässä hallituk-
sessa aikaan sen, mitä te ette saaneet aikaan, että se ei tule suomalaisille. Se nyt on ainakin
selvä, ja voisitte siitä vaikkapa kiitoksen lausua.

17.35 Arto Pirttilahti kesk: Arvoisa herra puhemies! Johan tässä on useampia puheen-
vuoroja asian tiimoilta tänä iltanakin käytetty.

Tuohon, kuinka dramaattisesti muuttaa: Se todellakin muuttaa. Nämä ponnet ovat aivan
erinomaisia. Oikeastaan yhdyn tässä opposition kritiikkiin siinä mielessä, että nämähän
olisi voinut prosessissa aikanaan sisälle luoda, mutta nämä hyvät asiat syntyvät hiljakseen
hyvän keskustelun kautta, ja olemme tähän nyt päätyneet, ja asia on käsillä. Eli täällä edus-
taja Turunen esitti hyvät ponnet, ja kannatan niitä lämpimästi tähän mukaan eli muutosta
tähän kakkoskohtaan eli toteutumistavan osalta mutta sitten myös sitä, että me otimme mu-
kaan tähän lainsäädäntöön ja tutkimme tämän listaamattomien yritysten osuuden. Kum-
matkin muutokset ovat erinomaisia.

Täällä aikaisemmin myös Harri Jaskari on esittänyt lausuman ennakonpidätyksestä ja
sen suunnasta. Ennakonpidätys puree paljon paremmin kuin lähdeveropohja, ja löydetään
sieltä hallintarekisterin takaa näitä suomalaisia sijoittajia, jotka todennäköisimmin myös
asuvat Suomessa. Malli toimii silloinkin, kun yhtiö on valinnut suomalaisen arvopaperi-
keskuksen, piilottautuu suomalaisen hallintarekisterin taakse, ja silloin, kun pörssiyhtiö
valitsee ulkomaisen arvopaperikeskuksen EU-asetukseen tulevan oikeuden myötä. Vero
pidätetään pörssiyhtiön osingonmaksuhetkellä. Selkeä asia.

Kaikkinensa tähän probleemaan: Meillä on Suomessa hieno järjestelmä, hyvä järjestel-
mä, ja Suomen pörssin omistuksen yleisöjulkisuusjärjestelmä on kansainvälisesti poik-
keuksellinen. Pohdin tuota, kun keskusteltiin siitä, mihinkä suuntaan on EU menossa ja mi-
hinkä Suomi. Suomihan itse pyrki näillä omilla toimillaan ja edustaja Essayahin mukana
siihen, että EU olisi mennyt Suomen suuntaan. Saatiin kumminkin poikkeus Suomessa si-
joitettaville pörssiosakkeille ja pörssiyhtiöiden toiminnalle, niin että meillä on oma, avoin
järjestelmä Suomessa.

EU:ssa on hyvin tiukka yksityisyydensuoja, ja myös se, että siellä on oikeastaan ainoas-
taan tämä liputusjärjestelmä: jos osakkeiden osuus muuttuu 5 prosenttia suuntaan tai toi-
seen, niin silloin vaaditaan säädöksiä. Mutta tämän vuoden alusta on tullut voimaan tämä
veroviranomaisten automaattinen tietojenvaihto, joka on merkittävästi parantunut tämän
vuoden alusta lukien. Sillä saadaan tietoa myös hallintarekisterin takaa.

Tässä aika paljon puhuttiin rikollisesta toiminnasta ja siihen liittyvästä harmaasta talou-
desta. Se on todellakin rikoksien takana. 55 maata on jo allekirjoittanut tämän verosopi-
muksen. Mutta sitten tämä rikollinen toiminta: meillä on tälläkin hetkellä, edelleen, niin,
että viranomaisten tietojensaanti ulkomailla perustuu nykyisinkin kansainvälisiin sopi-
muksiin, EU:n sääntelyyn ja oikeusapupyyntöihin, niin että löydetään tietoja kyllä sitä
kautta, mutta se on työläämpää, kuten on todettu. Lisäksi on tämä PEP-järjestelmä meillä
menossa ja sitten rahanpesulainsäädäntö, millä tähän keinotteluun ja näihin opposition
mainitsemiin erilaisiin rikollisiin toimintoihin voidaan vaikuttaa. EU on siinä kehittynyt tä-
män vuoden aikana, se on todettava. 

Tähän hallintarekisterin yleisöjulkisuuteen: Se on ehkä probleemallisempaa, niin kuin
tuossa aikaisemminkin totesin, että siellä on vahva yksityisyydensuoja. Sen eteen meidän
28



Pöytäkirjan asiakohta PTK 54/2017 vp
täytyy myös tehdä vahvasti töitä, ja sen takia nämä ponnet ovat olemassa, että myös tähän
paneudutaan ja laitetaan hallitus työskentelemään.

Tässä on kysytty siitä, kuinka vahva ponsi voi olla. Sehän on eduskunnan osoitus halli-
tukselle, että teette näin. Siinä täytyy olla kovat perustelut hallituksella, jos ei niin toimita
kuin eduskunta on edellyttänyt. [Kaj Turunen: Juuri näin!] Siinä on kova selvitys ja selitys,
jos hallitus ei mene siihen suuntaan, mitä eduskunta on edellyttänyt, ja senhän takia näitä
tehdään. Tämä on vähän erilainen ponsi kuin kunnan hallinnossa. Älkää verratko siihen. Se
on vähän kuin toivomusponsi, jos kunnanvaltuustossa asetetaan ponsi. Tämä on toisenlai-
nen foorumi, missä me nyt olemme, ja puhumme samalla nimellä olevasta asiasta. [Kaj Tu-
runen: Hyvä puhe, asiantunteva!]

17.40 Johanna Ojala-Niemelä sd: Arvoisa puhemies! Viime viikolla tätä hallintarekiste-
riä vietiin eteenpäin illan viimeisinä tunteina. Ilolla kyllä tervehdin sitä ratkaisua, että asia
saatiin näin päivänvaloon. Tämä keskustelu on osoittautunut hyödylliseksi varmasti myös
kansalaisten näkökulmasta.

Tällä esityksellä sallitaan suomalaisille ulkomaisten hallintarekisterien käyttö. Niin kuin
asiantuntijoilta ja viranomaisilta on kuultu, tämä ratkaisu ei turvaa osakeomistusten riittä-
vää yleisöjulkisuutta tai tiedonsaantia. Oli kyllä havaittava, että edeltävällä puhujalla,
edustaja Pirttilahdella, oli jäänyt kotiläksyt tekemättä. Nimittäin poliisin lausunnosta on
suoraan luettavissa: "Arvioinnin kohteena oleva esitys sisältää nykymuodossaan perustel-
lun vaaran siitä, että ehdotettu mahdollisuus moniportaiseen ja hajautettuun säilytykseen
avaa rikoksentekijöille nykyistä turvatumpia kanavia esimerkiksi laajamittaiseen rahanpe-
suun ja rikoshyödyn piilottamiseen." Eli eivät nämä asiat ja nämä huolet ihan opposition
omia keksintöjä ole.

Kysymys on siitä, haluammeko huolehtia omistamisen julkisuudesta ja verottajan tie-
donsaannista. Kysymys ei ole siitä, että EU pakottaisi meidät hallintarekistereihin tai että
emme voi säätää ulkomaita koskevia lakeja. Viime kuussa hyväksyttiin osakkaiden oi-
keuksia koskeva direktiivimuutos, jolla annettiin yhtiöille oikeus tunnistaa kaikki osak-
kaansa, myös hallintarekisterin takana piilottelevat. Ja direktiivi kyllä tukee pyrkimyksiä
läpinäkyvyyden lisäämiseksi, kun sitten meillä Suomessa tämän hallintarekisterin myötä
mennään päinvastaiseen suuntaan ja, kuten edustaja Pietikäinen on tänään parlamentissa
todennut, meillä kavennetaan näitä tiedonsaannin mahdollisuuksia. Sen vuoksi olen edel-
leen tämänkin keskustelun jälkeen sitä mieltä, että paras tapa ja ratkaisu olisi ollut, että
tämä esitys olisi vedetty pois ja valmisteltu uudelleen.

17.42 Sami Savio ps: Arvoisa puhemies! On erittäin tärkeää, että tähän talousvaliokun-
nan mietintöön sisältyvien kolmen lausumaehdotuksen pääasiallinen sisältö ja henki toteu-
tuvat mahdollisimman tehokkaasti ja nopeasti. Siten veronkierron edellytyksiä saadaan til-
kittyä. Tässä mietinnön ensimmäisessä lausumaehdotuksessa mainittu lähdeveroprosentti
on nyt täsmentymässä ennakonpidätykseksi ja sen arvo tarkentumassa 50 prosentiksi, mil-
lä turvataan rehellisten veronmaksajien etu. Nimenomaan tämä korkea ennakonpidätys-
prosentti on se uhka, joka muodostaa korkean esteen veronkierrolle. Rehelliset omistajat
selviävät jatkossakin normaalilla osinkoverolla.

Kuten edustaja Elo totesi, automaattisen tietojenvaihdon laajenemisen myötä osakkei-
den säilyttäjän tulee tuntea ja tunnistaa asiakkaansa. Säilyttäjällä on tällöin tieto asiakkaan
verotuksellisesta asuinvaltiosta, ja juuri siihen lausumaehdotuksen mukainen 50 prosentin
29



Pöytäkirjan asiakohta PTK 54/2017 vp
ennakonpidätys perustuu. Vastaava toteutus lähdeveroa käyttäen olisi ongelmallinen, kos-
ka se kohdistuisi ennen kaikkea ulkomaisiin omistajiin ja aiheuttaisi ongelmia lähdeveron
palautusten osalta. Näin ollen lausumaehdotuksen mukainen toteutustapa on huomattavas-
ti järkevämpi, mutta silti se toteuttaa talousvaliokunnan mietinnön hengen erittäin hyvin.

Edustaja Turusen tänään esittämät kaksi lausumaa parantavat edelleen omistustietojen
julkisen saatavuuden edellytyksiä sekä estävät verokeinottelun suomalaisen listaamatto-
man osakeyhtiön liittämisellä ulkomaiseen arvo-osuusjärjestelmään. Varsinkin tämä lis-
taamattomia yhtiöitä koskeva lausuma on verotuksen yhdenvertaisuuden kannalta hyvin
merkittävä ja tukkii julkisessa keskustelussa esiin nousseita porsaanreikäepäilyjä. Tätähän
oppositiokin on tänään täällä kilvan kiitellyt.

Näiden muutosten ja tarkennusten myötä ulkomaisen hallintarekisterin käyttö suoma-
laisten osakeyhtiöiden osakkeiden säilyttämiseksi muuttuu aiempaakin epätodennäköi-
semmäksi ja kannattamattomammaksi, kun omistaja on Suomessa verovelvollinen.

17.45 Jari Myllykoski vas: Arvoisa herra puhemies! Mielenkiintoista keskustelua ja vä-
rikästä keskustelua. Oikein täytyy sanoa, että ei ole kyllä tullut mieleenkään nukahtaa, kyl-
lä sanan peistä on sen verran vilkkaasti heilutettu.

Nyt ihan ensimmäiseksi haluan todeta, että toivotaan, että tästä kunnialla selvitään, sillä
kyllä näitten ponsien muuttamisen yhteydessä saattaa olla nyt sellainen ristiriita, että puhe-
mies joutuu pohtimaan, onko Turusen 1. lausumaehdotus esityksen ja mietinnön kanssa
ristiriidassa, kun listautumattomia yhtiöitä ei ole siis suljettu pois esityksessä. Onko nyt
käynytkin näin ikävästi, että tässä kohtaa 1. lausuma on ristiriidassa sen kanssa, missä nyt
halutaan listautumattomat pois, kun se on edelleen esityksessä mukana, niin että niitä ei ole
suljettu pois? Mutta tämä varmaan sitten... [Kaj Turunen: Ei kun se on eri laissa, osakeyh-
tiölaissa voidaan tehdä se!] — No, kunhan nyt toin esille, että tässä tämmöinen pieni ter-
mistönäkemys on. [Kaj Turunen: Jos olisit kysynyt minulta, niin olisin aikaisemmin voi-
nut tähän kommentoida!]

Kuitenkin voidaan todeta, kun näitä tietoja on annettu, kuinka velvoittavaa se on. Edel-
lytetään, tai kerrotaan meille täällä, että on pakko antaa tietoja, näillä pankkiiriliikkeillä on
oikeus saada niitä tietoja. Ne ovat kaksi ihan eri asiaa, ja minua kiinnostaa se yksi perusta-
vaa laatua oleva seikka, kun en tunne tätä direktiiviä niin perusteellisesti, [Mauri Pekkari-
nen: Asetusta!] — anteeksi, asetusta — että mitä jos tätä ei noudateta. Minkälaisia sankti-
oita siinä kohtaa on näillä toimijoilla? Sen kysymyksen toivottavasti valiokunnan puheen-
johtaja osaa minulle paremmin kertoa.

17.47 Li Andersson vas: Arvoisa puhemies! Se, mikä tässä keskustelussa edelleen häm-
mentää, on ne ristiriitaiset viestit, mitä tulee hallituksen suunnasta, jotka eivät lisää luotta-
musta siihen, että tässä tosiaankin päädyttäisiin sellaiseen ratkaisuun, joka myöskin tyy-
dyttäisi oppositiota ja jonka kautta puututtaisiin kaikkiin niihin ongelmiin, jotka tähän liit-
tyvät. Yksi hallituspuolue haluaa antaa kuvaa siitä, että tähän esitykseen ei sisälly min-
käänlaisia ongelmia, koska ei liity minkäänlaisia ongelmia siihen, että omistajat käyttävät
hallintarekisteriä osakeomistusten hallinnoimiseksi. Toinen hallituspuolue taas on tehnyt
kovasti työtä saadakseen luotua sellaisia lausumaesityksiä, joilla nimenomaisesti halutaan
puuttua epäkohtiin, jotka liittyvät hallintarekisterin käytön helpottamiseen, eli selvästi nä-
kee, että tähän liittyy epäkohtia ja mahdollisia riskejä, joihin pitää puuttua. 
30



Pöytäkirjan asiakohta PTK 54/2017 vp
Toinen ristiriita on se, että vastuussa oleva ministeri tässä sanoo, että kaikki on tehty,
mikä on voitavissa. Siitä huolimatta meillä on nyt täällä pitkä liuta erinäisiä lausumia, jot-
ka velvoittaisivat hallitusta valmistelemaan aika paljonkin lakiesityksiä, joiden kautta sit-
ten puututtaisiin osakeomistusten avoimuuteen ja esimerkiksi siihen, että suoraan jätettäi-
siin pois listaamattomia yhtiöitä tämän järjestelmän piiristä, mikä siis tosiaankin edelleen
sisältyy tähän esitykseen. Nämä ristiriidat eivät herätä minussa luottamusta sen suhteen,
että tämä kokonaisuus olisi hallituksen hanskassa. 

Edelleen esitän kysymyksen: miksi meillä ei ole täällä esityksiä näistä korjaavista toi-
menpiteistä? [Kaj Turunen: Kyllä ne tulee!] Miksi täällä ei ole esitystä ennakonpidätykses-
tä, julkisesta reaaliaikaisesta omistajarekisteristä, miksi ei ole esitystä suomalaisten vel-
voittamisesta suoraan omistukseen tai näiden listaamattomien yhtiöiden pois jättämiseen,
kun hallituksella on ollut vuosi [Puhemies koputtaa] aikaa valmistella juurikin näitä esityk-
siä?

17.49 Mauri Pekkarinen kesk: Arvoisa puhemies! Annan jälleen käyttäytymisselityk-
sen, miksi olen täällä äänessä. Kun joskus aikaisemmin keskusteltiin energiasta, eräästä
energiaan liittyvästä tärkeästä uudistushankkeesta, olin ollut sen valmistelussa mukana ai-
kaisemmin, käytin siitä syystä puheenvuoron. Tämä asia oli viime vaalikaudella, niin kuin
täällä edustaja Harakka viimeksi tänä päivänä kertoi, silloisen talousvaliokunnan käsitte-
lyssä, ja olin itse kirjoittamassa suorastaan sitä lausuntoa, minkä silloinen talousvaliokunta
antoi, ja se lausunto meni EU-ministerivaliokuntaan, josta EU-ministerivaliokunnan kanta
oli se viesti ja terveinen, jolla Suomen ministerit neuvottelivat Brysselissä. Ylipäänsä, kun
ministeri antaa jonkun esityksen, EU-säädöstöön kuuluvan esityksen, se on ministerin esi-
tys mutta viime kädessä koko se kaikki muukin hallitus, valtioneuvosto, kantaa siitä vas-
tuun, koska se esitys tänne tullessaan on valtioneuvoston esitys eikä yksittäisen ministerin
esitys.

Yksi yksityiskohta liittyy listaamattomiin yrityksiin. On varmaan ihan hyvä, että tällai-
nen ponsi tässä nyt sitten huomenna hyväksyttäisiin. Mutta sitä mahdollisuutta, mikä por-
saanreikä siinä tukitaan, kuvaisin suurin piirtein sillä tavalla, että todennäköisyys, että suo-
malainen yritys, listaamaton yritys, menisi Ranskaan ja lähtisi siellä sikäläiseen arvopape-
rikeskukseen ja lähtisi hakemaan listaamattomalle yritykselle sieltä Ranskasta rahaa sikä-
läisessä arvopaperijärjestelmässä, se todennäköisyys, että suomalainen listaamaton niin te-
kisi, on yhtä pieni kuin että M. Pekkarisesta tulisi joku päivä Yhdysvaltain presidentti. Suu-
rin piirtein samaa luokkaa se kaiken kaikkinensa on. [Harri Jaskari: Se taas on aika
todennäköistä!] Ei nyt kovin suuri kuitenkaan ole tuo todennäköisyys.

Arvoisa puhemies! Lueskelin viikonlopun aikaan yhteenvetoa siitä, mitä lehdistössä
kerrottiin hallintarekisteristä — huomaatte, ei sillä otsikolla olevasta asiasta, mikä on nyt
käsittelyn pohjana, vaan siitä, mitä kirjoitettiin hallintarekisteristä. Monet arvovaltaisetkin
lehdet päätoimittajaa myöten kirjoittivat, kuinka eduskunta on tekemässä nyt hallituspuo-
lueiden toimesta huonon ratkaisun, joka on toista suuntaa edustava kuin on se suunta, mi-
hinkä EU:ssa ollaan menossa, tai että Suomessa ollaan ottamassa hallintarekisteri käyt-
töön. Eilen aamulla Yleisradiossa, jota ei saa arvostella enkä arvostele, en tietystikään, vä-
litettiin samaa viestiä, hyökättiin nyt tässä nimeltä mainitsemattoman puolueen kimppuun
ja kerrottiin, kuinka se teki takinkäännöksen vastustaessaan vielä vuonna 2015 tätä esitys-
tä ja nyt sitten kannattaa tätä esitystä. 
31



Pöytäkirjan asiakohta PTK 54/2017 vp
Mitä yritän tällä sanoa? Kyllä, jos ei muuta eduskunnan varapuhemiehen tehtävänä ole,
niin on ainakin se, että yrittää kertoa edes ne faktat istunnossakin esille, mitkä tähän asiaan
liittyvät. Se fakta on nyt vain se, että tämä esitys ei ole sama kuin silloisen ministeri Stub-
bin allekirjoittamana tänne tullut hallituksen yhteinen esitys, ei ole. [Johanna Ojala-Nie-
melä: Kuka on väittänyt?] — Vielä edellisen viikon istunnossa täällä suurin piirtein siltä il-
mansuunnalta väitettiin, että hallintarekisteri on tulossa Suomeen. Ei ole tulossa, ei ole tu-
lossa. Edes tämän uuden esityksen, jota nyt käsitellään, nimessä ei puhuta mistään hallin-
tarekisteristä. Sellainen ei Suomeen tule. 

Suomalaisen yrityksen Suomessa liikkeelle laskemat osakkeet on kirjattava suomalai-
seen arvo-osuusjärjestelmään henkilökohtaiselle, ei yksilöeritellylle vaan henkilökohtai-
selle, arvo-osuustilille. Siinä on muuten käsite-ero, yksilöeritelty ja henkilökohtainen arvo-
osuustili. Yksilöeritelty voi pitää sisällään, esimerkiksi englantilainen Barclays voi omis-
taa vaikka tuhannen osakkeenomistajan osakkeita ja kuitenkin brittiläisessä arvo-osuushal-
lintarekisterissä ne on kaikki kirjattu Barclaysin nimeen eikä ollenkaan yksittäisten tuhan-
nen omistajan nimeen ja niin poispäin. Suomeen ei tule hallintarekisteriä. Se on fakta, jon-
ka tässä salissa nyt varsinkin ne edustajat, te, arvoisat edustajat, jotka olette täällä paikalla,
kaikki tämän tiedätte, ettekä kukaan teistä tällä hetkellä tätä väitä. Mutta tässä salissakin
vielä muutama aika sitten puhuttiin siihen tapaan, että ikään kuin hallintarekisteri tulisi nyt
Suomeen.

Toinen väite, mikä kerta toisensa jälkeen tulee: no niin, sitten nyt se, meneekö Euroopan
unioni toiseen suuntaan. Euroopan unioni säätämällä tällaisesta asetuksesta menee vää-
rään suuntaan. Jos me olisimme saaneet edellisen vaalikauden talousvaliokunnan ja, ym-
märrän näin, koko eduskunnan tämänhetkisenkin asenne- ja mielipideilmaston valossa teh-
dä ratkaisut koko Euroopan unionissa, emme tämmöistä asetusta olisi säätäneet vaan oli-
simme säätäneet kutakuinkin sellaisen järjestelmän kuin meillä Suomessa on. Mutta emme
me nyt vaan mitään voi sille, että se asetus tuli 2014 voimaan. 

Edustaja Andersson, olette oikeassa, että siinä asetuksessa on Suomi-poikkeus. Mutta se
Suomi-poikkeus koskee sitä, että Suomen ei tarvitse Suomessa ottaa käyttöön hallintare-
kisteriä. Mutta edustaja Andersson, te ette ole kyennyt täällä minun mielestäni kertomaan,
millä tavalla te voitte perustella, että se Suomi-poikkeus koskisi myöskin sitä, että suoma-
lainen yritys ei voisi laskea liikkeelle muun Euroopan maan, vaikkapa Ranskan, järjestel-
mässä osakkeita ja siellä asiat hoitaa sikäläisen lainsäädännön mukaisessa järjestelmässä ja
sikäläisessä arvopaperikeskuksessa ja sikäläisen hallintarekisterin kautta. Me emme vali-
tettavasti — valitettavasti ja valitettavasti — voi kieltää sitä, etteikö suomalainen yritys
voisi mennä ulkomaille. Itse asiassa koko tämän asetuksen toinen tärkeä tukijalka onkin
tässä — se huono tukijalka, mutta se nyt vaan säädettiin — eikä siellä ole sellaista poik-
keusta. 

Sivumennen sanoen: Jos tämä Suomi-poikkeus koskisi myös kieltoa mennä ulkomaille,
kysyn: mitä tästä asetuksesta Suomeen jäisi jäljelle? Ei mitään. Koko asetusta ja mitään sii-
tä ei sen jälkeen Suomessa itse asiassa tarvitsisi hyväksyäkään, koska nämä ovat ne kaksi
olennaista asiaa. Sen toimivaltaisen viranomaisen määrittely, mistä laki puhuu, on kolmas
asia, mutta mihin sitä toimivaltaista viranomaista tarvittaisiin sen jälkeen jos Suomeen ei
otettaisi käyttöön ollenkaan tätä Euroopan unionin asetusta tästä asiasta? Näin kuvaisin tä-
män.

Kun olin epävarma vielä joitakin aikoja sitten, että onko niin, että koskeeko sittenkin
tämä Suomi-poikkeama myös suomalaisten yritysten menoa ulkomaille, luin alan kuuden
32



Pöytäkirjan asiakohta PTK 54/2017 vp
johtavan yliopistojuristin lausunnot tästä asiasta: yksikään heistä ei ollut sitä mieltä, että
Suomi-poikkeus koskee mahdollisuutta kieltää suomalaisten yritysten maailmalle menon
ja suomalaisten kansalaisten omistuksen niissä suomalaisissa yrityksissä, jotka ovat tuon-
ne maailmalle menneet. Nyt toivonkin, ja oikeastaan hyvän lainsäädännön pelisääntöjen
kannalta olisi erittäin arvokasta, että se tuotaisiin esiin, jos täällä on edustajia, jotka voivat
tukeutua johonkin juridiseen dokumenttiin, joka sanoo, että "kyllä vain, voidaan kieltää".
Minä luin myöskin oikeusministeriön lausunnon tästä asiasta erittäin tarkkaan, eikä se-
kään tulkitse niin, että Suomi-poikkeus koskisi suomalaisten yritysten ja suomalaisten si-
joittajien menemistä maailmalle.

Arvoisa puhemies! Vähän poikkeuksellisesti todellakin halusin nämä seikat tuoda esille. 
Mitä vielä tulee nyt sitten siihen, mikä meno Euroopassa on: Täällä on erinomaisesti

monessa puheenvuorossa tuotu esille tämä tietojenvaihtojärjestely, joka lähti muuten
OECD:stä liikkeelle ja jonka Euroopan unioni osaltaan on kuitannut ja joka nyt taitaa olla
55 tai 56 maassa. Tämän vuoden 2017 lopulla ensimmäisen kerran Suomen verottaja saa
kaikista Euroopan unionin maista paitsi Itävallasta — Itävalta ei ole järjestelmässä vielä
mukana — tiedot niistä suomalaisista yrityksistä ulkomailla, jotka ovat maksaneet osinkoa
Suomessa asuvalle kansalaiselle. Ihan tasan tarkasti määritellen se menee tällä tavalla. Ja
vaikkapa Ranskassa se menee sillä tavalla, että vaikkapa esimerkiksi Lyon Credit Bankilta
suomalainen yritys saa tietoon, ketkä ovat ne kansalaiset, jotka omistavat jotain suomalais-
ta yritystä siellä vaikkapa nyt Ranskassa, ja tämän yrityksen kautta tiedot menevät Rans-
kan viranomaisille ja Ranskan viranomaisten kautta tulevat Suomen verottajalle. Kaiketi
näin tämä asioiden kulku taitaa kulkea. 

Kun tämä on uusi järjestelmä ja tähän voi liittyä näitä aukkoja, niin siltä varalta, että se ei
välttämättä ole niin hirveän vedenpitävä tässä alkuvaiheessa — ja yhdellä kertaa kuittaan
— on hyvä, että nämä erilaiset ponnet täällä nyt hyväksytään, koska ne kertovat siitä sa-
masta tahtotilasta: Suomi — ensin oli ajatus, että tällä lähdeverolla tai nyt sitten tällä en-
nakkoperintäjärjestelyllä — kuitenkin tarttuu niihin, jotka eivät ole rehellisiä ja kerro, että
minä omistan tuossa tai tuossa maassa yritystä, josta saan osinkoa näin ja näin paljon tai
myyntivoittoja näin ja näin paljon. Siltä varalta, että tällaisia ei niin hirveän rehellisiä on ja
että tämä tietojenvaihtojärjestelmä ei toimi, on hyvä, että nämä ponnet ovat olemassa.

18.00 Li Andersson vas: Arvoisa puhemies! Vastaan suoraan edustaja, puhemies Pekka-
risen pitämään puheenvuoroon. Se ratkaisumalli, mitä oppositio on ajanut tässä, ei ole sel-
lainen, missä estettäisiin yrityksiä laskemasta liikkeelle arvopapereita ulkomaille, emme-
kä me ole myöskään asettaneet sellaista lainsäädäntöä, joka jollain tavalla velvoittaisi ul-
komaalaisia viranomaisia ryhtymään tietyntyyppisiin lainsäädäntötoimiin. Se on tietenkin
mahdotonta.

Ne ratkaisut, joiden puolesta oppositio tässä on puhunut, ovat ensinnäkin sellaisia mal-
leja, joissa velvoitetaan suomalaisia sijoittajia omistamaan suoraan esimerkiksi sanktion
uhalla myöskin silloin, kun käytetään ulkomailla sijaitsevia arvopaperikeskuksia. Toiseksi
olemme myöskin peräänkuuluttaneet ratkaisuja, joilla velvoitetaan suomalaisia yrityksiä
— huom., velvoitetaan — tunnistamaan kaikki omistajansa suoraan. Esimerkiksi Norja on
tulkinnut juuri tätä EU-asetuksen poikkeusta sellaisella tavalla, että on ulotettu tämä suo-
ran omistamisen malli myöskin ulkomailla sijaitseviin arvopaperikeskuksiin norjalaisten
omistajien ja yritysten osalta. Sen lisäksi oppositio on myöskin peräänkuuluttanut reaaliai-
kaista ja julkista omistajarekisteriä siitä syystä, että tämä automaattinen verotietojen vaih-
33



Pöytäkirjan asiakohta PTK 54/2017 vp
to veroviranomaisten välillä ei vielä takaa omistusten yleisöjulkisuutta, mikä on tämä toi-
nen iso huolenaihe, joka liittyy tähän hallituksen esitykseen.

18.01 Kaj Turunen ps: Arvoisa puhemies! Viitaten puhemies Pekkarisen, jolla oli todel-
la hyvä puhe, puheeseen siitä, kuinka paljon oikeasti tiedetään tästä asiasta, mistä keskus-
tellaan: kun tässä salissa vähän aikaa sitten puhuttiin jotain sellaista, jota ei ole edes esitet-
ty, niin kuinka tämän salin ulkopuolella tästä asiasta tiedetään?

Kuvaavaa minun mielestäni on seuraava: Eilen illalla minä olin Savonlinnan kaupungin-
valtuuston kokouksessa, joka oli sen valtuuston viimeinen kokous ja jossa sitten vähän är-
henneltiin. Ottamatta esille ajanpuutteen vuoksi, miksi ärhenneltiin, siellä puhui vasem-
mistoliiton pitkäaikainen valtuutettu, joka jää nyt pois valtuustosta, kymmeniä vuosia ollut
politiikassa, kymmeniä vuosia ollut valtuutettuna. Koska valtuustosali on julkinen tila, niin
voin kertoa tämän. Hän puhui Sipilän hallituksen kaatamisesta mutta lisäsi siihen vielä, että
kun niitä omistuksiakin piilotetaan sinne hallintolain taakse. Minä istuin siinä etupenkissä
ja kysyin, että anteeksi, minkä lain taakse? Hallintolain, hän vastasi voimakkaasti. [Li An-
derssonin välihuuto]

Tämä on esimerkki, tämä kertoo oikeasti siitä, miten tämä asia on sisäistetty. Kyllä mi-
nullakin on tässä mennyt useita kuukausia, ennen kuin tietää, mistä on kysymys. Tämä ei
ole yksinkertainen asia. Se voidaan otsikoida helposti, sanoa jollakin kahdella kolmella sa-
nalla, mutta näinhän tämä asia ei kuitenkaan ole.

Tämän arvopaperikeskuksen yksi tämmöisistä tärkeimmistä elementeistä, miksi tämä
asetus on tehtykin: tämä on tehty EU:ssa sen vuoksi, että yrityksille annetaan oikeus valita
arvopaperikeskus. Tämä on komission ajatus ollut tässä.

Haluaisin ottaa tässä esille kaksi asiaa oikeastaan. Toinen on tämä kirjeenvaihto komis-
sion kanssa, ja toinen asia on sitten nämä lausunnot.

Niin kuin minä tässä aiemmin päivällä kyllä sanoin jo, minä olen katsonut tähän halli-
tuksen esitykseen annetut lausunnot erittäin tarkasti, jokaista pienintä pilkkua myöten, ja
etsinyt sieltä vain yhtä asiaa: että minä saisin jostakin lausunnosta juridisen selkänojan sil-
le, että ei tarvitsisi tätä hallituksen esitystä hyväksyä. Minä olen vuoden istunut tämän
asian päällä ja etsinyt sitä. Mutta valitettavasti se on niin kuin puhemies Pekkarinen sanoi:
sitä ei ole löytynyt, ei oikeusministeriön lausunnoista, [Li Anderssonin välihuuto] ei polii-
sin, ei syyttäjän. Ja tämä on muodostunut ongelmaksi.

Jossain vaiheessa sitten tartuin siihen, että okei, tämä täytyy nyt sitten selvittää komis-
siosta. Olen käynyt kirjeenvaihtoa komission kanssa. Kysymykset, mitä olen esittänyt ko-
missiolle: Edellyttääkö tämä asetus, arvopaperikeskusasetus, suomalaiselta lainsäädännöl-
tä jotakin? Kieltääkö se jotakin? Komissio on vastannut käytännössä, että he eivät sano si-
tä, miten Suomen täytyy lainsäädäntö tehdä. Ja olen tulkinnut sen vastauksen niin, että jos
komissio sanoo, ettei se sanele, miten Suomessa lainsäädäntö tehdään, me voimme tehdä
sen sitten, miten haluamme. Tämä on ollut minun tulkintani.

Ja myös komission vastauksessa on se, että lopullisen ratkaisun tekee EU-tuomioistuin.
Minulla on ollut valmiutta myös katsoa lopputulos EU-tuomioistuimesta. Mutta sen katso-
minen EU-tuomioistuimessa käytännössä olisi tarkoittanut sitä, että Suomessa yksi ainut
arvopaperikeskus, joka täällä toimii, ei käytännössä olisi saanut toimilupaa. Tähän sakko-
menettelyyn henkilökohtaisesti en niinkään usko. Se voi olla mahdollista, mutta se sakko-
prosessi on kyllä kuitenkin pitkä. Mutta täytyy muistaa, että asetus tuli voimaan jo 2014 ja
me elämme vuotta 2017. Tämä sakkomenettelykin olisi ollut täysin mahdollista.
34



Pöytäkirjan asiakohta PTK 54/2017 vp
Edustaja Andersson tässä sanoi, että me voisimme tehdä lainsäädäntöä siten, että me ra-
joitamme suomalaisten sijoittajien käyttäytymistä ulkomailla. Minä olen yrittänyt tätä va-
laista kansanomaisella esimerkillä tähän alkoholinlainsäädäntöön viitaten, mutta totuus on
kuitenkin se, että me emme voi suomalaisella lainsäädännöllä myöskään sijoittajia säädel-
lä, jos he toimivat siinä maassa, jossain toisessa maassa, sen toisen maan lain mukaan. Em-
mekä pysty kyllä yrityksiäkään säätelemään esimerkiksi kieltämällä suomalaisia yrityksiä
käyttämästä tietynlaista arvopaperikeskusta, kun tämä asetus lähtee nimenomaan siitä, että
yrityksillä on oikeus valita arvopaperikeskuksensa.

Ja ihan lopuksi vielä tähän Norjaan: Minä sain Norjan lausunnon, miten Norja aikoo me-
netellä. Heillähän on samanlainen systeemi kuin mikä meillä on nyt tässä. Olennainen ero
Suomella ja Norjalla on EU-jäsenyys. Ja minä olen tämän aikaisemmin sanonut, että Nor-
jaa ei koske pakottava EU-lainsäädäntö, koska he eivät ole jäseniä. EU-asetukset eivät pa-
kota Norjaa. Ja sitten, kun tämän sanoin kerran tässä salissa, niin sieltä takaa kuului sem-
moinen, että joo joo, mutta Norjahan on Eta-jäsen. Mutta Eta-jäsenyys perustuu taas sopi-
muksiin. Heillä on tältä osin omat Eta-sopimuksensa, mutta se ei ole määräävää, kansalli-
sen lainsäädännön yli menevää asetussääntelyä, joka tulee EU:sta. EU-jäsenyys on se ero,
mikä on Suomen ja Norjan välinen ero. — Ugh.

18.08 Li Andersson vas (vastauspuheenvuoro): Arvoisa puhemies! Minun täytyy sanoa,
että tämä edustaja Turusen käyttämä esimerkki vasemmistoliiton paikallisaktiivin lausun-
nosta oli kyllä ala-arvoisin kommentti tämän koko keskustelun aikana. Voin luetella ties
kuinka monta esimerkkiä perussuomalaisten eri kunnissa toimivien kunnallisjärjestöjen tai
valtuutettujen erinäisistä lausunnoista eri asioihin, jotka eivät pidä lainkaan paikkaansa,
mutta en tosiaankaan koe sitä minun asiakseni tässä salissa tai tällaisen käsittelyn yhtey-
dessä tehdä enkä koe sitä ylipäätään asialliseksi. [Kaj Turusen välihuuto]

Mitä tulee edustaja Turusen kommenttiin siitä, että juridisesti mitään ei ole tehtävissä,
niin sehän on mielenkiintoista ottaen huomioon, että se, [Kaj Turusen välihuuto] mitä me
toivomme, että te juridisesti tässä tekisitte, on lakiesityksiä, mitä te ette ole tehneet siitä
huolimatta, että teillä on ollut vuosi aikaa niitä tehdä. [Kaj Turusen välihuuto] Te olisitte
voineet tuoda niitä ratkaisumalleja, joita olette tuonut nyt lausumien muodossa tänne laki-
esityksenä käsiteltäväksi. [Puhemies koputtaa] Ja taas kerran tuli tämä sama ristiriita, että
yhtäältä sanotaan, että tehdään, ja toisaalta, että ei voi.

Toinen varapuhemies Arto Satonen: Ja palaamme puhujalistaan.

18.10 Simon Elo ps: Arvoisa puhemies! Kiitän varapuhemies Pekkarista syvällä koke-
muksen rintaäänellä pidetystä puheenvuorosta. Olisitte voinut alussa sanoa, että antakaa,
kun kerron tämän asian alle kymmenessä minuutissa — niinhän se meni. Ja samoin kiitän,
totta kai, talousvaliokunnan puheenjohtaja Turusta hyvästä puheenvuorosta näin illan al-
kuhämärissä. Tosin en ole yhtä kaino kuin varapuhemies Pekkarinen. Totean, että se, mitä
hän sanoi viitaten nimenomaan perussuomalaisiin, että tämä hallituksen lakiesitys ei ole
sama kuin se, mitä Stubb esitti vuonna 2015, pitää paikkansa. Siksi me emme tietenkään
suhtaudu siihen samalla tavalla kuin suhtauduimme silloin Stubbin esitykseen. Tässä on
varsinkin näiden ponsien myötä paljon parempi esitys kuin silloin.

Ja kyllä minuakin häiritsee se, että varsin monessa yhteydessä kuulee sekä kansalaisilta
palautetta että jopa mediassa otsikoiden tasollakin, että hallitus hyväksyy hallintarekiste-
35



Pöytäkirjan asiakohta PTK 54/2017 vp
rin. Tämähän ei pidä paikkaansa. [Li Andersson: Pitää paikkansa!] Täytyy sanoa, että vaik-
ka nyt Yleisradiota ei ilmeisesti saa kritisoida, niin tätä se englanniksi sanottuna fake news,
virheellinen uutisointi, kansalaiskeskusteluun aiheuttaa. Tosin täytyy sanoa, että kokemuk-
sellani toriparlamenteista ei siellä hallintarekisteri ykkösasia ole, mutta kun oppositio riit-
tävästi lietsoo tätä tietämättömyyttä erityisesti, niin kyllähän siitä isokin kysymys voi tulla.

Mutta oleellista on tosiaan tehdä tiettäväksi se, että hallintarekisteriä ei Suomessa hy-
väksytä. Tehdään ehdot ja tietojen julkisuus niin koviksi, että tämä asia pysyy suomalais-
ten käsissä ja suomalaisten veronmaksajien puolella.

18.11 Arto Pirttilahti kesk: Arvoisa puhemies! Kiitän puhemies Pekkarista hyvästä pu-
heenvuorosta ja erittelystä. Ja kiitän myös siitä työstä puhemiehen osalta, että hän teki täs-
sä laajan selvitystyön, mikä on tässä esityksessä myös pohjana.

Tuossa kerkesi edustaja Myllykoski lähteä pois, mutta oli kysymys siitä, mitä se merkit-
see sitten, jos Suomi ei ota käyttöön tätä asetusta. Ensimmäinen asiahan meillä on se, että
meidän arvopaperikeskuksellamme ei ole toimilupaa. Meidän täytyy ensin ottaa uusi lain-
säädäntö voimaan, ja sen jälkeen arvopaperikeskus Euroclear Finlandin täytyy hakea toi-
milupaa. Siihen on nyt tarkalleen tänä päivänä laskettuna noin 3,5 kuukautta. Eli lokakuun
alkuun mennessä tulee olla lupa haettuna, ja tässä on vielä kesälomat välissä, ja menee var-
maan joku päivä, kun tämäkin lainsäädäntö vahvistuu. Jos ei tehdä mitään, meillä ei ole
Suomessa arvopaperikeskusta, suomeksi sanottuna.

Toinen asia on tietenkin, että kun asetusta ei oteta käyttöön Suomessa, tulee sanktiot. Ja
niistä edustaja Mölsä pitikin erittäin hyvän puheenvuoron.

18.13 Mauri Pekkarinen kesk: Arvoisa puhemies! Edustaja Anderssonille: Ensinnäkin
on hyvä, että täsmennätte sanomaanne niin, että ette väitä — niin kuin ainakin minä ym-
märsin teidän väittäneen — että Suomi voisi kieltää sen, että suomalainen yritys voisi men-
nä esimerkiksi Ranskaan ja suorittaa siellä annin ja operoida siellä sikäläisen arvopaperi-
keskuksen kanssa. Nyt ymmärsin niin, että te tulkitsette, että Suomi-poikkeus ei suinkaan
koske tätä — hyvä niin. Mutta sitten te sanotte, että laissa pitäisi säätää, että sen suomalai-
sen omistuksen, suomalaisen kansalaisen omistamisen vaikkapa nyt siellä Ranskassa, pi-
täisi olla suoraa omistusta ja että tuo Suomi-poikkeus koskisi tätä. Minä en löydä, eivätkä
nuo asiantuntijat löydä, mistään sellaista mainintaa, että tuo Suomi-poikkeus liioin koskisi
tätä. Ei siellä sellaista ole. Siellä asetuksessa sanotaan, että jokaisessa maassa pitää olla tar-
jolla yksilöeritelty ja yhteisöeritelty vaihtoehto. Ja yksilöeritellyn vaihtoehdon käsitesisäl-
tö ei ole sama kuin henkilökohtaisen arvo-osuustilin. Me emme löydä asetuksesta sellaista
kohtaa, joka sanoo, että suomalainen voi mennä esimerkiksi Ranskaan vain silloin, kun hän
siellä tekee sijoituksensa, joka näkyy ranskalaisella arvo-osuustilillä. Oikeastaan tekisikin
mieli vielä kysyä edustaja Anderssonilta, että oletteko sitä mieltä, ihan oikeasti, että me
voimme säätää, että suomalainen Ranskassa omistaessaan voi tehdä sen vain niin, että se
näkyy Ranskassa henkilökohtaisella arvo-osuustilillä, vaikka Ranskassa sellaista ei ole —
tai jos Saksassa sellaista ei tule, miten sen henkilökohtaisen arvo-osuustilin saa olemaan
esimerkiksi Saksassa, kun sikäläinen järjestelmä ei sellaista tunne.

18.15 Li Andersson vas: Arvoisa puhemies! Ensinnäkin liittyen niihin huomioihin, joita
tässä nyt on tuotu esille tämän toimilupa-ajankohdan osalta ja aikarajoitteisiin siltä osin:
Oppositio on myöskin esittänyt, että Suomen viranomaiset ja hallitus voisivat osoittaa tä-
36



Pöytäkirjan asiakohta PTK 54/2017 vp
män toimilupaviranomaisen ennen syyskuuta, ja tältä osin ei olisi tätä aikataulullista on-
gelmaa tai riskiä, ja muutoin tuoda sitten tämän kokonaisuuden valmisteltuna niin, että
myöskin nämä muut ratkaisumallit, joita tässä nyt ajetaan, tuotaisiin lakiesitysten muodos-
sa tähän.

Sitten, mitä tulee edustaja Pekkarisen esille nostamiin seikkoihin, niin se, miten tätä
poikkeusta tulkitaan — tämähän on tulkintakysymys. Tähän se kiteytyy: miten tämän ase-
tuksen poikkeama tulkitaan? Siis esimerkiksi tämän yksilöeritellyn tilin osalta, kuinka suo-
raa omistusta voidaan tulkita, mitä pitää sisällään? Kyllä meidän mielestämme Suomen
kannattaisi tässä pitää kiinni siitä mallista, mitä me olemme ajaneet — tai ainakin osa puo-
lueista täällä — myöskin sisäisesti, kun puhutaan näistä ulkomaalaisista arvopaperikes-
kuksista, niin että me tosiaankin velvoitamme suomalaisia omistamaan suoraan suomalais-
ten yritysten osakkeita ja sitten myöskin suomalaisia yrityksiä tunnistamaan suomalaiset
omistajansa suoraan. Tältä osin Norja — ja kyse ei ole siitä, onko Norja tämän asetuksen
lainsäädäntövallan piirissä samalla tavalla kuin Suomi, vaan juuri siitä, miten Norjassa on
tulkittu tämän poikkeuksen sisältö ja miten Suomi voisi siinä Norjasta ottaa mallia, jos me
haluamme säilyttää tämän mallin samankaltaisuuden siihen verrattuna.

Sitten, mitä tulee edustaja Elon kommentteihin, niin toteanpa vain, että perussuomalais-
ten kanta tähän esitykseen on siis muuttunut myöskin siitä, mitä se oli viime vuoden lop-
pupuolella, jolloin puhuttiin tismalleen samanlaisesta esityksestä [Puhemies koputtaa]
kuin mitä nyt on käsittelyssä, minkä lisäksi on faktaa, että jos tämä esitys menee läpi, niin
perussuomalaiset ovat sallineet hallintarekisterin käyttöä ulkomaalaisten arvopaperikes-
kusten kautta. Eli siltä osin ei ole mitään faktavirhettä.

18.17 Mauri Pekkarinen kesk (vastauspuheenvuoro): Arvoisa puhemies! Minä ihailen,
kun ihmisellä on oikein vahva tahto, niin kuin edustaja Anderssonilla on. Mutta mahtaako
se riittää? Jos on maa, jossa esimerkiksi ei ole lainkaan olemassa järjestelmää, jossa olisi
henkilökohtainen arvo-osuustilijärjestelmä, jos on arvopaperikeskus, joka ei tunne lain-
kaan henkilökohtaista arvo-osuustiliä, josta saadaan tarkka tieto, kuka omistaa, mitä omis-
taa, kuinka paljon ja niin pois päin, niin miten tämä voi kieltää sitten suomalaisen omista-
misen sellaisessa maassa? Käytännössäkö niin, että sellaisessa maassa suomalainen ei voi
lainkaan omistaa? Jos näin kiellettäisiin, minun ymmärtääkseni ja näitten asiantuntijoitten
mielestä se on yksiselitteisesti vastoin tuon asetuksen sisältöä.

18.18 Sami Savio ps: Arvoisa puhemies! Kuten edustaja Elo edellä, minäkin haluan kiit-
tää varapuhemies Pekkarista hänen aiemmin pitämästään melko pitkästä ja erinomaisesta
puheenvuorosta, jossa hän kuvasi todella hyvin ja laajasti tähän lakiesitykseen liittyviä yk-
sityiskohtia ja muun muassa EU:n asetuksen meille lainsäätäjille asettamia reunaehtoja ta-
lousvaliokunnassa viime kaudella hankkimansa kokemuksen turvin. Varsinkaan emme voi
puuttua täällä Suomen eduskunnassa muiden maiden lainsäädäntöön, vaikka sitäkin ilmei-
sesti täällä eräiden edustajien toimesta on haluttu tehtävän. [Li Anderssonin välihuuto]
Mielestäni keskustelu on kuitenkin tänään ollut yleisesti ottaen huomattavasti asiapitoi-
sempaa kuin vielä viime viikolla, joten kenties meidän kansanedustajien joukossa on op-
pimiskykyisiäkin yksilöitä.

Olisi toisaalta hyvin toivottavaa, että myös mediassa kansalaisille annettaisiin mahdol-
lisimman tasapuolinen ja totuudenmukainen kuva nyt käsiteltävänä olevasta asiasta, mikä
lienee vähimmäisvaatimus vastuulliselle medialle. Erityisen tärkeää olisi korjata semmoi-
37



Pöytäkirjan asiakohta PTK 54/2017 vp
nen kansalaisen mielessä edelleen kytevä harhaluulo, että Suomeen olisi nyt tulossa hallin-
tarekisteri. Kuten täällä on moneen kertaan tänään todettu, sitä ei tule. Kuten edustaja Tu-
runen esimerkillään osoitti, on asiasta valitettavasti suurta epäselvyyttä myös monien —
tai ainakin joidenkin — poliitikkojen keskuudessa, joten ei ole ihme, että tavallinen kansa-
lainenkin, joka ei näitä asioita päivittäin seuraa, voi olla hämillään. Siten olisikin toivotta-
vaa, ettei kansalaisten pelkoja enää turhaan lietsottaisi tämän asian tiimoilta, varsinkin kun
tämä lakiesitys on parantunut merkittävästi näiden tehtyjen lausumaesitysten myötä.

18.20 Kaj Turunen ps: Arvoisa puhemies! Edustaja Anderssonille ja kaikille muillekin
tiedoksi se, että tässä hallituksen esityksessä ei ole yhtään sellaista pykälää, jossa sanotaan,
että suomalaiset voisivat käyttää hallintarekisteriä ulkomailla. Ei yhtään sellaista pykälää.
Ja miksi siinä ei ole? Ei tähän hallituksen esitykseen ole tarvinnut eikä ole voinutkaan sel-
laista laittaa. Ja tämä on esimerkki siitä, mitä on EU-lainsäädäntö asetustasolla, tämä ker-
too just siitä. [Mauri Pekkarinen: Hyvä tulkinta!] 

Mutta edustaja Andersson, kun puhuitte nyt Norjasta, siitä, että Norja tulkitsee toisella
tavalla tätä kuin Suomi, niin ei, Norjan ei tarvitse tulkita. Me olemme joutuneet katsomaan
EU-asetuksesta jokaisen pikku pilkunkin, että miten me tämän teemme, koska me teemme
minimin siitä, mitä tarvitsee tehdä, ja loput, mitä halutaan, tehdään kansalliseen lainsää-
däntöön. Mutta Norjan ei tarvitse tulkita, meidän täytyy tulkita erittäin tarkasti, ja tässä on
se, että me olemme EU-jäsen ja Norja ei, Etassa ollaan molemmat, mutta se tulee juurikin
tästä EU-jäsenyydestä. 

Ja sitten vielä, edustaja Andersson: Hallituksessa on kolme puoluetta. Kolme puoluetta
on hallituksessa ja on päässyt sopimukseen tämän hallituksen esityksen eteenpäinviemi-
sestä ja siitä, että kun tämä viedään eteenpäin, niin minkälaista kotimaista lainsäädäntöä
me tarvitsemme, että me mahdollisimman pitkälle pystymme turvaamaan yleisöjulkisuu-
den, viranomaisten tiedonsaannin ja kaiken sen tarvittavan, mitä tähän kokonaisuuteen tar-
vitsee tehdä. Ja kun tästä ollaan päästy sopimukseen, niin nyt tätä voidaan viedä eteenpäin.

18.22 Li Andersson vas: Arvoisa puhemies! Tässä varapuhemies Pekkarinen puhui vah-
vasta tahdosta. Se pitää kyllä paikkaansa, siis meidän puolueemme osalta, ja se oli myös-
kin se vahva tahto, jonka kautta [Kaj Turusen välihuuto] Suomen edellinen hallitus neu-
votteli tämän poikkeuksen tähän asetukseen. Ja edelleen meillä on vahva tahto sen osalta,
että Suomen kannattaisi edelleen tulkita sitä poikkeusta niin, että voidaan vaatia näitä suo-
ran omistuksen malleja niin suomalaisilta yrityksiltä kuin sijoittajilta samalla tavalla kuin
mitä Norjassa on tehty. Ja kyse on sen saman poikkeuksen tulkinnasta. Siis kyse on siitä,
että hallitus ei uskalla pitää kiinni sellaisesta tulkintamahdollisuudesta, jolla pystyttäisiin
tätä mallia edelleen säilyttämään.

Keskustelu päättyi ja asian käsittely keskeytettiin.
38


