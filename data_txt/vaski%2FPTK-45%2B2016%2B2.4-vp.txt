















































DEM21D1.tmpSave.xml


Pöytäkirjan asiakohta PTK 45/2016 vp
Pöytäkirjan asiakohta 

PTK 45/2016 vp

Täysistunto

Torstai 28.4.2016 klo 16.06—20.01

2.4. Suullinen kysymys sote-uudistuksesta (Päivi Räsänen kd)
Suullinen kysymys SKT 51/2016 vp

Suullinen kyselytunti

Puhemies Maria Lohela: Seuraava kysymys, Päivi Räsänen.

Keskustelu

16.52 Päivi Räsänen kd: Arvoisa rouva puhemies! Sosiaali- ja terveyspalvelu-uudistuk-
sesta ja sen valmistelusta vastaava ministeri Rehula lupasi soten hallituksen puolesta maa-
liin ennen kuin lehti puhkeaa puuhun. Nyt alkaa silmuja puissa jo näkyä, joten tiedustelen,
missä aikataulussa hallituksella tuo sote-uudistus on valmistumassa ja onko hallitus pääs-
syt sopuun monista niistä vaikeista kysymyksistä, joita tähän liittyy: julkisten palvelujen
yhtiöittämisestä, rahoituksesta, valinnanvapaudesta ja muista tähän liittyvistä kysymyksis-
tä. Mikä on tilanne?

16.52 Perhe-  ja  peruspalveluministeri  Juha Rehula (vastauspuheenvuoro): Arvoisa
rouva puhemies! Viime päivinä olleet takatalven päivät eivät ole olleet minulle suinkaan
vastenmielisiä. Tulemme tarvitsemaan vakavassa ja isossa asiassa kaikki käytettävissä ole-
vat päivät siihen, että kykenemme sovitussa aikataulussa saattamaan lausuntokierrokselle
sen koko lakipakettikokonaisuuden, jossa on 1) sosiaali- ja terveydenhuollonjärjestämisla-
ki, 2) hallintolaki, joka on maakuntalaki, 3) rahoitukseen liittyvät pykälät ja 4) linjattu jat-
kovalmistelun pohja niin, että valinnanvapauslainsäädäntö voi toteutua annetussa ajassa.

Arvoisa edustaja! Suomi on suuri maa, ja jossakin osassa maata koivuunkin lehti tulee
hieman myöhemmin kuin tänne etelärannikolle lämpimään. (Naurua)

Puhemies Maria Lohela: Pyydän niitä edustajia, jotka haluavat esittää lisäkysymyksiä
tästä, ilmoittautumaan.

16.53 Päivi Räsänen kd (vastauspuheenvuoro): Arvoisa rouva puhemies! On todellakin
hyvä, että tämä huolella valmistellaan, sillä tähän uudistukseen liittyy aika paljon kysy-
myksiä ja huolia niin kansalaisten kuin julkisen palvelun työntekijöiden ja sitten myös pal-
veluja tarjoavien yritysten näkökulmasta. Tänään on uutisoitu, että yksityisen hoidon Kela-
korvaukset ollaan poistamassa sote-uudistuksen yhteydessä. Samalla työnantajien saamia
Kela-korvauksia pienennettäisiin ja työterveyshoito keskittyisi jatkossa vain työkyvyn ja
työhyvinvoinnin ylläpitämiseen. Toisaalta tämä kysymys valinnanvapaudesta on herättä-
nyt kysymyksiä siitä, millä tavalla nämä pienet palveluntuottajat jatkossa pärjäävät kan-
sainvälisille terveyspalveluita tarjoaville yrittäjille. Kysyn nyt teiltä: haetaanko sote-uudis-
 Tarkistettu
4.0



Pöytäkirjan asiakohta PTK 45/2016 vp
tuksella säästöjä heikentämällä nykyisin hyvin toimivia työterveyshuollon palveluja tai
miten varmistetaan, että nuo (Puhemies koputtaa) pienet kotimaiset yritykset pärjäävät?

16.55 Perhe-  ja peruspalveluministeri  Juha  Rehula (vastauspuheenvuoro): Arvoisa
rouva puhemies! Edustaja Räsänen, te luettelitte joukon asioita, joista pitäisi kyetä vähin-
tään varttitunti jokaisesta otsikosta perustellusti avaamaan, missä valmistelu tällä hetkellä
menee. (Eero Heinäluoma: Aikaa on!) Mutta tuohon ydinasiaan. Työterveyshuolto ei ole
tällä hetkellä sillä pöydällä, jossa sosiaali- ja terveydenhuollon muutosta valmistellaan. Ja
se on lähtökohta, että nyt luodaan pohja yhtäältä julkisen palvelutuotannon tulevaisuudel-
le, toisaalta monituottajamallin aikaansaamiselle, ja kolmanneksi on se kaikkein suurin
asia, miksi koko tätä muutosta tehdään: suomalaisten yhdenvertaisten palvelujen saata-
vuus ja olemassaolo asuinpaikasta riippumatta. Se on kaiken keskiössä, se on se maali, se
on se tavoite, johon tässä matkalla ollaan. Kysymyksiä on paljon. Toisekseen, ihan kaik-
kiin huhuihin, joita kaupungilla kulkee, ei kannata edelleenkään uskoa.

16.56 Sari Essayah kd (vastauspuheenvuoro): Arvoisa rouva puhemies! Tavoite tuosta
valinnanvapauden lisäämisestä on sinällänsä ihan hyvä mutta voi pitää sisällään myös sen
vaaran, että terveyspalvelut yhtiöitetään ja yhtiöittämisen kautta sitten iso osa suomalais-
ten verovaroin tuetuista terveyspalveluista tuotetaan ylikansallisten yhtiöitten toimesta. On
hyvin mahdollista, että ne verotulot valuvatkin sitten näille ylikansallisille yhtiöille, jotka
saattavat siirtohinnoittelun kautta taikka myöskin sitten esimerkiksi erilaisten korkovähen-
nysten kautta siirtää voitot Suomesta ulkomaille. Onko huomioitu tätä asiaa, kun on mie-
titty tätä yhtiöittämistä ja rahoitusta, ettei tämä johda siihen, että meille tuleekin sitten tiet-
tyjä terveysyhtiömonopoleja, joittenka veronmaksuhalukkuudesta Suomeen ei ole tietoa?
Tämähän on jo tälläkin hetkellä totta (Silvia Modigin välihuuto) monessakin tilanteessa.
(Paavo Arhinmäki: Nyt oli hyvä kysymys!)

16.57 Perhe-  ja  peruspalveluministeri Juha Rehula (vastauspuheenvuoro): Arvoisa
rouva puhemies! Tähän kokonaisuuteen liittyy monta uhkaa, monta vaaraa ja monta riskiä.
Hallitus on linjannut viime vuoden marraskuussa, että niiden toimijoiden, jotka jatkossa
palvelutuottajina ovat — ovat ne sitten yksityisiä tai julkisia — ja joitten palvelujen mak-
samiseen käytetään julkisia varoja, tulee olla avoimia. Meidän tulee saada lainsäädäntö sii-
hen asentoon, että näitten toimijoiden toiminta on läpinäkyvää. Lain velvoittein ollaan täl-
laista mallia ja ratkaisua rakentamassa. Myönnän, on riskejä ja uhkia, mutta tähän kysy-
mykseen pyritään vastaus saamaan niin, että nuo riskit ja uhat eivät toteudu.

16.58 Susanna Huovinen sd (vastauspuheenvuoro): Arvoisa rouva puhemies! Entisenä
ministerinä, sote-vastuuta kantaneena, ymmärrän oikein hyvin, että ministeri Rehula ottaa
mahdolliset lisäpäivät valmistelussa ihan tervetulleina vastaan. Mutta kyllä hallitus on nyt
tekemässä erittäin historiallisia, periaatteellisesti kauaskantoisia ratkaisuja, ja kyllä monia
huolettaa tämä julkisten palveluiden yhtiöittämisvaatimus. Me tiedämme kaikki, että vah-
van julkisen palvelutuotannon pohja on ehdoton edellytys sille, että voidaan vertailla esi-
merkiksi hintaa, voidaan vertailla laatua, ja monia sote-ammattilaisia huolettaa kovasti se,
miten tässä lisääntyvien luukkujen maailmassa se integraatio, saumattomat palveluketjut,
voidaan saada aikaiseksi. Nyt kysyisin, ministeri Rehula: mihin arvioihin, asiantuntija-ar-
vioihin tai taloudellisiin vaikutusarvioihin, te pohjaatte tämän idean siitä, että näiden yhti-
2



Pöytäkirjan asiakohta PTK 45/2016 vp
öittämisten hyödyt ovat niin merkittäviä, että tähän historialliseen revohkaan kannattaa
lähteä? (Puhemies koputtaa) Nimittäin vaikuttaa kyllä siltä, että kustannukset pikemmin-
kin uhkaavat karata käsistä kuin vähentyä.

16.59 Perhe- ja  peruspalveluministeri  Juha  Rehula (vastauspuheenvuoro): Arvoisa
rouva puhemies! Terveyden ja hyvinvoinnin laitos THL tekee paraikaa — ja tiedän, että
yön päivän kanssa — vaikuttavuusarviointia siitä toisesta tavoitteesta sen lisäksi, että tur-
vataan ihmisille hyvinvointipalvelut palveluja tarvittaessa, ja se on se, että me selviämme
tässä maassa seuraavan kymmenen vuoden sisään nykyistä tasoa, nykyistä menokehitystä
3 miljardia pienemmällä kulurakenteella. Mihin tämä integraatio perustuu? Sitä voi olla 1)
rakenteellista, sitä voi olla 2) toiminnallista, 3) tiedon integraatio tulee olemaan aivan kes-
keinen tekijä siinä, että esimerkiksi hoidon ja hoivan saatavuus sitä tarvittaessa on hyvä
riippumatta siitä, missä päin maata on. Esimerkiksi tämä tiedon integraatio on iso revohka,
jossa tullaan tarvitsemaan vahvaa valtiota, jotta nuo integraation hyödyt ovat saatavissa.

Kysymyksen käsittely päättyi.

Kyselytunti päättyi.
3


