















































DEM8244.tmp.xml


Pöytäkirjan asiakohta PTK 11/2018 vp
Pöytäkirjan asiakohta 

PTK 11/2018 vp

Täysistunto

Torstai 22.2.2018 klo 16.00—17.23

4. Lakialoite laiksi työsopimuslain 4 luvun 6 §:n muuttamisesta
Lakialoite LA 94/2017 vp Katja Hänninen vas ym.

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 4. asia. Puhemiesneuvosto ehdottaa, että asia lähetetään työelämä- ja
tasa-arvovaliokuntaan.

Keskustelu

17.16 Katja Hänninen vas (esittelypuheenvuoro): Arvoisa herra puhemies! Kyseessä on
siis lakialoite laiksi työsopimuslain 4 luvun 6 §:n muuttamisesta. Lakialoitteeni sai hieman
yli 20 allekirjoitusta yli puoluerajojen, ja se kyllä ilahduttaa minua suuresti. Kyseessä on
aika pieni lainmuutos, mikä tarkoittaisi sitä, että vanhemmilla, työntekijällä, olisi oikeus ti-
lapäiseen, enintään neljän päivän pituiseen hoitovapaaseen alle 12-vuotiaan lapsen sairas-
tuessa äkillisesti. Nykyisin laki on, että alle 10-vuotiaan lapsen sairastuessa äkillisesti täm-
möinen oikeus on. Elikkä yhden sanan muutos lakiin, mutta erittäin suuri merkitys näille
lapsille ja perheille heidän arjessaan.

Tänään on keskusteltu lapsista, perheistä ja heidän oikeuksistaan, ja kävimme myös ei-
len äitiyslain osalta kiivasta ja aika tunteikastakin keskustelua lapsista ja heidän oikeuksis-
taan. Katson, että kun nykyään oikeus tilapäiseen hoitovapaaseen on vain alle 10-vuotiai-
den lasten vanhemmilla, niin se ei palvele sitä tarvetta, mikä suomalaisilla perheillä äkilli-
sesti sairastuneen lapsen tilanteessa on. Monessa lapsiperheessä, etenkin näin talvikaute-
na, tilanne on aika hankala, kun sekä lapset että välillä vanhemmat sairastavat. Lapset ovat
yksilöitä. Osa pärjää hyvin itsekseen, mutta varsinkin kovassa kuumeessa tai noroviruksen
kourissa on todella vaikeaa olla yksin koko päivä ilman vanhemman hoivaa. Moni van-
hempi kokeekin, ettei 10-vuotias ole vielä tarpeeksi vanha sairastamaan yksin. Lakia kier-
retään muun muassa jäämällä itse sairauslomalle. Työsopimuslain muuttaminen niin, että
vanhempien oikeus tilapäiseen hoitovapaaseen jatkuisi kaksi vuotta nykyistä pidempään,
olisi ennen kaikkea siis lasten etu. Lapsella on sairastuessaan oltava oikeus hyvään hoi-
vaan ja aikuisen läsnäoloon. Oikeudessa tilapäiseen hoitovapaaseen on myös muunlaisia
perheiden yhdenvertaisuuteen liittyviä ongelmia. Tilapäisen hoitovapaan palkallisuus
vaihtelee työehtosopimusten mukaan. Lisäksi osa työnantajista saattaa vaatia heti ensim-
mäiseltä päivältä lääkärintodistuksen. Tämä saattaa johtaa täysin kohtuuttomiin tilantei-
siin, kun oksennustaudissa olevaa lasta joudutaan viemään puolikuntoisena lääkäriin. Työn
ja perheen yhteensovittamisesta kuulee paljon kauniita puheita myös tässä meidän täysis-
tuntosalissa, mutta tätä yhtälöä tällaiset työnantajien koventuneet asenteet eivät helpota
tippaakaan.
 Tarkistettu
4.1



Pöytäkirjan asiakohta PTK 11/2018 vp
Toivon, että vaikka tässä lakialoitteessa on alle sata allekirjoitusta, niin siihen suhtau-
duttaisiin myönteisesti. Kunta-alalle ovat työmarkkinajärjestöt nyt sopineet, että tähän ti-
lapäiseen hoitovapaaseen oikeuttava ikäraja nostetaan 10 vuodesta 12 vuoteen, mutta se
olisi hyvä saada lakiin, tähän työsopimuslain 4 luvun 6 §:ään, jotta kaikilla lapsilla olisi yh-
täläiset ja yhdenvertaiset oikeudet.

17.19 Jari Myllykoski vas: Arvoisa herra puhemies! Edustaja Hännikäinen hyvin tuo
esille sen, että tämä on jo käytäntö eräissä työmarkkinajärjestöissä, ja pidän sitä oleellisen
tärkeänä osana juuri siinä hetkessä, kun on kysymys äkillisestä sairastumisesta, mihinkä ei
voi varautua, eli minun mielestäni on erittäin selvää, että meillä pitää olla mahdollisuus
huolehtia siitä lapsesta mikä se päivien lukumäärä on. Mutta sillä hetkellä, kun lapsi sai-
rastuu, ei ole oikeastaan ketään muuta; ei meillä ole semmoista instanssia, että me voisim-
me auttaa lasta ilman, että tällä ei ole työsopimuslain turvaa niin, että vanhempi voi tehdä
sen pelkäämättä oman työsuhteensa puolesta. Ja siinä mielessä kannatan ja rohkaisen va-
liokuntaa käsittelemään tätä aidosti juuri sen esimerkin pohjalta ja kuulemaan nimen-
omaan kunta-alan puolen sopijaosapuolia, että mitä tämä on tarkoittanut, mitkä tämän kus-
tannukset ovat, koska en usko, etteikö näitä kustannuksia voi arvioida sen perusteella, että
ensin olisi lapsen etu. Kyllä tämä tuo myös perheille juuri sitä oikeaa turvaa vastata van-
hemmuudesta ja mahdollistaa äkillisesti sairastuneen lapsen hoiva.

Ensimmäinen varapuhemies Mauri Pekkarinen:  Keskustelu asiasta päättyi. [Puhe-
mies koputtaa] — Olisiko edustaja vielä välttämättä halunnut? [Naurua] — Olkaa hyvä.

17.21 Katja Hänninen vas: Arvoisa herra puhemies! En halua tietenkään pitkittää kes-
kustelua, mutta kiitos edustaja Myllykoskelle siitä kannatuksesta, jonka toitte esille. Tie-
tysti vielä tässä vaiheessa, kun tätä tilapäistä hoitovapaata käsitellään, haluan tuoda esille
myös sen, että sitähän ei voi pitää, mikäli toinen vanhemmista on jostakin syystä kotona,
esimerkiksi työttömänä tai opintovapaalla, vaan se tarkoittaa käytännössä sitä, että molem-
mat vanhemmat ovat työssä ja eivät ole vapaapäivillä. Tänä päivänä yksi ongelma on ollut
se, että pitää hankkia myös siltä toiselta osapuolelta, työnantajalta, todistus siitä, että toi-
nen todellakin on töissä, ja tähän byrokratiaan olisi syytä kyllä tuoda helpotusta ja luotta-
musta työntekijöiden ja työnantajien välille. Mutta todellakin, niin kuin edustaja Mylly-
koski tuossa totesi, toivomme, että tämä lakialoite etenisi valiokunnassa ja että saisimme
todellakin tämmöisen yhdenvertaisuusnäkökulmasta olevan asian vietyä yhdessä eteen-
päin. On ollut ilahduttavaa, että tässä on sekä keskustan edustajia että perussuomalaisten
edustajia lakialoitteen takana, että tällä on aika laaja poliittinen yhteisymmärrys oppositio-
ja hallituspuolueiden välillä. [Puhemies koputtaa] Toivon, että tämä lapsen näkökulma täs-
sä jatkokäsittelyssä korostuisi. — Kiitos.

Keskustelu päättyi.

Asia lähetettiin työelämä- ja tasa-arvovaliokuntaan.
2


	4
	17.16
	17.19
	17.21


