















































DEMBA1D.tmpSave.xml


Pöytäkirjan asiakohta PTK 92/2017 vp
Pöytäkirjan asiakohta 

PTK 92/2017 vp

Täysistunto

Perjantai 22.9.2017 klo 12.59—16.06

5. Hallituksen esitys eduskunnalle valtion talousarvioksi vuodelle 2018
Hallituksen esitys HE 106/2017 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
nyt päiväjärjestyksen 5. asia. Asia lähetetään valtiovarainvaliokuntaan, jolle muut valio-
kunnat voivat antaa työjärjestyksen mukaisesti lausunnon 30 päivän kuluessa siitä, kun esi-
tys on lähetetty valtiovarainvaliokuntaan.

Asian käsittely keskeytettiin 21.9.2017 pidetyssä täysistunnossa. Keskustelu jatkuu no-
peatahtisena. Etukäteen varattujen puheenvuorojen pituus on enintään 5 minuuttia. Puhe-
miesneuvosto suosittaa, että nopeatahtisen keskusteluosuuden jälkeenkin pidettävät pu-
heenvuorot kestävät enintään 5 minuuttia.

Tämän asian yhteydessä sallitaan keskustelu myös päiväjärjestyksen 6.—28. asiasta.
Keskustelu jatkuu. — Ministeri Tiilikainen, 7 minuuttia.

Keskustelu

13.03 Asunto-, energia- ja ympäristöministeri Kimmo Tiilikainen: Arvoisa puhe-
mies! Ympäristöministeriön pääluokassa hallituksen budjettiesitys tuo itse asiassa monia
eduskunnan aiemmissa keskusteluissa kaipaamia parannuksia, lisäyksiä, täydennyksiä. Ei
välttämättä määrärahamääriltään kovin suuria, koska koko ympäristöministeriön hallinno-
nala on varsin pieni rahamääräisesti mitattuna, mutta niitä parannuksia, mitä täällä on ki-
peästi kaivattu.

Kaiken kaikkiaan ympäristöministeriön talousarvion pääluokka on 181,2 miljoonaa ensi
vuodelle. Se on 5,6 miljoonaa vähemmän kuin kuluvana vuonna varsinaisessa talousarvi-
ossa, ja väheneminen johtuu esimerkiksi EU:n ympäristörahaston ympäristö- ja luonnon-
suojeluhankkeiden rahoitusosuuksien poistumisesta täältä talousarviosta. Myös Suomen
ympäristökeskuksen toimintamenot vähenevät jonkin verran, alusinvestoinnit vähenevät.
Eli tämänkaltaisia asioita.

Sitten talousarvion ulkopuolella Valtion asuntorahaston varoja arvioidaan käytettävän
talousarviomäärärahojen lisäksi 173 miljoonaa euroa asuntotoimen avustuksiin ja 7 mil-
joonaa euroa korkotukiin. Lisäksi Valtion asuntorahastosta tuloutetaan 12 miljoonaa euroa
talousarvioon muihin tarkoituksiin käytettäväksi.

Mikä sitten on mielestäni se ehdottomasti paras muutos verrattuna kuluvaan vuoteen?
Kyllähän se on tuo vahva satsaus metsien monimuotoisuuden turvaamiseen, eli Metson ra-
hoituksen tuntuva lisääminen. [Timo Heinonen: Se on hieno asia!] Ensi vuodelle tulee ku-
luvaan vuoteen verrattuna kaiken kaikkiaan 10 miljoonaa euroa tähän monimuotoisuutta
vahvistavaan työhön, siitä 2 miljoonaa maa- ja metsätalousministeriön hallinnonalalle ja 8
 Tarkistettu
4.0



Pöytäkirjan asiakohta PTK 92/2017 vp
miljoonaa ympäristöministeriön hallinnonalalle. Eli näillä varoilla pystytään turvaamaan
se, että Metso-ohjelman toteutus jatkuu täysipainoisesti ja maanomistajat voivat halutes-
saan tarjota valtiolle suojelun arvoisia alueita täyttä korvausta vastaan lunastettavaksi. Täl-
lä tavoin pystytään merkittävästi arvokkaita metsäympäristön kohteita ja myös puustoisia
soita säilyttämään tuleville polville. Tämä on myös vastaus siihen huoleen, mitä on aiheel-
lisesti nostettu, että miten käy monimuotoisuudelle, kun joka tapauksessa metsien käyt-
töastetta metsäteollisuuden lisääntyvien investointien myötä jonkin verran kasvatetaan.

Lisäksi olen tyytyväinen siihen, että budjettiesityksessä pystytään vahvistamaan luonto-
matkailun edellytyksiä. Kaiken kaikkiaan pari miljoonaa euroa lisää tulee Metsähallituk-
selle siihen, että se voi matkailua palvelevaa palveluvarustusta ja virkistysmahdollisuuksia
parantaa. Totta kai kaikki nämä ovat myös sen normaalin tavallisen perusretkeilijän käy-
tettävissä, mutta ilman muuta se, että kansallispuistojen palveluvarustus paranee, luo mah-
dollisuuksia luontomatkailuun ja siihen liittyvään yritystoimintaan.

Itämeren ja sisävesien tilaa parannetaan edelleen. Muistatte, että meillä on nämä kärki-
hankkeet ravinteiden kierrätyksen tehostamisesta, ja myös budjettiriihessä pystyttiin jon-
kin verran lisäämään määrärahoja — kaiken kaikkiaan 1,7 miljoonaa — näihin vesistökun-
nostuksiin ja kalateitten aiempaa suurempiin määrärahoihin. Pieniä rahoja, mutta oikein
kohdennettuna niillä saadaan tuiki tärkeitä paikallisia hankkeita tuettua.

Ilmastosuunnitelman, jolla toimeenpannaan päästövähennyksiä päästökaupan ulkopuo-
lella, toimia vahvistetaan. Tuodaan tämmöinen miljoonan euron määräraha siihen, että
kuntien ja maakuntien ilmastotyötä ja ilmastostrategioita ja -suunnitelmia voidaan valtion
puolesta tiedollisesti avittaa ja vauhdittaa.

Puurakentaminen, hyvät edustajat, saa 2 miljoonan lisäpanostuksen. Mitä sillä tehdään?
Sillä tehdään sitä, että niitä tiedollisia puutteita ja osaamisvajetta eri ammattiryhmissä voi-
daan täydennyskoulutuksen keinoin parantaa. Lisäksi tämä mahdollistaa semmoisen sau-
mattoman yhteistoiminnan niitten halukkaitten kaupunkien ja alueitten kanssa, joilla on
suunnitelmia puurakentamisen edistämisestä. Tämä liittyy energia- ja ilmastostrategian
toimeenpanoon aivan tuon strategian kaavailujen mukaisesti. Puuhan on se rakennusmate-
riaali, joka vuosikymmeniksi tai vuosisadoiksi sitoo hiiltä olemassa oleviin rakenteisiin.

Asuntopolitiikan puolelta vielä, arvoisa puhemies, muutama nosto:
Vuokra-asukkaitten talousongelmien ehkäisyyn tulee miljoonan määräraha. Tämä on

tärkeä juttu, vaikka määräraha on pieni. Meillähän on tällaista velkaneuvontaa silloin kun
asiat ovat jo niin sanotusti huonosti, mutta jotta pystyttäisiin vuokra-asukkaille tarvittavaa
neuvontaa antamaan jo ennaltaehkäisevästi ennen kuin esimerkiksi joku nuori joutuu tilan-
teeseen, että ei ole enää varaa vuokra-asuntoon, on tärkeää lähteä tällä kokeiluhankkeella
katsomaan, mitä tämänkaltaisella toiminnalla saavutetaan.

Kiinteistö- ja rakennusala elää myös digitalisaation tuomaa muutosta, ja hallituksen kär-
kihanketta kyseistä aihetta koskien rahoitetaan ensi vuonna vajaan 4 miljoonan satsauksel-
la.

Tässä, arvoisa puhemies, päällimmäiset poiminnat ympäristöministeriön hallinnonalal-
ta.

Ensimmäinen varapuhemies Mauri Pekkarinen:  Perinteiseen tapaan käymme debatin.

13.09 Timo Heinonen kok (vastauspuheenvuoro): Arvoisa herra puhemies! Ministeri
Tiilikaiselle on helppo antaa kiitosta. Valtiovarainvaliokunnan asunto- ja ympäristöjaos-
2



Pöytäkirjan asiakohta PTK 92/2017 vp
tossa käynnistimme jo tämän budjetin käsittelyn, ja erityisesti haluan antaa kiitosta näihin
luontopalveluihin tulevasta rahasta. On panostettu merkittävästi meidän kansallispuistoi-
himme. Yli 6,6 miljoonaa kävijää käy näillä Metsähallituksen alaisilla alueilla, ja jokainen
kävijä jättää yli 10 euroa näille alueille. Sillä on iso merkitys.

Kiitosta haluan antaa myös tästä Metso-rahasta, joka on nyt nostettu sille kuuluvalle ta-
solle. Pystytään jopa 4 900 hehtaaria ensi vuonna suojelemaan näitä Etelä-Suomen her-
kimpiä metsiä monimuotoisuusohjelman kautta.

Myös asuntotuotannossa te, ministeri Tiilikainen, olette laittanut aivan uudenlaisen drai-
vin päälle. Asuntotuotanto on nyt sellaisissa luvuissa kuin sen pitää olla. Tänään jo ensim-
mäiset viestit kertoivat siitä, että uusia asuntoja rakennetaan yli 40 000, ja mikä tärkeintä,
pieniä asuntoja, vuokra-asuntoja. Vielä alleviivaan, että teidän kaudellanne myös vuokrien
nousu on saatu taittumaan, ja tämä on se tavoite, mitä olemme yhdessä tavoitelleet, kiitos
siitä.

13.11 Riitta Myller sd (vastauspuheenvuoro): Arvoisa puhemies! On todellakin hyvä,
että nyt tämä miljoona sinne vuokra-asumisen neuvontaan tulee. Sehän on ollut sosiaalide-
mokraattien vaihtoehtobudjetissa. On myös hyvä asia, että asuntotuotanto on korkealla ta-
solla. On vain hieman hämmentävää se, että esimerkiksi vapaarahoitteinen vuokra-asunto-
tuotanto lepää hyvin pitkälle asuntorahastojen varassa, ja tiedetään, että siellä tuotto-odo-
tukset ovat erittäin kovat. Toinen iso, ehkä kansantaloudellekin tuleva ongelma on se, että
uusia vapaarahoitteisia omistusasuntoja rakennetaan periaatteella, joka on kuluttajille aika
epäselvä ja joka johtaa siihen, että nämä asunto-osakeyhtiölainat kasvavat perheillä erit-
täin korkeiksi. Kysyn: mitä tälle aiotaan tehdä?

Sitten tänne ympäristöpuolelle. On todella hyvä, että meillä näitä luonnonsuojelualueita
on, mutta ne tarvitsevat myös työntekijöitä. [Puhemies koputtaa] Metsähallitukselle tulisi
nyt kyllä ohjata varoja työntekijöitten palkkaamiseen.

Ensimmäinen varapuhemies Mauri Pekkarinen:  Nyt menee aika reilusti jo ylitse.

13.12 Eeva-Maria Maijala kesk (vastauspuheenvuoro): Kiitoksia ministeri Tiilikaiselle
tästä todella hienosta, tärkeästä työstä, minkä olette tehnyt. Kyse on pienistä rahoista mutta
meidän yhteiskunnallemme niin tärkeästä kokonaisuudesta, ettei sitä moni ymmärräkään.

Yksi olennainen asia on nämä ilmastoasiat. Metso-asiaan saatiin nytten lisää rahaa.
Tämä on erittäin hyvä asia. Ja LULUCF-neuvottelut onnistuttiin tähän asti ihan hyvin hoi-
tamaan. Paljon töitä siinä on vielä tehtävissä, mutta minä uskon, että näillä meidän ympä-
ristöministeriömmekin tekemillä toimenpiteillä saadaan vaikutettua siihen, että me saam-
me näissä ilmastoasioissa todella hyviä vaikutuksia aikaiseksi ja meihin uskotaan siinä,
että me todellakin kehitämme meidän ilmastoasioitamme ja pyrimme koko ajan parem-
paan tilanteeseen.

Sitten näistä Metso-asioista vielä se, että vaikka näitä rahoja on vain 10 miljoonaa —
enempi toivottaisiin — niin näin metsänomistajana tiedän sen, että lähes kaikilla meillä
metsänomistajilla on omat suojelualueemme, jotka eivät näy missään, elikkä [Puhemies
koputtaa] metsiä suojellaan tosi paljon.

13.13 Silvia Modig vas (vastauspuheenvuoro): Arvoisa herra puhemies! Huoli luonnon ja
metsien monimuotoisuudesta ei kyllä tällä budjetilla helpotu. Luonnonsuojelun määrära-
3



Pöytäkirjan asiakohta PTK 92/2017 vp
hat ovat edelleen noin puolet siitä, mitä ne olivat tämän hallituksen aloittaessa. Olen iloi-
nen, että Metsoon on saatu lisää rahaa, mutta kun täällä ministeri sanoi, että nyt ollaan riit-
tävällä tasolla, niin edelleen puuttuu 2 miljoonaa, jotta pysyisimme tavoitetasossa Metso-
ohjelman suhteen. Tämä on asia, johonka eduskunta voi omassa budjettikäsittelyssään tuo-
da muutoksen.

Kiitosta haluaisin antaa puurakentamisen edistämisestä ja erityisesti vuokra-asukkaiden
talousongelmien ehkäisyohjelmasta. Tästä miljoonasta kuulisin mielelläni lisää, miten se
tarkalleen ottaen aiotaan käyttää.

Uutiset todella ovat olleet ilahduttavia. Asuntorakentaminen on vilkasta, ja nyt nähdään
jo pientä trendiäkin siitä, että varsinkin uusissa vuokrasopimuksissa, jos eivät nyt vuokrat
laske, niin se nousu on ainakin katkennut. Pääkaupunkiseudulle erityisesti pitää rakentaa
lisää, ja tässä MAL-sopimus on mitä olennaisin. Nyt lähti luonnos uudesta pitkän korkotu-
en [Puhemies koputtaa] uudistuksesta liikkeelle. Miten siihen mahdollisesti tulevat muu-
tokset asettuvat MAL-sopimukseen? Mennäänkö vanhalla vai mennäänkö uudella?

13.14 Pekka Haavisto vihr (vastauspuheenvuoro): Arvoisa puhemies! Ensin ministerille
kiitos siitä, että Metsossa, kalateissä ja puurakentamisessa mennään oikeaan suuntaan — ei
riittävästi, mutta suunta on oikea.

Sitten yksi kansallinen ja yksi kansainvälinen kysymys:
Kansallinen liittyy meidän luonnonsuojelualueverkkoomme ja kansallispuistoihimme.

Monet olivat iloisia Hossan uudesta puistosta tänä vuonna mutta toivovat myöskin Pork-
kalanniemelle kansallispuistoa. Missä tahdissa näillä varoilla saadaan kansallispuistoverk-
koa laajennettua? Milloin tulee Porkkalanniemeen kansallispuisto?

Toinen kysymys on kansainvälisestä ilmastopolitiikasta: Olette eurooppalainen ympä-
ristöministeri ja olette varmasti seurannut presidentti Trumpin hyvin kriittistä ilmastopoli-
tiikkaa. Nyt hän puhuu Pariisin sopimuksen avaamisesta. Millä mielellä tätä kuuntelette?
Mitä eurooppalaiset ministerit aikovat tässä esittää? [Susanna Huovinen: Hyvä kysymys!]

13.15 Rami Lehto ps (vastauspuheenvuoro): Arvoisa puhemies! Talousongelmaisten
vuokra-asukkaiden talousongelmien ehkäiseminen -kokeiluhanke on todella kannatettava
hanke. On ongelmien ennaltaehkäisyä, jos kotitalouksia kannustetaan muuttamaan pysy-
vämmin talouden- ja elämänhallintaa, ja tämä voi estää monen asukkaan vaikeamman
syöksykierteen.

Mutta sitten hallitus oli budjettiriihen yhteydessä tehnyt pöytäkirjamerkinnän, missä lu-
kee: "Hallitus valmistelee Valtion asuntorahaston varojen sijoittamista tuottavilla tavoilla,
jotka lisäävät kohtuuhintaista asuntotuotantoa, parantavat työllisyyttä ja vahvistavat kestä-
vää kasvua. Päätökset tehdään täydentävän budjettiesityksen yhteydessä." Voisiko minis-
teri vähän enemmän avata tätä pöytäkirjamerkintää, mitä tämä kaavailu sisältää?

13.16 Hannu Hoskonen kesk (vastauspuheenvuoro): Arvoisa herra puhemies! On hyvä,
että ympäristöministeri Kimmo Tiilikainen on omaa työtään tehnyt suurella sydämellä ja
hyvillä tuloksilla. LULUCF:n saaminen oikeaan asentoon ja sen hoitaminen loppuun asti
on valtavan hieno teko, siitä lämmin kiitos omalta osaltani.

Kun tässä puhutaan jatkuvasti siitä, että Suomeen pitäisi saada suojelualueita lisää, on
syytä kuitenkin muistaa, että Suomi on Euroopan unionin se ehdoton ykkönen, mitä suoje-
lualueiden määrään ja laatuun tulee. Meillä on kaksi vaihtoehtoa: metsiensuojelu tai sitten
4



Pöytäkirjan asiakohta PTK 92/2017 vp
katsotaan, että metsien hakkuu on tuhoamista. Näinhän ei suinkaan ole. Kaikki metsäam-
mattilaiset ovat käyneet kurssinsa ja opiskelleet, jotta osataan huomioida eri kohteet, osa-
taan homma hoitaa, ja silti koko ajan annetaan kuva, että metsien hakkaaminen on metsien
tuhoamista. Suinkaan niin ei ole. Meillä on noin kolme—neljäsataatuhatta metsänomista-
jaa, metsätilaa, joista hyvin iso osa on sellaisia tiloja, joissa hakkuutoimintaa on kovin har-
voin. Elikkä meillä on sisäänrakennettu suojelujärjestelmä, johon ei hyvin paljon miljoo-
nia kyllä kannata työntää, koska se toimii itsestään, ilmaiseksi.

13.17 Pertti Salolainen kok (vastauspuheenvuoro): Herra puhemies! Suomen alkuperäis-
luonto on erittäin vakavasti uhattuna, ja siksi on suorastaan välttämätöntä, että nyt saatiin
Metsoon lisää rahaa, jotta voidaan päästä eteenpäin suojelussa. On tärkeää, että tätä jatke-
taan sillä tavalla, että seuraavan vuoden budjettiin tähän tulee myöskin rahaa, että päästään
edes siihen 100 000 hehtaariin, joka on Metson tavoitteena. Se on erittäin tärkeätä. Myös-
kin on hyvin tärkeätä, että pannaan heti toimeen ostot maanomistajien kanssa, koska nyt on
rahaa — nyt on tehtävä tätä kauppaa.

Toinen asia lyhyesti: Nämä kalatiet. Kemijoen kalateitten rakentaminen, missä men-
nään siinä? 70 vuotta on odotettu, ja kohta on lopullisesti kalakanta niin tuhoutunut, että
sitä ei voida enää uusia. Mitä tehdään Kemijoen osalta?

Hyvä, että on vähän lisää rahaa myöskin muihin vesistöhankkeisiin. Olen huolestunut
myöskin Ylläksen kaivoshankkeesta. Se [Puhemies koputtaa] tuhoaisi vakavasti vesistöjä
sillä alueella. 

13.18 Anders Adlercreutz r (vastauspuheenvuoro): Ärade talman! Kun opiskelijoiden
asuntotuki siirrettiin yleisen asumistuen piiriin, tiedettiin, että ruokakuntakäsitteestä tulee
ongelma, ja tämä huoli on nyt materialisoitunut. Samassa asunnossa asuvat kaksi eri ruo-
kakunnan jäsentä käsitellään usein perheenä, ja sillä on suoraa vaikutusta asumistukeen. Te
tunnistatte varmaan tämän ongelman, ja kuulisin mielelläni, miten tämä aiotaan nyt korja-
ta.

Toinen asia. Me olemme nyt omin toimin raskaasti leikkaamassa hiilinieluamme, ja sil-
loin on entistä tärkeämpää, että ne puut, jotka hakataan, ohjataan pitkäikäisiin tuotteisiin,
eli puurakentamista pitäisi edistää. Tulevassa MRL:n muutoksessa olette muuttamassa
kerrosalamääritelmää tavalla, joka lisää materiaalineutraliteettia, ja se on äärimmäisen
hyvä asia. Ongelma, joka vielä on olemassa, on se, että Suomessa puurakentamisessa vaa-
ditaan sekä vöitä että henkseleitä, sekä rakenteellista palosuojausta että sprinklausta. Eli
suomalainen puu palaa vielä ruotsalaista puuta paremmin. [Naurua] Miten tämän asian
muuttaminen etenee?

13.19 Susanna Huovinen sd (vastauspuheenvuoro): Arvoisa herra puhemies! Minäkin
haluan kiittää siitä, että luonnon monimuotoisuuteen tarkoitettuja resursseja budjetissa
Metson osalta kasvatetaan, mutta aivan kuten tässä keskustelussa muut edustajat ovat jo to-
denneet, rahoitus ei vieläkään ole riittävällä tasolla, jos haluamme tähän tärkeään aihee-
seen saada muutoksen. Luonnon monimuotoisuuden katoaminen myös suomalaisessa met-
sässä ja luonnossa on ihan todellinen haaste, ja siihen on tartuttava.

Myös luontomatkailun osuus ansaitsee nähdäkseni kiitoksen. Siihen liittyen toivoisin
kuitenkin, että tätä nyt hallinnollisesti paremmin ohjattaisiin, koska näyttää siltä, että se on
todella moninaisten toimijoiden kenttä, josta puuttuu koordinaatio.
5



Pöytäkirjan asiakohta PTK 92/2017 vp
Mutta, ministeri, haluaisin kysyä teiltä ympäristöjärjestöjen rahoituksesta. Te tiedätte
yhtä hyvin kuin mekin, että järjestöt toimivat hyvin tärkeinä asiantuntijoina esimerkiksi
eduskunnan suuntaan ja ovat myös tärkeässä roolissa kansalaisten aktiivisuuden virittämi-
seksi ja ylläpitämiseksi. Miksi hallitus ei halua lisätä järjestöjen rahoitusta vaan pikemmin-
kin leikkaa sitä?

13.20 Johanna Karimäki vihr (vastauspuheenvuoro): Arvoisa puhemies! Hallituksen
lisämäärärahat Metso-ohjelmalle ovat toki oikeansuuntaiset. Suomen luonnon monimuo-
toisuus on uhattuna, muun muassa lahopuusta on puutetta, ja sen takia monet eliölajit uh-
kaavat kuolla sukupuuttoon. Tosin täytyy sanoa, että Metso-ohjelma ei ole lähelläkään sitä
tasoa kuin sen alun perin piti olla ja miten asiantuntijat sen ovat tarkoittaneet, eikä luon-
nonsuojelumäärärahojen määrä ole lähelläkään edes sitä tasoa, mitä se oli vuonna 2015, eli
kehotan teitä suurempaan kunnianhimoon.

Haluaisin kysyä soidensuojeluohjelmasta, joka muutama vuosi sitten keskeytettiin.
Kautta koko Suomen on inventoitu arvokkaita, tärkeitä soita, ja myös suoluonto on hyvin
herkkää ja haavoittuvaista ja uhanalaista. Aiotteko, ministeri Tiilikainen, viedä eteenpäin
soidensuojelua, ja minkälaisia toimenpiteitä on tulossa soidensuojeluohjelman eteenpäin
viemiseksi?

13.22 Markus Lohi kesk (vastauspuheenvuoro): Arvoisa puhemies! Omalta osaltani ha-
luan myös kiittää ministeri Tiilikaista erinomaisesta työstä LULUCF-asiassa. On erittäin
tärkeää, että saimme siinä erävoiton.

Mutta varsinainen asiani koskee kansallispuistoja, nehän ovat meidän helmiämme, voi
sanoa, että aarreaittoja, kuten täällä on nostettu esille niitten tärkeys. Juuri saamani tiedon
mukaan luontomatkailu on maailmanlaajuisesti jo ylittänyt suosiossaan kaupunkimatkat.
Vielä aurinkomatkat, tämmöiset lomamatkat ovat edellä, mutta tämä kertoo, mihin suun-
taan ollaan menossa, ja meidän kansallispuistomme ovat erittäin tärkeä matkailukohde.
Sen takia on äärimmäisen tärkeää, että siitä infrasta, millä ne ovat saavutettavissa, pidetään
kiinni. Ilolla tervehdin, että löytyi rahoitus muun muassa Saanan päälle menevien portai-
den korvaamiseen, mutta tarpeita on vielä paljon. Haluaisinkin kysyä ministeriltä, miten
me saisimme tätä vähän paremmin tsempattua, että me saisimme olemassa olevat puis-
toinfrat vielä parempaan käyttöön. [Puhemies koputtaa] Sille olisi nyt tarvetta, kun ulko-
maisten matkailijoiden osuus kasvaa.

13.23 Hanna Sarkkinen vas (vastauspuheenvuoro): Arvoisa puhemies! Metsähallitus
suunnittelee mittavia hakkuita Oulujärven retkeilyalueella Kuostonsaaressa ja Kaarresa-
lossa. Hakattavan metsän joukossa on jopa yli 200-vuotiasta metsää. Hakkuut ovat Oulu-
järven retkeilyalueen perustamissäännöksen vastaisia ja vastoin Oulujärven Naturan bo-
reaalisen luonnonmetsän heikentämiskieltoa. Kaarresalo on aiemmin suojeltu hakkuilta
Metsähallituksen omalla suojelupäätöksellä, mutta nyt Metsähallitus on purkanut suojelu-
päätöksen. Haluankin kysyä ministeriltä: Ovatko Metsähallitukselle asetetut tulostavoit-
teet liian korkeita ja näin aiheuttavat näitä luonnon monimuotoisuuden kannalta erittäin
kyseenalaisia hakkuita, vai onko talon sisäisissä käytännöissä parannettavaa, kun arvokas-
ta ja retkeilylle tärkeää metsää hakataan? Otetaanko monimuotoisuustavoitteet tosissaan
Metsähallituksen sisäisessä toiminnassa?
6



Pöytäkirjan asiakohta PTK 92/2017 vp
13.24 Pauli Kiuru kok (vastauspuheenvuoro): Arvoisa herra puhemies! Kiitos ministeril-
le äärimmäisen hyvästä politiikasta. Tämä hallitus noudattaa ja tekee vihreämpää politiik-
kaa kuin moni hallitus aikaisemmin.

Metsähallituksen julkisista hallintotehtävistä haluaisin kysyä, kun Metsähallitus hoitaa
kansallispuistoja ja luonnonsuojelualueita ja meillä on erittäin arvokas autiotupaverkosto,
missä kunnossa tämä verkosto on. Tiedän, että valmisteilla on korjausvelkaa koskeva sel-
vitys, jossa siis kaikkiin kansallispuistoihin ja luonnonpuistoihin mutta myös monesti au-
tiotupiin liittyvää korjausvelkaa selvitetään. Saadaanko tämä selvitys ympäristövaliokun-
nan käyttöön jo talousarviokäsittelyn yhteydessä?

Luontomatkailuhankkeesta haluan erityisesti kiittää. Niin kuin täällä on sanottu, luonto-
matkailu on kasvava trendi. Esimerkkinä Hossan kansallispuiston kävijämäärä on tänä
vuonna kaksinkertaistunut viime vuoteen nähden, kiitos siitä.

13.25 Hanna Kosonen kesk (vastauspuheenvuoro): Arvoisa herra puhemies! Minunkin
on helppo yhtyä kiitoksiin tästä hyvästä työstä, mitä ministeri Tiilikainen on tehnyt ympä-
ristömme eteen. Muun muassa tuo puurakentamisen kokonaisuus on erinomainen. Paljon
voisimme kuitenkin Suomessa vielä lisätä puurakentamista, ja tähän kyllä auttavat muun
muassa suuret normien purut, mitä on tehty, ja nyt nämä ohjelmat, mitä valtiokin vauhdit-
taa.

Lisäksi vaelluskalakantojen elvyttämishankkeet ovat äärimmäisen positiivisia, kuten
myös Metso-ohjelman lisäykset. 10 vuotta sitten todella silloiset ministerit Anttila ja Tiili-
kainen tämän erinomaisen Metso-ohjelman saivat aikaan, eli siitäkin nyt myöhästyneet kii-
tokset, ja on hienoa, että tätä jatketaan edelleen. Metsien monimuotoisuus on kuitenkin ää-
rimmäisen tärkeä asia koko luonnon kestävyyden kannalta.

Kiertotalouteen on myös satsauksia. [Puhemies koputtaa] Suomi on brändätty hienosti
maailman kärkimaaksi.

13.26 Hanna Halmeenpää vihr (vastauspuheenvuoro): Arvoisa puhemies! Kun keskus-
telemme luonnon- ja ympäristönsuojelusta, on hyvä muistaa aikaperspektiivi pitkäjäntei-
sesti eteenpäin. Joskus sitä kannattaa katsoa taaksekinpäin. Viitaten edustaja Kiurun kehui-
hin tämän hallituksen luonnonsuojelumyönteisyydestä on todettava, että koko luonnonsuo-
jelurahojen kehystaso oli edellisellä hallituskaudella 38 miljoonaa euroa. Nykyinen halli-
tus leikkasi niistä ensi töikseen 18,5 miljoonaa, ja nyt tasoa nostetaan 26,6 miljoonaan eu-
roon, eli viime kauden kehystasosta puuttuu yhä 11 miljoonaa ja koko kauden tasosta 26
miljoonaa katsottuna vähän eteen- ja taaksepäin.

Haluaisin kuitenkin sanoa Metso-rahoista, kun hallitus kehuu palauttaneensa ne riittä-
välle tasolle ja näin olisi luonnon monimuotoisuus turvattu, että näin ei valitettavasti ole
tuon erinomaisen ohjelman [Puhemies koputtaa] hyödyistä huolimatta.

Ensimmäinen varapuhemies Mauri Pekkarinen: Arvoisat edustajat, tämä debattikes-
kustelu jatkuu suuren valiokunnan kokouksen tauon jälkeen. Sitä ennen kuitenkin 2 mi-
nuuttia ministerille.

13.27 Asunto-, energia- ja ympäristöministeri Kimmo Tiilikainen: Kiitos, arvoisa pu-
hemies! Aika on hyvin rajallinen, joten ensinnäkin kiitän kiitoksista, hyvin olette tunnista-
neet nuo parannukset, mitä ensi vuoden budjetti sisältää.
7



Pöytäkirjan asiakohta PTK 92/2017 vp
Muutama kysymys, mitä haluan kommentoida:
Edustaja Haavisto kysyi kansainvälisten ilmastoneuvottelujen tilanteesta Yhdysvalto-

jen vetäytymisen jälkeen, siitä, mitä EU voi tehdä. EU voi tietenkin panna toimeen oman
lainsäädäntönsä ja edetä siinä, että se oma sitoumuksemme Pariisin sopimuksen täytän-
töönpanoksi valmistuu mahdollisimman nopsasti. Sen lisäksi EU:n pitää tehdä ja se tekee,
kuten yksittäisten jäsenmaitten ministeritkin, ilmastodiplomatiaa. Nyt on äärimmäisen tär-
keätä, että muut toimijat eivät katso Yhdysvaltoihin, vaan katsovat sitä, mitä EU, Kiina, Ja-
pani, Kanada, Meksiko, Intia, Indonesia, tämänkaltaiset maat, yhdessä tekevät. Meillä on
laaja sitoutuminen Pariisin sopimuksen toimeenpanoksi, ja myös maailman suurimmat —
G20 miinus yksi käytännössä — toteuttavat Pariisin sopimusta. Eilen Turussa sain vetää
EU:n ja Kiinan välistä vesifoorumia, ja ylipäänsä ympäristönsuojeluun liittyvän yhteis-
työn lisäämiselle EU:n ja Kiinan välillä, ei pelkästään ilmastoasioissa vaan muutenkin, on
nyt tilaus.

Muutamat kysymykset koskivat ylivelkaantuneitten neuvontaa. Siitä tuli kiitoksia. Se
on hyvä asia, olen onnellinen, että tämä kokeiluhanke käynnistyy. Sen, mitä kaikkia konk-
reettisia toimenpiteitä se sisältää, jätän sitten vielä asiantuntijoitten päätettäväksi. En itse
lähde sitä mestaroimaan.

Soidensuojeluohjelmasta kysyttiin. Valtiohan on omalta osaltaan toimeenpannut soi-
densuojelua, noin 36 000 hehtaaria lisää suojelusoita. Metso: puustoisia soita pystytään
suojelemaan sitä kautta. Ja Luontolahjani Suomelle -kampanja tuo myös lukuisia suokoh-
teita suojelun pariin. [Puhemies koputtaa]

Tässä, puhemies, päällimmäiset.

Ensimmäinen varapuhemies Mauri Pekkarinen: Tämän asian käsittely keskeytetään
suuren valiokunnan kokouksen vuoksi.

Keskustelu keskeytettiin kello 13.30.

————

Keskustelua jatkettiin kello 14.30.

Puhemies Maria Lohela: Jatketaan tänään kello 13.30 keskeytynyttä istuntoa ja keskus-
telua. — Ensimmäisenä ministeri Tiilikainen, 5 minuuttia.

14.31 Asunto-, energia- ja ympäristöministeri Kimmo Tiilikainen: Arvoisa rouva pu-
hemies! Pyrin olemaan tiivis, nimittäin äsken en energiapuolesta tullut sanoneeksi esitte-
lypuheenvuorossani mitään, vaikka se tarkoitus toki oli, että sekä ympäristöministeriön
että työ- ja elinkeinoministeriön energiaosaston asiat olisivat tulleet samalla kertaa, joten
ihan muutama lausahdus näihin energia-asioihin.

Oikeastaan keskeistä on, että nyt ensi vuoden budjetissa alkaa energia- ja ilmastostrate-
gian toimeenpano, johon varattiin keväällä kehyspäätösten yhteydessä 25 miljoonan euron
vuosittainen määräraha. Parlamentaarinen liikenteen rahoitusta pohtinut työryhmä pohti
myös liikenteen vähäpäästöisyyden edistämistä, ja juuri tämän työryhmän esitysten mukai-
sesti on käytännössä sitten myös käytetty näitä energia- ja ilmastostrategian mukaisia mää-
rärahoja. Ne jakautuvat usean ministeriön alueelle, mutta on ehkä hyvä kerrata se, että kos-
8



Pöytäkirjan asiakohta PTK 92/2017 vp
ka on tästä strategian toimeenpanosta kyse, niin siellä on mukana juuri tuo sähköautojen
hankintatuki, sähkö- ja kaasujakeluinfran rakentamisen tuki, muutostuki polttomoottori-
käyttöisiin autoihin, kun niitä muutetaan kaasukäyttöisiksi, tämänkaltaisia asioita. Sen li-
säksi näitä elementtejä ovat erilaiset neuvontamäärärahat energia- ja ilmastostrategian ta-
voitteitten aikaansaamiseksi ja jo aiemmin mainittu puurakentaminen ja niin edelleen.

Tietysti hyvä puoli on myös se, että ensi vuonna meillä on sitten tänne uusiutuvan ener-
gian tuotannon ja energiatehokkuuden edistämiseen varsin hyvä määrärahasatsi. Nämä
energiatukivaltuudet nousevat kaiken kaikkiaan 55 miljoonaan, missä on parinkymmenen
miljoonan korotus kuluvaan vuoteen verrattuna, joten aika paljon pystytään tällä energia-
tukipuolella sitten hankkeita saamaan käyntiin, ja uskon, että hyviä hankkeita todellakin
riittää.

Oikeastaan tässä nämä muutamat sanat koskien tuota energiapolitiikkaa.
Kun nyt tuota puhemiehen armeliaasti myöntämää aikaa on vielä jäljellä, niin käytän sen

hyväkseni vastatakseni muutamiin niihin asioihin, joita tuli esille tuossa äskeisessä setissä
ja jotka jäivät silloin vastaamatta.

Edustaja Heinonen, muutamat muutkin, otti esille tuon rakentamisen volyymin. Totta
tosiaan, kun hallituksen kärkihanke oli, yksi niistä, lisätä asuntorakentamista, niin jos jos-
sain on onnistuttu, niin tässä on onnistuttu. Tuo asunto... [Pia Viitasen välihuuto] — Tässä
nyt voidaan muistella ja katsella, mutta kehotan katsomaan vaikka noita Rakennusteolli-
suuden tilastoja, liukuvat rakentamisen aloitukset, ja sieltä ei tämänkaltaista pätkää löydy,
ei edellisten eikä sitä edellisten eikä vielä sitäkään edellisten asuntoministerien ajalta. Ol-
kaa hyvä, tutustukaan numeroihin. Meillä on ennennäkemättömän vahva rakentaminen
käynnissä. Asuntotuotanto on korkeammissa luvuissa kuin kertaakaan 20 vuoteen, ja myös
kohtuuhintaisten asuntojen tuotannon — eli niitten asuntojen tuotannon, mitä valtion tu-
kielementeillä tuotetaan — taso on korkeampi kuin viime kaudella tai sitä edellisellä kau-
della. Katsokaa tilastoja. Olen todella tyytyväinen tästä kehityksestä. Tavoitteet on saavu-
tettu, ja näyttää siltä, että tahti ei todellakaan ole hidastumaan päin. [Vastauspuheenvuoro-
pyyntöjä] 

Puhemies Maria Lohela:  Aiemmin keskustelussa varatut vastauspuheenvuoropyynnöt
ovat täällä tallessakin, mutta niitä toki saa pyytää uusiakin.

14.35 Antti Lindtman sd (vastauspuheenvuoro): Arvoisa puhemies! Olemme samaa
mieltä siitä, että rakentamisen tahti on kova. Mehän tiedämme, mitä pitää olla, että taloja
syntyy. Pitää olla kaavoja. [Timo Heinonen: Kyllä!] Ja minusta on vähän turhaa nyt taval-
laan kiistellä siitä, mitä ja kenenkin ansiosta tapahtuu.

Esimerkiksi omassa kotikaupungissani Vantaalla rakennetaan tällä hetkellä todella pal-
jon. Ja otanpa esimerkin Tikkurilasta, entisen Anttilan korttelin, jossa juuri viime viikolla
lähti jälleen uusi rakennus liikkeelle — uusi aloitus, josta ministeri ottaa kunniaa. Ymmär-
rän, että ministerit näkevät usein itsensä vaikutusvaltaiseksi, mutta en tiennyt, että olette
niin vaikutusvaltainen, että saitte Vantaan kaupunginvaltuuston hyväksymään tämän kaa-
van pari kolme viikkoa ennen kuin tämä hallitus on aloittanut. Eli nimenomaan se, että
edellinen hallitus yhdisti maankäytön sopimukset liikennepakettiin, on mahdollistanut
kaavat, joille nyt rakennetaan. [Puhemies koputtaa] Tämä on mielestäni turhaa keskuste-
lua, mutta väitän, että ei tämä ministeri nyt niin [Puhemies koputtaa] vaikutusvaltainen ole,
että olisi ollut tekemässä edellisen hallituksen aikaisia päätöksiä.
9



Pöytäkirjan asiakohta PTK 92/2017 vp
14.36 Sari Multala kok (vastauspuheenvuoro): Arvoisa puhemies! On erittäin hienoa to-
della, että nyt rakennetaan paljon ja sen myötä on nähtävissä pitkällä aikavälillä myös esi-
merkiksi vuokrien, hintojen laskeminen vähitellen. Esimerkki siitä, mitä monessa kaupun-
gissa, meillä Vantaallakin, voitaisiin tehdä vielä enemmän, on purkava korjausrakentami-
nen. Tähän ollaan ilmeisesti nyt tarttumassa ja mahdollistamassa lainsäädännössäkin se,
että tähän tulee helpotusta. Siitä mielelläni kuulisin lisää.

Sitten ilokseni luin juuri, että pääministeri on nyt asettanut hankeryhmän etsimään rat-
kaisuja julkisten rakennusten sisäilmaongelmiin, ja siellä myös ympäristöterveyden tutki-
muksen puolella varmasti olisi tarpeita. Onko tähän tulossa helpotusta?

Varsinainen kysymykseni liittyy kiertotalouden kärkihankkeisiin. Meillä on tavoitteena
vähentää kulutusta ja lisätä resurssien uudelleenkäyttöä. Tämä on todella oikea suunta, jo-
hon pitäisi panostaa. Vuosille 2016 ja 2017 kärkihankerahoitusta oli tähän varattu yhteen-
sä miljoona euroa ympäristöministeriön hallinnonalalta. Nyt ilmeisesti panostukset ovat
[Puhemies koputtaa] siirtymässä toiselle hallinnonalalle. Mitä se tarkoittaa [Puhemies ko-
puttaa] kiertotalouden edistämisen näkökulmasta?

14.38 Ville Skinnari sd (vastauspuheenvuoro): Arvoisa puhemies! Haluaisin nostaa kes-
kusteluun, kun tässä nyt on puhuttu nykytilasta ja menneisyydestä ja edellisestä hallituk-
sesta ja nykyisestä hallituksesta, ministerille sellaisen kysymyksen, että mitä kuuluu suo-
malaisille lähiöille. Viime kaudella hallitus varsin ponnekkaasti teki töitä lähiöiden ole-
massaolon, kehittämisen eteen, ja nyt tällä kaudella, kun olemme käyneet kaupunkeja ja
kuntia läpi, etenkin suurissa kaupungeissa huomaamme sen, että lähiöillä ei mene hyvin.
Arvoisa ministeri, mihin toimenpiteisiin te aiotte ryhtyä, että suomalaiset lähiöt ja siellä
olevat asukkaat voisivat paremmin?

14.38 Krista Mikkonen vihr (vastauspuheenvuoro): Arvoisa puheenjohtaja! Jos katsoo
tätä isoa kuvaa, niin kyllähän tässä monin paikoin toimet ovat ihan hyviä ja suunta oikea,
mutta volyymi aivan liian kunnianhimoton.

Tässä on ministeri nostanut esimerkiksi nämä Metso-rahat. Me tiedämme, että tämä hal-
litus leikkasi niitä radikaalisti ja luonnonsuojelurahoja kaiken kaikkiaan. On hyvä, että nyt
on ymmärretty se, että niihin pitää palauttaa, mutta edelleen ollaan vain puolessavälissä sii-
tä tasosta, millä oltiin viime hallituskaudella. Ja erityisen tärkeää esimerkiksi metsäluon-
nonsuojelu on tänä päivänä siksi, että hallitus kaavailee hakkuiden lisäyksiä.

Ilmasto- ja energia-asioissa on vähän sama asia: on hyviä tavoitteita, sinne on pieniä pa-
nostuksia, esimerkiksi tämä energian tukipaketti ja tarjouskilpailu, mutta 2 terawattituntia,
mikä siinä on mukana, on vain reilu 2 prosenttia meidän koko maan sähköntuotannosta. Li-
sää [Puhemies koputtaa] kunnianhimoa, kiitos.

14.39 Eeva-Maria Maijala kesk (vastauspuheenvuoro): Arvoisa puhemies! Tässä deba-
tissa on tuotu esille, että nykyisen hallituksen toiminta ei olisi niin ympäristöystävällistä
kuin aikaisemman. Tähän on todellakin hyvä sanoa, että asiat ovat toisinpäin, sillä ympä-
ristöystävällisyyshän on poikkihallinnollinen asia ja nyt ympäristöasiat ovat mukana joka
hallinnonalalla todella paljon, eivät todellakaan vain täällä ympäristöministeriön hallinno-
nalalla.

Ensinnäkin ympäristöministeriön keskeinen tavoite on vähähiilinen ja energiatehokas
Suomi. Elikkä täällä vaikutetaan Pariisiin sopimukseen, sitten ovat kaikki energia-asiat, ra-
10



Pöytäkirjan asiakohta PTK 92/2017 vp
kennusten energiatehokkuus, puurakentaminen, ja se, että nytten vasta on päätetty 210 000
hehtaaria perustaa uusia suojelualueita. Meillä on todella paljon kaikennäköisiä asioita ja
investointeja tehty poikkihallinnollisesti. Se, että nyt on laitettu 10 miljoonaa Metsoon, on
ehkä vähemmän kuin on monessa asiassa tavoiteltu, mutta meillä on todella paljon enem-
män kokonaisuudessaan suojeluun käytetty rahoja kuin aikaisemmin.

14.41 Hanna Halmeenpää vihr (vastauspuheenvuoro): Arvoisa puhemies! Nyt on kyllä
todettava, että meidän on tarpeetonta kinastella siitä, kuka on tehnyt eniten milläkin aika-
kaudella. Tärkeintä on se, että toimet ovat oikeansuuntaisia, kuten ne ovat nytkin, mutta
meillä on näkemyseroja siitä, mikä on riittävää. Täytyy sanoa näin perisuomalaiseen ta-
paan, että ei tässä ympäristöministeriön hallinnonalan budjettiesityksessä pelkästään moi-
tittavaa ole, kyllähän siellä on paljon kehuttavaakin, mutta olen sitä mieltä, että tässä on
riittämättömiä toimia luonnonsuojelun puolelle.

Esimerkkinä haluan nyt tässä kerrata tuon Metso-rahojen kulkuhistorian: Niitä oli vuon-
na 2015 valtion budjetissa 26,8 miljoonaa euroa. Seuraavina vuosina 2016 ja 2017 vain 8
miljoonaa euroa. Nyt hallitus esittää oikeaan suuntaan korotusta 16 miljoonaan euroon,
[Puhemies koputtaa] mutta ollaan vielä hyvin kaukana siitä, mikä meidän mielestämme on
riittävää.

14.42 Pauli Kiuru kok (vastauspuheenvuoro): Arvoisa rouva puhemies! Rakentaminen
on päässyt hyvään vauhtiin Suomessa, ja se näkyy ihan katukuvassa: nostokurkia näkyy ja
uusia asuntokohteita valmistuu huomattavan kiivaaseen tahtiin. Se on hyvä, ja se saattaa
ruveta näkymään jopa vuokrahinnoissa.

Sellaista kuitenkin ministeriltä kysyn, että kun uusia taloyhtiöitä ja kohteita tulee mark-
kinoille, niin myyntihinta saattaa olla hyvinkin matala johtuen siitä, että yhtiölainaa on pal-
jon. Sitä yhtiölainaa ruvetaan sitten lyhentämään pääomavastikkeella parin vuoden mak-
suvapaan jälkeen — siis ensin maksetaan pelkkää korkoa — ja sitten kun se pääomavasti-
ke sieltä parin vuoden päästä tulee, se luonnollisesti on aika korkea. Jos nyt sitten vielä ko-
rot nousevat lisää, onko tässä vaara, että kansalaiset ikään kuin ahnehtivat liian kalliita
asuntoja, jotka keinotekoisesti [Puhemies koputtaa] näyttävät halvoilta?

14.43 Pia Viitanen sd (vastauspuheenvuoro): Arvoisa rouva puhemies! Asuntopolitiikka-
han tulee olemaan isosti esillä eduskunnassa myös jatkossa, koska tarkastusvaliokunta juu-
ri julkaisi asiasta tutkimuksen, jossa puututtiin tärkeisiin asioihin, asumisen hinnanmuo-
dostukseen sekä näihin tukijärjestelmiin kaiken kaikkiaan. [Timo Heinonen: Mennään pa-
rempaan suuntaan!] Puhemies! Haluaisin sanoa, että kyllä siinäkin raportissa näkyy se
yleisesti tiedetty totuus, kuinka tärkeää on juuri se, että kaavoitus toimii ja on tontteja, ja
myöskin se, että tällaisia ratkaisuja, kuten liikenneratkaisut ja kaavoitusratkaisut, kytke-
tään yhteen. Ei tarvitse kiitellä eikä muuta, mutta minä toivoisin vilpittömästi, että sen ver-
ran edes voitaisiin antaa tunnustusta, että oli hieno juttu, että viime kaudella aloitettiin tämä
toiminta, sitoutettiin kuntia kaavoittamaan ja tarjoamaan tontteja ja tarjottiin liikennerat-
kaisuja ja vahvistettiin tätä. Minusta olisi kohtuullista, että tämä voitaisiin myöntää, sillä,
kuten edustaja Lindtmanin esimerkki hyvin sanoo, [Puhemies koputtaa] eiväthän ne kaa-
vat siinä ihan päivässä synny heti kun hallitus vaihtuu.
11



Pöytäkirjan asiakohta PTK 92/2017 vp
14.44 Timo Heinonen kok (vastauspuheenvuoro): Arvoisa puhemies! Tässä on tauluk-
ko, [Näyttää kädessään taulukkoa] jossa ei mitta-asteikoilla kikkailla, niin kuin vasemmis-
tossa on viime päivinä kikkailtu. Tämä näyttää yksiselitteisesti: viime hallituskaudella ra-
kentaminen meni alaspäin, 2016 ministeri Tiilikaisen johdolla MAL-sopimukset päivitet-
tiin, ja tänään asiantuntijat ovat valtiovarainvaliokunnan asunto- ja ympäristöjaostossa to-
denneet, että tonttitarjonta on tällä kaudella parantunut [Antti Lindtman: Juuri näin!]
MAL-sopimusten myötä, jotka tehtiin ministeri Tiilikaisen johdolla 2016. Tehtiin myös
ensimmäisen kerran Suomen kasvukäytävälle MAL-sopimus, eli enää ei keskitytty pelkäs-
tään panostamaan kaupunkien ympäristöön vaan liikenneväylien varteen, raideliikenteen
varaan, ja tämä näkyy nyt näissä tilastoissa ja nämä voi jokainen tarkastaa. Nämä ovat ihan
julkisia tilastoja, missä ei kikkailla mitta-asteikoilla.

14.45 Antti Lindtman sd (vastauspuheenvuoro): Arvoisa puhemies! Ehdotan, että rat-
kaistaan tämä kina. Riittää, kun hallitus osoittaa — edustaja Heinonen puhui vuoden 2016
rakentamisesta — yhden talon, joka on vuonna 2016 rakennettu ja jonka kaavaa on aloitet-
tu suunnittelemaan tämän hallituskauden aikana. Yksi talo pääkaupunkiseudulta, jonka
tontti on syntynyt kaavasta, joka on syntynyt tämän hallituskauden aikana. Ei tarvitse tästä
kinata, riittää, että sieltä sellainen esimerkki löytyy. Rakentaminen on yli hallituskausien
menevää, ja kaikki ne, jotka kuntapäättäjinä ovat, tietävät, kuinka pitkään kaavojen valmis-
telu ja hyväksyminen kestää. Mielellään soisi sitä aikaa lyhennettävän.

Vielä Metso-rahoista. Riittävätkö nyt nämä rahat, jotka on otettu viime kädessä Asunto-
rahastosta korjausrahaston kautta — pidän tätä logiikkaa vähän huonona — siihen, että
suojeltujen metsien [Puhemies koputtaa] pinta-ala ei lähde laskuun tulevina vuosina?

14.46 Juha Pylväs kesk (vastauspuheenvuoro): Arvoisa puhemies! Rakentamiskeskuste-
luun voisin sen verran ottaa kantaa, että kyllä meillä Ylivieskassakin rakennetaan. Toki se
ei ole täällä pääkaupunkiseudulla, mutta valitettavan vähän puurakentamista on meillä Yli-
vieskassakin tehty, vaikka ministeri on ponnekkaasti töitä tehnyt senkin asian eteen. Ym-
päristöministeriön tontille kuuluu hyvin paljon tämmöistä rakentamista sääntelevää normi-
tusta, jota on kyllä menestyksekkäästi purettukin, mutta kysyisin ministeriltä, miten tätä
norminpurkutyötä jatketaan ja miten varmistetaan se, että uutta normitusta ei tule lisää.

14.47 Arja Juvonen ps (vastauspuheenvuoro): Arvoisa rouva puhemies! Juuri on päätty-
nyt teillä ministeriössä ikääntyneen väestön asuinoloihin liittyvä kehittämisohjelma. Ky-
syisin teiltä, ministeri, millaisia tuloksia kehitysohjelma toi ja miten tuloksia hyödynne-
tään tulevaisuudessa niiden asumiseen liittyvissä kysymyksissä, jotka tarvitsevat erityistä
tukea, kuten ikääntyneet, muistisairaat ja vammaiset.

Pidän hyvänä tätä miljoonan euron rahaa tukemaan velkaantumista ja ongelmia vuokra-
asumisessa. Sanottakoon tässä, että se miljoona on saman verran, mikä annetaan myös
saattohoidon kehittämiseen, mutta eri puolella. Miljoona on aina se miljoona.

Mitä tulee sitten kohtuuhintaiseen asumiseen, niin pidän erittäin tärkeänä, että nuorille
ja opiskelijoille olisi tarjolla pieniä asuntoja. Tein jossakin vaiheessa kirjallisen kysymyk-
sen konttiasumisen muodoista. Millä tavalla koette, että esimerkiksi se voisi olla ratkaisu-
na asumispulaan?

Vuokrien tasosta yleisesti ottaen [Puhemies koputtaa] on sanottava, että kyllä ne ovat
edelleen korkeat.
12



Pöytäkirjan asiakohta PTK 92/2017 vp
14.48 Pia Kauma kok (vastauspuheenvuoro): Arvoisa puhemies! Rakennettuun ympäris-
töön kuuluu myös julkinen rakentaminen. Kuntaliitto on selvittänyt, että Suomessa on yli
tuhat koulua, joissa on sisäilmaongelmia, jopa hometta. Viime kaudella tarkastusvaliokun-
ta päätyi samaan lopputulokseen. Olen ymmärtänyt niin, että tänne on tulossa vielä syksyn
aikana terveisiin rakennuksiin ja tilanteen parantamiseen liittyvä pääministerin ilmoitus,
mutta kysyisin nyt ministeriltä: Miten näette tilanteen rahoituksen valtion budjetin kannal-
ta? Monet kunnathan ovat aika pahoissa rahoitusvaikeuksissa eivätkä pysty korjaamaan
näitä kouluja, joten millä tavalla valtio pystyisi osallistumaan tähän, ja olisiko mahdollista
esimerkiksi saada Euroopan strategisten investointien rahastosta ESIRistä apua? Ranska il-
meisesti on jotain rahaa näihin ongelmiin sieltä jo saanut.

14.49 Simon Elo si (vastauspuheenvuoro): Arvoisa puhemies! Tähän espoolaisen kolle-
gani, edustaja Kauman hyvään kysymykseen ja avaukseen sisäilmaongelmista, mitkä ovat
mitä suurimmassa määrin myös ympäristöongelmia ja tietysti liittyvät sitten myös raken-
tamiseen ja muidenkin ministeriöiden tonteille mutta ovat tärkeä kysymys: Meidän koti-
kaupungistamme Espoosta on hyvä esimerkki siitä, että olemme tehneet uusia ratkaisuja
— ehkä myöhemmin ajateltuna vanhoja, jotka on otettu uudelleen käyttöön — eli tällaisia
nopeasti valmistettavia kouluja. Niipperin koulussa todettiin sisäilmaongelma. Vuoden
2016 alussa kärrättiin oppilaat pois bussilla, ja jo seuraavan vuoden huhtikuussa oli uusi
koulu, tyyppikoulu, valmistunut sillä tavalla, että tämä koulu ei ole siinä pysyvästi, mutta
voisi olla jopa vuosikymmeniä, jos kaupunki tekee sellaisen vuokrasopimuksen rakennut-
tajan kanssa, joka kuitenkin vastaa myös esimerkiksi näistä koulun sisäilmakysymyksistä.

Olisiko tässä sellainen asia, mitä voisi viedä eteenpäin muihinkin kuntiin, joissa on vas-
taavanlaisia ongelmia? Eli tarvitaan mahdollisimman huokeasti nopea ratkaisu, joka kui-
tenkin voisi [Puhemies koputtaa] kestää tarvittaessa vuosikymmeniä.

14.50 Emma Kari vihr (vastauspuheenvuoro): Arvoisa puhemies! Haluaisin kiittää edus-
taja Halmeenpäätä siitä, että hän muistutti meitä siitä, miten nämä Metso-rahat ovat aidosti
kehittyneet. Eli tosiaan vuonna 2015 puhuttiin lähes 27 miljoonan euron määrärahoista,
jotka tämän hallituksen alussa tiputettiin 8 miljoonaan. Se, että tätä määrärahaa nyt lisä-
tään, on äärimmäisen tervetullutta ja hyvä asia, mutta meillä on aidosti huoli meidän met-
säluontomme monimuotoisuuden tilasta varsinkin siinä tilanteessa, kun luonnonsuojelu-
määrärahat kokonaisuutenaan on tiputettu puoleen siitä, mitä ne edellisen kauden lopulla
olivat, ja samaan aikaan hakkuiden määrää ja Metsähallituksen tulostavoitteita on kasva-
tettu. Tämä huoli on aito. Sen takia minä ihmettelin hieman myös, kun tässä budjettikirjas-
sa todetaan, että luonnon monimuotoisuuden köyhtyminen pyritään pysäyttämään vuoteen
2020 mennessä, jotta meidän ekosysteemimme pystytään turvaamaan. Tämähän on se ta-
voite, johon Suomi on sitoutunut, mutta itse olen juuri nyt saanut vastauksen kirjalliseen
kysymykseeni, että näillä nykyisillä toimilla ei tulla saavuttamaan näitä tavoitteita, joten
tämä tuntuu hieman ristiriitaiselta.

14.52 Pertti Salolainen kok (vastauspuheenvuoro): Arvoisa puhemies! Tuossa aikaisem-
massa istunnossa aika loppui kesken enkä saanut ministeriltä vastausta siihen, että mitä mi-
nisteri katsoo, että pitäisi tehdä Kemijoen kalateiden aikaansaamiseksi. Se olisi äärettö-
män iso asia ja muun muassa matkailun kannalta aivan mahtava asia.
13



Pöytäkirjan asiakohta PTK 92/2017 vp
Toinen asia, jonka otan esille, on se, että onko ministeri perehtynyt tähän Hannukaisen
avokaivoshankkeeseen siellä Ylläksen matkailualueitten keskellä. Siitä laskettaisiin jäte-
vesiä Muonionjokeen ja Tornionjokeen, jotka vielä ovat hienoimpia jokia Euroopassa tällä
hetkellä. Olen erittäin huolestunut tästä Hannukaisen kaivoshankkeesta.

14.52 Sirpa Paatero sd (vastauspuheenvuoro): Arvoisa rouva puhemies! Toisessa pää-
luokassa puhutaan korjausvelasta, ja käsitellään silloin liikenteen korjausvelkaa. Tässä
meillä on kuitenkin ainakin tuplamääräinen korjausvelka, jos katsotaan pelkästään julkisia
rakennuksia — se on lähes 5 miljardia euroa julkisten rakennusten osalta. Sen lisäksi se on
tästä 5 miljardista jopa kymmenkertainen määrä, jos katsotaan kaikkia rakennuksia Suo-
messa, jotka vaativat korjausta.

Tähän onkin siis kaksi kysymystä:
Mitä ministeri ajattelee, miten erityisesti nämä 60—70-luvun kiinteistöt, jotka ovat nyt

tulossa peruskorjaustarpeeseen, voisivat esimerkiksi lähiöissä saada enemmän näitä korja-
usavustuksia? Lainansaannit ynnä muut ovat tällä hetkellä ihan mahdottomia, osa ei saa
missään tapauksessa.

Toisena sitten tietysti nämä julkiset rakennukset, joista tässä äskenkin mainittiin koulut,
päiväkodit, terveysasemat. Niihinhän oli aikaisemmin erillisiä rahoituksia, ja toisaalta tä-
hän malliin, mihin äsken viitattiin, oli myöskin ministeri Rinteen esitys tämmöisestä eril-
lisestä yhtiöstä [Puhemies koputtaa] näitten kiinteistöjen korjaamiseksi.

14.54 Ulla Parviainen kesk (vastauspuheenvuoro): Arvoisa puhemies! Kansallispuisto
on tunnettu ja arvostettu brändi, niin kuin täällä on todettu. Se on tae upeasta luonnosta ja
hyvistä palveluista, ja Hossan kansallispuiston kohdalla sen osoittaa erityisen hyvin se, että
vuodessa kävijämäärä on yli kaksinkertaistunut. Hossassa on nyt moni kävijä ollut ensim-
mäistä kertaa kansallispuistossa. Siellä tällaisia näkyviä ryhmiä ovat olleet nuoret retkeili-
jät mutta erityisesti sitten virkeät varttuneet retkeilijät, ja heiltä on tullut palautetta siitä,
että reittien pitäisi olla hiukan paremmin varustettuja: pitäisi olla enemmän, useammin tau-
kopaikkoja ja useammin taukopenkkejä erityisesti näille varttuneille retkeilijöille. Miten
on, herra ministeri, mahdollistavatko nämä määrärahat nyt tason nostoa näissä puistoissa?
Ja onko suunnitelmia siitä, miten puistojen palveluvarustus saataisiin kehittymään?

14.55 Eerikki Viljanen kesk (vastauspuheenvuoro): Arvoisa puhemies! Hallitus ja mi-
nisteri Tiilikainen ovat tehneet erittäin hyvää työtä rakentamisen sääntelyn joustavoittami-
seksi ja byrokratian purkamiseksi, kiitos siitä. [Pia Viitasen välihuuto] Tiedustelen, onko
hyvän työn ja jo tehtyjen lakimuutosten lisäksi tulossa lisää esityksiä, joilla rakentamisen
vapautta lisätään ja pakollista päätöksentekoa tuodaan vielä lähemmäs sääntelyn kohteita,
rakentajia, luvanhakijoita, tavallisia kansalaisia.

Toiseksi kiitän ministeriä puurakentamisen edistämiseksi tehdystä työstä. Puurakenta-
misesta on puhuttu pitkään, mutta nyt silläkin sektorilla on alkanut tapahtumaan toden teol-
la. Uskon, että tämän talousarvion puurakentamisen ohjelmaan tehtävillä satsauksilla lisä-
tään edelleen vauhtia rakentamiseen.

Ja mikä tärkeintä — vaikkei suoraan talousarvioon kuulukaan — kiitän ministeriä ja
kaikkia asianosaisia erävoitosta LULUCF-asiassa. Tämä erävoitto on elintärkeä, jotta
voimme edetä monimuotoisessa puunkäytössä ja lisätä sitä joka sektorilla.
14



Pöytäkirjan asiakohta PTK 92/2017 vp
14.56 Sari Multala kok (vastauspuheenvuoro): Arvoisa puhemies! Edustaja Parviainen
täällä puhui luontomatkailusta ja kansallispuistojemme tärkeydestä. Nythän meillä on va-
rattu seuraavalle vuodelle budjettiin rahaa tähän niin sanottuun Matkailu 4.0 -hankkee-
seen, jossa panostetaan nimenomaan näihin reitityksiin, opasteisiin ja verkkopalveluihin.
Oma toiveeni olisi, että ei pelkästään panostettaisi aina uusiin kohteisiin ja avattaisi uusia
paikkoja vaan muistetaan myös meidän vanhat kansallispuistomme ja luonnonsuoje-
lualueemme, jotta niidenkin luonnon monimuotoisuus säilyisi. Esimerkiksi Sipoonkorven
kansallispuiston kävijämäärät ovat moninkertaistuneet vuosien varrella, ja silti siellä ol-
laan vielä hyvin vaiheessa monessa kohdin reitityksessä. Toivon, että pidetään mielessä
myös nämä vuosia sitten avatut vanhat kansallispuistot.

Puhemies Maria Lohela: Ja vielä edustajat Viitanen ja Heinonen, ja sitten ministerin pu-
heenvuoro.

14.57 Pia Viitanen sd (vastauspuheenvuoro): Arvoisa puhemies! Asumisen hintaan vai-
kuttaa paitsi se, että meillä on kylliksi koteja, myös se, mitä oheistoimia hallitus tekee. Täy-
tyy kyllä sanoa, että aito huoli tähän asumisen hintaan liittyy myös sitten siinä tulevassa,
että hallitus aikoo kolmannen kerran peräkkäin nostaa kiinteistöveroja ja myös lämmitys-
kustannukset nousevat ja niin poispäin.

Mitä tulee normien purkuun: Arvoisa ministeri, jos voisitte hieman kommentoida tätä
energiatodistusasiaa. Kun kuitenkin eduskuntakin on edellyttänyt, että pyrittäisiin siihen,
että vanhojen omakotitalojen osalta energiatodistukset olisivat vapaaehtoisia, niin päinvas-
toin, meillä on parhaillaankin laki, jossa vain lisää energiatodistuksia halutaan ja autotal-
litkin pistettiin jo energiatodistuksen pariin. Tämä kehitys on siinä suhteessa vähän toista
kuin normien purku ja täysin päinvastaista kuin edellisellä hallituskaudella, myös koko
eduskunnan politiikan suhteen.

Puhemies! Tähän loppuun haluan sanoa, että on hienoa, että edustajat Skinnari ja Sirpa
Paatero puhuivat täällä lähiöistä. Toivoisin todella, että hallitus ottaisi tämän viestin vah-
vasti, koska [Puhemies koputtaa] viime kaudella hyvin laitoimme kehittämistoimia eteen-
päin. Tarttukaa niihin myös.

14.58 Timo Heinonen kok (vastauspuheenvuoro): Arvoisa puhemies! Tässä tilastossa
kahden asuntoministerin aikakaudet näkyvät selvinä piikkeinä. Ensin asuntoministeri Va-
paavuori: rakentaminen nousi merkittävästi. [Antti Lindtman: Yksi talo!] Sen jälkeen
asuntoministeri Tiilikainen: rakentamisen määrä nousee selkeästi. Tämä on yksiselitteinen
tässä tilastossa. [Antti Lindtman: Yksi kohde!]

Mikä siihen vaikuttaa? Siihen vaikuttaa moni asia, ei pelkästään kaavoitus, ei pelkäs-
tään MAL, vaan liikenneratkaisut, panostukset infraan, rakentamisen sääntelyn purku,
mikä on antanut uskoa siihen, että uskalletaan lähteä rakentamaan erilaisia asuntoja. ARA-
lainsäädäntöä on uudistettu, valituksia on rajattu ja saatu näitä Vantaankin ja muiden hank-
keita eteenpäin.

Arvoisa puhemies! Aivan lopuksi tähän Metso-rahaan vielä: se 10 miljoonaa on arvo-
kas, ja meidän pitää seurata myös sitä, etteivät pelkästään hehtaarit ole ratkaisevia vaan
myös se laatu, minkälaisia metsiä tällä rahalla [Puhemies koputtaa] pystytään suojele-
maan, ja tässä ollaan hyvällä tiellä.
15



Pöytäkirjan asiakohta PTK 92/2017 vp
Puhemies Maria Lohela: Ministeri Tiilikainen, 3 minuuttia.

14.59 Asunto-, energia- ja ympäristöministeri Kimmo Tiilikainen: Arvoisa puhe-
mies! Pyritään tiiviisti toteamaan se, että joka vuosi, kun Metso-rahoja on käytetty luon-
nonsuojelualueitten hankintaan, luonnonsuojelun pinta-ala kasvaa, koska valtaosin on
kyse pysyvästä suojelusta. On hyvä, että nyt pystymme satsaamaan vielä 10 miljoonaa ai-
empaa enemmän. Se nopeuttaa suojelualueitten määrän lisääntymistä. Se on tarpeellinen
asia.

Sitten rakentamiseen liittyen, aloitetaan tästä normiasiasta.
Aiemmin kysyttiin esimerkiksi puurakentamiseen liittyen. Tämä vyö—henkselit-juttu

eli kaksinkertainen palosuojaus ensi vuoden alusta poistuu, eli jos on sprinklattu asuntora-
kentamiskohde esimerkiksi, niin silloin ei tarvita enää kipsilevyä peittämään puurakentei-
ta. Selvä helpotus. Muutenkin rakentamisen määräyksiä koko ajan perataan läpi ja asetuk-
sia niputetaan ja vähennetään sillä puolella.

Keskustelu siitä, milloin on rakennettu ja mihin: [Antti Lindtman: Itse aloititte!] kaavoi-
tus on nimenomaan [Pia Viitanen: Ministeri aloitti!] pitkäaikaista puuhaa ja se saattaa kes-
tää kymmeniä vuosia, kuten tiedätte. Olen erittäin tyytyväinen siitä, että MAL-sopimuk-
set, mitä on toki tehty aiemminkin, nyt uusittiin, ja — luvallanne — vaatimuksestani Van-
taa, Espoo ja Helsinki suostuivat korottamaan omia tavoitteitaan. [Antti Lindtman: Juuri
näin!] Hienoa, tässä tarvitaan juuri tätä hyvää yhteistyötä ministeriön ja kaupunkien kes-
ken. [Antti Lindtman: Se vaikuttaa myöhemmin!]

Mitä tulee kaavoituksen nopeuteen, niin sillä puolella olemme juuri tehneet uudistamis-
ta, mikä nopeuttaa täydennyskaavoitusta, jotta lähiöihin, missä on jo rakennettua massaa,
pystytään nopeammin kaavoittamaan uusia asuntoja, [Pia Viitanen: Edellisen hallituksen
linja!] korotettuja asuntoja täydentämään, koska aina kun olemassa oleviin kaupungino-
siin rakennetaan jotain uutta, se vaikuttaa positiivisesti niin kaupallisiin palveluihin kuin
mahdollisuuksiin säilyttää julkiset palvelut kuten koulut. Ja juuri tällä kaavoituksen no-
peuttamisella [Pia Viitanen: Luitteko remonttiryhmän mietinnön?] pystytään siihen vai-
kuttamaan.

Mitä tulee sisäilmaongelmiin, mihin useampi puuttui, juuri tässä tarvitaan myös sitä pit-
käjänteisyyttä. Olemme valmistelemassa ohjelmaa, jolla tartutaan taas hyvin pitkällä sih-
dillä yhdessä kuntien ja kaupunkien kanssa sisäilmaongelmien ratkomiseen. Mutta että oli-
si tulossa jokin tuki — valitan, mutta erityiset tuet sisäilmaongelmaisten koulujen korjauk-
seen tai uusimiseen pikemminkin pitkittävät ongelmaa, koska moni kunta jää odottamaan,
josko ensi vuonna tai seuraavana vuonna saisimme tukea, ja korjaukset jäävät tekemättä.
Onneksi kuntatalous on hallituksen toimien ansiosta vahvistunut ja kunnilla on nyt mah-
dollisuus tarttua toden teolla ja pistää sisäilmaongelmaisia kouluja paremmin kuntoon.
[Pertti Salolainen: Kemijoki, mihin jäi Kemijoki?]

Puhemies Maria Lohela:  Sitten siirrytään ministeri Niinistön puheenvuoroon, enintään 7
minuuttia.

15.03 Puolustusministeri Jussi Niinistö: Arvoisa rouva puhemies! Ensi vuoden talousar-
vioesitys noudattaa puolustusselonteon linjauksia. Puolustuskyvyn ylläpito ja kehittämi-
nen perustuvat toimintaympäristön muutokseen. Puolustusministeriön pääluokka sisältää
16



Pöytäkirjan asiakohta PTK 92/2017 vp
määrärahoja vajaa 2,9 miljardia euroa. Tästä on kehykseen kuuluvia menoja 2,5 miljardia
euroa ja loput kehyksen ulkopuolisia arvonlisäveromenoja.

Puolustusministeriön pääluokan menojen osuus ensi vuodelle ennustetusta bruttokan-
santuotteen määrästä on 1,24 prosenttia. Tänä vuonna se on 2 promillen kymmenystä
enemmän eli 1,26 prosenttia. Puolustusmenot siis laskevat hieman bkt:hen verrattuna, kos-
ka bkt kasvaa tähän vuoteen verrattuna. Nato-maiden käyttämällä laskutavalla Suomen
puolustusmenojen bkt-osuus olisi 0,2 tai 0,3 prosenttiyksikköä tätä suurempi riippuen lä-
hinnä siitä, kuinka suuri osa Rajavartiolaitoksen menoista laskettaisiin mukaan puolustus-
menoihin.

Puolustusselonteon mukaisesti erityisesti Maavoimien valmiutta parannetaan. Ilma- ja
Merivoimien valmius on jo kohtuullisella tasolla. Talousarvioesitys sisältää viime kevään
julkisen talouden suunnitelmassa sovitun 50 miljoonan euron lisäyksen turvallisuusympä-
ristön muutoksen edellyttämään valmiuden parantamiseen.

Yleisen asevelvollisuuden, puolustusratkaisumme, kustannustehokkuuden salaisuuden
edellytykset turvataan. Koko palveluskelpoinen miespuolinen ikäluokka koulutetaan. Va-
rusmiesten maastovuorokausien määrä ja reservin kertausharjoitusten määrä pidetään ku-
luvan vuoden tasolla. Sopimussotilaiden palkkaamiseen kohdennetaan 2 miljoonan euron
lisäys. Lentotuntien ja alusvuorokausien määrä säilyy tämän vuoden tasolla.

Voimavaroja suunnataan Puolustusvoimien materiaalisen suorituskyvyn ylläpitoon ja
kehittämiseen. Talousarvioesitys sisältää hallitusohjelmassa mainitun määrärahalisäyksen
materiaalisten suorituskykypuutteiden korjaamiseen, joka kasvaa kuluvalle vuodelle
myönnetystä 80 miljoonasta eurosta 110 miljoonaan euroon tulevana vuonna. Hallitusoh-
jelman ja julkisen talouden suunnitelman mukaan tämä lisäys tulee edelleen kasvamaan
lähtötilanteeseen nähden asteittain siten, että vuonna 2019 se on 130 miljoonaa euroa ja
vuonna 2020 se on 150 miljoonaa euroa. Sotilaallisen maanpuolustuksen määrärahoista
käytetään noin 941 miljoonaa euroa eli 39 prosenttia materiaaliseen valmiuteen, mikä on
enemmän kuin kertaakaan tällä vuosikymmenellä.

Puolustusvoimille esitetään kahta uutta tilausvaltuutta. Puolustusmateriaalihankintoi-
hin esitetään enimmäismäärältään noin 1,6 miljardin euron suuruista Puolustusvoimien
materiaalin kehittäminen 2018 -tilausvaltuutta. Merivoimien hanke Laivue 2020 sisältyy
pääosin tähän kymmenvuotiseen tilausvaltuuteen. Muita suurempia alkavia hankkeita ovat
muun muassa Merivoimien Laivue 2000 -elinkaaripäivitys ja Pintatorjuntaohjusjärjestel-
mä 2020.

Arvoisa puhemies! Tosiasiaksi jää, että samaan aikaan, kun puolustusmateriaaliin ja -val-
miuteen saadaan lisää rahaa, on toiminnasta edelleen säästettävä, valitettavasti. Puolustus-
hallinnon määrärahoja vähentäviä tekijöitä ovat pääosin kaikille hallinnonaloille yhteiset
toimintamenosäästöt, joiden määrä puolustushallinnon osalta kasvaa noin 13 miljoonalla
eurolla vuoteen 2017 verrattuna. Lisäksi kilpailukykysopimus vähentää toiminta-
menomäärärahoja noin 2,3 miljoonalla eurolla tähän vuoteen verrattuna.

Jos ensi vuoden talousarvioesitystä verrataan tämän vuoden talousarvioon, on huomat-
tava tämän vuoden talousarvion sisältäneen budjettiteknisistä syistä noin 43 miljoonaa eu-
roa materiaalihankintojen menoajoitusmuutoksista aiheutuvaa lisäystä. Sitä lisäystä ei si-
sälly ensi vuoden talousarvioon.

Arvoisa puhemies! Sotilaallisen kriisinhallinnan kalusto- ja hallintomenoihin esitetään
57 miljoonaa euroa. Lisäystä on noin 5 miljoonaa vuoden 2017 varsinaiseen talousarvioon
verrattuna. Lisäys aiheutuu pääosin Irakin koulutusoperaatiosta. Suomalaisten kriisinhal-
17



Pöytäkirjan asiakohta PTK 92/2017 vp
lintajoukkojen ylläpitomenot sisältyvät ulkoasiainministeriön pääluokkaan. Suomalaisten
kriisinhallintajoukkojen suunniteltu yhteisvahvuus eri operaatioissa, pääosin Libanonissa,
Irakissa ja Afganistanissa, tulee tämänhetkisen arvion mukaan olemaan noin 520 sotilasta.

Maanpuolustusjärjestöjen tukemiseen esitetään vastaava euromäärä kuin kuluvan vuo-
den talousarviossa. Tämä on hyvä asia, ja tästä kuuluu kiitos myös eduskunnalle.

Puhemies Maria Lohela: Nyt on mahdollista käyttää vastauspuheenvuoroja. Pyydän il-
moittautumaan painamalla V-painiketta ja nousemalla seisomaan. Vastauspuheenvuoro-
jen pituus voi olla enintään 2 minuuttia nyt ainakin tähän alkuun.

15.08 Ilkka Kanerva kok (vastauspuheenvuoro): Arvoisa puhemies! Ensinnäkin on niin,
että minusta puolustusministeri hyvin hoitaa tehtäväänsä siitä vinkkelistä, mistä puolustus-
valiokunta sitä kykenee tarkastelemaan.

Toiseksi totean, että me olemme poikkeuksellisen mittavien asetelmien edessä, sillä hie-
man yleisellä tasolla sanottuna olemme tekemässä lähivuosina investointeja puolustusval-
miuden ja suorituskyvyn nostamiseen tavalla, joka hakee historiassa vertaistaan. Samalla
me olemme lisäämässä kansainvälistä puolustusyhteistyötä, ehkäpä nopeammin kuin noin
kymmenen vuoden syklillä on aikaisemmin tapahtunut. Nämä kaksi ilmiötä ovat olennai-
sia, samalla kun kriisinhallintavalmiuksiamme luonnollisesti ollaan kansainväliseen yh-
teistyöhön nähden parantamassa.

Kansainvälinen yhteistyö on tärkeää ja välttämätöntä, ja ajankohtaiseen keskusteluun
liittyen toteaisin, että se edellyttää myös kustannustehokasta tapaa valmentaa meidän omaa
puolustustamme, jolloin kansainvälinen yhteistyö tuo siihen ehdottomasti sellaista välttä-
mätöntä, tarvittavaa lisäpanosta, jota kansainvälisen avun antaminen ja vastaanottaminen
myöskin edellyttävät. Sen vuoksi totean, että puolustushaarojen keskinäistä yhteistyötä ja
kansainvälisen valmiuden parantamista tarkoittavat toimet ovat erittäin välttämättömiä,
hieman siihen tapaan kuin mitä esimerkiksi nyt Ruotsissa käynnissä olevassa Aurora 17
-harjoituksessa on. On ikävää, että näistä asioista syntyy kauhean dramaattista keskuste-
lua, koska en ole kotimaisessa keskustelussa havainnut, että vastuullisten poliittisten taho-
jen kesken näistä asioista vallitsisi mitään erimielisyyttä.

15.10 Mika Kari sd (vastauspuheenvuoro): Arvoisa rouva puhemies! Tässä yhteydessä
myös kiitos hallitukselle niistä puolustushallintoon tehdyistä määrärahalisäyksistä, jotka
ovat myös meidän opposition puolesta asianmukaisia ja tarpeellisia. Muun muassa sopi-
mussotilaille tulee lisää rahaa, ja tällä varmistetaan myös osaltaan varusmiesten laadukas
kouluttaminen. Mutta tietenkin myös kehitettävää jää.

Olisin ministerille esittänyt tässä muutamia kysymyksiä, joista ehkä ensimmäinen liit-
tyy näihin edustaja Kanervankin, puolustusvaliokunnan puheenjohtajan, toteamiin suurso-
taharjoituksiin. Olette ottanut ministerinä kantaa — nimenomaan vielä lisäten tuohon
edustaja Kanervan puheenvuoroon tämän mittakaavan — suur-sotaharjoituksiin, elikkä
että annettaisiin kansainvälisille joukoille Suomi alustaksi harjoitella. Nyt esitän kuitenkin
toisenlaisen harjoitteluvaihtoehdon, ja tämä toinen harjoitteluvaihtoehto on nostaa kertaus-
harjoitusten tasoa. Viime puolustusvoimauudistuksessa kertausharjoitukset Suomessa
käytännössä useammaksi vuodeksi lakkautuivat, ja vuoden 2015 aikana päätettiin yhdessä
parlamentaarisesti, että tulevalla hallituskaudella, ketkä tahansa hallituksessa istuvatkaan,
harjoitukset nostetaan 18 000:n tasoon. Esitin jo viime keväänä ja muistaakseni jo viime
18



Pöytäkirjan asiakohta PTK 92/2017 vp
vuoden puolellakin, että nyt olisi korkea aika nostaa kertausharjoitusten määriä, siitä
18 000:sta, johonka 2015 päädyttiin. Tuolloin se 18 000 ei ollut katto- vaan lattiataso. Nyt
kun ollaan myös puolustusselonteon yhteydessä todettu se, että sodanajan joukkoja noste-
taan 230 000:sta 280 000:een, eli 50 000:lla, vaikka osa tästä on laskennallista nostoa, niin
eikö tässä, arvoisa ministeri, olisi syytä keskittyä tähän kertausharjoitustason nostoon ja
jättää nämä ulkomaalaiset harjoitukset — siinä mittakaavassa ainakin — joksikin ja toivot-
tavasti pidemmäksikin aikaa sivuun, [Puhemies koputtaa] saatikka lopettaa puheet täm-
möisten suojeluskuntajärjestelmien takaisinotosta?

15.12 Markku Pakkanen kesk (vastauspuheenvuoro): Arvoisa puhemies! On todellakin
niin, että Suomen sotilaallinen toimintaympäristö on viimeisten vuosien aikana muuttunut
entistä epävakaammaksi, ja minusta on hienoa, että Suomi, hallitus, on reagoinut tähän.
Kansainväliset harjoitukset, joihin täälläkin on monessa keskustelussa viime päivinä vii-
tattu, ovat tärkeä osa suomalaista puolustuspolitiikkaa. Kysynkin ministeriltä: Miten nii-
den osalta on tulevaisuudessa? Osallistuuko Suomi edelleen, niin kuin toivon, näihin kan-
sainvälisiin harjoituksiin?

Toisaalta edustaja Kari nosti hyvin tärkeän asian: suomalaisten oman puolustuksen. Re-
serviläisten kertausharjoituspäivistä kannetaan erityistä huolta, ja ainakin itse näen niin,
että tässä talousarvioesityksessä ensi vuoden kertausharjoituspäivät turvataan nykytasoisi-
na. Yhtä lailla varusmiesten kouluttautuminen ja varustautuminen näihin nykyajan haas-
teisiin on tärkeää. Miten, ministeri, näette sen, että kun suomalaiset lähtevät kriisinhallin-
tatehtäviin, niin onko meillä siihen tänä päivänä riittävä varustus ja mitkä ovat näistä krii-
sinhallintatehtävistä saatavat kokemukset?

15.14 Sirpa Paatero sd (vastauspuheenvuoro): Arvoisa rouva puhemies! Tervehdin ilol-
la sitä, että kansainväliseen kriisinhallintaan on lisätty euroja ensi vuodelle, ja on erittäin
hyvä, jos suomalaiset saavat sieltä hyötyä omaan harjoitteluunsa ja omaan osaamiseensa.
Mutta kyllä minä silti ajattelen, että se on myöskin osa meidän kansainvälistä vastuutam-
me ja tavoitteena, minkä takia niihin lähdetään, on maailmanrauha. [Ilkka Kanerva: Oi-
kein!] Elikkä olemme tekemässä enemmän kuin vain hyötyä itsellemme — koko maail-
malle — ja sitä kautta tietysti myöskin Suomelle on siitä hyötyä. Ja tämä ajattelu on joit-
tenkin ihmisten puheissa kääntynyt kummalliseen suuntaan.

Toisena kysymyksenä ja ajatuksena tämä ministerin esille nostama asia Maanpuolustus-
koulutusyhdistyksen tulevasta toiminnasta. Olen tässä yrittänyt jututtaa näitä järjestöihmi-
siä, mutta kukaan heistä ei tunnista tätä tarvetta ruveta puolisotilaallisiksi joukoiksi, puoli-
viranomaisiksi joukoiksi, joilla sitten velvollisuudet aseitten käyttöön ja kaikkeen muuhun
olisivat ihan toisenlaiset kuin tällä hetkellä. Tarve on enemmänkin, että meillä on vahvat,
luotettavat, laadukkaat Puolustusvoimat ja sitten rooliltaan vapaaehtoisjärjestö, joka toi-
mii vapaaehtoisjärjestö- elikkä kansalaisjärjestötoiminnan pelisäännöin. Miksi näitä halu-
taan nyt tällä hetkellä sekoittaa, ja miksi tämä selvitystyö yleensäkin ottaen laitettiin käy-
täntöön, koska tuntuu, että sille ei ole tarvetta tullut ainakaan sieltä kentältä, vapaaehtois-
järjestöjen puolelta?

15.16 Lea Mäkipää si (vastauspuheenvuoro): Arvoisa puhemies! Haluan myös korostaa,
että sotilaallinen kriisinhallinta on Suomen turvallisuuspolitiikkaa ja kokonaisturvallisuu-
19



Pöytäkirjan asiakohta PTK 92/2017 vp
teen vaikuttava elementti, ja on oikein, että siihen on 5 miljoonaa lisätty, ja se varmaan oli
siihen, että ne Irakin koulutusoperaatiot jatkuvat myös ensi vuonna.

Tämä puolustusbudjetti tukee kyllä hyvin puolustusselonteon linjauksia. Kuten on mai-
nittu, siellä korostetaan, että meidän maamme turvallisuusympäristö on muuttunut ja ehkä
heikentynyt. Sen tähden on oikein, että valmiuteen on laitettu rahaa 50 miljoonaa.

Kertaan myös, että ensi vuonna aloitetaan puolustusmateriaalihankinnoissa mittavat
hankkeet, jotka ulottuvat tosiaan kymmenen vuoden päähän. Summa on enimmillään 1,6
miljardia, ja tämä Laivue 2020 sitten osin kuuluu tähän. Toivottavasti tälle hankkeelle löy-
tyy mittavia työllisyysvaikutuksia telakoille ja sitten niiden alihankkijoille.

Puolustusmateriaalihankintoihin tosiaan vielä ja tähän sopimussotilaiden palkkaami-
seen. Vaikka se on 2 miljoonan euron esitys, niin mielestäni sillä annetaan se mahdolli-
suus, että varusmiespalvelusihmiset voisivat kokeilla, olisiko tämä heidän ammattinsa tu-
levaisuudessa.

Sitten haluan esittää — olen tästä varmaan jo 80-luvulla puhunut — ministerille, että
puolustusministeriössä ja Pääesikunnassa ryhdyttäisiin keskustelemaan vakavasti varus-
miesten kotiuttamisrahan palauttamisesta. Sitähän maksettiin vuosina 71—92. Pienikin
tällainen taloudellinen kädenojennus olisi varmaan niille varusmiehille, jotka palaavat ko-
tiin, merkittävä asia — jos se olisi [Puhemies koputtaa] muutama sata euroa. Toivon, että
tämä pantaisiin mietintämyssyyn.

15.18 Sofia Vikman kok (vastauspuheenvuoro): Arvoisa puhemies! Puolustusministeri
Niinistö ja puolustusvaliokunnan puheenjohtaja Ilkka Kanerva ovat aiheellisesti pitäneet
esillä ajatusta järjestää Suomessa isoja kansainvälisiä yhteistoimintaharjoituksia. Kyse oli-
si arvokkaasta kokemuksesta Suomen puolustamiseksi omalla maaperällämme. Harjoitte-
lu on osa valmiutta. Eri puolustushaarojen yhteistoimintakyky samoin kuin yhteistoimin-
takyky kumppaneiden kanssa ovat tärkeitä taitoja, joita ei voi opetella paperilla. Yhteistoi-
mintakyky on äärimmäisen tärkeä tosipaikan tullen, kun kumppaneilta kaivataan apua.
Harjoitukset ovat myös kustannustehokas tapa kouluttaa Puolustusvoimia, ja mitä lähem-
pänä se tapahtuu, sen edullisempi meille.

Tätä aiheellista ehdotusta isojen yhteistoimintaharjoitusten järjestämisestä Suomessa on
myös ahkerasti tyrmätty. Tällaista on vaikea ymmärtää. Miksi Ruotsi voisi järjestää harjoi-
tuksia, jos me emme? Minkälainen kuva muodostuu ulospäin siitä, että me käymme tällais-
ta keskustelua? Harjoitusten mahdollisuuden sulkeminen pois ennalta on nykysuomettu-
mista. Meidän on aina kysyttävä, mikä on Suomen etu. Se ei ole se, että meitä viedään har-
maalle vyöhykkeelle. Ei meillä ole asevoimia ja harjoituksia siksi, että me valmistautui-
simme sotaan, vaan ennen kaikkea siksi, että välttyisimme sodalta.

15.19 Erkki Tuomioja sd (vastauspuheenvuoro): Arvoisa puhemies! Tämä kansainväli-
nen harjoitustoiminta on tietysti aivan välttämätön osa meidän puolustusvalmiutemme yl-
läpitämistä. Se liittyy niihin tehtäviin, joissa kansainvälisessä kriisinhallinnassa olemme
mukana ja voimme olla jatkossakin mukana ja pitää olla mukana. Se liittyy myös siihen,
että jokaisesta harjoituksesta saamme myöskin Suomen omalle puolustukselle sellaista
osaamista ja taitoa, joka on tarpeen. On kuitenkin myöskin ymmärrettävää, että sotaharjoit-
telulla on aina myöskin poliittisia merkityksiä ja vaikutuksia. Tässä suhteessa sitä harkin-
taa ei välttämättä juuri Puolustusvoimat itse harjoita, vaan sen pitää tapahtua poliittisen
johdon puolelta.
20



Pöytäkirjan asiakohta PTK 92/2017 vp
Kun nyt kysytään sitten siitä, miksi Suomessa tarvittaisiin suursotaharjoituksia, niin mi-
nusta ei ole oikein antaa sellaista viestiä, että Suomen puolustus olisi kiinni muusta kuin
niistä voimista, jotka ovat ensisijaisesti meidän omia voimiamme, jotka ovat kaikissa krii-
sitilanteissa käytettävissä. Me annamme väärän kuvan Suomen puolustuksesta ja Suomen
turvallisuuspolitiikasta, jos me ylläpidämme kuvitelmia, että jostain kaukaa tulisi tänne
joukkoja silloin, kun me olisimme jossain kriisitilanteessa. Totta kai meillä on olemassa ja
pitää olla myöskin valmius saada ja vastaanottaa apua, jos sitä tarvitaan, mutta se ei ole
Suomen turvallisuuspolitiikan peruslinja, enkä näe, että meidän tulisi millään lailla nyt uu-
silla avauksilla lähteä tässä tilanteessa markkeeraamaan jotain aivan muuta kuin mitä Suo-
men turvallisuuspolitiikka tähän asti on ollut.

15.21 Ilkka Kanerva kok (vastauspuheenvuoro): Arvoisa puhemies! Suomi on tällä het-
kellä yli 80 kansainvälisessä sotilaallisessa yhteistoimintaharjoituksessa mukana, eikä
tämä avaa mitään sellaista uutta ulottuvuutta, joka merkitsisi voimankäytössä tai sen mit-
tasuhteessa jotain dramaattista, vaan että kaikki ne elementit, jotka tähän kuuluvat, olisivat
samaan aikaan harjoittelemassa näitä asioita, koska vain sitä kautta löytyy yhteistoiminta-
kyky.

Tähän poliittiseen puoleen, johon kollega Tuomioja viittaa, osaltani sanoisin, että Suo-
men ulkopolitiikan perustavoite turvallisuuspolitiikassa on ylläpitää vakautta meidän tur-
vallisuusympäristössämme. Se on erittäin tärkeä ja olennainen lähtökohta. Mutta sitä va-
kautta ei ole, ellemme me anna kaikille meidän naapurustossamme ja turvallisuusalueel-
lamme oleville toimijoille sitä käsitystä, että Suomi tulee kaikissa olosuhteissa pitämään
huolta omasta alueestaan, sen suvereniteetista, sen loukkaamattomuudesta, ja se silloin
kyllä edellyttää myöskin tätä deterrenssiä, pelotekykyä, niin, että tänne ei tulla millään
alennuslipulla häiritsemään Suomen turvallisuutta.

15.22 Erkki Tuomioja sd (vastauspuheenvuoro): Arvoisa puhemies! Juuri näin. Ja kuten
eduskunta on yksimielisesti linjannut, Suomen turvallisuuspolitiikan tavoitteena on kaikis-
sa olosuhteissa koettaa pitää Suomi sotilaallisten konfliktien ulkopuolella. Yksi keskeinen
asia on silloin se, että meillä on olemassa selvä kyky ja tahto siihen, että Suomi ei salli
oman alueensa käyttöä kenellekään vihamielisiin tarkoituksiin. Nyt vain on niin, että kun
luette kaikkia otsikoita ja tulkintoja erilaisista sotaharjoituksista, niin siihen liittyy myös-
kin juuri tällainen uhkailuelementti, viestien lähettäminen kolmansille osapuolille, jotka
eivät ole tässä Suomen tilanteessa oikeita. Sen vuoksi minusta meidän pitää pitäytyä siinä
viisaassa linjassa, jolla harjoituksia ja kansainvälisiä harjoitustoimiin osallistumista on tä-
hän asti hoidettu, eikä lähteä sitä muuttamaan.

15.23 Markku Pakkanen kesk (vastauspuheenvuoro): Arvoisa puhemies! Tärkeää on
mielestäni tällä hetkellä kiinnittää huomiota yhteen oleelliseen asiaan, ja se on tämä kan-
sainvälinen kyberturvallisuuskyvyn parantaminen. Tässä minun mielestäni Suomella olisi
nopealla aikataululla syytä mennä eteenpäin. Tiedustelulain vahvistaminen ja tuominen
tänne eduskuntaan olisi yksi tärkeä kysymys, mikä pitäisi ratkaista.

Nyt kun tässä tulivat nämä isot harjoitukset kysymykseen, niin kysyisin myös ministe-
rin näkökantaa sitten, mikä olisi ministerin mielestä sitten näiden suurten harjoitusten mer-
kitys, mikäli ne jostakin syystä pidettäisiin Suomessa. Ja kun valiokunnan puheenjohtaja-
kin on siitä puhunut, niin näkeekö puheenjohtaja jotain merkittävää avointa rajapintaa täs-
21



Pöytäkirjan asiakohta PTK 92/2017 vp
sä isojen harjoituksien nostamisessa keskusteluun? Mikä olisi se ansio sitä kautta, jota saa-
taisiin suomalaisille Puolustusvoimille? Itse pidän tärkeänä, että tämä kyberpuolustusky-
vyn vahvistaminen ja tiedustelun vahvistaminen olisi se asia, millä nyt nopealla aikataulul-
la tätä uskottavuutta parannettaisiin.

15.25 Sirpa Paatero sd (vastauspuheenvuoro): Rouva puhemies! Tässä poliittista arvi-
ointia tarvitaan aika lailla ja varmaan tällä hetkellä jopa, sanoisin, vielä enemmän kuin joi-
takin vuosia sitten, koska tilanne tässä maailmassa on jonkun verran muuttunut myös näit-
ten harjoitusten osalta. Sen takia on merkityksellistä, että UTVA, ministerit ja presidentti
yhdessä arvioivat, mitkä ovat ne poliittisesti merkittävimmät kriittiset asiat.

Toinen, missä sitä poliittista arviointia tarvitaan ja ehkä myöskin vähän enemmän kuin
tällä hetkellä, on asevienti. Tästähän kohtaa meillä on myöskin erilainen ajattelu niin, että
UTVA oli tehnyt päätöksen — ja puolustusministeriön puolella tietenkin näistä pienem-
mistä asevienneistä — vastoin ulkoministeriön suositusta. Tässä minun mielestäni poliitti-
nen keskustelu ei ole ehkä mennyt ihan tarpeeksi oikeaan suuntaan, jos meillä harjoituksil-
la tai aseviennillä annetaan liian raakaa tai toisentyyppistä kuvaa kuin mikä on se poliitti-
nen arvio ainakin virkamiestasolta vaikkapa ulkoministeriön puolelta. Tässä toivoisin
meiltä aika lailla semmoista maltillista suhtautumista ja huomioimista, että kaikki tämä
keskustelu on sitä poliittista vaikuttamista, joka näyttäytyy ulospäin.

15.26 Mika Kari sd (vastauspuheenvuoro): Arvoisa rouva puhemies! Kansainvälistä har-
joitustoimintaa tarvitaan, se on selvää. Sitä on tehty vuodet ja vuosikymmenetkin jo, ja tu-
lokset ovat olleet monilta osiltaan hyviä ja tarpeellisia: osaaminen kasvaa, kokemus kas-
vaa, ja sitä kautta suorituskyky kasvaa.

Mutta minä kyllä uskallan olla vähän eri mieltä, meillä on erityyppiset painotukset va-
liokunnan puheenjohtajan kanssa kyllä siitä, toisiko tämä uuden elementin tähän harjoitte-
lutoimintaan. Oma näkemykseni kyllä on, että toisi, jos me puhumme mittakaavasta, aivan
toisenlaisesta mittakaavasta kuin muutama lentokone, muutama miehistönkuljetuspanssa-
riajoneuvo tai yksi kaksi komppaniaa. Minä olen itse sen sukupolven edustajia, jotka ovat
käyneet viimeisiä suuria sotaharjoituksia Suomessa 80-luvun lopulla, jolloin meitä oli
kymmeniätuhansia nuoria miehiä pyssy kourassa painamassa pitkin Lapin metsiä. Yhdyn
kyllä edustaja Tuomiojan näkemykseen siitä poliittisen viestin merkityksestä, minkä suu-
ret sotaharjoitukset aina muodostavat. Nyt nähdään aurorat ja zapadit, niiden poliittinen
vaikutus on huomattava.

Kun edustaja Vikman kysyi — kysymys taisi päättyä jotenkin muotoiluun "etten ym-
märrä"— niin sehän tässä turvallisuuspoliittisessa keskustelussa [Sofia Vikman: Niin en
sanonut!] on vaikeaa, kun ei ymmärretä ikään kuin niitä perusfaktoja, jotka liittyvät myös
tähän poliittiseen puoleen, ei pelkästään suorituskyvyn nostamiseen ja siinä kansainväli-
seen toimintaan, joka on sinänsä tärkeää. Minun mielestäni olisi avointa ja rehellistä sanoa
myös siitä mittakaavasta. Ollaanko tässä salissa sitä mieltä, että nimenomaan suursotahar-
joitukset, joissa käytetään esimerkkejä Aurorasta tai vaikkapa Venäjän Zapadista, sopisi-
vat Suomen maaperälle? Itse en tällaista pidä tarpeellisena enkä myöskään tasavallan pre-
sidentin ja ulkopoliittisen johtomme kaksi vuotta sitten linjaaman peruslinjan mukaisena.

15.28 Timo Heinonen kok (vastauspuheenvuoro): Arvoisa rouva puhemies! Ministeri
Niinistö on reagoinut oikein ja nopeasti muuttuneeseen turvallisuustilanteeseen, ja tässä
22



Pöytäkirjan asiakohta PTK 92/2017 vp
ensi vuoden budjetissa puolustusselonteon painotuksia ja linjauksia nyt laitetaan toimeen:
muun muassa kaikkien puolustushaarojen välittömän valmiuden joukkojen ja valmius-
joukkojen kehittäminen, Meri- ja Ilmavoimien suorituskykyjen korvaaminen etenevät, niin
sanottu HX-hanke ja Laivue 2020 ja uusien suorituskykyjen kehittäminen, tiedustelu,
kyberpuolustus ja kaukovaikuttaminen. Pidän hyvänä sitä, että meillä myös lisätään resurs-
seja laajasti Puolustusvoimille ja puolustamiseen.

Me olemme olleet mukana Aurora-sotaharjoituksessa — käytetään siitä sitten nimeä
suurharjoitus tai mitä tahansa — harjoittelemassa Ruotsin puolustamista, sitä, miten me
auttaisimme Ruotsia sellaisessa tilanteessa, että Ruotsi joutuisi jonkun ulkovallan hyök-
käyksen kohteeksi. Minun mielestäni ministeri Niinistön ja edustaja Kanervan, puheenjoh-
taja Kanervan, esitys eri puolustushaarojen yhteisestä harjoituksesta on hyvä ja kannatet-
tava. Vain harjoittelemalla me opimme. En ymmärrä, mitä vihamielistä siinä olisi, jos me
harjoittelisimme laajasti eri puolustushaarojen ja meidän ystävämaidemme kanssa oman
maamme puolustamista ja avun vastaanottamista.

Voisitteko, ministeri Niinistö, hivenen kertoa, mitä siellä Aurora-suursotaharjoitukses-
sa on harjoiteltu ja minkälaista hyötyä siitä meidän omille joukoille on saatu? Poliittinen
viesti minun mielestäni näissä on, ja se on se, että Suomi haluaa pitää huolta omasta maas-
taan ja sen puolustamisesta mahdollisimman pitkään omilla joukoilla mutta olemme val-
miita myös pyytämään [Puhemies koputtaa] ja vastaanottamaan apua ystävämailtamme,
jos sitä jossain tilanteessa tarvitsemme.

15.30 Krista Mikkonen vihr (vastauspuheenvuoro): Arvoisa puhemies! Ehkä ensin ha-
luan tukea tätä, mikä on jo tässä keskustelussa noussut esiin kansainvälisen kriisinhallin-
nan osalta ja siitä, että siihen on lisätty rahoja. Se linjaus, että näitä vähennetään, oli var-
masti virhearvio hallituksen alkutaipaleella. On hyvä, että käytännössä sitten kuitenkin ol-
laan aina lisäbudjettien avulla tai nyt jo tässä budjettikirjaankin rahoja lisätty, niin että taso
on kuitenkin pysynyt korkeana, koska aivan samalla lailla kuin niillä on merkitystä meidän
omaan kykyymme ja sen ylläpitoon, on myös tärkeä tehtävä maailmalla, että Suomi on
osana kansainvälistä yhteisöä ratkaisemassa, etsimässä ratkaisuja näihin kriiseihin.

Mutta sitten haluaisin oikeastaan nostaa keskusteluun sitä, kun täällä budjettikirjassa
aina puhutaan ihan omana otsikkonaan sukupuolten välisestä tasa-arvosta, ja tässäkin to-
detaan, että naisten hakeutumista sotilastehtäviin ja vapaaehtoiseen asepalvelukseen edis-
tetään, mikä on mielestäni hyvä asia. Tiedän, että ministeri itsekin on kannattanut sitä, että
kutsunnat laajennetaan naisille, mutta toivoisin, että siihen myös sitten laitetaan resursse-
ja, koska sehän ei pelkillä toiveilla sinänsä toteudu.

Itse asiassa itse näkisin, että tämä maanpuolustusvelvollisuushan — joka koskee ihan
kaikkia sukupuolesta riippumatta, vaikka käytännössähän sitä toteutetaan vain tällä miehil-
le pakollisella asevelvollisuudella — on paljon laajempi. Se käsittää kriisinsietokyvyn vah-
vistamista, huoltovarmuutta, väestönsuojelua, informaatiovaikuttamiseen vastaamista,
hybridivaikuttamisen eri keinoihin vastaamista, yhteiskunnan toimintakyvyn ylläpitoa ja
paljon sentyyppisiä tehtäviä, jotka sopisivat aivan yhtä lailla naisille kuin miehille. Kysyi-
sinkin, onko ministeriössä tehty pitkän aikavälin suunnitelmia siihen, miten me saamme
myös naiset mukaan tähän yhteiseen maanpuolustusvelvollisuuteen ja laajan turvallisuu-
den käsitteen mukaiseen toimintavarmuuden ylläpitoon.
23



Pöytäkirjan asiakohta PTK 92/2017 vp
15.32 Pauli Kiuru kok (vastauspuheenvuoro): Arvoisa rouva puhemies! Ensinnäkin täs-
tä harjoitteluajatuksesta: Se on juuri niin kuin täällä on sanottu, että jokainen harjoitus lä-
hettää jonkun viestin johonkin suuntaan. Viestillä on aina lähettäjä, välissä on kohinaa ja
vastaanottaja tulkitsee sen omasta viitekehyksestään. Itsenäisenä maana meillä on oikeus
tietysti päättää vapaasti, miten harjoittelemme ja koska harjoittelemme. Ehkä suurin paino
tässä Kanervan esittämässä ajatuksessa kannattaa keskittää siihen, miten mahdollinen har-
joitus on ajoitettu. Sillä on erittäin suuri merkitys. Ministeri Niinistöltä mielelläni kuulisin
myös nopeita kommentteja siitä, minkälaisia poliittisia viestejä ja materiaaliviestejä — täs-
sä vaiheessa kun Zapad-sotaharjoitus on päättynyt ja Aurora on vielä käynnissä — minkä-
laisia näkemyksiä ja mitä oppia sieltä on mahdollisesti Suomeen päin kantautunut siitä,
mitä meidän kannattaa huomioida.

Sitten materiaalitilanteesta: Meillä on tehty ja tekeillä merkittäviä parannuksia Puolus-
tusvoimien materiaalitilanteeseen, ja hyvä niin. Toisaalta on myös huomioitava se, että
materiaaliasioita pitää tarkastella pitkäjänteisesti. Meillä on varastossa, varastoituna, ma-
teriaalia, joka vaatii jatkuvaa huoltoa, jotta se pysyy käyttökunnossa. Taantuman aikana tä-
hän kunnossapitoon jouduttiin tekemään kiristyksiä ja leikkauksia. Nyt kysyn: miten
kumppanuuksiin ja materiaalin kunnossapitoon käytettävät resurssit riittävät tämän uuden
talousarvion näkökulmasta, kun pidetään mielessä se, että valmiusvaatimukset ovat toi-
saalta samaan aikaan koko ajan kasvaneet?

Puhemies Maria Lohela:  Otetaan vielä edustaja Skinnari, ja sitten ministerin puheenvuo-
ro.

15.34 Ville Skinnari sd (vastauspuheenvuoro): Arvoisa puhemies! Tässä nousi yksi to-
della iso asia esille edustaja Pakkasen puheenvuorossa, nimittäin kyberosaaminen. Jos kat-
soo sitä, mitä maailmalla nyt tapahtuu ja mitä mekin päivittäin kohtaamme, se tapahtuu
tuolla bittiavaruudessa, ja meillä Suomessa on siinä todella paljon osaamista ja niin on on-
neksi myös puolustushallinnon alalla.

Mutta kysymykseni oikeastaan liittyy siihen, arvoisa ministeri, että vaikka me osaamme
kyllä tehdä hallinnon sisällä asioita, me puhumme ict-alan kehittämisestä — tekin puhutte
budjetissa siitä, uusien toimintamallien tekemisestä omalla hallinnonalallanne — niin kai-
ken kaikkiaan koko valtioneuvostossa minun mielestäni siitä puuttuu yksi iso asia, ja se on
se, kuka meillä omistaa sen tietoturvaan liittyvän toiminnan, mitä me teemme. Tämä on
kansainvälisesti tällä hetkellä todella iso asia, eli kyberliikenteen hallinnoinnin lisäksi
myös se, kuka omistaa sen tekemisen. Tällä hetkellä kansainväliset isot pörssiyhtiöt toimi-
vat palveluntuottajina, rajapintoja on todella paljon. Miten me voimme huolehtia siitä, että
tiukan paikan tullen me tiedämme, missä tieto on? Ja kuka lopulta tekee päätökset, minne
se tieto päätyy?

Puhemies Maria Lohela:  Ministeri Niinistö, enintään 5 minuuttia.

15.36 Puolustusministeri Jussi Niinistö: Arvoisa puhemies! Edustaja Kanervalle, puo-
lustusvaliokunnan puheenjohtajalle, ensinnäkin kiitos kiittämästä, samoin edustaja, valio-
kunnan varapuheenjohtaja Karille myös kiitos. Yritän vastata mahdollisimman moneen
esitettyyn kysymykseen.

Yhteistyö puolustusvaliokunnan kanssa sujuu todellakin hyvin.
24



Pöytäkirjan asiakohta PTK 92/2017 vp
Olen samaa mieltä edustaja Kanervan kanssa siitä, että meillä on syytä harjoitella kan-
sainvälisen avun antamista ja vastaanottamista — se on Puolustusvoimain uusi lakisäätei-
nen tehtävä, ja sitä on juuri tässä Ruotsin pääsotaharjoituksessa Aurorassa harjoiteltu.
Tämä myös vastauksena edustaja Pakkaselle. Yhteensopivuus, se on olennainen osa yh-
teistoimintaa, ja vain harjoittelemalla opimme, kuten edustaja Heinonen totesi. Harjoituk-
sen sisällöstä tai Aurora-harjoituksesta saaduista opeista voin kyllä tulla puolustusvalio-
kunnalle laajemmin kertomaan, kunhan sitä on keritty analysoimaan. Tämä myös edustaja
Kiurulle vastauksena.

Edustaja Kari nosti esiin tämän suursotaharjoituskysymyksen. Sehän käytännössä tar-
koittaa, että me lisää kertausharjoittaisimme reserviläisiä. Tämä on myös, myönnän, taka-
ajatukseni tässä. Jaan tämän huolen kertausharjoitusten määrästä. Tämä 18 000 on kor-
keintaan tyydyttävä taso, joten siinä on vielä parantamisen varaa. Toisaalta kone ei tällä
hetkellä tuota paljon enempää, ja Puolustusvoimien henkilöstön jaksaminen myös tässä
huolettaa. Siinä mielessä onkin hyvä, että saamme sopimussotilaisiin hieman lisää rahaa, ja
tätä toivottavasti jatkossakin saamme.

Edustaja Pakkanen kysyi Suomen osallistumisesta kansainväliseen harjoitustoimintaan.
Ensi vuoden ohjelma on parhaillaan valmisteilla, ja se aikanaan hyväksytään TP-UTVAs-
sa. Mutta suurin piirtein samalla tasolla pysytään kuin tänäkin vuonna. Kuitenkin on kai-
ken aikaa muistettava, että puolustuksen kova ydin rakennetaan täällä kotimaassa.

Kriisinhallintavarustus on kohdallaan. Saamani tiedon mukaan turvallisuudesta ei tingi-
tä.

Edustaja Paatero kyseenalaisti selvitystyön, joka liittyy vapaaehtoiseen maanpuolustuk-
seen. Tämä selvitystehtävä sisältyy valtioneuvoston puolustusselontekoon, johon on kirjat-
tu, että Maanpuolustuskoulutusyhdistystä kehitetään Puolustusvoimien strategisena kump-
panina pohjoismaisten toimintaperiaatteiden mukaisesti. Tavoitteena on vahvistaa vapaa-
ehtoisen maanpuolustuksen asemaa paikallispuolustuksessa sekä virka-aputehtävissä.
Taustalla on ongelma, jossa vähäisestä resursoinnista ja toiminnan nykyisestä organisoin-
nista johtuen vapaaehtoisen maanpuolustustyön mahdollisuuksia ei ole kyetty hyödyntä-
mään täysimääräisesti. Etenkin paikallispuolustukseen ja virka-apuun todellakin voisim-
me saada lisää tehoa. Mutta otetaan tämä selvitys ensin vastaan ja aloitetaan sitten kunnol-
la keskustelu. Tämä selvitys valmistuu tämän kuun lopulla.

Edustaja Mäkipää nosti esiin varusmiesten kotiuttamisrahan, jota hän on ansiokkaasti
pitänyt esillä jo SMP:n kansanedustajavuosistaan alkaen. Itsekin muistan vuonna 1990
saaneeni 300 markkaa kotiutumisrahaa, ja se oli silloin iso raha nuorelle miehelle. Tämä on
kuitenkin sosiaali- ja terveysministeriön momentilta tuleva asia, joten täytyy sinnepäin
heittää palloa. Kannatettava ajatus.

Edustaja Tuomioja ja edustaja Kanerva hieman sanailivat tästä suursotaharjoituksesta,
ja varmasti tarpeellista realismiakin edustaja Tuomioja toi tähän keskusteluun. Itse voin
vain siihen keskusteluun lisätä, että saamme kyllä apua, jos siitä on hyötyä apua antavalle
osapuolelle, sen osoittaa historia. [Erkki Tuomioja: Juuri näin!] Ja tasavallan presidenttiä
mukaillen: meidän pitää olla houkutteleva kumppani, jos rytinä alkaa. On myös muistetta-
va, että kansainvälinen harjoitustoiminta on aivan normaali osa niin Suomen kuin muiden-
kin maiden puolustusvoimien toimintaa, ja niistä linjataan TP-UTVAssa, jossa tämä poliit-
tinen harkinta myös tehdään.

Edustaja Paatero hieman kyseenalaisti Suomen asevientiä. Väitän, että se on hyvinkin
vastuullista, Suomi on suorastaan mallioppilas monellakin mittarilla. TP-UTVA ei päätä
25



Pöytäkirjan asiakohta PTK 92/2017 vp
aseviennistä vaan valtioneuvoston yleisistunto, ja Suomi ei ole poikennut EU:n yleisestä
linjasta.

Edustaja Mikkonen kysyi tasa-arvon perään. Tasa-arvoa kehitetään Puolustusvoimissa
määrätietoisesti. Mitä tulee naispuolisen ikäluokan kutsuntoihin, niin se on varmaankin
seuraavien eduskuntavaalien kysymys ja seuraavissa hallitusneuvotteluissa ratkaistava
asia. Taloudellisesta puolesta voisin mainita sen verran, että tietojeni mukaan ainakin noin
3 miljoonaa euroa pitäisi varata jo pelkästään lääkärintarkastuksiin, eli aivan resurssivapaa
tai kustannusneutraali kysymys tämä ei suinkaan ole.

Edustaja Kiuru kysyi materiaalin kunnossapitorahojen riittävyydestä. Onneksi olemme
saaneet valmiuteen ensi vuodelle lisää 50 miljoonaa euroa. Siitä menee rahaa myös va-
raosiin ja kunnossapitoon.

Puhemies Maria Lohela: Voimme jatkaa debattia, mutta siirrytään nyt minuutin puheen-
vuoroihin.

15.41 Ilkka Kanerva kok (vastauspuheenvuoro): Arvoisa puhemies! Ensin se, että en nyt
koe perustelluksi tukea tasa-arvoa ensi sijassa Puolustusvoimien tai Suomen armeijan si-
sällä, mutta kylläkin laajan kansalaispalveluvelvoitteen toteuttamista Suomessa, jotka ovat
kyllä hieman eri asioita vähänkään enempää siihen sisälle menemättä. Kerrottakoon, että
puolustusvaliokunnalla on ajatus ottaa kansalaispalvelukysymys valiokunnan omana asia-
na Suomessa eteenpäin kehitettävänä hankkeena.

Palaan sen verran tähän sotaharjoituskysymykseen, että minua häiritsee se terminologi-
nen, itsetarkoituksellinen asioiden ympärillä tapahtuva miekkailu, sillä minä olen ymmär-
tänyt niin, että Suomessa aika lailla yksimielisesti nämä perusteet koetaan. Tässä suhteessa
ei ole kyllä perusteltua, että me revittelemme tämän kysymyksen kanssa sillä tavoin kuin
tästä keskustelusta voisi nyt päätellä, sillä me olemme tarvinneet ja tarvitsemme [Puhe-
mies koputtaa] kaikkien merkittävien poliittisten suuntausten yksimielistä ymmärtämystä
näiden asioiden taakse.

15.42 Mika Kari sd (vastauspuheenvuoro): Arvoisa puhemies! Itse allekirjoitan tämän
saman, jonka valiokunnan puheenjohtaja sanoi. Puolustuksen puolella meillä on laaja yk-
simielisyys keskeisistä asioista, ja hyvä niin. Yksityiskohdista voidaan miekkailla, ja se so-
pii osaltaan tähän parlamentaariseen työhönkin, ja erilaiset mielipiteet yksityiskohdista li-
säävät myös yhteistä ymmärrystä, tuovat lisää näköaloja ja niin poispäin.

Haluan kumminkin sanoa lyhyesti vielä tästä edustaja Mäkipään ehdotuksesta kotiutta-
misrahan palauttamisen osalta, asiasta, joka on myös meillä valiokunnassa aika ajoin ollut
edustaja Mäkipään ja muutaman muun meidän kollegamme kautta esillä: erittäin kannatet-
tava ajatus, ja toivottavasti se päivä vielä tulee, että pystytään tällainen solidaarisuus osoit-
tamaan meidän nuorille varusmiehillemme.

Yksi kysymys vielä ministerille. Yksi kolmasosa -periaate, puolustuksen budjetin sisäi-
nen rakenne, on viime vuosien aikana päässyt vääristymään pahemman kerran. Nytkin
näyttää vielä tämä vääristymä budjettikirjan mukaan olevan. Missä vaiheessa saataisiin
tämä tasapainotettua? Juttelin yhden pitkäaikaisen parlamentaarikon kanssa, joka sanoi,
että vielä 90-luvulla talossa oli periaate, [Puhemies koputtaa] että nämä budjetin kokonai-
suudet hoidetaan parlamentaarisesti kuntoon.
26



Pöytäkirjan asiakohta PTK 92/2017 vp
15.43 Jukka Kopra kok (vastauspuheenvuoro): Arvoisa rouva puhemies! Talousarvio-
esitys on hyvin laadittu, ja on hyvä, että siellä on lisäystä aiempiin määrärahoihin. Mieles-
täni ministeriö on hyvin onnistunut budjetin laadinnassa, ja erityisesti, kun tarkkailee mi-
nisteri Niinistön toimintaa viime aikojen muuttuneessa turvallisuusympäristössä, voi tode-
ta, että toimeen on tartuttu ja tehty oikeita toimenpiteitä, jotta me osaamme oikealla tavalla
sopeutua muutokseen ja puolustuskykymme kehittyy.

Erityisen kiitoksen haluaisin sanoa vielä ministeri Niinistölle sekä myös ministeri Or-
polle siitä, että Maanpuolustuskoulutusyhdistyksen määrärahat vihdoinkin ovat talousarvi-
oesityksessä sillä tasolla kuin niiden kuuluu olla, ettei sieltä nyt jälleen kerran yritetä nipis-
tää sitä muutamaa sataa tonnia. Mehän olemme joka vuosi käyneet tässä salissa epäpyhän
näytelmän, jossa valtiovarainministeriön säästöjä eduskunnan puolesta sitten palautellaan
budjettiin. Kiitos siitä.

Olisin myös kysynyt kybersodankäyntikyvystä. Muut maat panostavat tähän vahvasti,
[Puhemies koputtaa] tuhansia sotilaita värvätään tähän toimintaan. Olisiko peräti Suomes-
sakin jo aika perustaa oma aselaji tätä varten?

15.45 Krista Mikkonen vihr (vastauspuheenvuoro): Arvoisa puhemies! Oikeastaan voi-
sin jatkaa tuosta kyberturvallisuudesta, mihin edustaja Kopra jäi. Olisin kysynyt, miten
Puolustusvoimissa nähdään, miten ministeri näkee sen, onko meillä siihen riittävästi re-
sursseja ja ennen kaikkea mikä on se työnjako ja sitten se yhteistoiminta, koska nämä ti-
lanteethan ovat usein sellaisia, että eivät ne kohdistu välttämättä Puolustusvoimain sisälle
mutta aiheuttavat turvallisuusuhkaa ja vaaraa. Jos nyt ajatellaan, että vaikka meidän tieto-
liikenteemme tai junaliikenteemme tai joku sotketaan tällä, niin silloin se ei ole sinänsä
suoraan Puolustusvoimien asia mutta sillä on merkitystä meidän turvallisuudellemme ja se
voi olla näitä epäsymmetrisiä sodankäynnin keinoja. Miten tämä ketju nyt toimii meillä, ja
mikä on itse asiassa se paikka, mihin meidän pitäisi myös henkilöresursseja lisätä tämän
varmistamiseksi? Se ei välttämättä suinkaan ole Puolustusvoimat, vaan oleellista on se,
että tämä ketju tässä toimii ja kaikki tietävät ja käskynjaot ovat kunnossa. Tästä haluaisin
kuulla.

15.46 Pia Kauma kok (vastauspuheenvuoro): Arvoisa puhemies! Euroopan komission
puheenjohtaja Juncker esitti viime viikolla ajatuksiaan myöskin Euroopan puolustusyh-
teistyön kehittämisestä, ja esillä on ollut muun muassa EU-armeija, ja siinähän on taustalla
se, että EU-mailla tulisi olla kyky puolustautua ilman USA:n ja Naton apua. Kysyisin nyt
puolustusministeriltämme, mitä mieltä olette EU-armeijasta.

Sitten toinen kysymys: Presidentti Niinistö runsas vuosi sitten tapaamisessaan Venäjän
presidentti Putinin kanssa otti esiin huolensa transpondereista ja siitä, että Itämeren alueen
turvallisuus on vaarantunut johtuen siitä, että siellä lennetään ilman, että koneita pystyy
tunnistamaan. Onko teillä tietoa, onko asiasta keskusteltu tämän presidentti Niinistön ta-
paamisen jälkeen ja onko asia edennyt mitenkään?

15.47 Lea Mäkipää si (vastauspuheenvuoro): Arvoisa puhemies! Naisillahan on ollut
vuodesta 95 alkaen, jos oikein muistan, vapaaehtoinen varusmiespalvelus mahdollista.
Tänä vuonnahan tähän osallistui, oliko se jopa tuhat naista, ja naiset ovat siellä myös eden-
neet, oliko se everstiksi — ei se nyt tainnut aivan everstiksi olla, mutta kuitenkin edenneet.
27



Pöytäkirjan asiakohta PTK 92/2017 vp
Kysyisinkin, kuten täällä on joskus heitelty, pitäisikö myös naisille tulla tämän pakollisek-
si.

Toisaalta sitten vielä kysyisin toista asiaa: kun nythän saapumiserät ovat tammikuulla ja
heinäkuulla, niin olisiko tarvetta, että näitä saapumiseriä olisi useampia?

15.47 Erkki Tuomioja sd (vastauspuheenvuoro): Arvoisa puhemies! Tietysti tuemme
puolustusvalmiuden kehittämisessä kaikkia niitä toimia, joista olemme olleet yhdessä so-
pimassa, mutta emme halua, että näihin linjauksiin tuodaan mitään kautta uusia ja niistä
poikkeavia asioita esimerkiksi harjoitustoiminnan kautta. Tähän liittyen kysymys on siitä,
että kun Suomi ei ole sotilasliiton jäsen, emme me tietenkään voi olla harjoittelemassa nii-
tä tehtäviä emmekä myöskään antamassa harjoitusten kautta sellaisia viestejä, joita sotilas-
liitto haluaa tehdä. Meillä ei ole ketään, joka olisi automaattisesti velvollinen tulemaan
Suomeen apuun, eikä meillä ole myöskään tällaista automaattista sotilaallisen avun velvoi-
tetta. Meillä on Lissabonin sopimus, ja Suomella täytyy sen puitteissa olla valmius autta-
maan, miten tahtoo ja miten pystyy, mutta siten, että me haluamme pitää sen kirkkaana,
että Suomi ei tätä kautta tule vedetyksi omasta syystään mihinkään sotatoimiin.

Sitten vielä: varautuminen on hyvä asia, välttämätön, mutta se toinen puoli, vaikuttami-
nen konfliktien ennaltaehkäisyyn, ei ole puolustusministeriön asia, mutta siihen haluan pa-
lata vielä ulkoministeriön pääluokkaa käsiteltäessä, koska tässä on paljon tehtävää.

15.49 Hannu Hoskonen kesk (vastauspuheenvuoro): Arvoisa rouva puhemies! Nykyai-
kana uhkat ovat rajusti lisääntyneet. Muun muassa tilanne Itämerellä on rajusti muuttunut,
mutta toisaalta sitten on tämmöiset kyberuhkat elikkä erilaiset vaikuttamiskanavat, joita
käytetään ict-maailmassa. Olisin kysynyt puolustusministeriltä: kun määrärahoja on kui-
tenkin pikkasen lisätty sinnekin, niin näettekö, että kyberuhkiin varautumisessa ja hybridi-
uhkien torjunnassa olemme Suomessa sillä oikealla tasolla, millä olla pitäisi? Olen tietoi-
nen siitä tietenkin, että olemme juuri tiedustelulakia valmistelemassa, ja toivon mukaan se
etenee mahdollisimman nopeasti. Mutta ovatko nämä keinot, mitä meillä nyt on tällä het-
kellä käytettävissä, riittävän suuret siihen uhkaan nähden, mitä olemme jo saaneet kokea?

15.50 Sirpa Paatero sd (vastauspuheenvuoro): Arvoisa rouva puhemies! Tästä tieduste-
lulaista todellakin: kun nyt se tältä syksyltä siirtyy, niin tältä puolelta kuin sitten siviilipuo-
lelta ja sen valvonnan puolelta, niin onko meillä tietoa aikataulusta, mitenkä se sitten ensi
vuonna etenee, vai kuinka pitkälle se on siirtymässä?

Tämä naisten ja niitten miesten, jotka eivät käy asevelvollisuutta, yleinen maanpuolus-
tusvelvollisuus on hyvä aihe, ja, puheenjohtaja, tuen kyllä valiokunnassa sitä, että tätä kä-
siteltäisiin, koska on olemassa muitakin vaihtoehtoja kuin kutsunnat siihen, mitenkä voisi
lisätä ymmärrystä ja kriisinhallintakykyä kaikennäköisissä katastrofeissa, luonnonkatast-
rofeissa ja muissa, mitä maassa voi tapahtua.

Kolmantena kysyn: kysyimme kirjallisena kysymyksenä tästä 400 rynnäkkökiväärin
luovutuksesta Maanpuolustuskoulutusyhdistykselle, mutta mikä siellä on nyt tilanne nii-
den osalta, vai liittyykö se siihen, että MPK:sta tulisi viranomainen?

Puhemies Maria Lohela:  Vastauspuheenvuoropyyntöjä on vielä neljä: edustajat Pakka-
nen, Vikman, Mika Kari ja Mikkonen.
28



Pöytäkirjan asiakohta PTK 92/2017 vp
15.51 Markku Pakkanen kesk (vastauspuheenvuoro): Arvoisa puhemies! Suomi on on-
neksi pitänyt kiinni yleisestä asevelvollisuudesta ja koko maan puolustamisen periaattees-
ta, ja se on ollut linja, joka on kestänyt hyvin aikaa ja toimintaympäristön muutoksia, ja sil-
lä tiellä on toki syytä ja hyvä jatkaa.

Puolustuskyvyn kehittämisen perusteena on Suomessa ollut jo vuosikymmeniä vahva
maanpuolustustahto, ja sen kehittämisessä ja siitä huolenpitämisessä on syytä aina koros-
taa niin henkilöstön kuin reservin jaksamista ja ajantasaista koulutusta. Asevelvollisten ja
miksei myös vapaaehtoisten siviiliosaamista on pyrittävä tietenkin hyödyntämään entistä
paremmin.

Täällä on noussut keskusteluun tämä selvitys MPK:n tehtävistä. Pidän tärkeänä, että sel-
vitys nyt tehdään. Kun tässä syksyn aikana saadaan kuulla, mitä on tapahtunut ja mitkä tar-
peet siellä on, sitten käydään avoin keskustelu täällä salissa siitä.

15.52 Sofia Vikman kok (vastauspuheenvuoro): Arvoisa rouva puhemies! On selvää, että
Suomen puolustus perustuu omaan itsenäiseen puolustuskykyymme, josta on kaikissa
oloissa pidettävä kiinni. Kuitenkin kansainvälinen yhteistoiminta on hyvä lisä, joka vah-
vistaa puolustuksemme uskottavuutta. Puolustusvoimilla on uusi lakisääteinen tehtävä, ja
avun antamista ja vastaanottamista on ehdottomasti syytä myös harjoitella. Olemme olleet
harjoittelemassa Ruotsin puolustusta, ja mitä pahaa siinä olisi, että vastaavasti yhdessä har-
joittelisimme myös Suomen puolustusta? Oleellista on kysyä, miksi Ruotsi voi järjestää
näitä harjoituksia, jos me emme. Harjoitusten valmistelu on pitkä prosessi, ja kysyn: onko
puolustusministeri Niinistö edistämässä valmistelua?

15.53 Mika Kari sd (vastauspuheenvuoro): Arvoisa rouva puhemies! Tässä aikaisemmin
toin esiin pitkäaikaisen toiveeni kertausharjoitusten tason nostamisesta 18 000:sta, tästä
niin sanotusta lattiatasosta, joksi tätä kutsun. Ministeri kutsuu tasoa vähintään kohtuulli-
seksi... [Jussi Niinistö: Tyydyttävä!] — Tyydyttävä, joo. Ehkä se sitä on, mutta saisi olla
paljon korkeampi. — Yksi keskeinen syy siihen, että taso on pysynyt alhaalla, on puolus-
tusvoimauudistuksessa tehty toinen leikkaus. Kertausharjoituksia leikattiin, mutta leikat-
tiin myös henkilökunnan määrää. Muistaakseni noin 2 000 hengen verran Puolustusvoi-
milta siirtyi henkilöstöä muihin tehtäviin, eläkkeelle ja muihin valtion tehtäviin. Miten nä-
kisitte, ministeri, pitäisikö meidän lähteä lisäämään myös henkilöstön määrää, jotta tämä
hyvä tavoite kertausharjoitusten tasosta saataisiin käytännössä toteutumaan?

Ja kun oppositiosta aina aika ajoin annetaan kovaa kritiikkiä, niin haluan nyt antaa myös
positiivista palautetta ministerille kommentista "tasavalta saa apua, jos siitä on avunanta-
jalle hyötyä". Se osoittaa, että puolustusministeri ei ymmärrä pelkästään puolustuspolitiik-
kaa vaan myös ulkopolitiikkaa.

15.54 Krista Mikkonen vihr (vastauspuheenvuoro): Arvoisa puhemies! Haluan itsekin
tukea puolustusvaliokunnan puheenjohtajan ehdotusta siitä, että me valiokunnassa käsitte-
lisimme sitä, miten me varmistamme, että myös toinen puoli suomalaisista elikkä naiset
pääsevät mukaan maanpuolustusvelvollisuuteen liittyviä tehtäviä harjoittamaan ja harjoit-
telemaan. Se on erittäin tärkeää, enkä itsekään näe, että se tarkoittaa vain kutsuntojen laa-
jentamista, vaan se on nimenomaan varmasti ihan omanlaistensa koulutusmahdollisuuk-
sien tarjoamista kaikille, niin naisille kuin miehillekin.
29



Pöytäkirjan asiakohta PTK 92/2017 vp
Mutta itse asiassa haluaisin nostaa esiin vielä, ja ministeri hieman siitä jo totesikin, hen-
kilöstön jaksamisen. Me tiedämme, että Puolustusvoimien henkilökunta on ollut todella
tiukoilla, ja on hyvä, että näitä sopimussotilaita sinne palkataan tätä ahdinkoa helpotta-
maan. Mutta oikeastaan olisin kysynyt, että mitä muuta. Onko varmistettu, että taso jatkos-
sa on semmoinen, että esimerkiksi ylityökertymät eivät ole aivan kohtuuttomia, kuten ne
nyt ovat?

Puhemies Maria Lohela: Ministeri Niinistö, enintään 5 minuuttia.

15.55 Puolustusministeri Jussi Niinistö: Arvoisa rouva puhemies! Oli mielenkiintoista
kuulla edustaja Kanervalta, että kansalaispalvelukysymys on esillä puolustusvaliokunnas-
sa omana hankkeenaan. Jään seuraamaan sitä mielenkiinnolla. Se on varmastikin seuraa-
vien eduskuntavaalien yksi kysymys turvallisuuspolitiikkaan liittyen. [Sirpa Paatero: Yllä-
tys se oli meillekin! — Puhuja naurahtaa]

Edustaja Kari piti tätä kolmasosaperiaatetta vääristyneenä. En ole aivan samaa mieltä.
Tässä esittelypuheessani totesin, että esimerkiksi materiaaliseen valmiuteen menee 39 pro-
senttia, eli olemme oikeaan suuntaan menneet. Budjettikirjaa ei ole aina aivan yksinker-
taista lukea, niin kuin valiokunnan varapuheenjohtaja hyvin tietää, mutta valiokunnassa
teidän on mahdollista tarkemmin avata näitä lukuja, ja se on myös syytä tehdä, koska tämä
periaate on kannatettava.

Edustaja Kopra kysyi kyberistä. Siihen ollaan satsattu ja tullaan satsaamaan. Ehkei oma
aselaji tai puolustushaara ole tarpeen, mutta tämä on sellainen läpileikkaava teema kaikes-
sa toiminnassa.

Edustaja Mikkonen jatkoi tästä kyberpuolustusasiasta. Tästä on luvassa lisää Turvalli-
suuskomitean toimesta, kun yhteiskunnan turvallisuusstrategia piakkoin ymmärtääkseni
julkaistaan.

Edustaja Kauma kysyi EU-armeijasta. Se ei ole meidän EU-puolustusyhteistyölistal-
lamme, saati muidenkaan EU-maiden. Eli voi sanoa, että mitään EU-armeijaa ei ole näkö-
piirissä siitä yksinkertaisesta syystä, että Nato-maiden puolustusratkaisu on Nato ja valta-
osa EU-maista on Nato-maita. Nato-maat pitävät kyllä huolen, että mitään päällekkäisiä ra-
kenteita ei EU:n sisälle rakenneta. EU-puolustusyhteistyö on pitkälti kriisinhallintayhteis-
työtä, jos kohta uudet uhat, juuri kyber ja hybridi, ovat sellaisia, joissa voidaan EU:n puit-
teissa saada paljon aikaan. Siitä yksi esimerkki, tästä EU—Nato-yhteistyöstä, on tietysti
Helsinkiin perustettu hybridiosaamiskeskus.

Transponderikysymyksestä en tiedä viimeistä tilannetta.
Edustaja Mäkipää kysyi varusmiesten saapumiseristä. Se on ajankohtainen kysymys. Se

on parhaillaan selvitteillä Pääesikunnassa, ja muistaakseni lokakuun loppuun mennessä
sieltä on tulossa lisätietoa siitä, onko tämä nykyinen saapumiserien määrä, kaksi, optimaa-
linen vai pitäisikö niitä olla enemmän. Pienenä kevennyksenä ehkä voin mainita, että sil-
loin kun Italiassa oli yleinen asevelvollisuus, siellä oli kaksitoista saapumiserää, eli joka
kuukausi — erittäin hyvä valmius. Pohjois-Koreassa on tällä hetkellä varusmiespalvelus
kymmenen vuotta — erinomainen valmius.

Edustaja Hoskonen kysyi, onko riittävästi resursseja kyberiin ja hybridiuhkiin. Voin sa-
noa rehellisesti, ettei niitä koskaan riittävästi ole. Tiedustelulainsäädäntö on välttämättä
saatava. Se on olennaista, että me pysymme tilanteen tasalla.
30



Pöytäkirjan asiakohta PTK 92/2017 vp
Edustaja Paaterolle vastauksena liittyen tiedustelulakiin: se on tulossa tammikuussa, eli
teknisesti ottaen se mahtuu syyskauden asioihin.

Maanpuolustuskoulutusyhdistykselle lahjoitetut 400 rynnäkkökivääriä ovat parhaillaan
muutettavina kertalaukeaviksi — tämä asia ei liity tähän vapaaehtoisen maanpuolustuksen
selvitystyöhön.

Edustaja Vikman kysyi ison kansainvälisen harjoituksen valmistelusta. Voi sanoa, että
sen valmisteluaika on tyypillisesti kahdesta kolmeen tai jopa neljään vuotta. Mitä tulee tä-
hän Suomen suursotaharjoitukseen tai yhteistoimintaharjoitukseen, miksikä sitä haluaa
kutsuakaan, niin lähinnä tässä on keskustelua herätetty, mutta kyllä se on jo vakavasti har-
kinnassa eri tahoilla. Jatketaan keskustelua. Ehkä se harjoitus sieltä joskus tulee — jos pi-
täisi veikata, niin vuonna 2020.

Edustajat Kari ja Mikkonen kysyivät Puolustusvoimien henkilöstömäärän riittävyydes-
tä. Puolustusselonteossa määritellään tämä luku 12 000, jonka alle ei sopisi mennä. Tämä
on minimi. Olen kehottanut pitämään täyttöasteen mahdollisimman korkealla henkilökun-
nan jaksamisen takia, ja sopimussotilaat tosiaan ovat tässä suureksi avuksi, nimenomaan
varusmieskoulutuksessa. [Mika Kari: Se on jaksamiskysymys!] — Kyllä näin. — Kiitos.

Toinen varapuhemies Arto Satonen:  Nyt menemme puhujalistaan.

16.00 Olli Immonen ps: Arvoisa puhemies! Ympäristöministeriön hallinnonalan kohdal-
la talousarvioesityksessä on mielestäni syytä kiinnittää huomiota muun muassa siihen, että
hallitus aikoo maksattaa sähköisen latausinfran rakentamista kansalaisilla osoittamalla
määrärahoja sähköisen infrastruktuurin edistämiseen avustusten muodossa. Perussuoma-
laiset katsovat, että sähköisen latausinfran rakentamisvastuita ei pidä maksattaa kansalai-
silla, jottei se aiheuta lisärasitetta siten, että se heijastuu kaikille, myös kokonaan autoile-
mattomille kansalaisille asumiskustannusten nousuna taikka asuntojen hintojen korotuksi-
na. Kaikkien kotitalouksien pakottamista latausinfran rakentamiseen ei voida pitää talou-
dellisesti eikä muutenkaan järkevänä ratkaisuna.

Arvoisa puhemies! Sitten puurakentamisesta. Puurakentamisellehan on talousarvioesi-
tyksessä osoitettu tämä 2 miljoonan euron lisäys, jota me perussuomalaiset tervehdimme
ilolla. Voimme olla Suomessa puurakentamisen suunnannäyttäjiä myös kansainvälisesti,
sillä jo tällä hetkellä esimerkiksi suomalaiseen hirsirakentamiseen käydään tutustumassa
jopa Aasiasta asti. Olennaista puurakentamisen osaamisen kehittämisessä on myös perin-
nerakentamisen huomioiminen ja luonnonmateriaalien käytön lisääminen, joihin toivoisin
kiinnitettävän aiempaa enemmän huomiota. Ne ovat kasvava trendi ja myös yksi mahdol-
linen ratkaisu sisäilmaongelmien torjunnassa.

Perussuomalaiset olisivat kuitenkin toivoneet viisivuotisille Kosteus- ja hometalkoille
jatkoa, sillä edelleen noin 800 000 suomalaista kärsii sisäilmaan liittyvistä ongelmista päi-
vittäin joko töissä, kotona tai esimerkiksi kouluissa. Sisäilmaongelmat vaativat radikaaleja
toimenpiteitä, sillä nykyisenlaisella energiatehokkuuteen sekä edullisuuteen pyrkivällä ja
kiireessä toteutetulla rakentamisella ollaan vaarassa luoda helposti vain lisää ongelmia, jot-
ka sairastuttavat yhä useampia suomalaisia.

Arvoisa puhemies! Joudunkin ilmaisemaan huoleni siitä, että ympäristöministeriön ta-
voite edistää lähes nollaenergiarakentamista voi olla vaarassa kostautua myöhemmin, ja
siksi kyseisiä tavoitteita voisikin olla järkevää tarkastella uudelleen. Tässäkinhän on taus-
talla jälleen kerran EU-direktiivi, joka pakottaa jäsenmaat ohjaamaan rakentamista ener-
31



Pöytäkirjan asiakohta PTK 92/2017 vp
giatehokkaampaan suuntaan. Ja Suomi on totta kai, tapansa mukaan, Euroopan unionin
mallimaana ottanut jälleen orjallisesti käyttöönsä direktiivin paljon muita maita aikaisem-
min, silläkin uhalla, että nollaenergiarakentaminen voi huonosti toteutettuna vaarantaa
suomalaisten terveyden ja aiheuttaa lisätaakkaa veronmaksajille. Kääntöpuolena tässä
asiassa voi olla siis riskialttiiden rakenteiden käyttöönotto ja pahimmillaan käsiin räjähtä-
vä home-epidemia uusissa rakennuksissa. Tätä emme Suomeen tietenkään halua.

Arvoisa puhemies! Tässä muutamia ajatuksia.

Keskustelu ja asian käsittely keskeytettiin.
32


