















































DEMC105.tmp.xml


Pöytäkirjan asiakohta PTK 167/2018 vp
Pöytäkirjan asiakohta 

PTK 167/2018 vp

Täysistunto

Torstai 28.2.2019 klo 16.04—20.28

2.2. Suullinen kysymys sote-uudistuksen EU-notifikaatiosta (Anna-Maja Henriksson r)
Suullinen kysymys SKT 274/2018 vp

Suullinen kyselytunti

Ensimmäinen varapuhemies Mauri Pekkarinen: Arvoisat edustajat! Soteen eri kulmil-
ta on neljä eri eduskuntaryhmää esittänyt kysymyksen. Täsmälleen samanlainen kysymys
kuin edellä Ojala-Niemelällä on edustaja Henrikssonilla, ja siitä syystä annan hänelle seu-
raavan puheenvuoron.

Keskustelu

16.11 Anna-Maja Henriksson r: Värderade talman! Det är många i vårt land nu som på
riktigt är oroade över regeringens sätt att hantera vård- och landskapsreformen, och det är
många som inte förstår sig på det att regeringen har så svårt att lyssna på sakkunniga och på
grundlagsutskottet. Nu har man valt en väg, när det gäller den här EU-notifieringen, som
fortfarande är osäker. Frågan är: Varför vill man inte välja den säkra vägen i stället för den
osäkra?

Arvoisa puhemies! Jatkan tästä EU-notifikaatiosta. Perustuslakivaliokunta on todennut,
että tässä valinnanvapausesityksessä tarvitaan EU-komission päätös siitä, onko tässä sel-
laisia elementtejä, jotka ovat mahdollisesti vastoin EU:n kilpailuoikeutta, ja perustuslaki-
valiokunta antaa hallitukselle kaksi mahdollisuutta: joko EU-notifikaatio SEUT:n 108.3
artiklan mukaisesti tai sitten valinnanvapauslain toimeenpano keskeytetään tai jatketaan
sitten vasta, kun on saatu se lainvoimaisuusilmoitus komissiolta. Miksi hallitus ei ole kuun-
nellut tätä, ja onko hallituksella nyt tahto näyttää sosiaali- ja terveysvaliokunnassa, että
tämä asia palautetaan perustuslakivaliokuntaan, jos ei nyt saada varmuutta tästä asiasta?
[Eduskunnasta: Väärin luettu!]

16.12 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Perustuslakivaliokunnan julkistamassa lausunnossa ensinnäkin perustuslaki-
valiokunta tästä talosta toteaa, että tämäntyyppiset EU-oikeudelliset arviot ovat hallitus-
vallan alaan kuuluvia asioita. Sen lisäksi toteatte, että mikäli oikeudellista epävarmuutta
vähennetään ilmoittamalla komissiolle ehdotetusta valinnanvapausjärjestelmästä ja sen si-
sällöstä tietyn artiklan mukaisessa menettelyssä, tämä vastaa niitä käsityksiä, joita perus-
tuslakivaliokunta haluaa oikeusvarmuuden vahvistamiseksi. 

Sosiaali- ja terveysministeriön, työ- ja elinkeinoministeriön ja valtiovarainministeriön
parhaiden asiantuntijoiden kanssa tätä kohtaa on käyty huolella läpi ja lausuntoa kunnioi-
tettu. Me olemme tähän asti jo yli vuoden ajan käyneet epävirallisia keskusteluja komis-
 Tarkistettu
4.1



Pöytäkirjan asiakohta PTK 167/2018 vp
sion suuntaan siitä, löytyykö tukea arviolle, että Suomen malli ei tarvitse tällaista EU:sta
tulevaa hyväksyntää, koska lähtökohtaisesti sosiaali- ja terveyspolitiikka on aina kansalli-
sissa käsissä ja mallin luonne on niin vahvasti suomalaiseen veronmaksajien yhtäläiseen
oikeuteen perustuva. Mutta koska tästä uudelleen [Puhemies koputtaa] huomautettiin, me
ilman muuta katsomme, että on perusteltua tehdä ilmoitus komissiolle ja käynnistää viral-
linen prosessi.

16.14 Anna-Maja Henriksson r (vastauspuheenvuoro): Arvoisa puhemies! Tässä perus-
tuslakivaliokunnan lausunnossa sanotaan näin: ”Perustuslakivaliokunnan mielestä käsillä
olevassa poikkeuksellisessa arviointitilanteessa puute sosiaali- ja terveysvaliokunnan mie-
tintöluonnoksessa on korjattavissa ilman mietintöluonnoksen saattamista tältä osin vielä
kertaalleen perustuslakivaliokunnan käsiteltäväksi, mikäli oikeudellista epävarmuutta vä-
hennetään ilmoittamalla komissiolle ehdotetusta valinnanvapausjärjestelmästä ja sen sisäl-
löstä SEUT:n 108.3 artiklan mukaisessa menettelyssä.” 

Nyt te, arvoisa hallitus, käytätte jotain toista menettelyä, [Keskeltä: Ei!] josta ei ole oi-
keusvarmuutta, että se on sama menettely kuin se, mihin perustuslakivaliokunta tässä
omassa lausunnossaan nojaa. Elikkä onko teillä varmuus siitä, että teidän ehdottamanne
menettely on sopusoinnussa tämän SEUT:n 108.3 artiklan kanssa, ja kuka on se asiantun-
tija, joka näin sanoo? Voisitteko [Puhemies koputtaa] kutsua esimerkiksi valtiosääntöoi-
keuden professori Tuomas Ojasen kuultavaksi?

16.15 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Tiedän, että perustuslakivaliokunta asiantuntemuksessaan ja sen tueksi on
kuullut useita valtiosääntöoikeudellisia ja EU-oikeudellisia asiantuntijoita ja päätynyt tä-
mäntyyppiseen kannanmuodostukseen, joka antaa sosiaali- ja terveysvaliokunnalle valtuu-
det tehdä tässä parhaaksi katsomiansa ratkaisuja ja tarvittaessa vielä hyväksyttää ne perus-
tuslakivaliokunnalla. Nyt hallitus on tarjonnut sosiaali- ja terveysvaliokunnalle eväät ja
ratkaisun avaimet, miten tämän voi viedä eteenpäin. 

Koska tämä ratkaisu on valmisteltu meillä virkavastuulla, poikkeuksellisesti luen suo-
raan esityksestä ja tausta-aineistosta, joka ministereille on toimitettu: ”Unionin perussopi-
musta laadittaessa ei ennakoitu, että jäsenvaltiot tekisivät komissiolle valtiontuki-ilmoituk-
sia myös oikeusvarmuussyistä vaan ainoastaan silloin, kun itse tietää tekevänsä vääristy-
nyttä kilpailuasetelmaa, eikä oikeusvarmuusilmoitusta ole tästä syystä nimenomaisesti
mainittu juuri artiklan tässä kohdassa, mutta se on kuitenkin muotoutunut vakiintuneeksi
käytännöksi ja se mainitaan EU-lainsäädännössä — komission asetus 2015/2282 asetuk-
sen 794/2004 muuttamisesta valtiontuen ilmoituslomakkeiden ja [Puhemies koputtaa] tie-
tolomakkeiden osalta.” 

En ole varma, ymmärsivätkö katsojat tästä kovinkaan paljoa, mutta halusin kuvata sen,
että virkavalmistelua on huolella tehty.

Ensimmäinen varapuhemies Mauri Pekkarinen: Pyydän nyt niitä edustajia, jotka ha-
luavat esittää lisäkysymyksen, nimenomaan soten notifikaatioon liittyvän lisäkysymyk-
sen, nousemaan ylös ja painamaan V-painiketta.

16.16 Anneli Kiljunen sd (vastauspuheenvuoro): Arvoisa herra puhemies! Aivan kuten
perustuslakivaliokunnan jäsen Henriksson totesi, kyse on 108 artiklan 3 kohdan menette-
2



Pöytäkirjan asiakohta PTK 167/2018 vp
lystä, joka edellyttää, ettei maakunta- ja sote-uudistuksen valinnanvapautta elikkä markki-
namallia voida aloittaa ennen kuin notifiointi EU:sta on varmistettu. Nyt hallituspuolueet
ovat kuitenkin tyytymässä pelkkään ilmoitusmenettelyyn, joka mahdollistaa sen, että sote-
uudistus ja valinnanvapaus, markkinamalli, voidaan käynnistää ja mallia voidaan viedä
eteenpäin notifioinnista huolimatta. Tässä on huikea ero. Tästä asiasta ovat varoittaneet
useat EU-oikeudelliset asiantuntijat sekä korkein hallinto-oikeus. 

Nyt kysyisin hallitukselta: kun tässä on riskinä, että me voimme joutua myös tilantee-
seen, että sosiaali- ja terveysvaliokunta joutuu antamaan perustuslain vastaisen esityksen
eduskuntaan, ja tämä tietenkin aiheuttaa myös puhemies Risikolle suuren vastuun, miksi te
otatte tämän riskin?

16.18 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Se, millaisiin ratkaisuihin eduskunta päätyy suhteessa sosiaali- ja terveysva-
liokunnan ja perustuslakivaliokunnan välisiin menettelyihin tästä eteenpäin, on teidän va-
liokunnan jäsenten käsissä.

Haluan muutaman asian tarkentaa tästä asiasta, joka kieltämättä on juridisesti hyvin mo-
nimutkainen suhteessa suomalaiseen kansalliseen perustuslakiin ja toisaalta EU-oikeu-
teen, joka meitä kansakuntana ja kansana velvoittaa. On kuitenkin hyvä huomata taustaksi,
että EU:ssa liki 30 jäsenmaan joukossa on yhtä monta erilaista sosiaali- ja terveydenhuol-
tomallia, ja suomalainen malli on vastakin ja tulevaisuudessakin vahva pohjoismainen hy-
vinvointivaltiomalli, joka oikeuttaa ihmisille palvelut tulotaustasta ja -tasosta riippumatta.
Tällä jo poikkeamme monista sellaisista malleista, jotka EU-termein tulisivat kutsutuiksi
perusteiltaan taloudellisiksi, kuten vaikkapa vakuutusperustaiset ratkaisut, mitä monissa
maissa on, ja tämä ero EU-maiden välillä on tärkeä hahmottaa.

Totean myös sen, että notifikaatio on virkamiehiltä saamani tiedon mukaan yläkäsite
mistä tahansa ilmoituksesta komissiolle. Valtiontuki-ilmoitus on sellainen valtiontuki-
asioissa tehtävä ilmoitus, [Puhemies koputtaa] joka tehtäisiin, jos jo itse tietäisimme, että
meillä on kiellettyä valtiontukea, [Puhemies koputtaa] ja oikeusvarmuusilmoitus on ilmoi-
tus prosessin käynnistämisestä ikään kuin varmuuden vuoksi.

Ensimmäinen varapuhemies Mauri Pekkarinen:  Nyt jos saan, niin ystävällisesti pyy-
dän, että jatkossa vastaukset ja kysymykset olisivat mahdollisimman lähellä sitä yhtä mi-
nuuttia, mikä on meidän yhteinen pelisääntömme.

16.19 Hanna Sarkkinen vas (vastauspuheenvuoro): Arvoisa puhemies! Hallitus voi syyt-
tää tästä käsillä olevasta sote-sotkusta ja EU-oikeudellisista ongelmista vain itseään. Uu-
distus olisi ollut jo aikoja sitten valmis, jos keskustan ja kokoomuksen sote-lehmänkauppa
olisi jätetty tekemättä. Hirttäytyminen ongelmalliseen markkinamalliin on koko sotkun ja
näiden EU-oikeudellisten ongelmien juurisyy. 

Nyt tarvittaisiin vastuullista poliittista johtajuutta. Nyt olisi aika viheltää peli poikki. Lä-
hihistorian suurinta uudistusta ei voi runnoa läpi tällaisessa EU-oikeudellisessa epävar-
muudessa tällä kiireellä ja muutaman äänen enemmistöllä, jos enemmistöä edes on.

Arvoisa puhemies! Pääministerin tulisi nyt osoittaa johtajuutta, todeta, että esitystä ei
voi eikä kannata viedä läpi, kutsua kaikkien puolueiden puheenjohtajat koolle ja katsoa as-
kelmerkit seuraavalle hallituskaudelle, koska sote-uudistus on kuitenkin tehtävä. 

Arvoisa puhemies! [Puhemies koputtaa] Pääministeri, oletteko tähän valmis?
3



Pöytäkirjan asiakohta PTK 167/2018 vp
16.20 Pääministeri Juha Sipilä (vastauspuheenvuoro): Arvoisa herra puhemies! Sote-
uudistuksen valmistelussa ja käsittelyssä ollaan nyt aika lähellä maalia, jos enää keskustel-
laan siitä, antaako EU tälle asialle luvan vai eikö anna. [Välihuutoja vasemmalta] Niin kuin
ministeriö on moneen kertaan selvittänyt, tämä asia on virkavastuulla esitetty tämän oike-
usvarmuusilmoituksen kautta hoidettavaksi eteenpäin. Sellainen ilmoitus laaditaan perus-
tuslakivaliokunnan ohjeiden mukaisesti ja sitten odotetaan, miten EU tähän reagoi.

Kyllä kansalaiset odottavat sitä, että me viemme tämän asian eteenpäin täällä, eduskun-
nalle annetaan työrauha ja valiokunnat tekevät määrätietoisesti töitä loppuun saakka edus-
kunnan johdon ohjauksessa.

Tämä on vähän outo keskustelu, kun tässä käydään hallituksen ja eduskunnan välillä
keskustelua. Hallitus on antanut lain tänne yli vuosi sitten, ja eduskunnan valiokunnat [Pu-
hemies koputtaa] käsittelevät tätä. Annetaan nyt valiokunnille työrauha.

16.22 Leena Meri ps (vastauspuheenvuoro): Arvoisa puhemies! Katson tässä EU-oikeu-
den professori Juha Raition lausuntoa 24.2., ja hän toteaa oikeusvarmuusilmoituksesta, että
se on tämän notifioinnin osa ja alkuvaihe ja että se ei sovellu enää näihin loppumetreihin.
Miten virkamiehet ovat tämän kumonneet? Varsinkin nyt, kun ilmeisesti sosiaali- ja ter-
veysvaliokunta ei halua enää kuulla perustuslakiasiantuntijoita, aiotteko te ministeriössä
varmistaa näitä seikkoja?

Perussuomalaisille sinänsä sopii, että lähtisimmekin välillä haastamaan EU-oikeutta ja
vähän niin sanotusti pokkuroisimme sitä vastaan, mutta se tulisi tehdä johdonmukaisesti.
Tämä oikeusvarmuusilmoitus ei tullut noissa asiantuntijakuulemisissa perustuslakivalio-
kunnassa esille juuri lainkaan, ja olisinkin kysynyt, mikseivät esimerkiksi ministeriön vir-
kamiehet, kun he olivat läsnä näissä kuulemisissa, tuoneet esille, että tämmöinen on ehkä
valmisteilla. Näin on täytynyt olla, kun jo samana iltana johtava virkamies Nerg ilmoitti,
että PeVin lausunto pitää sisällään [Puhemies koputtaa] tämän oikeusvarmuusilmoituk-
sen, vaikka sitä ei siellä kirjaimellisesti edes lue.

16.23 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Ymmärtänette varmasti, edustaja Meri, että en voi ottaa kantaa perustuslaki-
valiokunnan tapahtumiin tai virkamiesten puheenvuoroihin siellä. Ne ovat teidän valio-
kuntanne sisäisiä keskusteluja.

Yritän vielä kuvata parhaan kykyni mukaan sitä, mistä on kysymys, siten kuin olen
kyennyt tätä juridisesti monimutkaista vyyhtiä selvittämään. Nyt perustuslakivaliokunnal-
la on huoli siitä, onko hallituksella riittävä oikeusvarmuus sen käsityksensä tueksi, että
Suomen malli on jatkossakin EU:n solidaarisuusperiaatteiden mukainen eli ratkaisuiltaan
sellainen, että se ei pidä sisällään taloudellista toimintaa tai sitä kautta kielletyn valtion
tuen elementtejä eli että se ei suosisi julkista yksityistä enemmän. Me katsomme, että tä-
män mallin pohja on niin vahvasti julkisessa palvelutuotannossa ja kansalaisten yhdenver-
taisessa oikeudessa jatkossakin, ettei hallitus ole vaihtanut tilannearviotaan, eikä ymmär-
tääkseni myöskään perustuslakivaliokunta väittänyt tämän mallin luonteen olevan toinen
vaan haluaa, että hallitus hakee tälle varmuutta. Koska epäviralliset keskustelut eivät ole
riittäneet, me ilman muuta kunnioitamme tätä kantaa ja [Puhemies koputtaa] teemme tästä
komission kanssa virallisen prosessin. Kysymys ei ole koko valinnanvapaudesta vaan sen
tietyistä osasista, esimerkiksi sote-keskusten julkisen liikelaitoksen konkurssisuojasta.
4



Pöytäkirjan asiakohta PTK 167/2018 vp
16.24 Krista Kiuru sd (vastauspuheenvuoro): Arvoisa puhemies! On jo selvää, että tälle
sote-talolle tarvitaan rakennuslupa — sen myöskin perustuslakivaliokunta totesi — eli oi-
keusvarmuus siitä, minkälainen talo rakennetaan. Se on oltava, jotta ei tule kalliita kustan-
nuksia purkamismielessä ja jopa korvauksia siitä. Nyt tässä tapauksessa ainoa kysymys on
se, minkälainen rakennuslupa haetaan. 

Vuonna 2017 korkein hallinto-oikeus edellytti, että sellaista lupaa haetaan tämän sote-
talon rakentamiselle eli markkinamallin rakentamiselle, että siihen voi sisältyä näitä val-
tion tukia. Nyt kuitenkin tämän perustuslakivaliokunnan kannan jälkeen — perustuslaki-
valiokunta nimenomaan edellyttää, niin kuin korkein hallinto-oikeuskin, että tämän tietyn
artiklan mukaisessa menettelyssä tämä notifiointi-ilmoitus tehtäisiin — hallitus esittää toi-
sin, ja esitätte myös toisin kuin perustuslakivaliokunta, että voisitte laittaa tämän mallin
täällä täytäntöön, kun taas perustuslakivaliokunta totesi, että oikeusvarmuus saadaan vas-
ta, kun malli on valmis. Kysyn vielä kerran: oletteko perehtynyt tähän lausuntoon?

16.25 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Vastaan valiokunnan puheenjohtajalle, että kyllä, parhaan kykyni mukaan
olen tähän lausuntoon perehtynyt. Ja totean tämän kokonaisuuden osalta, että oikeusvar-
muusilmoitus on EU-notifioinnin eli EU:n komissiolta tietyllä tavalla luvan kysymisen
yksi muoto. Sen keskeinen ero notifikaatioon, josta te olette puhunut, on siinä, että laki voi-
daan panna täytäntöön sen aikana. Kannattaa huomioida erityisesti se seikka, että sote-kes-
kus, jota tämä erityisesti koskettaa, astuu voimaan näissä suunnitelmissa vasta vuosien
päästä kokonaisuutena ja tällöin meillä on hyvää aikaa käydä komission kanssa tätä pro-
sessia, vahvistavatko he Suomen näkemyksen järjestelmän vahvasta luonteesta yhdenver-
taisena suhteessa kaikkiin kansalaisiin. En oikein tätä paremmin osaa enää kuvata sitä, mis-
tä oikeastaan on kysymys, paitsi että yritän ehkä haastaa sitä, kun te samassa lauseessa syy-
tätte hallitusta markkinamallista ja vaaditte, että pitää olla ihan täysi varmuus siitä, [Puhe-
mies koputtaa] että se ei nyt suosi yksityistä liian vähän — siitähän tässä EU-kysymykses-
sä on ytimeltään kyse [Naurua] — siinä on pieni sisäinen ristiriita.

16.27 Ville Niinistö vihr (vastauspuheenvuoro): Arvoisa puhemies! Pääministeri ehkä
hieman väheksyvästi kuvaili sitä tilannetta, kun perustuslakivaliokunta teki 20 valtiosään-
töoikeudellista pontta välttämättömistä muutoksista ja sen lisäksi kymmeniä ehdotuksia
korjauksiksi, jotka olisivat perustuslain kannalta perusteltuja. Nyt ei ole kysymys vain sii-
tä, antavatko EU-oikeus ja EU-komissio tälle uudistukselle luvan, vaan aika laajoista muu-
tostarpeista, jotka pitää valmistella eduskunnassa huolella ja joihin hallituksen pitää suh-
tautua syvällä kunnioituksella. Siinä mielessä olisi tärkeää, että sosiaali- ja terveysvalio-
kuntakin, jossa myös hallituspuolueet ovat edustettuina, kuuntee asiantuntijoita, jotta nämä
huomiot varmasti tulevat täysimääräisesti toteutetuiksi. 

Mutta haluan kiinnittää teidän huomiotanne siihen riskiin, mikä tässä on, jos myöhem-
min ilmenee, että oikeusvarmuus ei pidä EU-oikeuden kannalta ja tässä on ongelma. Se voi
johtaa siihen, että maakunnan liikelaitokset voidaan suomalaisen kansallisen tuomioistui-
men päätöksellä määrätä jopa väliaikaiseen toimeenpanokieltoon, jolloin julkinen palvelu
ei voikaan toimia, vaikka perustuslakivaliokunta on edellyttänyt, [Puhemies koputtaa] että
julkinen palvelu toimii kaikissa tilanteissa. Miten hallitus näkee, että tämä voidaan ehkäis-
tä?
5



Pöytäkirjan asiakohta PTK 167/2018 vp
16.28 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Parhaan kunnioituksemme mukaan olemme näihin kaikkiin huomautuksiin,
jotka koskevat niin kutsuttuja lain etenemisen esteen tasoisia ongelmia, kyenneet vastaa-
maan ja antamaan ratkaisuvaihtoehtoja sosiaali- ja terveysvaliokunnan työn tueksi. Olem-
me myös huolella lukeneet läpi koko tekstin ja kiinnittäneet huomiota sen sisällä olleisiin
perustuslakivaliokunnan huomautuksiin. 

Kun viittaatte, edustaja Niinistö, siihen, että voitaisiin päätyä tilanteeseen, jossa kansal-
lisessa tuomioistuimessa tai ylipäätään ottaen oikeudellisessa käsittelyssä päädyttäisiin toi-
meenpanokieltoon näiden sote-keskusten osalta — vastaan taas parhaan kykyni mukaan —
tältä osin käsitykseni on erilainen. Koska sote-keskukset astuvat voimaan vasta vuoden
22—23 tienoilla, meillä on hyvä aika muodostaa yhteinen kanta komission kanssa asiasta
tämän oikeusvarmuusilmoitusmenettelyn kautta ja tarvittaessa muuttaa niitä järjestelmän
yksityiskohtia, jotka voivat olla valtion tuen näkökulmasta ongelmallisia, ja tällöin välttää
se tilanne, että me päätyisimme tästä koskaan oikeusprosesseihin. 

16.29 Antti Kaikkonen kesk (vastauspuheenvuoro): Arvoisa puhemies! Tämän sote-uu-
distuksen tavoitteenahan on parantaa sosiaali- ja terveyspalveluiden saatavuutta sekä ka-
ventaa ihmisten hyvinvointi- ja terveyseroja esimerkiksi niin, että lääkäriin pääsee nykyis-
tä paremmin. Uudistuksen rungon muodostavat maakunnat. Lähdemme siitä, että maakun-
nat — Kainuu, Keski-Suomi, Pirkanmaa, Varsinais-Suomi, Lappi, Keski-Pohjanmaa, Uu-
simaa, Satakunta ja niin edelleen — voivat itse päättää nykyistä paremmin oman alueensa
asioista eikä niistä päätetä täällä Helsingin kabineteissa. 

Nämä 18 maakuntaa eivät ole uutta hallintoa vanhan päälle, vaan ne korvaavat nykyiset
lähes 400 kuntayhtymää, organisaatiota ja muuta hallintohimmeliä. 

Mutta, arvoisa puhemies, kun tätä nyt halutaan kaataa täällä kovasti notifikaation tai jon-
kun muun asian varjolla, niin kysyn hallitukselta, mikä teidän arvionne on, jos tämä nyt jo-
honkin tähän vielä kaatuisi: kävisikö niin, että vaalien jälkeen tuleva hallitus ja tuleva edus-
kunta [Puhemies koputtaa] ryhtyvät taas tekemään Suomeen sote-uudistusta, ja jos näin on,
kauankohan siihen mahtaisi sitten vielä mennä, montako vuotta kuluisi?

Ensimmäinen varapuhemies Mauri Pekkarinen: Edustaja Kaikkonen, ennen pitkää tuli
notifikaatio. Nyt toivon, että seuraavissa puheenvuoroissa pysytään vielä notifikaatiossa
siihen saakka, kunnes siirrytään seuraavaan kysymykseen. — Vastaus, ministeri Saarikko.

16.30 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Jos sidon myös vastaukseni ensiksi tähän notifikaatioon, joka erityisesti liit-
tyy tämän EU-oikeudellisen varmuuden saamiseen sote-keskuksiin: Niiden määrän lisää-
minen monituottajamallin kauttahan on haluttu linjaukseksi ennen kaikkea siksi, että pal-
veluihin — lääkärin ja hoitajan palveluiden äärelle — ihmiset pääsisivät nopeammin. [Ben
Zyskowicz: Saatavuus paranee!] Siitä on kysymys, palveluiden saatavuuden paranemises-
ta. Tätä tuskin kukaan asiantuntijoistakaan voi kiistää, tämän tavoitteen paranemista uudis-
tuksen myötä. 

On valtavan vaikeaa ottaa kantaa siihen, mitä tapahtuisi, jos tämä syystä tai toisesta rau-
keaisi. Enkä pidä sitä ehkä ihan parhaana mahdollisena tehtävänäni tästä aitiosta kommen-
toida. Totean vain sen, että ilman erillistä päätöstä kaikki se valmistelu, mitä eri puolilla
Suomea on tehty, lähtökohtaisesti raukeaa. [Vasemmalta: Ei raukea!] On myös selvää, että
6



Pöytäkirjan asiakohta PTK 167/2018 vp
tarvitaan uusia poliittisia päätöksiä, jotka kestävät perustuslain ja joista puolueet löytävät
yhteisymmärryksen. Kai tämä yli 10 vuoden polku osoittaa, että se ei ole ollut meidän po-
liittiselle järjestelmällemme erityisen kunniakas eikä varsinkaan erityisen helppo tie kul-
jettavaksi. 

Ensimmäinen varapuhemies Mauri Pekkarinen: Myönnän tämän kysymyksen tiimoil-
ta vielä kaksi lisäkysymystä, edustaja Östmanille ja sitten tämän aloittaneen ryhmän edus-
tajalle, edustaja Lindtmanille. Sitten siirrytään niin ikään soteen, siinä vain vähän eteen-
päin. — Edustaja Östman, teillä lisäkysymys. 

16.32 Peter Östman kd (vastauspuheenvuoro): Arvoisa puhemies! Arvion tekeminen
mahdollisesta sisämarkkinoiden vastaisesta valtion tuesta kuuluu EU-komissiolle. Siitä
emme täällä Suomen eduskunnassa pääse yli emmekä ympäri. Oikeudellinen epävarmuus
on poistettavissa vain notifioinnin kautta, ja se on hoidettava jo lainsäädäntöprosessin ai-
kana etukäteen, ei lain voimaantulon jälkeen. 

Helsingin yliopiston eurooppaoikeuden professori Juha Raitio on vetänyt koko sote-val-
mistelun ajan tiukkaa linjaa. Valinnanvapausesitykseen liittyy riskejä EU-kilpailuoikeu-
den alalla. On siis täysin mahdollista, että EU näkee Suomen mallissa laittoman valtion
tuen elementtejä. Kysyn asianomaiselta ministeriltä: uskallatteko te väittää, että oikeustie-
teen professorit ovat väärässä?

16.33 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! En tietenkään kyseenalaista professorin näkemyksiä mutta olen ymmärtänyt,
että perustuslakivaliokunta kuuli useita asiantuntijoita koko tämän sote-maakuntapaketin
ääreltä ja sai kuultavakseen hyvin erilaisia näkemyksiä, joista muodosti synteesin, kannan,
perustuslakivaliokunnan arvion siitä, miten tulisi menetellä, ei yksittäisen asiantuntijan ar-
vion. 

Mitä tulee toimeen suhteessa EU:hun, suhtaudun siihen hyvin vakavasti. Koska kysy-
mys leijailee kansallisesti hyvin voimakkaana epävarmuustekijänä tämän uudistuksen yl-
lä, on tärkeää, että epävirallinen vuorovaikutus EU:n kanssa viedään viralliseksi. Tämän
oikeusvarmuusilmoituksen tekeminen voidaan aloittaa käytännössä saman tien, mutta läh-
tökohtaisesti hallituksen asiantuntijoiden ja virkamiesten kanta on se, että meidän mallim-
me on pääosiltaan niin vahvasti EU:n solidaarisuusperiaatteiden mukainen, että mikäli täl-
laisia kiellettyjä elementtejä yksittäisesti olisi, ne pystyttäisiin korjaamaan vielä ennen nii-
den toimeenpanoa ja voimaantuloa.

16.34 Antti Lindtman sd (vastauspuheenvuoro): Arvoisa puhemies! Siitä olen ministe-
rin kanssa samaa mieltä, että voi olla, että tavalliselle katsojalle tämä on hieman vaikeasti
seurattava, mutta tämä on sen vuoksi todella tärkeä asia, koska tästä voi olla kiinni koko tä-
män teidän sote-rakennelmanne kohtalo. Nythän me puhumme tästä EU-notifikaatiosta
sen takia, että te olette halunneet tuoda tämän markkinaelementin sote-uudistukseen. Il-
man sitä ei tästä tarvitsisi puhua. Ja perustuslakivaliokunta on edellyttänyt tätä menettelyä
nimenomaan sen takia, ettei tule sitä tilannetta, että rakennetaan ilman rakennuslupaa ja sit-
ten myöhemmin Suomi joutuu korvauksiin. 

Mutta tämä asia, onko kyse notifikaatiosta vai oikeusvarmuusilmoituksesta, voidaan rat-
kaista itse asiassa tässä ja nyt. Minulla on tässä lomake, jolla te tulette tekemään tämän il-
7



Pöytäkirjan asiakohta PTK 167/2018 vp
moituksen komissiolle. Tässä on ensimmäisenä kysymys, jossa pyydetään vastaamaan,
minkälaisesta ilmoituksesta on kyse: a), b), c), d). Kohta b) on Euroopan unionin toimin-
nasta tehdyn sopimuksen 108 artiklan 3 kohdan mukainen ilmoitus. Tämä on se, mihin pe-
rustuslakivaliokunta viittaa. Sitten täällä on myös kohta d), jossa puhutaan oikeusvarmuu-
silmoituksesta [Puhemies koputtaa] jotain muuta. Kumpaan ruutuun te raksin laitatte, koh-
taan b) vai d)? Se ratkaisee tämän. Riittää vastaus, b) vai d).

Ensimmäinen varapuhemies Mauri Pekkarinen: Ministeri Saarikko, rasti ruutuun.

16.35 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Tämä ei varsinaisesti ole mikään lottopeli tai veikkaus. [Antti Lindtman näyt-
tää lomaketta kädessään] Tämä on aika vaikea kokonaisuusteema, mutta siinä olette oi-
keassa, että olen hyvin tietoinen, edustaja Lindtman, että pohjimmiltaan me keskustelem-
me nyt tästä yhdestä EU:n sähköisestä kaavakkeesta, miten me toimimme sen suhteen.
Lähtökohta on se. Ja olen ymmärtänyt, että meillä ei ole siitä kansallisesti suurta erimieli-
syyttä, ei ainakaan perustuslakivaliokunnan lausunnon pohjalta, niin että me olisimme jo-
tenkin ehdottoman erimielisiä siitä, onko Suomen järjestelmä jatkossakin pohjoismainen
hyvinvointivaltiomalli, joka on luonteeltaan EU-termein ei-taloudellinen ja solidaarisuus-
periaatteen mukainen. Siltä varalta, että tässä kokonaisuudessa olisi yksittäisiä yksityis-
kohtia, jotka saattaisivat sisältää tällaisia elementtejä, olemme aloittaneet jo vuosi sitten
epävirallisen keskustelun tästä ja lähdemme siitä, että Suomen kanta on se, kuten me itse
arvioimme, että ei ole kiellettyä valtion tukea. Se olisi eri asia, jos me jo tietäisimme toi-
mivamme EU:n sääntöjä vastaan, mutta koska meidän lähtökohtamme on se, että me emme
toimi, niin meidän kantamme on oikeusvarmuusilmoitus.

Ensimmäinen varapuhemies Mauri Pekkarinen: Tämä sote-notifikaatiokysymys on
tällä erää loppuun käsitelty.

Kysymyksen käsittely päättyi.
8


