















































DEM22EE.tmpSave.xml


Pöytäkirjan asiakohta PTK 104/2016 vp
Pöytäkirjan asiakohta 

PTK 104/2016 vp

Täysistunto

Torstai 20.10.2016 klo 15.59—19.16

5. Lakialoite laiksi kuluttajansuojalain 7 luvun 17 a §:n muuttamisesta
Lakialoite LA 51/2016 vp Jari Myllykoski vas ym.

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 5. asia. Puhemiesneuvosto ehdottaa, että asia lähetetään talousvaliokun-
taan. Tämän asian yhteydessä sallitaan keskustelu myös päiväjärjestyksen 6. —12. asiasta.

Keskustelu

17.51 Jari Myllykoski vas (esittelypuheenvuoro): Arvoisa herra puhemies! Keskustelus-
sa on lakialoite kuluttajansuojalain 7 luvun 17 a §:n muuttamisesta eli näin tuttavallisesti
sanottuna pikavippien korkokaton vuodon tukkiminen. Kun eduskunnassa vahvistettiin
lainsäädäntö hallituksen esityksestä — ja kansanedustajista erityisesti Lenita Toivakka oli
aktiivinen — silloin säädettiin pikavipeille 50 prosentin korkokatto. Sen tarkoituksena oli
hillitä pikavippiyritysten röyhkeässä hyötymistarkoituksessa perimiä ylisuuria korkoja,
jotka lähes poikkeuksetta olivat sadasta neljään viiteen sataan prosenttiin. Mutta ei pian-
kaan kun kekseliäät yrittäjät tulivat kuluttajien rahapussille siinä muodossa, että tätä 2 000
euron rajaa ruvettiin kiertämään niin, että säädetty laki ei ulottunutkaan enää siihen. Eli pi-
kavippiyritykset antoivat lainanottajalle 2 000 euron limiitin, ja siitä huolimatta että hen-
kilö käytti tästä 2 000:sta vaikkapa 300 euron osuuden, kun tämä limiitti oli myönnetty
2 000 euroon, tapahtui niin, että tämä lainsäädännöllä voimaan saatettu korkokatto ei enää
toiminutkaan.

Niin sanotut pikaluotot tai pikavipit eli esimerkiksi internetissä ja tekstiviestillä haetta-
vat vakuudettomat kulutusluotot aiheuttavat maksuhäiriömerkintöjä ja talousvaikeuksia
yhä kasvavalle joukolle suomalaisia. Kesäkuun lopussa 2016 maksuhäiriöitä oli 372 800,
eli 8,4 prosentilla suomalaisesta aikuisväestöstä. Hirvittävä määrä. Maksuhäiriömerkintä
vaikeuttaa olennaisesti ihmisen arkielämää ja saattaa estää esimerkiksi vuokra-asunnon
saamisen. Maksuhäiriömerkinnät muodostavat merkittävän sosiaalisen ongelman, johon
on haettava ratkaisuja paitsi kehittämällä sosiaalista luototusta myös rajoittamalla pikalai-
nojen kustannuksia.

On huomionarvoista, että Kilpailu- ja kuluttajavirasto on reagoinut tähän erittäin voi-
mallisesti, ja siellä ollaankin valmiita vielä pidemmälle meneviin toimenpiteisiin kuin nyt
näiden jokaisesta eduskuntaryhmästä ensimmäisenä allekirjoittaneena toimivien kansan-
edustajien aloitteiden mukaiseen ulottamiseen niin, että tämä luottolimiitti ei voi luoda 50
prosentin korkokaton ylittämistä. Kuitenkin tämän 136 kansanedustajan ja, heidän kaut-
taan jos lasketaan, 866 230 suomalaisen välillisesti kansanedustajien kautta allekirjoitta-
man lakialoitteen henki tulee selväksi: Suomessa ei haluta hyötymistarkoituksessa olevaa
 Tarkistettu
4.0



Pöytäkirjan asiakohta PTK 104/2016 vp
häikäilemätöntä rikastumista suoda. Lakialoite on siis yli puoluerajojen erittäin merkittä-
vä, ja toivotaan, että tälle lakialoitteelle löytyy se säällinen kohtelu, että tästä tämä laki kä-
sitellään, vaikkapa nyt yhtä hyvällä pieteetillä kuin kansalaisaloite, johon riittää 50 000 ni-
meä.

Arvoisa herra puhemies! Toivotaan, että eduskunnassa todellakin on tahtotila, jotta
voimme tämän röyhkeän ja hyötymistarkoituksessa olevan lainkiertämisen lopettaa.

17.56 Kimmo Kivelä ps: Puhemies! Viime vaalikaudella eduskunta halusi reagoida pika-
vippibisneksen ympärillä olevaan lainsäädäntöön haluten tarkistaa sitä, sillä todellakin pi-
kavippibisneksen ympärillä käytiin ja käydään härskiä bisnestä. Pahimpia valuvikoja saa-
tiin korjattua, mutta liukkaat bisnesmiehet ovat kuitenkin varsin kekseliäitä ja ovat hoksan-
neet porsaanreiät. Tällä yhteisaloitteella, aloiteryppäällä, haluamme korjata tämän valu-
vian, ja tämä aloiterypäs, jossa on todellakin 136 kansanedustajaa takana, on hieno osoitus
yhteistyöstä, jota tässä talossa soisi tapahtuvan enemmän.

Edustaja Myllykoski puhui 866 000 äänestäjästä. Se on todellakin luku, joka on allekir-
joittaneitten takana, mutta on ajateltava, että yksi kansanedustajan paikka on noin 10 000
ääntä. Että voidaan puhua 1,5 miljoonasta kansalaisesta, joiden edustavuus edustajien
kautta on tämän aloitteen takana. Olen myös sitä mieltä, samaa mieltä kuin edustaja Myl-
lykoski, että tämä aloite ansaitsee arvoisensa kohtelun, käsittelyn tässä talossa juuri verra-
ten... — Jatkan täältä puhujapöntöstä. (Puhuja siirtyi puhujakorokkeelle)

Ensimmäinen varapuhemies Mauri Pekkarinen: Oikein hyvä ratkaisu.

Puhemies! Niin, todellakin ansaitsee asianmukaisen kohtelun. En minäkään halua yh-
tään vähätellä kansalaisaloiteinstituutiota, se on hieno asia ja osoitus kansalaisyhteiskun-
nan kansalaisdemokratian laaja-alaisuudesta, mutta todellakin 1,5 miljoonaa on enemmän
kuin 50 000. Näin ollen tämä aloite ansaitsee asianmukaisen kohtelun. Tällä todellakin py-
ritään tukkimaan porsaanreikiä.

Herra puhemies! Legendaarisesta Veikko Vennamosta kulki joskus muinoin kasku, että
"Veikko Vennamo uhkaa viedä meiltä joulukinkut, kun hän poliittisessa puheessaan on lu-
vannut tukkia kaikki porsaanreiät", kun hän sanoi "rosvot kiinni". Valitettavan monessa
kodissa ollaan kyllä siinä tilanteessa tulevanakin jouluna, että jotta joulupöytään saataisiin
jotakin herkkuja, niin kodeissa, joissa ollaan taloudellisesti tiukoilla jostakin syystä, jou-
dutaankin turvautumaan pikavippeihin ja kiskurikorkoihin.

Tällä aloitteella haluamme osaltamme olla edesauttamassa sitä, että tällaisesta päästäi-
siin eroon ja joulupöydän kinkut ja muut herkut saataisiin aivan säällisesti, rehellisellä ta-
valla tulleella rahalla, joka on sitten omalla työllä tai sitten tilapäisesti muualta lainattua
mutta kuitenkin rehelliseltä pohjalta hommattua rahaa.

18.01 Sinuhe Wallinheimo kok: Arvoisa herra puhemies! Näillä lakialoitteilla on yh-
teensä yli 130 allekirjoittajaa, ja hyvä niin. Tilastotiedot niin maksuhäiriömerkintöjen kuin
ulosotonkin asiakkaista ovat karua luettavaa. Syyskuun lopussa Suomen Asiakastieto Oy:n
maksuhäiriörekisterissä oli jo 374 200 henkilöä. Ulosotossa puolestaan asiakkaana on ol-
lut joka kymmenes suomalainen. Yksi tekijä rumien lukujen takana ovat nämä limiittiluo-
tot, joissa on hyödynnetty viime vaalikaudella pikavippilainsäädäntöön jääneitä porsaan-
reikiä. Monelle kuluttajalle näiden limiittiluottojen poskettomat korot ovat tulleet yllätyk-
2



Pöytäkirjan asiakohta PTK 104/2016 vp
senä. Viranomaisille toisenlainen yllätys on ollut se, että näitä luottoja on myönnetty myös
tahoille, joilla on ollut jo voimassa maksuhäiriömerkintöjä. On siis aika ja velvollisuus lait-
taa tämä toiminta nyt kuriin, ja siinä nämä lakialoitteet toimivat toivottavasti hallituksen
kirittäjinä.

Olen kuitenkin sitä mieltä, että isommassa perspektiivissä tämä ei riitä. Jotta suomalais-
ten ylivelkaantuminen saataisiin kuriin, tarvittaisiin isompi ohjelma, jossa puututtaisiin yli-
velkaantumisen juurisyihin. Maksuhäiriöiden asiantuntijoiden mukaan kahdella kokonai-
suudella päästäisiin jo pitkälle, eli koulutuksella ja positiivisen luottotiedon hyödyntämi-
sellä. En usko, että kovinkaan moni ylivelkaantuneista on alun perin halunnut velkavan-
keuteen tahallaan vaan matka pohjalle on alkanut usein salakavalasti. Se käy myös ilmi sii-
tä, jos katsotaan ylivelkaantumisen tulosidonnaisuutta. Vaikeasti maksuhäiriöisiä löytyy
kaikista tuloryhmistä, kymppitonnien palkkaa saavista tulonsiirroilla eläviin saakka. Syy
on meidän nykyaikaisessa tavassa kuluttaa. Ihmiset voivat ottaa mobiilisti kulutusluottoja,
maksaa osamaksuilla vaikkapa kännykkää, autoa, huonekaluja ynnä muuta sekä olla sidot-
tuja moniin kuukausikohtaisiin sopimuksiin laajakaistasta ja niin edelleen. Me teemme tä-
män kaiken, mutta kuinka moni esimerkiksi meistä voi sanoa heti, kuinka paljon yli tai ali
kuukausitulojemme me kokonaisuutena kulutamme? Siksi me tarvitsemme koulutusta
oman taloudenpidon ymmärtämiseksi. Luonnollisin paikka tälle on koulu, mutta myös ai-
kuisille näitä palveluita pitäisi olla tarjolla.

Toinen konkreettisempi väline velkaantumisen kriisiytymisen estämiseksi on positiivi-
sen luottotiedon hyödyntäminen. Olen tässä talossa jo viisi vuotta paasannut siitä, kuinka
muissa maissa positiivinen luottotieto on osoittanut hyödyllisyytensä. Esimerkiksi Ruot-
sissa, jossa positiivista luottotietoa on hyödynnetty jo yli 20 vuotta, ylivelkaantumisvaaras-
sa olevat tunnistetaan varmemmin ja varhaisemmassa vaiheessa kuin Suomessa, mikä hel-
pottaa esimerkiksi viranomaisten toimintaa. Samalla velkamäärät pysyvät meitä pienempi-
nä, minkä johdosta näiden ihmisten asioiden kuntoon laittaminen on meitä huomattavasti
helpompaa. Asiantuntijoiden mukaan positiivisen luottotiedon hyödyntäminen olisi meil-
läkin kohtuullisen helppoa. Eri asia on, löytyykö sen taakse poliittista tahtoa. Ylivelkaan-
tuneiden puolesta se olisi toivottavaa.

18.04 Joakim Strand r: Arvoisa puhemies! Värderade talman! Kuten nyt käsiteltävästä
hyvästä aloitteesta — kiitos aktiivisuudesta, edustaja Myllykoski ja muut — käy ilmi, oli
tämän vuoden kesäkuun lopussa maksuhäiriöitä jo lähes 400 000 henkilöllä eli yli 8 pro-
sentilla Suomen aikuisväestöstä. Maksuhäiriömerkintä vaikeuttaa tietenkin olennaisesti ih-
misen arkielämää ja saattaa estää esimerkiksi vuokra-asunnon saamisen puhumattakaan
asuntolainasta.

Suomessa on puhuttu paljon, aivan aiheesta, erityisesti mikro- ja pienyrittäjyyden tuke-
misesta ja luottamuksen kasvattamisesta suomalaiseen toimintaympäristöön. Pyrkimykse-
nä on näin tietenkin lisätä yritysten mahdollisuuksia ottaa riskejä, investoida, työllistää
sekä viedä tavaroita ja palveluita ulkomaille. Tavoitteet ovat Suomen kannalta äärimmäi-
sen tärkeitä. Näitä yrittäjyyttä edistäviä ajatuksia tulisi edistää myös vähentämällä epäon-
nistumisesta aiheutuvaa leimautumista ja rohkaisemalla myös esimerkiksi konkurssin teh-
neitä yrittäjiä aloittamaan uudelleen.

Nykyisellään niin konkurssin aiheuttamat kuin muutkin maksuhäiriömerkinnät säilyvät
rekistereissämme pitkään, eivätkä ne kannusta uuteen yrittäjyyteen. Yhä edelleen on näh-
tävissä seurauksia 1990-luvun alun lamasta, jonka myötä velkavankeuteen jääneiden, mak-
3



Pöytäkirjan asiakohta PTK 104/2016 vp
suhäiriömerkinnöin varustettujen, monesti erittäin innovatiivisten ja yrittäjähenkisten ta-
hojen halukkuutta uuteen yrittäjyyteen värittää pelko. Olisikin tärkeää, että voisimme
muuttaa maamme ilmapiiriä siihen suuntaan, että taloudellisista vaikeuksista voisi oppia
sen sijaan, että ne jättävät kohtuuttoman pitkän, vuosikausia säilyvän negatiivisen merkin-
nän kansallisiin rekistereihimme. Mielestäni on kohtuutonta, että nuoren ihmisen maksa-
mattomasta puhelinlaskusta tai pikavipistä johtuva merkintä jää vuosiksi rekistereihin
roikkumaan, vaikka velka myöhemmin olisikin korkoineen maksettu. Itse olin opiskelu-
ajan töissä erään pankin lakiosastolla, ja oli todella surullista nähdä, kuinka pienestä vahin-
gosta yhteiskunnalle kallis ja yksilölle kohtalokas kierre usein alkoi. 

Eli pikaluottojen korkokattosäännöksen muuttaminen on hyvä asia, ja myös laajemmin
olen sitä mieltä, että merkinnät eri veloista tulisi poistaa heti, kun velka on maksettu. 

  Det är totalt oskäligt att människor blir hängande kvar i register för betalningsstörningar
trots att själva skulden är betald. Jag understöder alltså varmt att det här kryphålet täpps till
och att det blir ett tak på räntan på det sätt som här föreslås.

18.07 Krista Mikkonen vihr: Arvoisa puhemies! Tämä ryhmien yhteinen lakialoite ku-
luttajansuojalain muuttamiseksi on kyllä erittäin tervetullut. Pikavipit ovat olleet jo pit-
kään ongelma, ja ne saattavat ihmisiä todella ongelmallisiin tilanteisiin. On hyvä, että nyt
lainsäädäntöön jääneet porsaanreiät halutaan tällä tukkia.

Me tiedämme, että jo joka 12. aikuisikäinen, siis joka 12. aikuisikäinen, on saanut mak-
suhäiriömerkinnän näiden pikavippien vuoksi, ja erityisesti tämä on suuri ongelma nuoril-
le. Nuoret ovat juuri se ryhmä, joka pikavippejä ahkerasti ottaa ja joutuu ehkä sitten vähän
salakavalasti siihen kierteeseen, mikä aiheuttaa näitä maksuhäiriömerkintöjä, jotka tulevat
sitten myöhemmin vastaan monessa kohtaa. Esimerkiksi vuokrasopimusta tehtäessä tai ot-
taessa liikennevakuutusta tai hankkiessa pankkien verkkotunnuksia voi tulla esteeksi se,
että on näitä maksuhäiriömerkintöjä, eikä näitä tavallaan normaalielämään kuuluvia asioi-
ta voi sen takia hoitaa. Myös eläkeläiset ovat kasvava ryhmä, joka kärsii näistä pikavipeis-
tä ja joutuu aika pahoihin kierteisiin siitä, ainakin jos otetaan lainan maksamista varten uut-
ta lainaa. Tämä on semmoinen toinen kasvava ryhmä, ja on erittäin tärkeää, että tähän
asiaan puututaan.

Itse nämä pikavippifirmathan mainostavat: 24/7 kolmessa minuutissa rahat tilille, kuka
tahansa täysi-ikäinen voi luottoa hakea tekstiviestillä tai netissä milloin tahansa. Itse näki-
sin, että tähän pikavippifirmojen mainostamiseenkin kyllä tulisi puuttua. Joissain kaupun-
geissahan tätä on yritetty tehdä, ja esimerkiksi tällaisten ulkomainosten suhteen on tehty
periaatepäätöksiä, että pikavippifirmoille mainoksiin ei anneta sitä tilaa. Mielestäni nämä-
kin ovat hyviä keinoja tässä asiassa.

Mutta sitten, jos mietitään sitä, että näitä rahojahan haetaan tarpeeseen ja meillä on en-
tistä enemmän perheitä, joissa rahat ovat todella vähissä, ja esimerkiksi näitten tulevien in-
deksileikkausten vuoksi varmasti tämä ongelma tulee vaan lisääntymään, niin meidän pi-
täisi pystyä luomaan esimerkiksi kunnissa myös semmoisia sosiaalisia luottojärjestelmiä,
joista voidaan sitten näitä lainoja hakea niin, että ei tarvitse ottaa pikavippejä, jotka sitten
kohtuuttomien korkojen ja muiden kulujen vuoksi aiheuttavat usein sen pysyvän velka-
kierteen. Siksi olisi tärkeää, että niin kuin tätä koulutustakin, minkä tässä edustaja Wallin-
heimo totesi yhdeksi ratkaisuksi, niin myös näitä sosiaalisia luottojärjestelmiä kehitettäi-
siin, jotta sieltä voisi saada sitä tilapäistä apua. Meidän toimeentulotukijärjestelmästä, joka
4



Pöytäkirjan asiakohta PTK 104/2016 vp
on tarkoitettu tilapäiseen apuun, on monille tullut jo hyvin tämmöinen niin kuin jatkuva
apu, ja se ei välttämättä sitten vastaa siihen tarpeeseen, mihin se on alun perin suunniteltu,
ja sen takia rinnalle tarvittaisiin myös toisenlaisia järjestelmiä.

18.11 Mikko Savola kesk: Arvoisa puhemies! Tämän lakialoitteen ensimmäiset allekir-
joittajat kustakin ryhmästä ovat tehneet hyvää työtä. Meidän keskustan eduskuntaryhmäs-
sä edustaja Arto Pirttilahti, joka nyt ei tähän istuntoon päässyt, on ollut äärettömän aktiivi-
nen sen suhteen, ja tämä lakialoite, mihinkä nyt on kerätty 136 kansanedustajan nimet alle,
ei ollenkaan suotta ole täällä käsittelyssä. Viime kaudella tätä pikavippiasiaa taidettiin kä-
sitellä niin kansalaisaloitteen kuin erilaisten lakialoitteitten ja hallituksen esitysten muo-
dossa ja niin edelleen, mutta porsaanreikiä jäi, ja niihinhän nyt tässä sitten joudutaan puut-
tumaan ja niitä paikkaamaan.

On äärettömän valitettavaa, jos tämänkin vuoden tilastoja katsotaan, että yli 370 000
suomalaista omaa maksuhäiriömerkinnän tälläkin hetkellä. Sehän tarkoittaa sitä, että vält-
tämättä sen oman elämäntilanteen hallinta kaikilla ei ole kohdallaan. Sitten tarjotaan rahaa
liian helposti pikavippien muodossa, ja kun näitä keinoja vielä löytyy, kuinka se pystyy ta-
pahtumaan, niin oikeastaan mikäänhän ei siltä osin muuttunut. Meidän pitäisi pystyä tätä
yhteiskunnan kasvatusta hieman kehittämään erilaiseksi, että ensinnäkin opettaisimme lap-
siamme ja opettelisimme itsekin kaikki säästämään enemmän, että siellä sukanvarressakin
jonkun verran olisi, vaikka tiukkojakin aikoja olisi, että tämä ei menisi niin kädestä suu-
hun, puhumattakaan siitä, että syödään jo siitä seuraavan kuun tilistä tai tulevaisuuden ti-
listä ja sitten nämä ongelmat valitettavasti kertaantuvat.

Mielestäni tämä lakialoite pitää ottaa vakavasti, tässä on nyt niin suuri joukko kansan-
edustajia takana, ja tämä tietysti menee asianmukaisen valiokuntakäsittelyn läpi täällä
eduskunnassa. Toivon, että tietysti maan hallitus siihen tarttuu myös omalta osaltaan siten,
että yhteistuumin saamme tämän porsaanreiän tukittua.

18.13 Jari Myllykoski vas: Arvoisa herra puhemies! Ensinnä muutama huomio käyte-
tyistä puheenvuoroista. Erittäin hyvä, että tässä Wallinheimo ja Strand ottivat erittäin mer-
kittävät asiat huomioon. Juuri se, että meiltä puuttuu positiivinen luottorekisteri, on häm-
mästyttävää, ja toisaalta täytyy kyllä ihmetellä, että miksi velvoitteensa, rästinsä maksanut-
ta roikotetaan edelleen listoilla. Se on jotain ihan käsittämätöntä: Sillä estetään uuden alun
ottaminen siltä yrittäjältä ja viedään siltä nuorelta ihmiseltä mahdollisuus esimerkiksi
vuokra-asunnon saamiseen. Me jäädytämme ihmisiä paikalleen, me tyrehdytämme yrittä-
jyyttä ja aktiivisuutta näillä, voisi sanoa, erittäin vanhakantaisilla arvomaailmoilla, joita
Suomessa on. Erehtymiseen ei ole mahdollisuutta, vaan siitä rangaistaan vielä senkin jäl-
keen kun olet virheesi maksanut. Linnatuomion jälkeen ihminen on sovittanut rikoksensa,
mutta maksuhäiriömerkintä seuraa sinua vielä niin kuin ehdollisena tuomiona — joka on
kuitenkin rikosoikeudellisesti vain yksi tuomiomuoto, mutta tässä kohtaa me simputamme
omia kansalaisiamme ja omalla lainsäädännöllä ja vähän toimettomuudella mahdollistam-
me sen erikseen.

Sosiaalisen luototuksen tarve on eittämättä selvä asia, ja on ollut hienoa nähdä tiettyjen
kaupunkien lähteneen siihen mukaan. Kun aikoinaan kirjoitin tästä sosiaalisesta luototuk-
sesta, niin sain muutamia myrskyisiä kommentteja, että kyllähän tätä jo on ja sehän vasta
ihmisiä ahdistaa. No, kyseessä tietysti oli väärinkäsitys: kun meillä tulee tilanteita, että esi-
merkiksi ansiopäiväraha viivästyy ja henkilö tarvitsee silloin rahaa, niin hän saa sitä kyllä
5



Pöytäkirjan asiakohta PTK 104/2016 vp
sieltä toimeentulotukiluukulta mutta joutuu heti, kun se päiväraha tulee, maksamaan kai-
ken samalla kertaa, ja kyllä me tiedämme, että tilanteita tulee, kun on toimeentulotuella
elävä ihminen ja siihen autoon tarvitsee ostaa ne talvirenkaat, ja siinä mielessä tämmöinen
sosiaalinen luototus, joka perustuu vain viitekorkoihin, olisi huomattavasti armollisempaa
kuin se, että me tavallaan pakotamme ihmisen näitten pikavippien kautta paikkaamaan sen
hetkellisen rahantarpeen. Sinällään tämmöinen pikavippi on noin käytännön kannalta mah-
dollisuus tuoda helpotusta siihen hetkelliseen rahantarpeeseen, mutta huomattavasti pa-
rempi järjestelmä olisi sosiaalinen luototus, josta tehtäisiin osa normaalia toimintaa ja sitä
kautta voitaisiin mahdollistaa se, että meillä ei tule näitä maksuhäiriömerkintöjä.

On totta, että meidän pitää entistä enemmän puuttua myös tähän aggressiiviseen mainos-
tamiseen. Edustaja Mikkonen ottikin hyvin kantaa siihen, että joissain kaupungeissa on jo
tehty tämmöisiä ratkaisuja, ja minun mielestäni tämän pitäisi olla ihan selkeä suunta, että
emme voi hyväksyä sitä, että tulemme tavallaan tarjoamaan siihen hetkeen... No, jos nyt
viikonloppuna öiseen aikaan näitä ei saakaan, mutta se rajaus ei ole helpottanut eikä vienyt
tätä asiaa yhtään sen parempaan suuntaan. Mutta sanottakoon, että edellinen eduskunta la-
kia säätäessään ja mietintöä valmistellut valiokunta toimivat niin ja hallituksen esityksessä
sisällään oli jo kuitenkin kirjattu, että tämmöistä nykyistä porsaanreikää ei pitänyt olla.
Kyllä täällä hyvin on todettu, että hallituksen esityksen yksityiskohtaisissa perusteluissa
todetaan, että lain soveltamisalan ulkopuolelle voidaan rajata yli 2 000 euron suuruinen
luotto vain silloin, kun luotto on sen määräisenä myös tosiasiassa kuluttajan käytettävissä.
Hallituksen esityksen mukaan sääntelyä ei siis saa kiertää esimerkiksi siten, että luottoraja
asetetaan näennäisesti vähintään 2 000 euron suuruiseksi rajoittaen kuitenkin sopimuseh-
doin ilman asianmukaista perustetta kuluttajan oikeutta käyttää luottoa. Valmistelussa on
pyritty huomioimaan, että tämmöistä porsaanreikää ei olisi syntynyt, mutta se nyt vain on
tässä hetkessä olemassa, ja sen takia me nyt toivottavasti saamme tähän nopeasti muutok-
sen.

Haluankin tästä keskustelusta kiittää ensimmäisten allekirjoittajien nimissä — eli kan-
sanedustajat Toivakka, Pirttilahti, Aalto, Guzenina, Kivelä, Laukkanen, Löfström ja Myl-
lykoski — tätä keskustelua ja tästä ponnekkaasta myötätuntoisuudesta ja nohituksesta sii-
nä, että hallitus ottaa tämän asian todesta ja valiokunta vie viestiä eteenpäin.

Keskustelu päättyi.

Asia lähetettiin talousvaliokuntaan.
6


