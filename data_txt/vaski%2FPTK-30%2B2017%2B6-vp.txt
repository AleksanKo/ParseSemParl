















































DEM4B28.tmpSave.xml


Pöytäkirjan asiakohta PTK 30/2017 vp

 Tarkistettu
4.0

Pöytäkirjan asiakohta 

PTK 30/2017 vp

Täysistunto

Tiistai 28.3.2017 klo 14.00—16.16

6. Hallituksen esitys eduskunnalle laiksi kilpailulain 25 §:n muuttamisesta
Hallituksen esitys HE 256/2016 vp
Valiokunnan mietintö TaVM 3/2017 vp

Toinen käsittely

Puhemies Maria Lohela: Toiseen käsittelyyn esitellään päiväjärjestyksen 6. asia. Nyt
voidaan hyväksyä tai hylätä lakiehdotus, jonka sisällöstä päätettiin ensimmäisessä käsitte-
lyssä.

Keskustelu

16.14 Sami Savio ps: Arvoisa puhemies! Tänään on puhuttu sääntelyn purkamisesta jo
aiemmin maankäyttö- ja rakennuslain muuttamisen yhteydessä. Kuten sen keskustelun
myötä kävi ilmi, tällä vaalikaudella on jo sujuvoitettu lainsäädäntöä monelta osin, kuten
myös eduskuntavaalikampanjoinnin aikana monet puolueet ja hallituspuolueet erityisesti
lupasivat, ja se on hyvä asia.

Esitys kilpailulain 25 §:n muuttamisesta jatkaakin tätä samaa hyvää työtä byrokratian
vähentämiseksi. Tämä esitys on helposti perusteltavissa, sillä — kuten talousvaliokunnan
mietinnössä todetaan — kilpailulain 25 §:n sähkömarkkinoilla tapahtuvia yrityskauppoja
koskevaa säännöstä ei ole sovellettu käytännössä juuri milloinkaan, joten pykälä on siltä
osin käytännössä tarpeeton. Valiokunta katsookin mainitun säännöksen käytännössä van-
hentuneen siksi, että sähkömarkkinoiden sääntely ja toimintaympäristö ovat vuosien myö-
tä muuttuneet merkittävästi. Lisäksi talousvaliokunta katsoo yleisemminkin, että tarpeet-
toman sääntelyn purkamista tulee jatkaa.

Arvoisa puhemies! Tähän valiokunnan katsantokantaan on erittäin helppo yhtyä sekä
kiittää lopuksi hallitusta ja eduskuntaa niiden tekemästä työstä turhan sääntelyn vähentä-
miseksi.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyn, hallituksen esityk-
seen HE 256/2016 vp sisältyvän lakiehdotuksen. Lakiehdotuksen toinen käsittely päättyi.
Asian käsittely päättyi.


