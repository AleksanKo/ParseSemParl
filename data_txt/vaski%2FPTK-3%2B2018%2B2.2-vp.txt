















































DEME81C.tmp.xml


Pöytäkirjan asiakohta PTK 3/2018 vp
Pöytäkirjan asiakohta 

PTK 3/2018 vp

Täysistunto

Torstai 8.2.2018 klo 16.01—17.58

2.2. Suullinen kysymys asuntovelkaloukkuun joutuneiden auttamisesta (Laura Huhtasaari 
ps)

Suullinen kysymys SKT 2/2018 vp

Suullinen kyselytunti

Puhemies Paula Risikko: Seuraava kysymys, perussuomalaisten eduskuntaryhmä. Edus-
taja Huhtasaari.

Keskustelu

16.39 Laura Huhtasaari ps: Arvoisa puhemies! Alueellinen kehitys Suomessa on huo-
lestuttavan jakautunut. Yksi vakava seuraus tästä on näivettyvien alueiden asuntotilanne.
Tällaisia alueita on paljon, ja näitä ovat myös monet seutukaupungit. Kun alueella ei ole
työpaikkoja, asuntokauppa pysähtyy ja asuntojen vakuusarvot romahtavat — velat jäävät.
Tässä ahdingossa elävät tuhannet kotitaloudet eivät voi muuttaa kalliiden asuntojen kasvu-
keskuksiin, joissa olisi töitä.

Aktiivimalli lisää taloudellista epävarmuutta. Siis niitä kansanedustajia, jotka saavat so-
peutumiseläkettä, tämä aktiivimallihan ei koske, joten toivon, että hallitus poistaa tämän
epäoikeudenmukaisen sopeutumiseläkkeen.

Tasavallan presidentti ehdotti vaalikeskustelussa valtion tukea velka- ja vakuusarvo-
loukkuun ajautuneille kotitalouksille. Perussuomalaiset pitävät tätä tärkeänä avauksena.
Kysyn valtiovarainministeriltä: milloin ja minkälaisiin toimenpiteisiin hallitus aikoo ryh-
tyä asunto- ja velkaloukkuun ajautuneiden perheiden tulevaisuuden turvaamiseksi?

16.40 Asunto-, energia- ja ympäristöministeri Kimmo Tiilikainen (vastauspuheen-
vuoro): Arvoisa rouva puhemies! Hallitus jatkaa aktiivista työtään sen takia, että myös
siellä seutukaupungeissa talous kasvaa, työpaikkoja tulee lisää ja tilanne kääntyy. Itse
asiassa meillä on monia seutukaupunkeja, joissa tällä hetkellä on asuntopula — toivotta-
vasti tämänkaltainen kehitys näkyy kaikkialla Suomessa. Ja onneksi kaikissa maakunnissa
myös työllisyystilanne paranee.

No, se ongelma on sitten tosi, että joillain alueilla meillä on asuntotarjontaa enemmän
kuin kysyntää, ja siellä sekä omistus- että vuokra-asuntojen tilanne on hankala. Emme ole
kuitenkaan valmistelemassa mitään romutuspalkkiota asunnoille. Asunnot ovat ihmisten
koteja, enkä oikein pidä ajatuksesta, että koteja ryhdytään romuttamaan.

Puhemies Paula Risikko: Pyydän nyt niitä edustajia, jotka haluavat esittää lisäkysymyk-
siä, ilmoittautumaan painamalla V-painiketta ja nousemalla seisomaan.
 Tarkistettu
4.1



Pöytäkirjan asiakohta PTK 3/2018 vp
16.41 Laura Huhtasaari ps (vastauspuheenvuoro): Kuten totesin, toiselle virkakaudelle
valittu tasavallan presidentti ehdotti valtion vastaantuloa asuntovelkaloukkuun ajautunei-
den perheiden ahdinkoon. Hallitukselta emme ole kuulleet konkreettisia toimenpiteitä. Pe-
russuomalaiset ehdottaa laajaa toimenpideohjelmaa, jonka osia olisivat muun muassa alue-
politiikan vahvistaminen, yritysten ja työpaikkojen lisääminen myös taantuvilla alueilla,
erillisen rahaston perustamista suoran tuen ja takausten järjestämiseksi ahdinkoon ajautu-
neille perheille, muuttoavustuksia työpaikan johdosta asuinpaikkaa vaihtaneille, korkojen
täyden vähennysoikeuden palauttamista näissä tapauksissa ja pankeille velvoitetta helpot-
taa vaikeuksissa olevien kotitalouksien lainojen vakuusvaatimuksia. Kysyn pääministeril-
tä: miten suhtaudutte edellä esittämiini perussuomalaisten ehdotuksiin, ja aikooko hallitus
viipymättä tarttua tähän pahenevaan ongelmaan?

16.42 Pääministeri Juha Sipilä (vastauspuheenvuoro):  Arvoisa puhemies! Juuri tähän
hallitus on puuttunut. Jos me katsomme nyt näitä työttömyystilastoja, niin erityisen ilah-
duttavaa on se, että työttömyys pienenee ja työllisyys kohenee koko Suomessa. Ei ole sel-
laista kolkkaa Suomessa, ei sellaista maakuntaa, jossa työttömyys ei pienenisi. Se on pa-
rasta mahdollista aluepolitiikkaa, mitä hallitus voi tehdä. Investointeja tehdään nyt koko
Suomessa, biotuotetehtaita syntyy — viimeksi päätös Lieksassa — ja niin edespäin. Koko
Suomessa työllisyys paranee. Se on myöskin parasta asuntopolitiikkaa, se on parasta lää-
kettä kaikkiin näihin ongelmiin, mitä nostitte esille.

16.43 Matti Vanhanen kesk (vastauspuheenvuoro): Arvoisa puhemies! Onneksi en eh-
dottanut tätä romutuspalkkiota, minusta tämä ympäristöministerin vastaus oli tässä suh-
teessa huomattavasti parempi. Mutta ongelmahan on olemassa, siitä ei mihinkään päästä.
Sen ongelman toinen kääntöpää tuli konkreettisesti esiin tänään, kun eräs suuri vuokra-
asuntoja omistava pörssiyritys kertoi viime vuoden tuloksestaan: jos muistan oikein, noin
250 miljoonan liikevaihdolla yli 150 miljoonaa euroa voittoa, sijoitetun pääoman tuotto 7,1
prosenttia — erittäin korkea tuotto. En tiedä, kuinka suuri osa siitä tulee itse asiassa asu-
mistuen kautta. [Ben Zyskowicz: Erittäin suuri!] Tämä mylly pyörii myös tällä tavalla. Oi-
keastaan asunto- ja ympäristöministeriltä kysyn: kun hallitus on lisännyt myös sosiaalista
asuntotuotantoa, millä tavalla voitaisiin kiinnittää huomiota myös siihen, että tämä sijoite-
tun pääoman tuotto ei olisi näin korkea? 

[Yleisölehterillä alkaa mielenilmaus — Puhemies koputtaa]

Puhemies Paula Risikko: Keskeytetään istunto.

Täysistunto keskeytettiin kello 16.44.

[Yleisölehterillä huudetaan iskulauseita ja levitetään banderolli. Järjestyksen palauttami-
seksi turvallisuusvalvojat saattavat mielenosoittajat pois lehteriltä.]

————

Täysistuntoa jatkettiin kello 16.45.
2



Pöytäkirjan asiakohta PTK 3/2018 vp
Puhemies Paula Risikko: Istunto jatkuu, ministerit vastaavat äskeiseen kysymykseen. —
Ministeri Tiilikainen, olkaa hyvä.

16.45 Asunto-, energia- ja ympäristöministeri Kimmo Tiilikainen (vastauspuheen-
vuoro): Arvoisa puhemies! Edustaja Vanhanen kuvasi tämän asuntomarkkinoiden ongel-
mallisen tilanteen: siellä, missä on pulaa asunnoista, asumisen hinta nousee, sijoittajat te-
kevät hyvää tulosta — se on tietenkin heidän kannaltaan ihana asia — mutta sitten toisaalta
asumistukimenot kasvavat. Hallituksen lääke tähän on ollut kärkihanke, missä yksiselittei-
sesti tavoitellaan sitä, että asuntotuotantoa lisätään. Tässä suhteessa olemme onnistuneet
hyvin: asuntotuotantoa on markkinoitten tarpeisiin enemmän kuin vuosikymmeniin, sekä
vapaarahoitteista että tuettua. Mutta edelleen tuntuu, että meillä on pulaa siitä kohtuuhin-
taisesta asuntotuotannosta. Olen saanut selvitysmies Rossilahdelta mielenkiintoisen esi-
tyksen, missä hän esittää osuuskuntamuotoista asuntotuotantoa, missä suhteellisen pienel-
lä omalla panoksella saisi oman asunnon, ja osuuskunta olisi meille suomalaisille tuttu [Pu-
hemies: Aika!] hallintotapa. Tämä on mielenkiintoinen asia.

Kysymyksen käsittely päättyi.
3


	2.2
	16.39
	16.40
	16.41
	16.42
	16.43
	16.45


