















































DEMBC57.tmpSave.xml


Pöytäkirjan asiakohta PTK 2/2016 vp
Pöytäkirjan asiakohta 

PTK 2/2016 vp

Täysistunto

Torstai 4.2.2016 klo 15.59—21.43

10. Hallituksen esitys eduskunnalle laeiksi ympäristönsuojelulain ja jätelain 89 ja 108 §:n 
muuttamisesta

Hallituksen esitys HE 147/2015 vp

Lähetekeskustelu

Toinen varapuhemies Paula Risikko: Lähetekeskustelua varten esitellään päiväjärjes-
tyksen 10. asia. Puhemiesneuvosto ehdottaa, että asia lähetetään ympäristövaliokuntaan.

Keskustelu

20.07 Maatalous-  ja  ympäristöministeri  Kimmo  Tiilikainen (esittelypuheenvuo-
ro): Arvoisa puhemies! Koetan olla hyvin ripeä. — Tässä on koottu useista eri tarpeista
lähteviä lakiesityksiä yhteen nippuun. Kaksi näistä liittyy siihen, että meillä on ollut puut-
teellisesti toimeenpantua EU-lainsäädäntöä eli esitykset osallistumisoikeudesta ympäristö-
meludirektiivin täytäntöönpanon täydentämiseen ja niin edelleen ja sitten aluskierrätysase-
tuksen täytäntöönpanoon liittyvät ehdotukset. Nämä ovat vain tämmöistä, että hienosääde-
tään meidän lainsäädäntöä, että ei tarvitse EU:n enempää naputtaa. Niillä ei ole kovin suur-
ta käytännön merkitystä.

Sitten tämä kolmas osio tässä paketissa liittyy taas sarjaan byrokratian purku. Eli kun
edellisellä hallituskaudella ympäristönsuojelulakia muutettiin sillä tavalla, että alle 10 heh-
taarin turvetuotantoalueet tulivat ympäristöluvituksen piiriin, niin valitettavasti siinä teh-
tiin semmoinen vähän niin kuin taannehtiva juttu, että myös ne tuotannossa jo olevat alueet
pistettiin hyvin pikaisella aikataululla hakemaan lupa sille olemassa olevalle toiminnal-
leen, ja tähän nyt tällä kyseisellä lailla tuodaan selkiytystä ja helpotusta. Eli lykätään tätä
lupien hakuaikaa viisi vuotta eteenpäin, jolloin on mahdollista, että olemassa oleville pie-
nille turvetuotantoalueille — jos viiden vuoden aikana esimerkiksi se alue on loppuun nos-
tettu — ei tarvitse lähteä lupaa hakemaan tai viisi vuotta on aikaa sillä toimijalla miettiä,
kannattaako tälle pienelle alueelle lupaa ylipäänsä hakea. Eli tässä on puhtaasti tällaisesta
toiminnan järkeistämisestä kyse. Edelleenkin sitten uudet alueet, niin pienet kuin suurem-
mat, tulevat olemaan ympäristöluvituksen piirissä, ja sitten taas näitä lupajärjestelmien ke-
hittämisiä pohditaan tulevissa esityksissä. Mutta tässä vältytään siltä, että olemassa olevil-
le alueille ei tarvitse lähteä hakemaan lupaa, vaan tulee riittävän pitkä siirtymäaika, jotta
toiminnan harjoittajat voivat miettiä, mitä näille alueille tehdään.

20.09 Esko Kiviranta kesk: Arvoisa puhemies! Tämä ympäristönsuojelulain muutosesi-
tys on laaja, mutta tarkoitukseni oli kiittää ministeri Tiilikaista tästä nimenomaan jo toi-
minnassa olevien turvetuotantoalueitten luvituksen muutoksesta, joka todennäköisesti jopa
lopullisesti poistaa tätä turhaa byrokratiaa, kun noita alueita ilmeisesti pystytään nosta-
 Tarkistettu
4.0



Pöytäkirjan asiakohta PTK 2/2016 vp
maan loppuun tuohon määräaikaan mennessä. On tietysti tarpeetonta vaatia tämmöisille
toiminnassa oleville pienille alueille ympäristölupaa. Se on kustannuskysymys yrittäjälle,
ja tietokin tästä vaatimuksesta ilmeisesti kulkee aika huonosti tuonne yrittäjille. Nyt tätä
määräaikaa pidennetään tuonne syyskuuhun 2020, ja toivottavasti se nyt sitten osoittautuu
riittäväksi.

20.10 Riitta Myller sd: Arvoisa puhemies! Varmasti voimme olla kaikki yhtä mieltä sii-
tä, että muilta osin kuin turpeen osalta tämä on ihan selvästi lainsäädäntöä, joka on hyvin-
kin teknistä. Mutta on aika vaikea olla samaa mieltä tästä kohdasta, että kun nyt uuden ym-
päristönsuojelulain mukaan myös pienten, enintään 10 hehtaarin turvesoiden tulee hakea
toiminnalleen ympäristölupaa, niin nyt kun nämä toiminnanharjoittajat eivät ole sitä syys-
tä tai toisesta voineet tehdä, sitten pidennetään tätä viiteen vuoteen. Jos on kysymys jostain
käytännön asiasta, niin ehkä se ymmärrettäisiin, että tuo pidennys olisi vaikka vuosi, jol-
loin tätä voitaisiin hakea, ja ei varmasti olisi kovinkaan suuri ongelma, jos esimerkiksi näi-
tä pieniä turpeennostoaloja olisi hyvin harvakseltaan, mutta jos niistä muodostuu jollekin
alueelle esimerkiksi isoja alueita lähekkäin olevista pienistä turpeennostoalueista, niin mi-
ten tähän sitten suhtaudutaan? Kysymys on kuitenkin aikamoisesta vesiensuojeluasiasta,
niin kuin tiedetään, tässä turpeennostossa. Sitten tässä on tietysti vielä sellainenkin puoli,
että ministeri on luvannut tämän näille yrittäjille ja se on sitten otettu tähän lainsäädäntöön
ilman, että minkäänlaista asiantuntijakuulemista tässä olisi toteutettu. Eli kysyn arvoisalta
ministeriltä: miten tässä nyt on mietitty esimerkiksi sitä, jos useita näitä pieniä turpeennos-
toalueita sattuu sitten jollekin vesistöalueelle, ja minkälaista uhkaa se (Puhemies koputtaa)
tuottaa tässä tilanteessa?

20.12 Mikko Savola kesk: Arvoisa rouva puhemies! Edustaja Myllerillä nähtävästi on
tällainen alue tiedossa, kun sitä noin vahvana esimerkkinä näyttää.

Tämä uudistus on erittäin hyvä ja tarpeellinen nimenomaan liittyen näiden pienten tur-
vetuotantoalueiden luvitukseen. Onhan se nyt käsittämätön tilanne, että kun on tuotannos-
sa oleva alue, niin tavallaan takautuvasti siihen tulisi tuhansien eurojen ylimääräinen mak-
su, mihin yrittäjä ei itse ole pystynyt varautumaan aloittaessaan sitä toimintaa. Sitähän täl-
lä nyt halutaan korjata, sitä ehkäpä jopa, sanoisin, tarkoituksenhakuista asiaa, joka edelli-
sen hallituksen aikana tuonne lainsäädäntöön oli lipsautettu mukaan. Tuo summa oli 8 040
euroa, ja tuommoisella alle 10 hehtaarin nevalla se on käytännössä koko vuoden tuotannon
määrä, eli se olisi lopettanut tämän tuotannon hyvin monelta alueelta kokonaan. Se viesti
on kyllä vahvasti tuolta yrittäjäpiiristä tullut.

Mitä tulee ympäristönsuojeluun, niin kyllä, suojelun täytyy näissä silti olla kunnossa.
Jos menneillä vuosikymmenillä on tehty virheitä, niin niitä samoja virheitä ei pidä toistaa,
ja sen takia siinä, kun tuotantoalueiden vesiä käsitellään, sen lopputuloksen tulee ratkaista,
että niiden tulee olla puhtaassa kunnossa. Näinhän nykyään myös toimitaan.

Haluaisin ministeri Tiilikaiselta vielä kysyä siitä, että kun nyt nämä lupamaksut ovat ol-
leet samansuuruiset oikeastaan nevan koosta riippumatta, niin mitä muutoksia tähän on
tehty tai ollaan tekemässä. Tullaanko porrastamaan sen mukaan, kuinka suuri alue on ky-
seessä?

20.14 Eeva-Maria Maijala kesk: Arvoisa puhemies! Jatkan kehumista ympäristöhallin-
non osalta tästä turhan byrokratian purkamisesta, sillä tätähän tämä esitys todellakin on.
2



Pöytäkirjan asiakohta PTK 2/2016 vp
Nyt sitten tässä omassa puheenvuorossani kiinnitän huomiota erityisesti tähän tur-
veasiaan, josta nyt muutenkin on jo keskusteltu. Elikkä ympäristönsuojelulain siirtymä-
säännöstä muutettaisiin pienten turvetuotantoalueitten osalta. Esityksen mukaan viidellä
vuodella pidennettäisiin määräaikaa, jonka kuluessa eräiden enintään 10 hehtaarin turve-
tuotantoalueiden tulee hakea toiminnalleen ympäristölupaa. Esitys osoittaa maalaisjärkeä
pienten turvesoiden tuotantoa kohtaan. Lupien hakeminen aiemmin säädetyssä määräajas-
sa ei ole toiminut toivotulla tavalla, ja tieto luvanhakuvelvoitteesta ei ole kulkenut riittävän
tehokkaasti. Osa turpeenottajista on aikeissa lopettaa toimintansa muutaman vuoden sisäl-
lä.

Sitten turpeesta muuten: Turve on kotimainen hitaasti uusiutuva energianlähde. Se ei
minun näkemykseni ja monien tutkijoidenkaan mukaan ole todellakaan fossiilinen poltto-
aine, kuten se on tietyissä paikoissa määritelty, mutta kuitenkin se tulee olemaan osa suo-
malaista energiantuotantoa luultavasti vielä pitkän aikaa. Tässä tapauksessa siirtymäajan
pidentäminen pienten turveyksiköiden osalta on kohtuullinen ratkaisu.

Ja sitten vielä täsmennän sen asian, että vaikka lupaa ei näille pienille alueille ole tarvit-
tu, niin todellakaan ei luontoa eikä vesistöä saa missään tapauksessa pilata. Elikkä nämä-
kään tapaukset eivät ole saaneet pilata luontoa.

20.16 Satu Hassi vihr: Arvoisa puhemies! Niin kuin osa puhujista jo edellä on todennut,
muut muutokset tässä hallituksen esityksessä ovat ihan kannatettavia, mutta tätä pienten
turvetuotantoalueiden muutosta itse en pidä hyvänä. (Mikko Savola: Miksi?) Enkä pidä
hyvänä myöskään sitä, että — niin kuin tässä keskustelussa on käynyt esille sekä ministe-
rin puheenvuorossa että nyt sitten joidenkin tätä muutosta kannattavien edustajien puheen-
vuoroissa — itse asiassa taka-ajatus olisikin se, että käytännössä vapautetaan lupavelvoit-
teista ne toimijat, jotka jo ennestään ovat kaivaneet turvetta alle 10 hehtaarin soilta.

Ymmärtäisin vuoden pidennyksen tähän lupamääräaikaan. Se ei sinänsä ole mitenkään
tavatonta, että tieto ei toimijoita ole tavoittanut. Mutta olisi kohtuullista olettaa, että nyt se
tieto on nämä toimijat tavoittanut, jolloin vuoden lisäaika olisi sopiva kädenojennus heille,
että he pystyvät lain velvoitteet toteuttamaan.

Edellisen hallituksen aikanahan tuli turpeennoston vesistövaikutuksista hätkähdyttävää
uutta tietoa, kun paljastui, että mittaukset, joiden nojalla esimerkiksi Vapo ilmoitti, mitkä
nämä vesistöpäästöt ovat, on tehty kaikkina muina aikoina paitsi silloin, kun niitä päästöjä
eniten tulee. Eli kevättulvien aikana tulee eniten näitä orgaanisen aineen päästöjä vesistöi-
hin, mutta nämä jaksot puuttuivat näistä Vapon mittauksista, (Puhemies koputtaa) mikä oli
myös Vapon tiedossa. (Puhemies: Aika!) Eli turpeennoston vesistövaikutuksiin ja luvituk-
siin pitää suhtautua vakavasti.

20.18 Anne Kalmari kesk: Arvoisa rouva puhemies! Tämä on jälleen esimerkki nor-
mienpurusta, mutta samalla — kun tässä ministeri Tiilikainen on paikan päällä ja vesistö-
jen kunto on hallitusohjelmankin mukaan tärkeä asia — haluaisin kysyä, että sen lisäksi,
kun meillä on kiertotalouden hankkeita, joissa ravinteita pyritään saamaan kiertoon, pois
rehevöittämästä vesiä, niin yhdyskuntajätevesilietteestä kuin ehkä tehostetusta lannan käy-
töstä, onko mahdollista saada tällaisia pilottihankkeita myös tältä turvetuotantopuolelta,
niin että saisimme uusia menetelmiä käyttöön. Mielestäni kaiken uuden turvetuotannon,
mitä nyt aloitetaan, pitää kestää päivänvalo joka kohdassa. Totta kai kotimaista energiaa
täytyy käyttää ja haluamme sitä käyttää, mutta ei vesistöjen kustannuksella. Tämän täytyi-
3



Pöytäkirjan asiakohta PTK 2/2016 vp
si olla itsestäänselvä asia. Aivan kuten metsäteollisuus aikanaan 1980-luvulla otti härkää
sarvista kiinni ja laittoi vesistöasiansa kuntoon, minkä jälkeen kenelläkään ei ole ollut no-
kan koputtamista näissä asioissa, niin toivoisin, että tuossa turvepuolella uusilla innovaa-
tioilla pistetään homma kuntoon.

20.19 Hannu Hoskonen kesk: Arvoisa rouva puhemies! Juuri näin, niin kuin edustaja
Kalmari sanoi, että metsäteollisuus aikanaan omassa historiassaan aiheutti valtavia vesis-
töpäästöjä puunjalostusprosessin takia, ja se on sitten pantu nyt kuntoon uudella tekniikal-
la, jopa niin hyvin, että esimerkiksi Uimaharjun sellutehdas ottaa Pielisjoesta vettä, jonka
se käyttää prosessiin ja puhdistaa sen jälkeen, tietenkin nykyaikaisilla menetelmillä, ja
päästää veden takaisin vesistöön puhtaampana kuin sen on sieltä ottanut — esimerkki siitä,
miten järkevästi toimintaan. Tänä päivänä turvesoilta pystytään vedet kanssa samalla kei-
noin puhdistamaan. Se on totta, että tiettyjä ongelmia on siellä, niin kuin edustaja Hassi sa-
noi, mutta nekin ovat hallittavissa olevia asioita. Minun mielestäni tämä suomalainen men-
taliteetti on se, jolla yritetään tehdä kaikkensa, että maaseudun elinkeinot lakkaisivat. Ker-
ron yhden esimerkin.

Arvoisa rouva puhemies! Ilomantsi oli aikanaan merkittävä turvetuottaja. Sen jälkeen
on kaikkensa tehty erilaisilla ympäristösäännöillä — on totta, että siellä on ympäristöon-
gelmiakin ollut, ei sitä sovi kieltää, mutta nekin asiat on pantu parempaan kuntoon ja yhä
parempaan kuntoon ne tulevat — ja toistasataa työpaikkaa on mennyt. Australiasta ajetaan
maahan kivihiiltä, ja me velkaannumme hurjalla vauhdilla. Jos nyt oikein muistan, niin
huomenna tai ylihuomenna Moody’s laskee Suomen luottokelpoisuusluokitusta. Valtio-
vallan lainat lähtevät nousuun, korot lähtevät nousuun. Onko meillä varaa siihen, että omat
elinkeinot lakkautetaan tai tehdään niiden harjoittaminen lähes mahdottomaksi? Ja sen jäl-
keen kun olemme pulassa, emme pysty auttamaan edes itseämme, kun olemme luoneet sel-
laisen byrokratian, joka ei kerta kaikkiaan ole enää korjattavissa millään muulla kuin to-
della kovalla kädellä, mutta siihenhän tarvitaan ajattelutavan muutosta. Kysymys ei ole
mistään tekniikasta tai osaamisesta. Kysymys on siitä, haluammeko me tämän maan pitää
kunnossa, asuttuna. Meillä on ainoastaan suunnitelma, että 700 000 ihmistä pitää saada
suuriin kasvukeskuksiin asumaan, maaseutu pitää saada tyhjäksi, ja yhä enemmän on niitä
ihmisiä, jotka täällä asuvat ja maksavat valtavan kallista hintaa asunnosta tai hirvittävää
vuokraa, (Puhemies koputtaa) johon heillä ei ole varaa.

20.22 Riitta Myller sd (vastauspuheenvuoro): Arvoisa puhemies! Minä kyllä uskon sii-
hen, että meidän parhaita valttejamme Suomessa on se, että me teemme hyviä, laadukkaita
ja sellaisia tuotteita, jotka ovat ympäristön kannalta hyviä ja joilla viemme eteenpäin kes-
tävää kehitystä, ja sen pitää kyllä kestää se, että me huolehdimme erilaisilla lupakäytän-
nöillä ja muilla siitä, että se tuotanto, joka Suomessa tuotetaan, ei pilaa vesiä, ei pilaa ilmaa
eikä pilaa maaperää. Kyllä me tarvitsemme tähän myös lainsäädäntöä, me tarvitsemme
normeja, me tarvitsemme lupakäytäntöjä, ja silloin kun asia hoituu hyvin, niin oikein hyvä
asia. (Hannu Hoskonen: Lisää kivihiiltä, lisää kivihiiltä!)

20.23 Mikko Savola kesk (vastauspuheenvuoro): Arvoisa rouva puhemies! Haluan nyt
korostaa sitä, että kun tässä puhutaan nyt näistä turvenevojen lupamaksuista, niin puhutaan
maksuista, jotka olisivat tulleet takautuvasti. Ei se poista velvoitetta siitä, etteikö ympäris-
tönsuojelun pidä olla kunnossa, vaan tässä puhutaan aivan kohtuuttomasta maksusta pie-
4



Pöytäkirjan asiakohta PTK 2/2016 vp
nelle turvenevalle, lähinnä omaan käyttöön maatilalla, kuiviketurpeeksi tai energiatur-
peeksi, taikka sille lähialueelle samaan käyttöön tulevien tuotteitten tuottamiseen tulevista
maksuista. Sen ajan pidentämisestä nyt puhutaan. Tämä on vähintään kohtuullista, että sitä
viidellä vuodella pidennetään, ja tietysti jatkossakin sen jälkeen tulee katsoa hyvin huolel-
la, mikä on kohtuullista ja mikä ei tällaisten maksujen suhteen.

Toinen varapuhemies Paula Risikko: Ja puhujalistaan.

20.24 Nasima Razmyar sd: Arvoisa rouva puhemies! Kuten tässä edellä puhuneet ovat jo
maininneet, myös tässä, arvoisa ministeri, on paljon hyvää, ja tietenkin meille kaikille on
tärkeää, että byrokratiaa karsitaan ja sitä kautta saadaan asioita myös sujuvammaksi.

Mutta olen hyvin samaa mieltä edustaja Hassin ja Myllerin kanssa tästä viiden vuoden
siirtymäajasta. Ensinnäkin toivoisin ministeriltä vastausta siihen, minkä takia se vuosi to-
siaankaan ei riitä, ja toivon myös vastausta siihen, minkälaisella lausuntokierroksella tämä
on käynyt ennen tätä. Ja sitten oikeastaan näistä kokemuksista, joita siirtymäajoista on ai-
kaisemmin ollut: kokemusten joukossa on myös hyvin kielteisiä kokemuksia, koska mo-
net saattavat tehdä hakemukset aivan viime tingassa, jotta se johtaa näihin uusiin lisäaika-
vaatimuksiin. Voiko ministeri tässä vielä täydentää, että näin ei tule käymään vaan tässä
sitten on tosiaankin kyse tällaisesta kohtuullisuudesta?

20.25 Markku Pakkanen kesk: Arvoisa puhemies! Täällä on käyty kriittistä keskustelua
turvetuotannosta. Itse näen turvetuotannon hyvin kotimaisena ja työllistävänä teollisuu-
denalana, myös energianäkökulmasta kannattavana. Ihmettelenkin, että täällä tätä vuoden
aikaa pidettäisiin kohtuullisena tällaiseen muutoshakuun ja lupien käsittelyyn. Vähän kun
tuntee sitä teollisuutta paremmin tai niitä yrittäjiä, jotka sillä alalla toimivat, niin kyllä viisi
vuotta on varsin kohtuullinen aika sille, että pystytään arvioimaan omia investointeja ja täl-
lä lailla varautumaan tulevaisuuteen tässä turvetuotannossa. On hyvä, että nämä pienet
alueet ja toiminnassa olevat luvat saavat nyt tämän jatkoajan. Minusta tämä esitys on hy-
vin asiantuntemuksella valmisteltu, siitä kiitos ministerille, että on tämmöinen esitys ja
myös tällä esityksellä joustavoitetaan ja byrokratiaa puretaan hyvin.

Täällä on noussut esille myös tämä kohtuullistaminen näiden lupamaksujen suuruudes-
sa, ja myös minä mielelläni kuulisin, onko niihin lupamaksuihin tulossa mitään porrastusta
tai tällaista, että luvan suuruus ratkaisisi sen asian, miten se asia menee tässä eteenpäin.

20.26 Mikko Savola kesk: Arvoisa rouva puhemies! Byrokratian purkuhan tässä on tie-
tysti se kaiken lähtökohta, se että kevennetään säännöstelyä ja kohtuuttomia lupamaksuja,
kevennetään semmoisia, mitkä ovat järjenvastaisia: sellaisiin maksuihin, joihinka yrittäjä
ei ole tavallaan voinut varautua, haetaan kohtuullisuutta. Ja mikä ei ole kohtuus, se ei voi
olla lakikaan, se on jo vanha sanonta.

Olen edustaja Hoskosen kanssa aivan täysin samaa mieltä siitä, että tuolla maaseudulla
pitää pystyä elämään, siellä pitää pystyä yrittämään, elinvoiman mahdollisuuksia pitää ol-
la. Meidän pitää pystyä turvamaan kotimaista energiantuotantoa, meidän pitää pystyä tur-
vaamaan kotimaista työllisyyttä ja yrittäjyyttä tuolla maakunnissa. Ja nämä kaikki, millä
me pystymme sitä edistämään, ovat hyväksi.

Sitten kun mennään vielä tähän itse turvetuotantoon ja niihin kustannuksiin, niin kun
pienikin neva avataan turvetuotannolle, siinä on erinäisiä kustannuksia, mitä tulee ojituk-
5



Pöytäkirjan asiakohta PTK 2/2016 vp
sesta, ympäristönsuojelusta, kun tehdään läjitysallasta, tehdään suodatinkenttää ja niin
edelleen. Se, että noita takautuvia lupamaksuja tulisi, ei poista niitä velvoitteita, etteikö
näiden asioiden pidä olla kunnossa, ja jokainen vastuullinen tuottaja ne haluaa myös huo-
lehtia. Enemmän kyse on siitä, haluammeko me pitää kotimaisen työllisyyden, kotimaisen
energian puolta vai luotammeko me tässäkin asiassa ulkomailta tuotuun kivihiileen, ener-
giaan, joka ei kyllä meidän omaa talouttamme paranna.

20.28 Hanna Halmeenpää vihr: Arvoisa rouva puhemies! Nämä lupamaksut voivat kyl-
lä todella olla aivan kohtuuttomia monille pienille ja keskisuurille toimijoille hyvin monil-
la muillakin elinkeinotoiminnan aloilla kuin turvetuotannossa, josta nyt puhumme. Siitä
olen samaa mieltä, että kohtuullistamiseen voisi olla tarvetta ja keinoja siihen hyvä etsiä.

Se, että lupamenettelyä sovelletaan ja käytetään jo toiminnassa oleviin elinkeinotoimin-
nan harjoittajiin, ei ole kylläkään mitenkään tavatonta tai poikkeuksellista. Itse asiassa
koko ympäristönsuojelun tason hyvä kehitys Suomessa on perustunut siihen, että kun puh-
distustekniikat ovat kehittyneet, niin niitä on alettu toiminnanharjoittajilta myös vaatia,
niin Uimaharjun sellutehtaalla kuin kaikkialla muuallakin. On aivan tavallista, että tuotan-
non ympäristövastuita tarkennetaan ja luvituksen yhteydessä menetelmät päivitetään vas-
taamaan parasta saatavilla olevaa tekniikkaa. Ja kysyisinkin oikeastaan ministeriltä: miten
nyt näiden kyseessä olevien alle 10 hehtaarin turvesoiden kohdalla ympäristövastuista on
tällä hetkellä säädelty, ja vastaako se vesiensuojelun nykymenetelmiä?

20.29 Satu Hassi vihr: Arvoisa puhemies! Yritin saada edustaja Hoskosen äskeiseen pu-
heenvuoroon vastauspuheenvuoron, mutta nyt näin varsinaisessa puheenvuorossa sitten to-
tean, että kun edustaja Hoskonen ja hänen jälkeensä myös edustaja Savola antoivat ymmär-
tää, että turpeen vaihtoehto olisi kivihiili, niin Tilastokeskushan tammikuun 28. päivä tänä
vuonna ilmoitti, että kivihiilen käyttö on Suomessa laskenut samalle tasolle kuin 80-luvun
alussa. Eli siinä asiassa, että kivihiilen käyttö laskee, olemme aivan oikealla tiellä.

20.30 Hannu Hoskonen kesk: Arvoisa rouva puhemies! Aivan oikein, kivihiilen käytön
pitää laskea ja sen pitää loppua kokonaan, ja sitten ruvetaan käyttämään näitä kotimaisia
energiaraaka-aineita, puuta ja turvetta, jotta saataisiin joskus nuo velatkin maksettua. Olen
elämäni aikana tottunut siihen, että se, mitä velkaa on tullut otettua, on tullut aina makset-
tua. Suomen valtiolla ei taida valitettavasti tämä oppi vielä olla perille mennyt.

Arvoisa rouva puhemies! Yksi lyhyt esimerkki järjettömästä ympäristölupamenettelys-
tä ja eri suojeluun liittyvistä turhista maksuista: Kesälahtelainen yrittäjä pyörittää minkki-
tarhaa, kettutarhaa, jossa on erittäin korkeatasoista tuotantoa, monta ihmistä töissä. Nyt
ympäristöviranomainen vaatii siltä ympäristölupaa, ja se maksaa 15 000 euroa. Toiminta
on siinä vaakalaudalla, jatkaako yrittäjä enää vai pistääkö ihmiset kilometritehtaalle. Täl-
laisia ei tässä maassa saa tapahtua.

Sen takia byrokratian purku ja erilaisten jätesäännösten ja tällaisten asioiden yksinker-
taistamisen ja byrokratian purun kaikessa, koko hallinnon läpi, pitää olla tämän hallituksen
ja seuraavien hallitusten asia numero yksi. Jos me haluamme tässä maassa elää, tehdä töitä
ja maksaa veroa, meillä ei ole enää muuta vaihtoehtoa. Tällainen turhanlainen liirumlaaru-
mi on lopetettava. Jos ette usko, niin kannattaa käydä kerran päivässä katsomassa Suomen
valtion velkaantumisvauhtia, se rauhoittaa huomattavasti hurjimpia ajatuksia.
6



Pöytäkirjan asiakohta PTK 2/2016 vp
Toinen varapuhemies Paula Risikko: Ja ministeri Tiilikainen, kolmisen minuuttia.

20.31 Maatalous- ja ympäristöministeri Kimmo Tiilikainen: Kiitos, puhemies, ja kii-
tos monista tärkeistä kannanotoista. Olen usean edustajan kanssa, muun muassa valiokun-
nan puheenjohtaja Hassin kanssa, täysin samaa mieltä siitä, että vesiensuojelu on äärim-
mäisen tärkeä juttu. Se todettiin täällä monessa puheenvuorossa, ja se on tärkeätä myös tur-
vetuotannon yhteydessä. Meillä pitää olla periaate, että yhtä luonnonvaraa käytettäessä ei
saa turmella toista. Senpä takia jatkossakin ympäristönsuojelulain mukaan edellytetään,
että uusilta, niin pieniltä kuin isoilta, turvetuotantoalueilta vaaditaan ympäristölupa.

No, sitten, miksi olemassa olevilla alueilla nyt päädyin ratkaisuun, että lykätään tätä siir-
tymäaikaa ihan niin kuin tuntuvasti? Juuri siksi, että jos meillä on joku olemassa oleva toi-
minta, joka on useimmiten näin pienillä alueilla aika pienimuotoista, niin kuin esimerkiksi
edustaja Savola täällä kuvasi, niin tuo pakkoluvitus lyhyellä siirtymäajalla tarkoittaisi ai-
noastaan, että joko sen yrittäjän on pakko lopettaa se homma tai sitten se on kerta kaik-
kiaan taloudellisesti kannattamatonta. Tällä viiden vuoden siirtymäajalla taataan se, että
jos tuo alue on ollut jo pitempään tuotannossa, niin voi olla, että viiden vuoden aikana se
tuotanto viedään loppuun, mitä siellä nostettavaa turvetta on, tai sitten alueen haltijalla on
viisi vuotta aikaa funtsia, kannattaako siihen lupaa lähteä hakemaan vai ei.

Edustajat Myller ja Hassi ja moni muu ihmettelivät tätä siirtymäajan pituutta. Te olette
europarlamentissa toimineet monta kertaa niin, että kun jotain ympäristönsuojelulakia ol-
laan muuttamassa, olkoonpa vaikka biomassaa käyttävistä voimaloista kyse, niin silloin on
ihan luonnollista, että Suomen edun mukaisesti on haluttu niille olemassa oleville laitok-
sille hakea mahdollisimman pitkää siirtymäaikaa, että tiukennukset ympäristönsuojelu-
lainsäädäntöön koskevat aina tulevaa tai että siirtymäaika on järkevä. Tässä on aivan sa-
masta ilmiöstä kyse. Kun muutetaan lakia niin, että tulevaisuudessa paremmin ympäristön-
suojelu meidän turvetuotannossa huomioidaan, niin annetaan kuitenkin näille pienille ole-
massa oleville toimijoille riittävän pitkä ja järkevä siirtymäaika.

Edustajat Pakkanen ja Savola kysyivät tästä maksujen porrastuksesta. Nythän meillä on
niin kuin tämmöinen omakustannusperiaate tietyllä lailla näissä lupamaksuissa, ja tulen
selvittämään sen, onko mahdollista pienten alueitten osalta saada myös pienempi maksu,
jos tuo luvan käsittely on kevyempää. Tietenkin kaiken kaikkiaan tässä luvituksessa luvi-
tuksen sujuvoittaminenhan on hallituksen yksi tavoite. Jos tuota prosessia pystytään säh-
köistämisen avulla esimerkiksi yksinkertaistamaan ja nopeuttamaan niin, että siitä syntyy
viranomaisille vähemmän kustannuksia, vähemmän vaivaa hakijalle, niin kaiken järjen
mukaan silloin myös maksut tulevat alenemaan, koska siinä on se omakustannusperiaate.

20.34 Satu Hassi vihr: Arvoisa puhemies! Ihan niin kuin ministeri Tiilikainen totesi, lain-
säädännössä, niin suomalaisessa kuin eurooppalaisessakin, on ihan normaali käytäntö, että
toimijoille, jotka jo harjoittavat jotain toimintaa, annetaan siirtymäaikoja. Mutta siltä osin
haluaisin tarkentaa, että ihan tavanomainen menettely ei ole se, että takautuvasti pidenne-
tään näitä siirtymäaikoja.

Keskustelu päättyi.

Asia lähetettiin ympäristövaliokuntaan.
7


