















































DEME59D.tmpSave.xml


Pöytäkirjan asiakohta PTK 50/2015 vp

 Tarkistettu
4.0

Pöytäkirjan asiakohta 

PTK 50/2015 vp

Täysistunto

Keskiviikko 14.10.2015 klo 13.59—17.39

5. Hallituksen esitys eduskunnalle laeiksi ajoneuvoliikennerekisteristä annetun lain 15 §:n 
ja tieliikennelain 105 b §:n muuttamisesta

Hallituksen esitys HE 14/2015 vp
Valiokunnan mietintö LiVM 4/2015 vp

Ensimmäinen käsittely

Toinen varapuhemies Paula Risikko: Ensimmäiseen käsittelyyn esitellään päiväjärjes-
tyksen 5. asia. Käsittelyn pohjana on liikenne- ja viestintävaliokunnan mietintö LiVM
4/2015 vp. Nyt päätetään lakiehdotusten sisällöstä.

Keskustelu

17.21 Ari Torniainen kesk: Arvoisa rouva puhemies! Tämä hallituksen esitys on hyvin
teknisluonteinen ja vastaa paljolti jo käytännössä olevaa sääntelyä. Valiokunnan käsitte-
lyssä kuitenkin on tullut esille, että EU:n eri maiden viranomaisten välisen tietojenvaihdon
toteuttamisessa on isoja haasteita tällä hetkellä. Tämä tarkoittaa sitä, että jäsenvaltioiden
lainsäädäntöä on edelleen kehitettävä, jotta tiedot liikennerikkomuksista välittyvät. Tästä
on esimerkkinä se, että tosiasia on, että esimerkiksi liikennerikkomusten seuraamusten täy-
täntöönpano Suomen ja Venäjän välillä on paremmin hoidossa kuin vaikkapa Suomen ja
joidenkin EU-maiden välillä.

Toivon, että tätä asiaa viedään yhteisesti eteenpäin myöskin tulevaisuudessa. Mutta
tämä lakiesitys on ihan kannatettava tällaisenaan.

Yleiskeskustelu päättyi.

Eduskunta hyväksyi hallituksen esitykseen HE 14/2015 vp sisältyvien 1.-2. lakiehdotusten
sisällön mietinnön mukaisena. Lakiehdotusten ensimmäinen käsittely päättyi.


