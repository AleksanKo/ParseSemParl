















































DEMC7D3.tmp.xml


Pöytäkirjan asiakohta PTK 57/2019 vp
Pöytäkirjan asiakohta 

PTK 57/2019 vp

Täysistunto

Perjantai 25.10.2019 klo 13.01—13.30

6. Lakialoite laeiksi varhaiskasvatuslain 39 §:n muuttamisesta ja eräiksi siihen liittyviksi 
laeiksi 

Lakialoite LA 11/2019 vp Paula Risikko kok ym.

Lähetekeskustelu

Puhemies Matti Vanhanen: Lähetekeskustelua varten esitellään päiväjärjestyksen 6.
asia. Puhemiesneuvosto ehdottaa, että asia lähetetään sivistysvaliokuntaan.

Keskustelu

13.07 Paula Risikko kok (esittelypuheenvuoro): Arvoisa puhemies! Tässä lakialoittees-
sa on kysymys opetustoimen täydennyskoulutusvelvollisuuden vahvistamisesta. Tämä liit-
tyy siihen, että opettajien on oltava koko ajan ajan tasalla siitä opetuksen sisällöstä ja muu-
tenkin on tärkeää, että opettajilla olisi mahdollisuus täydennyskoulutukseen. Tämä tuo vel-
vollisuuksia opettajille mutta myöskin opetuksen ja koulutuksen järjestäjille. Tällainen
vastaavanlainen lakisääteinen velvollisuus on muun muassa sosiaali- ja terveydenhuollon
henkilöstöllä.

Arvoisa puhemies! Tämän aloitteen pääasiallinen sisältö kuuluu siis näin:
Varhaiskasvatuksen, opetuksen ja koulutuksen järjestäjälle ja tuottajalle säädetään vel-

vollisuus huolehtia kasvatus-, opetus- ja ohjaushenkilöstön sekä esimiesten ammatillisesta
osaamisesta ja kehittämisestä. Ammatillisen osaamisen ylläpitämisellä ja kehittämisellä
tarkoitetaan tälle henkilöstölle työajalla tarjottavaa suunnitelmallista koulutusta, joka on
tarpeen mainitun henkilöstön perehdyttämiseksi, ammatillisen osaamisen ajantasaisena yl-
läpitämiseksi ja kehittämiseksi vastaamaan työn, työtehtävien ja työmarkkinoiden asetta-
mia vaatimuksia ja ennakoitavissa olevia muuttuvia osaamistarpeita.

Kasvatus-, opetus- ja ohjaushenkilöstölle sekä esimiehille on laadittava oma henkilö-
kohtainen ammatillisen osaamisen kehittämissuunnitelma, jota päivitetään vuosittain, ja
sen toteutumista ja vaikuttavuutta on seurattava ja arvioitava. Henkilökohtaisen osaamisen
kehittämissuunnitelman on sisällettävä arvio henkilön ammatillisesta osaamisesta sekä
ammatillisen osaamisen vaatimuksissa tapahtuvista muutoksista ja näiden syistä sekä tä-
hän arvioon perustuva suunnitelma perehdytys- ja koulutustarpeista, jotta henkilö voi hoi-
taa työnsä hyvin ja pysyy työmarkkinakelpoisena.

Arvoisa puhemies! Nykyinen yleinen velvollisuus perehdyttää ja kouluttaa työntekijöi-
tä ei ole riittänyt turvaamaan esimiesten ja opettajien koko uran aikaista perehdyttämistä ja
jatkuvaa oppimista. Kasvatus-, opetus- ja ohjaushenkilöstön sekä esimiesten osaamisen
kehittäminen ei saa riippua työnantajasta. Jokaisella oppijalla on oikeus osaavaan opetta-
jaan. Suomessa 79 prosenttia opettajista on sitä mieltä, että ammatillisen osaamisen kehit-
tämistoiminnalla on myönteinen vaikutus opetukseen.
 Tarkistettu
3.1



Pöytäkirjan asiakohta PTK 57/2019 vp
Selvitysten mukaan perehdytystä ei ole juuri tarjolla. Työturvallisuuslain 14 §:n mu-
kaan työnantajan velvollisuus on huolehtia siitä, että työntekijä saa riittävän perehdytyk-
sen työhönsä. Perehdyttäminen on tärkeää esimiesten ja opettajien viihtymisessä ja pysy-
misessä opetusalalla sekä esimiesten ja opettajien, lasten, oppilaiden ja opiskelijoiden hy-
vinvoinnissa. Esimerkiksi Norjassa uusien opettajien kaksivuotisesta mentoroinnista sää-
detään lailla. Suomessa uran alkuvaiheessa olevien opettajien perehdyttäminen ja tukemi-
nen on vähäistä. OECD:n kansainvälisen opetuksen ja oppimisen tutkimuksen mukaan
Suomessa ainoastaan 18 prosenttia opettajista ilmoitti osallistuneensa ensimmäisessä työ-
paikassaan viralliseen perehdyttämisohjelmaan ja 23 prosenttia epäviralliseen perehdyttä-
misohjelmaan. Rehtoreista 74 prosenttia kertoo, että heillä ei ole koulussa tarjolla opetta-
jilleen mentorointiohjelmaa osana opettajien täydennyskoulutusta. Siitä huolimatta 66 pro-
senttia rehtoreista piti mentorointia kuitenkin tarpeellisena. Vuonna 2015 perusopetuksen
opettajista mentorointia oli saanut alle 5 prosenttia, lukiokoulutuksessa noin 3 prosenttia,
ammatillisessa koulutuksessa ja vapaassa sivistystyössä 6 prosenttia.

Sekä työsuhteisten että virassa olevien osalta on säädetty, että työnantajan on pyrittävä
pitämään huolta siitä, että he voivat suoriutua työstään ja tehtävänsä hoidosta myös silloin,
kun toimintaa, tehtävää työtä tai työmenetelmiä muutetaan tai kehitetään. Työnantajan on
myös pyrittävä edistämään työntekijän ja viranhaltijan mahdollisuuksia kehittyä kykyjen-
sä mukaan työurallaan etenemisessä.

Opettajankoulutus on Suomessa tutkimusperusteista ja kansainvälisestikin erittäin laa-
dukasta. Opettajan uran aikaiseen kehittymiseen ei kuitenkaan ole panostettu riittävästi,
jotta takaisimme ajantasaisen ja tasa-arvoisen koulutuspolun jokaiselle oppijalle Suomes-
sa. Vuonna 2015 opettajista ja oppilaitosjohdosta ainoastaan 77 prosenttia osallistui täy-
dennys- ja jatkokoulutukseen. Perusopetuksen opettajien osallistuminen täydennyskoulu-
tukseen oli vuonna 2015 noin 80 prosenttia. Joillakin opettajaryhmillä osallistumisprosent-
ti oli kuitenkin vain 50 prosenttia.

Arvoisa puhemies! Yhteistoiminnasta annetut lait velvoittavat työnantajaa laatimaan
yhteistoimintamenettelyssä vuosittain henkilöstö- ja koulutussuunnitelmat työntekijöiden
ja viranhaltijoiden ammatillisen osaamisen ylläpitämiseksi ja edistämiseksi. Suunnitelmis-
sa on oltava arvio koko henkilöstön ammatillisesta osaamisesta sekä ammatillisen osaami-
sen vaatimuksissa tapahtuvista muutoksista ja näiden syistä sekä tähän arvioon perustuva
vuosittainen suunnitelma henkilöstöryhmittäin tai muutoin tarkoituksenmukaisella tavalla
ryhmiteltynä sekä suunnitelmien toteuttaminen ja seurantamenettelyt. Kyse on lähinnä
työntekijöiden ja viranhaltijoiden täydennys-, jatko- ja uudelleenkoulutustarpeista ja -mah-
dollisuuksista sekä vuosittaisesta toteuttamissuunnitelmasta. Henkilöstösuunnitelman vel-
voittavuus, sisältö ja laajuus vaihtelevat kuitenkin yrityksen koon mukaan. Ja totean vielä,
että myös rehtoreiden tukeminen osaamisen johtamisessa on tarpeen. TALIS 2018 -tutki-
muksessa rehtorit kokivat tarvitsevansa kolmanneksi eniten lisää osaamista juuri opetta-
jien ammatillisen osaamisen kehittämisen suunnittelemisessa. Täydennyskoulutuksen on
nykyistä herkemmin otettava huomioon esimiesten sekä opettajien koulutustarpeiden eri-
laisuus työuran aikana.

Vielä lopuksi siitä, arvoisa puhemies, että meillähän on varhaiskasvatuslaki ottanut tä-
män jo huomioon, mutta valitettavasti muita lakeja tämä ei vielä koske, tai missään muus-
sa laissa tämä ei vielä ole. Eri aloilla on lisäksi säädetty täsmällisemmin työnantajan vel-
vollisuudesta ylläpitää henkilöstönsä osaamista ja työmarkkinakelpoisuutta. Kasvatus-,
koulutus- ja tutkimusalalla ainoastaan varhaiskasvatuslaissa on säädetty erikseen asiasta.
2



Pöytäkirjan asiakohta PTK 57/2019 vp
Varhaiskasvatuslaissa, 39 §:ssä, säädetään erikseen varhaiskasvatuksen järjestäjän ja tuot-
tajan velvollisuudesta huolehtia siitä, että varhaiskasvatuksen henkilöstö osallistuu riittä-
västi ammattitaitoa ylläpitävään ja kehittävään täydennyskoulutukseen. Täydennyskoulu-
tuksen toteutumista ja vaikuttavuutta on seurattava ja arvioitava. Opetus- ja kulttuuriminis-
teriön asetuksella voidaan antaa tarkempia säännöksiä täydennyskoulutuksen sisällöstä,
määrästä, järjestämisestä, seurannasta ja arvioinnista. Asetusta asiasta ei kuitenkaan ole
annettu. Tämä vastaavanlainen asetuksenantomahdollisuus on myös sote-laissa, ja sellai-
nen asetus on kyllä annettu. Vastaavaa täsmennystä tarvitaan kaikkiin muihinkin koulu-
tus- ja tutkimusalan omiin lainsäädäntöihin, ja samalla myös varhaiskasvatuslain velvoi-
tetta on tarkennettava, jotta se turvaa henkilöstön osaamisen kehittymisen säätäen sen var-
haiskasvatuksen ja koulutuksen järjestäjän tehtäväksi.

Eli tämä lakipaketti pitää sisällään muutoksia varhaiskasvatuslakiin mutta sitten liittää
opettajien täydennyskoulutusvelvoitteen ja oikeuden kaikkiin muihin lakeihin, jotka kos-
kevat opetus-, koulutustehtävissä olevia henkilöitä. —Kiitoksia.

13.15 Mikko Kinnunen kesk: Arvoisa herra puhemies! Sivistysvaliokunnan puheenjoh-
taja Risikko ja lakiesityksen muut allekirjoittajat nostavat esille ja keskusteluun tärkeitä
teemoja. Suuret kiitokset teille! 

Jatkuva oppiminen, sivistys, täydennyskoulutus ja monipuolinen osaaminen vievät tätä
maata eteenpäin. Hallitusohjelman tavoitteena on osaamisen, sivistyksen ja innovaatioi-
den Suomi. Tavoitteena on edistää myös opettajien jaksamista, johon jatkuva oppiminen
liittyy. Suomeen tarvitaan laajemminkin sellaista asennetta, että itsensä kehittäminen ja
omasta osaamisesta huolehtiminen ovat osa työn tekemistä. Kaikenlaiseen työhön tarvi-
taan yritteliästä ja vastuullista asennetta. Se tuo motivaation tehdä työtä. Työstä voi muo-
dostua kutsumus ja intohimo, jonka kautta voi suoraan tai välillisesti auttaa ja tukea toisia
ihmisiä ja koko yhteiskuntaa. Opettajan työ on mitä suurimmassa määrin tällaista. Itsensä
tarpeelliseksi kokeminen tekee työstä ja osaltaan koko elämästä merkityksellistä.

Suomalaiset osallistuvat aikuiskoulutukseen verrattain paljon, mutta toki aiempaa vä-
hemmän. Osaaminen ja osallistuminen kasautuvat. Aikuiskoulutukseen on osoitettu re-
sursseja Suomessa OECD-maiden mittarilla mitattuna ihan kärkikolmanneksen joukossa.
Suuri osa työntekijöistä katsookin, että työpaikka tukee oppimista. Suomen korkeasti kou-
lutetut ja hyväpalkkaiset osallistuvat kuitenkin aikuiskoulutukseen huomattavasti enem-
män kuin matalapalkkaiset ja heikon peruskoulutuksen omaavat. Koulutuksen kasautumi-
nen on OECD-maiden kärkeä täällä Suomessa. Suomalaisten työikäisten osallistuminen
aikuiskoulutukseen on joka tapauksessa kansainvälisesti hyvällä tasolla.

Tilastojen mukaan Suomi sijoittaa muihin OECD-maihin nähden paljon resursseja työi-
käisen väestön kouluttamiseen, mutta tulokset ovat keskitasoa. Tähän johtaneita syitä on
tarpeen kartoittaa. On syytä pohtia myös sitä, miksi kaikki eivät halua osallistua täyden-
nyskoulutukseen. Mitkä ovat syyt, joita pitäisi selättää? Koulutus ja työ on vaikea sovittaa
yhteen, perheelliset kokevat puutetta ajasta, koulutusta ei järjestetä riittävän lähelle, työn-
antaja ei tue kouluttautumista tai se on liian kallista tai sopivaa koulutusta ei löydy. TALIS-
tutkimuksen mukaan opettajat kokevat esteeksi työaikataulut, kannustimien puutteen, so-
pivan tarjonnan puuttumisen, tarjonnan kalleuden ja työnantajan tuen puuttumisen. Pereh-
dytystä on rehtorien mukaan tarjolla, mutta siihen ei osallistuta.

Arvoisa puhemies! On syytä myös kysyä, mitä aloitteessa esitettyjä ja samansuuntaisia
toimia on jo tehty ja tehdään. Opetuksen ja oppimisen kansainvälisen tutkimuksen TALIS
3



Pöytäkirjan asiakohta PTK 57/2019 vp
2018 -tulosten mukaan yli 90 prosenttia opettajista kehittää ammatillista osaamistaan hyö-
dyntämällä esimerkiksi ammattikirjallisuutta, osallistumalla erilaisiin kursseihin ja opetta-
javerkostoihin sekä tekemällä opintovierailuja. Saamme näistä asioista ensi keväänä seu-
raavan raportin. Lakiesitys nostaa esille, opettajien henkilökohtaiset kehittymissuunnitel-
mat. Sellainen kuuluukin jokaiselle opettajalle. Suunnitelma ja siihen liittyvä keskustelu
on osa pedagogista johtamista ja oppilaitoksen osaamisen johtamista. On tärkeää, että op-
pilaitoksilla on tähän valmiudet.

Elämme suuressa murroksessa. Työtä häviää ja muuttuu esimerkiksi automatisaation
vuoksi, aivan uudenlaisia työpaikkoja syntyy. Työelämä muuttuu ja sen vaatimukset kas-
vavat, myös opettajilla. Työsopimuslain työnantajan yleisvelvoitteen mukaan työnantajan
on huolehdittava siitä, että työntekijä voi suoriutua työstään myös toimintaa, tehtävää työ-
tä tai työmenetelmiä muutettaessa tai kehitettäessä. 

Kun puhumme opettajien täydennyskoulutuksesta, emme saa unohtaa koulujen johtajia,
rehtoreita. Johtaminen ja johtajuus on tärkeää, jotta koulutus kehittyy. Kun rehtori heittäy-
tyy ja innostuu, into tarttuu koko kouluyhteisöön.

Arvoisa herra puhemies! Esityksen taloudelliset vaikutukset edellyttävät lisäselvityk-
siä. Koulutuksen ajaksi tarvitaan esimerkiksi sijaiset, jotta lapset ja nuoret eivät jää heit-
teille. Jos 80 ,000 suomalaista opettajaa käy kerran vuodessa 500 euroa maksavassa kou-
lutuksessa, kulut ovat 40 miljoonaa euroa vuodessa. Voidaanko tällaisia lukuja ja summia
antaa vaikeuksissa olevien kuntien maksettavaksi? Sellaiset varat tulee varata valtion ta-
lousarvioon, toki ensi vuodelle niitä ei ole varattuna. Jotta meillä on tulevaisuudessakin
maailman parhaat opettajat ja kukoistavat rehtorit, tarvitsemme jatkuvaa oppimista. Sivis-
tys kantaa.

13.22 Pauli Kiuru kok: Arvoisa herra puhemies! Kiitos edustaja Risikolle hyvästä aloit-
teesta. Itsekin olen opettajataustainen koulutukseltani.

Ensinnäkin muutama sana, jotka halusin poimia tähän puheeseen siitä, mitä esittelypu-
heenvuorossa Risikko sanoi, eli että se ”on suunnitelmallista” ja että se ”tapahtuu työajal-
la”. Se on täällä selkeästi sanottu jokaisessa kohdassa. Opettajat ovat erittäin vahvasti si-
toutuneita työhönsä ja varmasti kouluttavat itseänsä, perehtyvät aiheeseen, tutkivat ja täy-
dentävät osaamistaan, mutta moni tekee sitä vapaa-ajalla, ja kyllä työnantajan pitää pystyä
siihen tarjoamaan mahdollisuus, että se myös tapahtuu työajalla.

Me olemme aikaisemmin puhuneet täällä salissa koulukiusaamisesta ja siihen puuttumi-
sesta. Opettajankoulutuksessa ei ainakaan aikaisemmin annettu minkälaisia valmiuksia
opettajille siihen, miten se tunnistetaan ja miten siihen tartutaan. Myös tämänsuuntaista
täydennyskoulutusta on hyvä saada. Asiasisällöt muuttuvat nopeasti jokaisessa oppiainees-
sa, ja siinä suhteessa täydennystä tarvitaan, mutta myös opetusmenetelmät muuttuvat. Se,
mitä opettajille opetettiin opettamisesta pari—kolmekymmentä vuotta sitten, on monelta
osin jo vanhettunutta.

Tämä lakipaketti koskee, niin kuin esittelyssä sanotaan, koko opetuksen kenttää: var-
haiskasvatusta, perusopetusta, lukiota, ammatillista koulutusta, ammattikorkeakoulua, yli-
opistoa mutta myös vapaata sivistystyötä, mitä ei pidä unohtaa.

Ja sitten tämä johtamisasia, rehtoreitten rooli, mikä tässä edellisessä puheenvuorossa tuli
esille, on ihan aiheellista nostaa. Johtaja ja rehtori luovat sen ilmapiirin henkilöstön piiriin,
miten asioita viedään eteenpäin, ja oikealla ilmapiirillä ja oikealla otteella saada hyviä tu-
loksia aikaan.
4



Pöytäkirjan asiakohta PTK 57/2019 vp
13.24 Pasi Kivisaari kesk: Arvoisa herra puhemies! Nyt käsittelyssä oleva lakialoite nos-
taa esiin tärkeän huolen riittävistä panostuksista kasvatus-, opetus- ja ohjaushenkilöstön
sekä esimiesten ammatillisen osaamisen kehittämiseksi. Lakialoite sopii hyvin nyt esillä
olevaan jatkuvan oppimisen teemaan. Aloitteessa on nähtävissä vilpitön tahto parantaa
henkilöstön osaamista ja kouluttautumisen oikeutta alati muuttuvassa maailmassa. 

Ammatillisen osaamisen kehittämiseksi tehdään jo paljon, mutta aina on toki varaa pa-
rantaa. Jo nyt sekä rehtorit, opettajat että muut kasvatusammattilaiset laativat kehittämis-
suunnitelmia. Olen itsekin ollut niitä sekä esimiehenä että työntekijänä tekemässä. Tässä
mielessä suunnitelmallisuutta ja käytännön tekoja on jo olemassa, ja aloitteen arvioinnissa
onkin syytä miettiä, mitä uutta se toisi mukanaan, mikä olisi siis asian pihvi. Ala ei itses-
sään kaipaa yhtään enempää papereita, hallinnollista näpertelyä, jossa aikaa hukataan tois-
sijaisiin asioihin. Lakialoite ei tähän pyrikään, mutta aloitetta arvioitaessa tämä tulee ottaa
huomioon. 

On kuitenkin tosiasia, kuten aloitteessakin viitataan, että ammatillisen osaamisen kehit-
tämisessä, sen laadussa ja määrässä, on alueellisia eroja. Työnantajien välillä on eroja.
Usein ne myöskin heijastelevat kuntien taloustilannetta ja ylipäätään tekemisen kulttuuria.
Opetuksen ja oppimisen kansainvälisen tutkimuksen TALIS 2018:n tulosten mukaan yli
90 prosenttia opettajista kehittää ammatillista osaamistaan hyödyntämällä ammattikirjalli-
suutta, osallistumalla erilaisiin kursseihin ja opettajaverkostoihin sekä tekemällä opinto-
vierailuja. Lukemat ovat siis sinällään varsin korkeat. 

Puhemies! Tiedän omasta kokemuksestani, että opettajan työ voi myös kuormittaa niin
paljon, että voimia oman ammatillisen osaamisen kehittämiseksi ei enää riitä. Toisille kou-
lutukset ovat hetken hengähdys arjesta ja mielenkiintoinen mahdollisuus, toisille kenties
pakkopullaa ja yksi raskas velvollisuus lisää. Viime aikoina on puhuttu paljon myös työs-
säuupumisesta, ja tämä ilmiö on tuttu myös opettajien keskuudessa. Osa opettajista on
myös hakeutunut täysin toiselle alalle vähemmän kuormittavien tehtävien pariin. 

Nuoret ja lapset ovat vuosi vuodelta fiksumpia. Maailma kuitenkin kehittyy vauhdilla,
opetettavat asiat muuttuvat, ja uusia opetusmetodeja luodaan jatkuvasti. Pelkkä lukemaan
ja laskemaan opettaminen ei riitä, vaan opettajan on laadukkaan opetuksen takaamiseksi
pysyttävä ajan hermolla ja opittava jatkuvasti uutta. Itse olen ollut poissa nyt opetustyöstä
noin puolen vuoden ajan, ja tänä aikana on kouluissa syntynyt jo monta uutta ilmiötä, jois-
ta en ole kuullutkaan ja joihin olisi opettajana syytä perehtyä. Maailma menee menojaan, ja
parhaiten sen mukana pysyvät nuoret ja heidän kauttaan kasvatus- ja opetushenkilöstö. 

Arvoisa puhemies! Lakialoite nostaa esiin aidon huolen osaamisen päivittämisestä, am-
mattipätevyyden kehittämisen oikeutuksesta, henkilöstön tasavertaisuudesta ja alan hyvin-
voinnista. Itse näen tämän niin, että kouluttautumisen esteitä tulisi ennen kaikkea karsia.
Niitä esteitä ovat esimerkiksi se, että hektisen työn keskeltä, jaksamisen äärirajoilta, on vä-
lillä vaikea poistua silmät kiiluen kehittymään ja oppimaan lisää. Siksi tarvitaan aivan
aluksi apua käytännön työhön, niin että sieltä voisi astella ylipäätään pois niin, että ihmi-
sellä olisi voimia, tahtoa, halua ja aikaa päivitellä osaamistaan. 

Kiitos, puhemies, ja jaksamista kaikille meille arjen sankareille.

Keskustelu ja asian käsittely keskeytettiin.
5


	6
	13.07
	13.15
	13.22
	13.24


