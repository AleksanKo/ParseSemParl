















































DEM5B81.tmp.xml


Pöytäkirjan asiakohta PTK 79/2019 vp
Pöytäkirjan asiakohta 

PTK 79/2019 vp

Täysistunto

Tiistai 10.12.2019 klo 15.45—21.15

8. Hallituksen esitys eduskunnalle laeiksi vuoden 2020 tuloveroasteikosta sekä tuloverolain 
muuttamisesta ja väliaikaisesta muuttamisesta sekä ulkomailta tulevan palkansaajan läh-
deverosta annetun lain 3 ja 12 §:n muuttamisesta

Hallituksen esitys HE 24/2019 vp
Lakialoite LA 13, 15, 18, 28/2019 vp
Toimenpidealoite TPA 35/2019 vp
Valiokunnan mietintö VaVM 12/2019 vp

Toinen käsittely, ainoa käsittely

Puhemies Matti Vanhanen: Toiseen käsittelyyn ja ainoaan käsittelyyn esitellään päivä-
järjestyksen 8. asia. Nyt voidaan toisessa käsittelyssä hyväksyä tai hylätä lakiehdotukset,
joiden sisällöstä päätettiin ensimmäisessä käsittelyssä. Lopuksi päätetään ainoassa käsitte-
lyssä toimenpidealoitteesta.

Keskustelu

15.47 Ville Vähämäki ps: Kunnioitettu puhemies! Tähän hallituksen esitykseen sisälty-
vän mietinnön vastalauseen 1 mukaisesti ehdotamme, että tämä 1. lakiehdotus hyväksy-
tään muuttamattomana mietinnön mukaisesti.

2. lakiehdotukseen tehtiinkin ensimmäisessä käsittelyssä jo vastaavat pykälämuutoseh-
dotukset.

Edelleen esitän, että tämä 3. lakiehdotus hylätään. Tämä 3. lakiehdotus koski siis ulko-
mailta Suomeen muuttavien avainhenkilöitten asemaa. Näin se lyhyesti menee.

15.48 Heikki Autto kok: Arvoisa herra puhemies! Hallitusohjelman mukaan verotuksen
tulee tukea talous- ja työllisyyspolitiikalle asetettuja tavoitteita, kansainvälistä kilpailuky-
kyä ja koko Suomen elinvoimaisuutta. Hallitus tavoittelee työllisyysasteen nostamista 75
prosenttiin vuoden 2023 loppuun mennessä. Tämä on edellytys hallituksen tavoitteen to-
teutumiselle julkisen talouden tasapainosta. Hallituksen toteuttama veropolitiikka on kui-
tenkin perustavanlaatuisessa ristiriidassa hallituksen omien tavoitteiden kanssa. Ansiotu-
loverotuksen kiristäminen [Jari Myllykoski: Toisten jälkiä joutuu korjaamaan!] ja kotita-
lousvähennyksen poistaminen nostavat työhön kohdistuvaa verokiilaa ja tekevät työn teet-
tämisestä sekä työn vastaanottamisesta nykyistä kannattamattomampaa.

Arvoisa puhemies! Suomalaisten ansiotulojen verotus kiristyy. Edellisellä vaalikaudel-
la huolehdittiin siitä, ettei kenenkään ansiotuloverotus kiristynyt. Kireä työn verotus vä-
hentää halukkuutta työn tekemiseen, teettämiseen ja itsensä kehittämiseen. Hyvinvointi
syntyy vain työstä. Jos työtä verotetaan kireästi, myös hyvinvointia syntyy vähemmän. Tä-
män vuoksi edellinen hallitus kevensi työn verotusta yhteensä 1,4 miljardilla eurolla.
 Tarkistettu
4.0



Pöytäkirjan asiakohta PTK 79/2019 vp
Korkea työn verotus on haitallista kaikissa tuloluokissa. Pienillä tuloilla se vähentää
kannustimia ottaa työtä vastaan. Keskituloisilla työnteosta rankaiseminen korkealla ja no-
peasti kiristyvällä verotuksella vähentää kannustimia kehittää omaa osaamistaan tai tavoi-
tella vastuullisempia työtehtäviä. Suomi verottaa poikkeuksellisen tiukasti tärkeintä kilpai-
lukykytekijäänsä eli osaamista. Verotamme kansainvälisesti vertaillen kireästi huippu-
osaajia ja asiantuntijoita. Viime vuosina korkeasti koulutettujen nettomuutto pois Suomes-
ta on kiihtynyt huolestuttavasti. Saksassa on väestömäärään suhteutettuna kaksinkertaises-
ti johtaja- ja asiantuntijatason työpaikkoja Suomeen verrattuna. Tämä väestönosa ja hei-
dän työpaikkansa kilpailevat kansainvälisillä markkinoilla. Työpaikkojen sijoittumiseen
vaikuttaa keskeisesti verotaso.

Arvoisa puhemies! Hallitus tekee asiantuntijoiden osalta ristiriitaista politiikkaa. Se nos-
taa korkean lisäarvon työhön kohdistuvaa verotusta ihmisille, jotka nyt työskentelevät
Suomessa. Samalla se laskee ulkomaalaisten asiantuntijoiden verotusta ymmärtäen, että
kansainvälisen tason huippuosaajia on vaikea houkutella Suomeen yleisillä työhön kohdis-
tuvilla veroasteilla. On aivan keskeistä pitää Suomi kilpailukykyisenä myös muualta tule-
ville ihmisille. Siksi ulkomaisten avainhenkilöiden kohtuullista verotusta on helppo tukea.
Saman kannustavuuden tulisi kuitenkin päteä myös kotimaiseen työvoimaan. Suomessa on
voitava tehdä ja teettää monenlaista korkean tuottavuuden työtä. Nyt suomalainen huippu-
osaaja voi joutua maksamaan yli 22 prosenttiyksikköä korkeampaa veroa kuin ulkomainen
huippuosaaja.

Arvoisa puhemies! Nykyinen hallitus, tai no, tämä edeltävä hallitus, on heti ensi töik-
seen ensimmäisessä budjetissaan poikkeamassa edellisen hallituksen — tarkoitan nyt sitä
Sipilän hallitusta — [Naurua] veropolitiikan keskeisistä periaatteista. Työn verotus on ki-
ristymässä ensi vuonna 250 miljoonalla eurolla, koska hallitus ei ole kompensoimassa pal-
kansaajille veroluonteisten maksujen kiristymistä. Veronmaksajain Keskusliiton arvion
mukaan keskituloisen, 3 452 euroa kuukaudessa ansaitsevan veroprosentti kiristyy noin
0,4 prosenttiyksikköä vuonna 2020. Tämä tarkoittaa keskituloiselle kahden palkansaajan
perheelle reilun 300 euron menetystä vuosittain. On positiivista, että hallitus esittää ensi
vuodeksi pienituloisille 200 miljoonan euron kevennystä ansiotuloverotukseen. Tästä huo-
limatta verotus kiristyy hieman myös matalilla palkkatasoilla. Esitetty veronkevennys on
siis riittämätön kompensoimaan maksujen muutoksista aiheutuvat palkkaverotuksen kiris-
tymiset ensi vuonna. Kaiken päälle hallitus on myös kiristämässä välillisiä veroja. Työssä
käyvien ja yritysten kustannuksia nostetaan 250 miljoonan euron polttoaineverojen kiris-
tyksellä, jota ei kompensoida yrityksille tai keskituloisille muussa verotuksessa. Haittave-
rojen reilun kiristämisen vastapainoksi tarvittaisiin vastaavasti ansiotuloveron tuntuva ke-
vennys.

Arvoisa puhemies! Kokoomus esittää omassa vaihtoehtobudjetissaan yhteensä miljar-
din euron ansiotuloverotuksen kevennystä ensi vuodelle kaikille palkansaajille sekä eläke-
läisille. Kokoomus edellyttää hallituksen vähintään huolehtivan siitä, ettei kenenkään pal-
kansaajan verotus kiristy vaalikauden aikana.

Arvoisa puhemies! Kotitalousvähennyksen heikennys on huonoa työllisyys-, perhe- ja
senioripolitiikkaa. Kotitalousvähennyksellä tuetaan työllisyyttä ja torjutaan harmaata talo-
utta. Vähennys on myös tärkeä tuki erityisesti lapsiperheille ja ikääntyneille arkea helpot-
tavien palveluiden hankintaan. Vähennys alentaa kynnystä teettää kotitöitä ja korjauksia
ulkopuolisilla ammattilaisilla sekä ehkäisee harmaata taloutta. Hallitus esittää vuoden
2020 talousarvion yhteydessä kotitalousvähennyksen leikkausta. Enimmäismäärää ehdo-
2



Pöytäkirjan asiakohta PTK 79/2019 vp
tetaan alennettavaksi 2 400 eurosta 2 250 euroon. Samoin vähennettävää prosenttiosuutta
kustannuksista ehdotetaan alennettavaksi työkorvausten osalta 50 prosentista 40 prosent-
tiin ja palkkojen osalta 20 prosentista 15 prosenttiin. Hallitus tavoittelee korkeampaa työl-
lisyysastetta ja harmaan talouden tehokasta torjuntaa. Hallituksen päätös heikentää kotita-
lousvähennystä on vastoin kumpaakin päämäärää. Kotitalousvähennyksen heikennys nos-
taa remontti- ja kotipalveluiden hintaa ja laskee palveluiden kysyntää. Tämä vähentää pal-
velualojen työllisyyttä ja kasvattaa riskiä harmaan talouden lisääntymiseen.

Kokoomus esittää, että hallitus luopuu kotitalousvähennyksen heikennyksestä. Kokoo-
mus esittää vaihtoehtobudjetissaan yli 75-vuotiaille parannettua kotitalousvähennystä.
Tämä tukisi ikääntyneiden asumista kotona, säästäisi hoivamenoissa sekä lisäisi kotipalve-
lualan työllisyyttä. Kokoomus ehdottaa, että yli 75-vuotiaiden osalta kotitalouspalvelu-
työn verovähennysoikeutta kasvatettaisiin 70 prosenttiin, 100 euron omavastuu poistuisi
sekä palvelujen ostoon annettaisiin enintään 1 200 euroa vuodessa tukea niille, joiden ve-
rot eivät riitä vähennyksen tekemiseen. Kotitalousvähennys olisi pienituloisille suoran
tuen ja verohuojennuksen yhdistelmä. [Puhemies koputtaa]

Arvoisa puhemies! Edellä esitetyn perusteella esitän vastalauseen 2 mukaiset lausuma-
ehdotukset:

1) ”Eduskunta edellyttää, että hallitus sitoutuu turvaamaan sen, ettei kenenkään palkan-
saajan verotus tällä vaalikaudella kiristy.”

2) ”Eduskunta edellyttää, että hallitus antaa eduskunnalle esityksen tuloverolain
127 a §:ssä tarkoitetun kotitalousvähennyksen uudistamisesta yli 75-vuotiaiden osalta si-
ten, että kotitalouspalvelutyön verovähennysoikeutta kasvatettaisiin 70 prosenttiin, 100
euron omavastuu poistuisi sekä palvelujen ostoon annettaisiin enintään 1 200 euroa vuo-
dessa tukea niille, joiden verot eivät riitä vähennyksen tekemiseen.”

15.57 Pia Viitanen sd: Arvoisa herra puhemies! Tässä on kysymys toisesta käsittelystä.
Tuossa viime viikolla, kun kävimme ensimmäisen käsittelyn, varsin perusteellisesti käsit-
telimme verotusta siinä, enkä lähde kertaamaan niitä keskusteluja tässä, mutta totean vain,
että tämä hallituksen esitys keventää verotusta. Tämä keventää verotusta kaikissa tuloluo-
kissa. Ainoa verotusta nostava elementti, jos näin voi tulkita, on solidaarisuusveron pysy-
minen edelleen voimassa, mikä mielestäni on erittäin hyvä, koska kuitenkin tarvitaan myös
sitä, että parempituloiset omalta osaltaan kortensa kekoon kantavat ja yhteisien palvelui-
den rahoitukseen osallistuvat.

Puhemies! Tässähän siis nämä indeksitarkistukset vähentävät verotuloja liki 500 miljoo-
nalla. Sen lisäksi tehdään veronkevennyksiä 200 miljoonan edestä, ja on tärkeää, että ne
painottuvat pienituloisiin palkansaajiin, eläkkeensaajiin ja etuuksien saajiin. Sillä tavalla
tämä on hyvä ja oikeudenmukainen kokonaisuus.

Kerrattakoon nyt vielä, puhemies, se mistä myös hyvin seikkaperäisesti viime käsitte-
lyssä puhuimme: Tällä esityksellähän ei päätetä tästä veroluonteisten maksujen noususta,
vaan nämä päätökset on tehnyt — onko se sitten nyt sitä edellinen hallitus — Sipilän hal-
litus vuosina 2016 ja 2018 säädetyillä laeilla, ja niiden lakien mukaan tässä nyt mennään.
Ja tässähän on kysymys sitten näistä kuulluista kiky-asioista, joista myös viimeksi kerta-
simme, että niinhän siinä kävi, että tämä kiky sinänsä syntyi pakkolakiuhkailun seuraukse-
na siten, että nämä rakenteet, mitkä tässä nyt ovat, ovat tässä edellisen hallituksen toimen-
piteiden johdosta. Mutta sinänsä tämä esitys, mistä tänään puhutaan, keventää verotusta, ja
3



Pöytäkirjan asiakohta PTK 79/2019 vp
on hyvin tärkeää, että tämänkin kautta pienituloisten ihmisten ja palkansaajien, eläkkeen-
saajien ja sosiaalietuuksien saajien verotaakka helpottuu.

15.59 Sami Savio ps: Arvoisa puhemies! Kannatan edustaja Vähämäen tekemää esitystä
3. lakiehdotuksen hylkäämisestä.

Me perussuomalaiset pidämme erikoisena sitä, että tämän hallituksen esityksen toteu-
tuessa ulkomailta tulevan palkansaajan lähdeverotus laskisi 35 prosentista 32 prosenttiin
samalla, kun monilla tavallisilla suomalaisilla palkansaajilla käteenjäävät tulot pikemmin-
kin laskevat veroluonteisten maksujen nousun myötä, kuten täällä edellä todettiin. Tämä
suunta, johon kotitalouksien ostovoima on menossa, on kestämätön.

Arvoisa puhemies! Perussuomalaiset esittivät asian ensimmäisessä käsittelyssä viime
viikolla muun muassa 100 miljoonan euron veronkevennystä tavallisille suomalaisille pal-
kansaajille. Samoin esitimme tämän palkkatulojen, ansiotulojen verotuksen 100 miljoo-
nan kevennyksen lisäksi 50 miljoonan euron kohdennusta eläkeläisten veronkevennyk-
siin. Olemme esittäneet myös kotitalousvähennyksen 92 miljoonan euron leikkausten pe-
ruuttamista ja tuloverotuksen lapsivähennyksen palauttamista lainsäädäntöön. Valitetta-
vasti nämä hyvät esityksemme kaatuivat viime viikon äänestyksissä.

16.01 Mia Laiho kok: Arvoisa puhemies! Sipilän hallituskaudella huolehdittiin siitä, et-
tei kenenkään ansiotuloverotus kiristynyt. Kireä työn verotus vähentää halukkuutta työn
tekemiseen, sen teettämiseen ja myöskin kouluttautumiseen ja itsensä kehittämiseen. Ny-
kyinen hallitus on heti ensimmäisessä budjetissa poikkeamassa edellisen hallituksen, siis
Sipilän hallituksen, veropolitiikan keskeisestä periaatteesta. Työn verotus on kiristymässä
ensi vuonna 250 miljoonalla eurolla, koska hallitus ei ole kompensoimassa palkansaajille
veroluonteisten maksujen kiristymistä. Tämän kaiken lisäksi hallitus on kiristämässä välil-
lisiä veroja: työssä käyvien ja yritysten kustannuksia nostetaan polttoaineveron kiristyksel-
lä, jota ei kompensoida yrityksille tai keskituloisille muussa verotuksessa. Haittaverojen
reilun kiristämisen vastapainoksi [Pia Viitasen välihuuto] tarvittaisiin vastaavasti ansiotu-
loveron tuntuvaa keventämistä.

Kokoomus esittääkin omassa vaihtoehtobudjetissaan yhteensä miljardin euron ansiotu-
loverotuksen kevennystä ensi vuodelle kaikille palkansaajille ja eläkeläisille. Kokoomus
edellyttää hallituksen vähintään huolehtivan siitä, ettei kenenkään palkansaajan verotus ki-
risty vaalikauden aikana. Sitä valitettavasti nykyisen hallituksen näköpiirissä ei ole.

Kannatankin lämpimästi edustaja Auton tekemiä lausumaehdotuksia.

16.02 Leena Meri ps: Arvoisa herra puhemies! Täällä on puhuttu siitä, että verotus ei ki-
risty, mutta tietysti täytyy ajatella sitä, mitä kokonaisverotukseen laskee. Itse lasken siihen
myös kulutusverot ja välilliset verot. Jos ajattelen esimerkiksi polttoaineen tankkausta, niin
tietääkseni se on kalliimpaa jatkossa elikkä se hinta nousee, ja samaten kotitalousvähen-
nystä saa käyttää heikommin. [Pia Viitasen välihuuto] — Jos edustaja Viitanen malttaisi
kuunnella — niin mietin sitä esimerkiksi, kuinka hyvä työllistävä vaikutus olisi kotitalous-
vähennyksen laajentamisella. Hallitus on perustellut sitä sillä, että kaikki pienituloiset ei-
vät sitä saa, ja se on hyvä kehittämiskohde, mutta miksi sitä pitää viedä muiltakin pois? Se
ei ehkä ole ihan järkevä perustelu. Perussuomalaiset ovat esittäneet esimerkiksi, että sitä
voisi laajentaa kauppa-apuun. Jos ajatellaan palvelualojen työllisyyttä, jos ajatellaan koti-
palveluita, kauppa-apua, siivousapua, tämäntyyppisiä, niin pienet yrittäjät, yksinyrittäjät
4



Pöytäkirjan asiakohta PTK 79/2019 vp
ehkä työllistyisivät helposti ja tämä olisi työllisyystoimi, joita tietysti hallitukselta enem-
mänkin vielä edelleenkin odotamme — niitä odotellessa.

Tämä omaishoitajien verovapaus olisi valtavan hyvä. Tuossa katsoin tuota, että
omaishoitajan palkkiot ovat noin 400:sta vajaaseen tuhanteen, ja jos ajatellaan, että se kor-
keampi omaishoitopalkkio ensimmäisessä ja toisessa luokassa edellyttää ympärivuorokau-
tista hoitamista, niin se annetaan vain sairaala- ja laitoshoidon sijaan. Jos mietitään, mitä
laitoshoito maksaisi: jos keskimäärin vaikka 200 euroa kuukaudessa kunnalle maksaisi lai-
toshoito, niin se olisi 6 000:n luokkaa, mitä se kunnalle maksaa, minkä työn omaishoitaja
tekee. Tämäkin idea olisi ollut helposti otettavissa käyttöön, mutta valitettavasti nyt tätä
perussuomalaisten hyvää ideaa, jota me olemme pitkään ajaneet, ei haluttu muistaa. Puhu-
taan kauniisti omaishoitajista ja hoitajista yleensäkin ja arvostetaan heitä juhlapuheissa,
mutta hoitajamitoitus hoitokodeissa odottaa edelleen rahoitustaan, [Maria Guzenina: Se tu-
lee!] ja kotihoito on nyt unohtumassa, jos ajatellaan, että kotihoitoon liittyvät myös
omaishoitajat. Sopimushoitajia on Suomessa lähes 50 000 viime vuoden tilaston mukaan
— heidät on unohdettu. Tämä kotitalousvähennyksen heikennys on todella merkittävä hei-
kennys, ja on arvioitu, että se lisää myös harmaata taloutta, eli en oikein nyt tiedä, mikä hal-
lituksen linja on.

Perussuomalaisillahan on selkeä linja siinä mielessä, että me olisimme lisänneet henki-
löiden ostovoimaa 700 miljoonalla eurolla ja leikanneet näitä niistä maan ulkopuolisiin tu-
lonsiirtoihin menevistä asioista, joita me emme priorisoi.

Valitettavasti nyt aikani loppuu.

16.05 Jari Myllykoski vas: Arvoisa puhemies! Täytyy nyt kuitenkin vielä muistuttaa sii-
tä, vaikka haavat ovat syviä ja ikäviä, mitä kikyllä tähän maahan aikaan on saatu. Uskallan
tulkita, että tämänkin hetken työtaistelutilanne paljolti johtuu siitä, että niin sanotusti ve-
näläistä rulettia työmiehen ohimolla pelatessa pakotettiin palkansaajajärjestöt hyväksy-
mään kiky-sopimukset ja sitä kautta työtuntien ja vuosityöajan pidentäminen, josta myös
Teollisuusliitto teki vain määräaikaisen sopimuksen, ja nyt kun se ollaan purkamassa, niin
ollaan vielä vaatimassa lisää ja sen varjolla myös matalia palkankorotuksia, mitkä eivät
turvaa ostovoimaa.

Siltä osin voidaan ajatella niin, että veroluonteiset maksut ovat nyt osaltaan nostamassa
verotusta, mutta sitä ei nyt juuri tässä esityksessä ole mukana, vaan kyllä tällä esityksellä
ollaan alentamassa verotusta, ja jos nyt oikein olen asioita ymmärtänyt, niin VM:n laskel-
mien mukaan nimenomaan alennetaan. Mikä kohdistuu nimenomaisesti pieni- ja keskitu-
loisten ansioverotukseen, työn verotukseen, niin se linja on oikea. Tässä hallituksessa, joka
nyt alkaa uudelleen ja jonka hallitusohjelmassakin nämä hyvät esitykset ovat mukana ja
joka niitä edistää, suunta on oikea. Me olemme madaltamassa verotusta ja nimenomaan
sinne, missä sen vaikutus on keskeinen, eli pienitulosten osalta.

Tästä kikystä ja niin edelleen täytyy nyt muistuttaa vielä, että sillä kaudella valtiovarain-
ministerinä oli kansanedustaja Orpo, kun näitä asioita vietiin eteenpäin, ja tämäkään halli-
tus ei pysty kaikkia sukkia, jotka rikki kulutettiin edellisten hallitusten aikana, korjaamaan
ja parsimaan. Lankaa ei ole ollut vielä riittävästi kaiken korjaamiseen, mutta uskon, että
kun pääministeri Marin saa hallituksen oikein ryhdikkääseen työhön, niin jo seuraavissa
budjeteissa ja talousarvioissa voidaan nähdä, että tämä hallitus tulee viemään Suomea ja
sen työllisyyttä eteenpäin. [Leena Meri: Riippuu vaan, mihin suuntaan!]
5



Pöytäkirjan asiakohta PTK 79/2019 vp
16.08 Esko Kiviranta kesk: Arvoisa puhemies! Täällähän on tapana keskustella samat
asiat muutamia kertoja, ja tästäkin on jo puhuttu, mistä tänään on puhuttu. Tämän hallituk-
sen esityksen mukaan työn verotus ei kiristy. Muutokset, jotka siihen suuntaan käyvät, pe-
riytyvät kilpailukykysopimuksesta, meidän viennillemme ja taloudellemme erittäin tär-
keästä kilpailukykysopimuksesta, [Arto Satonen: Siinä kuuluu hallituksen linja!] jota ko-
koomus oli hyväksymässä ja jonka myös työmarkkinajärjestöt hyväksyivät. Ja nämä vai-
kutukset ulottuvat pitkälle, kun nyt edelleen ensi vuonnakin työttömyys- ja eläkevakuutus-
maksuja siirtyy työnantajalta työntekijälle ja sitten myöskin päättyy tämä sairausvakuutuk-
sen sairaanhoitomaksun määräaikainen alennus. Mutta kuten sanottu, niin tämän
hallituksen esitys ei kiristä työn verotusta.

Ja sitten näistä muista asioista voisi todeta, että onhan se tietysti vähän surullista, kun
oppositiolla ei kovin paljon ole moitittavaa. Noita liikennepolttoaineiden valmisteveroja-
han kutakuinkin kaikki hallitukset ovat korottaneet. Se on ainakin sillä tavalla käyttökel-
poinen verotusmuoto, että se jakaantuu varsin laajalle. Se ei kurita yhtä ryhmää, vaan se ja-
kaantuu laajalle. Nyt sitten koko vaalikauden aikana [Olli Immosen välihuuto] korotetaan
liikennepolttoaineiden valmisteveroa 6—7 senttiä per litra, ja siinä on jo arvonlisäverokin
mukana. Se ei neljän vuoden aikana vallan kauheasti ole.

Ja kerrataan nyt vielä, kun täällä kertauskursseilla ollaan, että kokoomushan nosti tätä
liikennepolttoaineiden valmisteveroa vuosina 2012, 2014, 2015 ja 2017. [Johannes Koski-
nen: Bingo!] Ja perussuomalaisetkin ehtivät jo mukaan vuonna 2017, olisitte ehkä ehtineet
pitemmällekin, mutta nyt olette tuossa vaiheessa.

Ja sitten kotitalousvähennyksestä: Se nyt ei ihan tavallista kansalaista koske tämä pieni
kotikotitalousvähennyksen muutos. Normaali keskimääräinen suomalainen — kuuluu hän
mihin tahansa ryhmään, on palkansaaja, eläkkeensaaja, yrittäjä — käyttää tätä kotitalous-
vähennystä hiukan toistatuhatta euroa vuodessa. Siitä tehtiin selvitys verojaostossa, että
kaikilla ryhmillä se on se hiukan toistatuhatta euroa vuodessa. Tämä pienennys kotitalous-
vähennykseen, aika marginaalinen pienennys, kyllä koskee pikemminkin aika hyväosaisia
ihmisiä.

16.11 Kimmo Kiljunen sd: Arvoisa puhemies! Valtiovarainvaliokunnan verojaoston pu-
heenjohtaja Viitanen täällä käytti erinomaisen painavan puheenvuoron. Hieman täydentäi-
sin siltä osin, että kun edustaja Laiho täällä syytti hallitusta siitä, että se ei kompensoi ve-
roluontoisten maksujen korotuksia ja kiristyksiä, hän käytti tätä termiä, ja täällä myöskin
edustaja Meri puhui samasta asiasta, että verotus kiristyy kautta linjan tai kokonaisuutena,
jos sitä arvioidaan, niin nyt tässä täytyy kyllä nojautua, arvoisat edustajat, valtiovarainmi-
nisteriön tekemiin laskelmiin, joiden mukaan Suomessa kotitalouksista 70 prosentin käy-
tettävissä olevat tulot kasvavat tämän budjettiesityksen pohjalta. Siis toistan: käytettävissä
olevat kokonaistulot kasvavat. Ja se, mikä tässä on vielä olennaista, arvoisa puhemies, on
se, että tämä 70 prosenttia kattaa erityisesti — kattaa erityisesti — pienituloisia ja keskitu-
loisia ihmisiä. Eli tässä on myöskin samanaikaisesti vahva solidaarisuuslinja hallituksen
veropolitiikassa, mikä on tässä tärkeä huomioida, ja haluaisin tätä alleviivata.

Tässä tuli keskustelussa myöskin esille se, että solidaarisuusvero [Leena Meri pyytää
vastauspuheenvuoroa] säilyi sellaisenaan, sitä ylläpidetään. Haluaisin, arvoisa puhemies,
muistuttaa edustajia siitä, että tässä solidaarisuusverossa on ongelma. Ei siinä, että meillä
on olemassa solidaarisuusvero, vaan yhdenvertaisuusperiaatteen mukaisesti on outoa, että
yli 65-vuotiaille tämä solidaarisuusvero on rakenteeltaan kireämpi kuin alle 65-vuotiaille.
6



Pöytäkirjan asiakohta PTK 79/2019 vp
Tässä kohdassa meillä on ongelma. On hyvä, että kaikki, joilla on hyvät tulot, osallistuvat
talkoisiin suomalaisessa yhteiskunnassa. Sitä tämä solidaarisuusvero sisällään pitää, mutta
on väärin, että tässä on ikäraja olemassa. Esimerkiksi edustaja Johannes Koskinen on just
tänään 65-vuotiaana siirtynyt — onnittelen häntä siitä — siihen ryhmään, jota periaattees-
sa tämä solidaarisuusvero iskee rajummin kuin muita. Hän myöskin samanaikaisesti tilas-
toissa siirtyy passiiviväestöön, ja huoltosuhde siltä osin heikkeni tilastollisesti, jos siitä
täällä käydään keskustelua. Haluan vain tämän muistuttaa tässä yhteydessä, [Naurua] näin
tarkkoja meidän tilastomme ovat. Siis huoltosuhde heikkenee edustaja Johannes Koskisen
kohdalla juuri tänä päivänä. [Aki Lindén: Hyvä Kimmo, että muistat meitä vanhempia!]

Toinen varapuhemies Juho Eerola: Arvoisat edustajat, monta nimeä mainittiin, mutta ei
mennä silti debattiin — osa niistä oli jopa onnitteluja.

16.13 Pia Kauma kok: Arvoisa puhemies! Edustaja Viitanen tuossa totesi, että verotus ei
kiristyisi, mutta sehän kiristyy. Veronmaksajain Keskusliiton mukaan keskituloiselle hen-
kilölle, joka on ansainnut noin 3 450 euroa kuukaudessa, jää 160 euroa vähemmän käteen
jatkossa.

Sitten toinen kysymys on tämä solidaarisuusvero, oikeastaan se tapa, millä siitä puhu-
taan. Edustaja Viitanen tuossa sanoi, että on hyvä, että nämä ihmiset, [Pia Viitanen: On se
hyvä!] jotka nyt maksavat tätä solidaarisuusveroa, osallistuvat myöskin valtion budjetin ra-
hoitukseen ja yhteisen kassan kasvattamiseen. Edustaja Viitanen, hehän jo osallistuvat
muutenkin progression kautta hyvin paljon enemmän kuin keskimääräinen suomalainen, ja
nyt sitten tämä parin prosentin veroprogression korotus vielä säilyy täällä.

Edustaja Kiljunen, nostitte hyvin esiin tuon epäkohdan, että eläkkeellä olevien vero —
raippavero siis — on epäoikeudenmukainen näitä eläkeläisiä kohtaan, [Kimmo Kiljunen:
Pitää paikkansa!] koska se kohtelee epäoikeudenmukaisesti paitsi sen veron määrän suh-
teen, niin myöskin sen suhteen, että sen alaraja on alempana. Se on epäkohta, joka pitäisi
korjata. [Kimmo Kiljunen: Se on pysyvä vero!]

Mutta sen lisäksi täällä on myöskin muita epäkohtia, kuten tämä kotitalousvähennyksen
määrän vähentäminen, joka varmasti tulee käymään monen eläkeläisen kukkarolle huonol-
la tavalla, ja käy myös työllisyyden päälle, koska sitten niitä palveluyritysten palveluksia ei
ole enää varaa ostaa, koska vähennystä ei enää pysty samassa määrin tekemään.

Arvoisa puhemies! Kun hallituksen suunnitelmissa ensi vuodelle on muutenkin aika vä-
häinen määrä näitä työllisyystoimia, niin odotettavissa on, että hallitus joutuu tekemään
vielä ensi vuoden aikana verotuksen kiristyksiä. Että niitä odotellessa sitten, ikävä kyllä,
joudumme tähän tyytymään.

16.15 Matias Marttinen kok: Arvoisa herra puhemies! On totta, että keskustelimme vii-
me viikolla, voi sanoa näin, varsin perusteellisesti tästä esityksestä muun muassa edusta-
jien Viitanen ja Kiljunen kanssa — kummankin Kiljusen kanssa — mutta en malta nyt olla
käyttämättä vielä puheenvuoroa, kun edelleen hallituspuolueiden kollegat antavat julki-
suuteen sellaista viestiä, joka ei minusta anna oikeaa kuvaa siitä tilanteesta, mitä Suomessa
tapahtuu ensi vuonna, kun tämä esitys on tullut voimaan. [Pia Viitanen: Aika moneen ker-
taan käyty läpi!] — Aivan totta, edustaja Viitanen, mutta käydään vielä kerran läpi, niin tu-
lee ainakin sitten eduskunnan pöytäkirjaan kirjattua. [Leena Meri: Oikeaa tietoa! — Pia
Viitasen välihuuto — Hälinää — Puhemies koputtaa]
7



Pöytäkirjan asiakohta PTK 79/2019 vp
Edustaja Viitanen, sanoitte, että tämä esitys keventää verotusta. Että tämä esitys keven-
tää palkansaajien verotusta. [Aki Lindén: Tuloverotusta!] Mitä se sellainen palkkaverotuk-
sen keventäminen on, joka tosiasiassa johtaa siihen, [Pia Viitanen pyytää vastauspuheen-
vuoroa] että tavallisten, ahkerien, työssäkäyvien ihmisten palkkaverotus kiristyy ensi
vuonna? [Pia Viitanen: Lomarahoja leikattiin kokoomuksen toimesta! — Arto Satonen:
”Kokoomuksen toimesta!”] Jos te, edustaja Viitanen, luette — kuten varmasti olette luke-
nut moneen kertaan verojaoston puheenjohtajana — tämän VaV:n mietinnön, niin siinä to-
detaan, että työn verotus kiristyy esityksen mukaan kokonaisuutena katsottuna noin alle
14 300 euroa sekä yli 24 000 euroa vuodessa ansaitsevilla. [Pia Viitanen: Siinä lukee myös,
mistä se johtuu!] Näin siis tulee tapahtumaan. Veronmaksajain Keskusliiton arvion mu-
kaan keskituloisen, noin 3 500 euroa kuussa ansaitsevan palkansaajan verotus kiristyy noin
4,4 prosenttiyksikköä ensi vuonna. [Kimmo Kiljusen vastauspuheenvuoropyyntö] Kahden
keskituloisen aikuisen perheessä tämä tarkoittaa reilun 300 euron menetystä vuosittain.

Täällä hallituspuolueiden kollegat pakenevat edelleen tämän kilpailukykysopimuksen
taakse, mutta kyllähän teillä on, arvoisat hallituspuolueet, hyvät kollegat, ollut kaikki kei-
not, kaikki työkalut käsissä sen eteen, että kun te olette valmistelleet ensi vuoden budjet-
tiehdotusta, niin — kuten totesin jo viime viikolla — on aivan normaalia, että siinä yhtey-
dessä arvioidaan myös veroluontoisten maksujen muutokset. Näin tehtiin myös silloin, kun
kilpailukykysopimuksen myötä näitä sivukuluja siirrettiin palkansaajille. Silloin hyvä Si-
pilän hallitus huolehti siitä, että jokainen isä ja äiti, jokainen työssäkäyvä, ahkera suoma-
lainen saa käteensä enemmän kuin mitä aikaisemmin oli saanut. Silloin nämä sivukulujen
kasvut kompensoitiin. [Pia Viitanen: Silloin leikkasitte perusturvaa!] — Kuunnelkaa nyt,
edustaja Viitanen, niin saadaan tämä asia käytyä läpi. — 1,4 miljardilla eurolla kevennet-
tiin työn verotusta, jolloin huolehdittiin ensinnäkin siitä, että nämä sivukulujen siirrot saa-
tiin kompensoitua, ja toisaalta huolehdittiin myös siitä, että se tavallinen palkansaaja, siis
tavallinen sairaanhoitaja, opettaja, insinööri, lähihoitaja, sai palkastaan käteen enemmän
kuin mitä sai aikaisemmin. Nyt tämä esitys johtaa tosiasiassa siihen, että kun tämä ihminen
tulee kotiin, ottaa palkkanauhan ja näkee, mitä hän saa käteen, niin se on vähemmän kuin
mitä se on tänä vuonna. Täällä on kerrottu hyvin seikkaperäisesti, mistä tämä johtuu, ja
tämä fakta ei muutu mihinkään, vaikkakin täällä hallituspuolueiden kollegat toteavat, että
sinänsä kyllä oikein tämä hallitus ohjaa veronkevennystä pieni- ja keskituloisille, mutta
kun taas samaan aikaan nämä palkansaajien sivukulut kasvavat enemmän kuin mitä sinne
veronkevennyksiä ohjataan, se johtaa siihen, että tosiasiassa verotus kiristyy. Te edelleen
ohitatte nämä tosiasiat, mitä tässä on.

Kun edustaja Kiviranta viittasi äsken siihen, että myös edelliset hallitukset ovat korotta-
neet polttoaineverotusta, [Kimmo Kiljunen: Viisas lista!] niin tämä on tietysti totta, mutta
ero tämän hallituksen ja esimerkiksi Sipilän hallituksen välillä on se, että Sipilän hallitus
keventämällä voimakkaasti tavallisten suomalaisten maksamaa palkkaveroa huolehti kui-
tenkin siitä, että ostovoima kehittyi hyvin ja käteen jäi joka tapauksessa enemmän. Nyt ti-
lanne on se, että Suomen kokonaisveroaste kiristyy, siis kiristyy ensi vuonna verrattuna
taas tähän vuoteen. Tavallisten ihmisten verotus kiristyy, palkasta jää vähemmän käteen.

Arvoisa puhemies! Tämä ei ole kyllä oikea suunta, mutta joka tapauksessa toivomme,
että tämä kokoomuksen vaihtoehto tulisi hyväksyttyä. Miljardilla eurolla voitaisiin keven-
tää tavallisten palkansaajien verotusta ja huolehtia siitä, että kaikilla tulotasoilla, oli kyse
sitten lyhyestä työstä tai pitempiaikaisesta työstä, työnteko kannattaisi, koska vain työnte-
olla tämä maa menestyy. [Vastauspuheenvuoropyyntöjä]
8



Pöytäkirjan asiakohta PTK 79/2019 vp
Toinen varapuhemies Juho Eerola: Annan yhden vastauspuheenvuoron. Laajempaan
debattiin emme mene, vaan jatketaan puhujalistaan. — Yksi vastauspuheenvuoro, edusta-
ja Viitanen.

16.21 Pia Viitanen sd (vastauspuheenvuoro): Arvoisa puhemies! Luulin, että ei tarvitsisi
montaa tuntia toistaa tätä samaa, mitä jo ykköskäsittelyssä viime viikolla, ja tänään olen
sen jo kerran sanonut. Eli tämä hallituksen esitys keventää verotusta, ja siitä noususta, min-
kä valiokuntakin on todennut — se löytyy kyllä täältä — valiokunta toteaa, että se taas joh-
tuu niistä lainsäädäntömuutoksista, mitä tehtiin veroluonteisiin maksuihin. [Sheikki Laak-
son välihuuto] Eli tämä tulee sieltä.

Ja arvoisat opposition edustajat, arvoisa kokoomus, kyllä se ahkera sairaanhoitaja ihan
varmasti muistaa, mitä se kokoomuksen politiikka oli. Se oli sitä, että pakkolakien uhalla
tehtiin kilpailukykysopimus, jonka myötä lomarahat leikattiin. Tästä aika moni lapsiperhe
kyllä ikävän kesäyllätyksen sai [Arto Satonen: Kuka ehdotti sitä lomarahaleikkausta?] ko-
koomuksen politiikan seurauksena. Samoin edellinen hallitus aika julmasti leikkasi pieni-
tuloisilta ihmisiltä perusturvaa, [Puhemies koputtaa] eläkkeitä jäädytettiin, ei kovin hyvää
politiikkaa tehnyt.

Toinen varapuhemies Juho Eerola: Takaisin puhujalistaan.

16.22 Toimi Kankaanniemi ps: Arvoisa herra puhemies! Täällä valtiovarainvaliokun-
nan mietinnössä, joka on tehty edustaja Viitasen johdolla verojaostossa, selkeästi sano-
taan, että ”työn verotus kiristyy esityksen mukaan kokonaisuutena katsottuna noin alle
14 300 sekä yli 24 000 euroa vuodessa ansaitsevilla”. [Perussuomalaisten ryhmästä: Onko
näin? — Leena Meri: Onko siellä virhe, Viitanen?] Tämä on aivan yksiselitteinen teksti.
Me tiedämme, että meidän palkastamme otetaan verot ja veroluonteiset maksut, ja käteen
jää sitten loppu. Se on oleellista: sillä ostamme kaikki ne tarpeet, mitä tarvitsemme, muun
muassa sen entistä kalliimman polttoaineen, kun te nostatte polttoaineverotusta. [Pia Vii-
tanen: Niin kuin perussuomalaiset teki viime kaudella!] Tämä on hyvin yksinkertainen ja
selkeä asia.

Polttoaineveron korotuksen lisäksi sitten esimerkiksi teille, edustaja Viitanen, tulee
eteen se, että Tampere joutui teidän kuntapolitiikkanne takia, eli sen, että hallitus ei kunta-
taloudesta kanna huolta, nostamaan puoli prosenttiyksikköä kuntaveroa, [Pia Viitanen: Oi-
joi! — Arto Satonen: Näin on!] ja se on suoraan pois myös siitä palkasta.

Kun nämä lasketaan yhteen, on aivan yksiselitteisen selvä asia, että 70 prosenttia pal-
kansaajista, eläkeläisistä puhumattakaan, ei saa käteen niin paljoa kuin tänä vuonna on saa-
nut, eli te kiristätte tavallisen palkansaajan verotusta. Se, mille momentille tai mihin ne ra-
hat menevät, on toisarvoinen asia. Osa menee tietysti sosiaalirahastoihin ja niin edelleen,
mutta käteenjäävällä rahalla jokainen ostaa leivän ja asumiskustannukset ja muut, joita
kaikkia te ilmastopolitiikkannekin takia vielä kiristätte jo ensi vuonna ja tulevina vuosina.

Perussuomalaisten vastalauseessa, joka siis käsiteltiin toki jo ensimmäisessä käsittelys-
sä viime viikolla, on nostettu esille myös ne räikeät epäkohdat, joista sosiaalidemokraatit ja
nykyisen hallituksen puolueet vielä vuosi sitten puhuivat voimakkaasti. Kotitalousvähen-
nystä te heikennätte, lapsiperheitten asemaa me haluamme parantaa mutta te heikennätte
itse asiassa, ja ennen kaikkea eläkeläiset eivät vieläkään pääse teidän lupauksistanne huo-
9



Pöytäkirjan asiakohta PTK 79/2019 vp
limatta nykyistä parempaan asemaan eli tasa-arvoiseen asemaan palkansaajien kanssa.
[Olli Immonen: Kyyti on kylmää!]

16.25 Arto Satonen kok: Arvoisa puhemies! Kun en päässyt osallistumaan tuohon en-
simmäiseen keskusteluun ollessani sairaana, niin ihan kanssa muutama ajatus. Tässä edus-
taja Marttinen jo erinomaisesti kuvasi sitä, miten tämä verotus menee. Myöskin edustaja
Kankaanniemi piti erinomaisen puheenvuoron. Mutta muutama ajatus siitä, mitä tämän
keskustelun aikana on noussut esille:

Jos ensinnäkin katsotaan tätä Suomen talouden tilannetta, mihin tämä verotus nimen-
omaan liittyy, niin me olemme erittäin huonossa tilanteessa. Kuntatalouden tilanne on huo-
noin vuoden 1997 jälkeen, jolloin nämä nykyiset mittarit on tehty.

Sairaanhoitopiirien tilanne on erittäin huono. Esimerkiksi Pirkanmaan sairaanhoitopiiri
teki eilen — pitkälti muuten Tampereen demarien vaikutuksesta — yli 20 miljoonaa euroa
alijäämäisen budjetin. Ja valtion budjetti on alijäämäinen. [Perussuomalaisten ryhmästä:
Ohhoh! — Puhemies koputtaa] Meillä taitaa olla sama suunta: kaikki ovat pakkasella. Eikä
mitenkään edes ole nähtävissä, että tämä tilanne lähtisi tästä oikenemaan. Ei ole tehty mi-
tään työllisyystoimia, joilla olisi pystytty asioita edistämään. Ei ole tehty mitään muita ta-
loutta tasapainottavia toimenpiteitä. Eli nämä kaikki kysymykset ovat sellaisia, että tämä
alkaa olla oikeasti huolestuttava tilanne. Esimerkiksi tämä Pirkanmaan sairaanhoitopiirin
tilanne on sellainen, että johto on ilmoittanut, että 500 henkilötyövuotta pitää vähentää, jot-
ta päästään budjetissa tasapainoon. Mitä se tarkoittaa siinä, koska ihmiset pääsevät hoi-
toon, kuinka hyvin se onnistuu?

Arvoisa puhemies! Sitten kun katsotaan, mitä muuta tässä taloudessa tapahtuu, niin tä-
nään on satatuhatta ihmistä lakossa. Me olemme sellaisessa tilanteessa, että tämän jo kuo-
patun Rinteen hallituksen aikana on menetetty, ja montaa viikkoa ei tarvitse Marinin hal-
lituksen jatkaa, kun työpäiviä on menetetty jo enemmän kuin menetettiin koko Sipilän hal-
lituksen aikana.

Nämä ovat todella vakavia kysymyksiä. Joka päivä meillä talouden tilanne heikkenee, ja
tähän ei ole löytymässä mitään vastausta. Hallitus päättää jatkaa entisellä ohjelmallaan,
jossa ei ole näihin kysymyksiin vastauksia.

Arvoisa puhemies! Täällä erityisesti edustaja Myllykoski viittasi vielä tähän kilpailuky-
kysopimukseen, ja haluan siitä muutaman sanan sanoa. On ehkä hyvä kysyä, minkä takia
siihen tilanteeseen silloin ajauduttiin. Siihen tilanteeseen ajauduttiin silloin, koska Suo-
men talouden kilpailukykyä piti parantaa, ja sen seurauksena syntyi 140 000 työpaikkaa tä-
hän maahan viime vaalikaudella ja julkisen talouden tila parani kaikilla tasoilla. Se parani
valtiolla, se parani kunnalla, se parani kaikissa tilanteissa, ja siinä oli aivan olennaisena
osana tämä kilpailukykysopimus. Täällä muun muassa edustaja Viitanen on syyttänyt ko-
koomusta tästä lomarahojen leikkauksesta. Eihän se asia lainkaan näin ollut, [Kimmo Kil-
junen: Eikö? — Pia Viitasen välihuuto] vaan se asia oli kyllä niin, että siinä tilanteessa, jos-
sa oltiin, haluttiin, että suomalaisen työn kilpailukykyä parannetaan, jotta selvitään. Ja on
totta, että siinä käytiin erilaista pakkolakikeskustelua. Se on aivan tosiasia. Mutta ne esi-
tykset, jotka johtivat siihen lopulliseen kikyyn, tulivat kyllä ay-liikkeen puolelta itseltään,
[Anneli Kiljunen: Pakkolain myötä!] muun muassa se kohta, että siirrettiin työnantajalta
työntekijän maksettavaksi työn sivukuluja, jotka sitten valtio kompensoi verotusta keven-
tämällä — tämä yhtälö, tämä esitys tuli nimenomaan SAK:n omalta suunnalta. Sen takia on
kyllä aika mielenkiintoista, että nyt tätä uutta hallitusta ei enää sidokaan tämä veronkeven-
10



Pöytäkirjan asiakohta PTK 79/2019 vp
nyksen puoli vaan se on unohdettu tässä. Silloin nimenomaan lähdettiin siitä, että työaikaa
kyllä pidennettiin, mutta ei haluttu kenenkään palkansaajan, riippumatta siitä, mitkä hänen
tulonsa ovat, tuloa pienentää, ei kuukausituloa eikä käteenjäävää tuloa. Tämä oli se keskei-
nen argumentti, koska haluttiin huolehtia myös kansalaisten ostovoimasta ja sitä kautta si-
sämarkkinoiden toimivuudesta. Tätäkin taustaa vasten tuntuu todella erikoiselta, että tämä
hallitus ei tätä niin sanottua kompensaatiota tee.

Arvoisa puhemies! Olen erityisen huolissani siitä — kun lähdin tästä julkisen talouden
tilanteesta liikkeelle, joka on siis erittäin huono sekä valtiolla, sairaanhoitopiireissä että
kunnissa — mitä tulee tapahtumaan ensi kevään aikana. Me olemme kuulleet niitä puheen-
vuoroja jo työmarkkinapuolelta, että kunta-alalla täytyy tehdä merkittävämmät palkanko-
rotukset kuin vientialoilla, vaikkei edes vielä tiedetä, mitkä ne vientialojen kustannukset
ovat. Minulle sopii oikein hyvin se, että sairaanhoitajien, opettajien, lähihoitajien, kirjas-
tonhoitajien, poliisien palkkoja tullaan parantamaan, mutta mistä hallitus aikoo ottaa ne ra-
hat? Vai onko niin, että te edelleen kurjistatte kuntataloutta ja sairaanhoitopiirien taloutta,
jolloin edessä ovat vain irtisanomiset, lomautukset ja kansalaisten palveluiden heikentymi-
nen? Tämäkö on se tie, joka siellä on vastassa, vai aiotteko te oikeasti tehdä jotain, esimer-
kiksi työllisyyden eteen ja talouskasvun eteen, jotta meillä olisi varaa siihen, että nämä pal-
velut voidaan turvata ja myöskin työntekijöiden ostovoima voidaan aidosti turvata, eikä
kaikkea lasketa vain velkaantumisen päälle, joka tällä hetkellä nousee täysin hallitsemat-
tomasti? [Aki Lindén: Ei se nyt hallitsemattomasti nouse!]

16.31 Heikki Autto kok: Arvoisa puhemies! Edustaja Satonen tuntee asian erittäin tark-
kaan ja muistaa myös nuo vaiheet, joilla Sipilän hallituksen aikaan maahan saatiin synny-
tettyä pitkästi toistasataatuhatta uutta työpaikkaa ja samalla kohennettua suomalaisten os-
tovoimaa.

Ihmettelenkin hallituksen edustajien puhetta siitä, etteikö tämä esitys kiristäisi ihmisten
verotusta. Täällä mietinnössäkinhän lukee, ja haluaisin tätä vielä siteerata. Tätä ovat muut-
kin edustajat tuoneet esille, mutta kun kerran valiokunta omassa mietinnössään näin sa-
noo, että ”kun otetaan huomioon ansiotason nousu sekä palkansaajan veroluonteisten mak-
sujen muutokset, työn verotus kiristyy esityksen mukaan kokonaisuutena katsottuna noin
alle 14 300 sekä yli 24 000 euroa vuodessa ansaitsevilla”, niin näinhän se on, että verotus
kiristyy, jos valiokuntakin mietinnössään tämän toteaa. [Pia Viitanen: Luetteko koko teks-
tin?] Ja ostovoimallahan tässä nimenomaan on merkitystä. Eivät hallituksen hyvät aiko-
mukset täytä ihmisten jääkaappeja. Ei hallituksen hyvillä aikomuksilla täytetä auton tank-
kia polttoainepumpulla. Kyllä hallituksen täytyy tehdä politiikkaa, joka johtaa siihen, että
ihmisten ostovoima paranee, ja tässä mielessä ne toimet, joita vaikkapa Sipilän hallituksen
aikana tehtiin, joilla 1,4 miljardia euroa ansiotuloverotusta kevennettiin, olivat juuri niitä
oikeansuuntaisia toimia.

Kun edustaja Kiviranta täällä puolusteli näitä massiivisia polttoaineverojen korotuksia,
niin tämä hallitus kiristää kaikkia veroja. Ansiotulojen verotus kiristyy, ja myös välillisten
verojen vaikutus heikentää erityisesti pääkaupunkiseudun ulkopuolella elävien ihmisten
elämää. Kun polttoaineet vaikuttavat kuljetuskustannuksiin, ne vaikuttavat elämisen kus-
tannuksiin erittäin vahvasti.

Elikkä tässä mielessä hallituksen veropolitiikka on valitettavasti kyllä sellaista, että sitä
ei voi tukea.
11



Pöytäkirjan asiakohta PTK 79/2019 vp
16.33 Pia Viitanen sd: Arvoisa puhemies! Muistanpa nyt sitten viime hallituskauden:
Siellähän se ei mikään ongelma tuntunut kokoomukselle eikä perussuomalaisille olevan,
että hallitusohjelmaa myöten ja ensitöikseen se hallitus nosti bensaveroa. Ei silloin kuulu-
nut tätä huolta bensapumpusta eikä muusta, että tämä on siinä mielessä aika mielenkiin-
toista, että silloin ilman huolen häivääkään tehtiin näitä. [Heikki Auton välihuuto] Onneksi
muuten tämä hallitus ei nyt tee sitä veropolitiikkaa, mitä kokoomus vielä vaaliohjelmas-
saan esitti, että kaikkien lämmityspolttoaineiden lisäksi vieläpä kotitalouksien sähköveroa
oltaisiin nostettu, niin kuin kokoomus olisi ennen vaaleja halunnut. Eli tässä suhteessa tie-
tenkin jotain parempaa kokoomuksenkin politiikan suhteen on.

Sitten, puhemies, toinen asia. Kun tässä kovasti maalattiin, että ihmisten ostovoima nyt
kurjistuu ja muuta, niin ainakin viime kaudella kokoomus uskoi hyvin vahvasti valtiova-
rainministeriön laskelmiin. Eikö näin? Ja nyt nämä ihan täsmälleen saman ministeriön las-
kelmat osoittavat, että kaikkinensa nämä hallituksen ratkaisut parantavat 70 prosentilla ko-
titalouksista sitä rahaa, mikä on käytettävissä elämiseen. Ihan se sama valtiovarainminis-
teriö on näin laskenut, mutta nyt kokoomus ei sitä tunnu millään uskovan, jos kokoomuk-
sen puheita kuuntelee.

Puhemies! Täällä puhuttiin myös tästä eläkeläisten asiasta ja oltiin kovasti huolissaan.
Minä olen iloinen siitä, että tällä kaudella tullaan maksamaan eläkeindeksit. Viime kaudel-
lahan neljänä vuotena ne leikattiin. Eläkkeitä leikattiin neljänä vuotena. Hallitusohjelmas-
sakin jo näin kirjattiin, sen hyväksyivät niin kokoomus kuin perussuomalaisetkin. Ja ensi-
töikseenhän ensimmäisen vuoden veroratkaisuissa silloinen hallitus teki veroeroa lisää
eläkkeensaajien ja palkansaajien välille keventämällä työtulovähennystä, helpottamalla si-
tä, mutta jättämällä eläketulovähennyksen helpotukset tekemättä. Se veroero oli anteeksi-
antamaton, kun te olitte juuri ennen vaaleja silloin puhuneet, että pitää olla tasapuolista
kohtelua. Eli silloinhan me lasketutimme, ja niin kävi, että eläkkeensaajille jäi miinus-
merkki kaiken kaikkiaan rahapussiin. Nyt käy toisinpäin.

Mutta, puhemies, tässä nyt muutama vastaus täällä käytyihin keskusteluihin. Ja sanonpa
nyt vielä kerran, että kannattaa, kun siteerataan näitä mietintöjä, lukea se ihan kokonaan.
En nyt viittaa kolmatta kertaa tässä istunnossa siihen, kenen säätämät olivat nämä vero-
luonteisten maksujen nostot, mitä nyt on. Mutta tässä hallituksen esityksessä, mistä nyt pu-
humme, verotusta kevennetään 200 miljoonalla siten, että se kohdistuu erityisesti pienitu-
loiseen palkansaajaan, eläkkeensaajaan ja etuuksien saajiin.

16.36 Matti Semi vas: Arvoisa puhemies! Puhuttaessa tästä verotuksesta ja tästä lakiesi-
tyksestä: kyllähän tässä käy niin, että pieni- ja keskituloiset saavat verohelpotusta ja hei-
dän ansiotulonsa paranevat.

Mitä tulee tähän kotitalousvähennykseen, niin kyllähän se käytännössä on ollut niin, että
he, joilla on varaa tehdä niitä remontteja, teettävät niitä kotitalousvähennyksen piirissä ole-
via remontteja sitten urakoitsijalla, ja he, joilla ei ole varaa, keräävät sakkia kasaan ja te-
kevät talkoilla niitä hommia, ostavat ne tarpeet ja tekevät ne itse, ja he eivät hyödy siitä ko-
titalousvähennyksestä mitään. Tämä on semmoinen hyvätuloisten veronkevennysmalli.

Vuosien 2015 ja 2019 ratkaisut: Kun mietitään, mitä siellä tapahtui ihmisten ostovoi-
malle, niin kyllähän se oli niin, että kaikkein pienituloisimpien — eläkeläisten, työttömien
ja näitten — ostovoimaa leikattiin tuntuvasti jäädyttämällä sosiaalietuuksien ja eläkkeitten
indeksikorotukset, ja sitä kautta ostovoima heikkeni. Nyt tämä hallitus on parantamassa
näitten pienituloisten asemaa sillä tavalla, että heille tulee nettomääräisiä korotuksia eläk-
12



Pöytäkirjan asiakohta PTK 79/2019 vp
keisiin ja muihin semmoisiin sosiaalietuuksiin. Ja kyllähän se näin on, [Toimi Kankaannie-
mi: Se vielä puuttuisi, jos ei tulisi!] että pienituloiset käyttävät sen koko rahan kulutuk-
seen, mikä edesauttaa myös työllisyyttä ja palvelualojen työpaikkojen syntymistä.

Ja kun vielä sitä kiky-sopimusta ja sen aikaansaamista mietitään taaksepäin ja muiste-
taan se tosiasia, niin kyllähän siinä — kun muistetaan ne hallituspuolueet, mitkä sen ajoi-
vat väkisin läpi — oli ammattiyhdistysliike täysin koleran ja ruton välillä valitsemassa, että
kumman suuremman taudin ottaa siitä itselleen. Vasemmistoliitto oli ainut puolue, joka
vastusti täydellisesti sitä kiky-sopimusta, ja kyllä me näemme, että nyt kun sitä sopimusta
ollaan purkamassa, [Arto Satonen: Se pitää paikkansa!] niin siitä joutuu tiettyjä maksuja
maksamaan. Jotta yhteiskuntarauha säilyisi, niin kyllä toivon, että työmarkkinat sopivat
nämä asiat ihan hyvässä työjärjestyksessä.

Mutta kaiken kaikkiaan tämä lakiesitys ja nämä esitykset, mitä nyt tämä hallitus on te-
kemässä, tuottaa sitä hyvää nimenomaan pieni- ja keskituloisille, jotka pärjäävät tässä yh-
teiskunnassa paremmin ja käyttävät rahaa sitten kulutukseen, koska kulutus tuottaa niitä
työpaikkoja.

16.39 Aki Lindén sd: Arvoisa puhemies! Niin kuin täällä on todettu, tämä keskustelu käy-
tiin viime viikolla, yhteensä kai yli 40 puheenvuoroa. Mutta kun tätä nyt uudelleen käy-
dään, niin haluan mainita tässä muutaman faktan. En tosin väitä, että kukaan muukaan tääl-
lä olisi sanonut muuta kuin faktoja, mutta kun faktoja on niin kovin paljon — niitä voi yh-
distellä kovin monella tavalla.

Otan ensiksi tämän kuntatalouden. On totta, kuten edustaja Satonen totesi, että kuntata-
lous on suurissa vaikeuksissa. Se johtuu tietenkin siitä, että kuntien menot, erityisesti sosi-
aali- ja terveydenhuollon menot, ovat kasvaneet voimakkaammin kuin kuntien tulot, [Arto
Satonen: Kyllä, juuri näin on!] mutta siitä tuskin nyt voidaan syyttää edellistä eli Rinteen
hallitusta, saatikka sitten tänään nimettyä Marinin hallitusta. Sen sijaan, kun katsotte täällä
tänään asiaa 24, missä käsitellään kuntien peruspalvelujen valtionosuutta, ja sieltä hallin-
tovaliokunnan yksimielistä lausuntoa, jossa erinomaisen hyvin kuvataan siinä alkusivuilla
koko tätä peruspalvelujen valtionosuusjärjestelmää, niin itse asiassa valtion budjetti vah-
vistaa lisää kuntien peruspalvelujen valtionosuutta. Mutta niin kuin totesin, siitä huolimat-
ta kuntataloudessa on ne vaikeudet, jotka täällä on todettu.

No sitten, kun täällä edustaja Marttinen — joka oli hyvin aktiivinen myös viime viikolla
tässä keskustelussa, taisi käyttää kuusi puheenvuoroa silloin — sanoo, että kokonaisve-
roaste nousee: Minulla on tässä, niin kuin aika monella, pöydällä tämä budjettikirja, ja kat-
sokaapa yleisperustelut sivulta Y 16. Siellä vuonna 2017 kokonaisveroaste oli 43,0 pro-
senttia, seuraavana vuonna 42,3 prosenttia ja ensi vuonna 42,2 prosenttia. Siis kokonaisve-
roaste ei nouse budjettikirjan yleisperustelujen mukaan.

Kolmas asia oli se, että kun täällä sanotaan, että tuloverot kiristyvät, niin sehän käsitel-
tiin jo viime viikolla perusteellisesti, että tuloverotaulukkojen inflaatiotarkistuksen myötä
tuloveroasteikko ei kiristy, mutta yhdessä veroluonteisten muiden maksujen kanssa, eli so-
siaaliturvamaksujen kanssa, siinä tapahtuu sitä, mitä tässä nyt on paljon keskusteltu: osalla
kiristyy, osalla ei.

No, lakoistakin tässä on ehditty jo syyttää nykyistä, taikka edellistä, hallitusta. Se tuskin
on niihin syypää. Eivätköhän ne syyt ole siellä kovin matalissa palkankorotuksissa viime
vuosilta.
13



Pöytäkirjan asiakohta PTK 79/2019 vp
Sitten kun edustaja Satonen totesi, että valtio velkaantuu nyt holtittomasti, niin katsoin,
että niiden kahdeksan vuoden aikana, jotka kokoomus oli hallituksessa, joista neljä vuotta
oli hallituksessa keskusta ja neljä vuotta oli sosiaalidemokraatit, niiden kahdeksan vuoden
aikana valtionvelka kasvoi 80 miljardista 105 miljardiin, niin silloinhan se vasta on holtit-
tomasti kasvanut. [Pia Viitanen: Kokoomuksen velkakello!]

16.42 Kimmo Kiljunen sd: Arvoisa puhemies! Aavistuksen verran kommenttipuheen-
vuoronomaisesti, kun tässä ei debattia ole sallittu, käytän tämän puheenvuoroni. Edustaja
Satosella oli erittäin painava puheenvuoro. Jotensakin siinä paino oli kuitenkin a) Tampe-
reen kunnallispolitiikassa ja Tampereen budjetissa, [Arto Satonen: Sieltä tulee Suomen
pääministerikin!] ja b) hän totesi sillä tavalla, että ohimennen täällä puhuttiin pakkolaeista
viime vaalikaudella, mutta sitten ammattiyhdistysliikkeet tekivät tämän painavan ehdotuk-
sen tästä kiky-sopimuksesta. Näinkö se meni? Minä en ollut täällä edellisellä kaudella pai-
kalla, mutta kun edustaja Satonen näin vakuuttaa, niin ilmeisesti se oli vain semmoista ohi-
menevää käytäväkeskustelua, mikä näistä pakkolaeista käytiin, ja sitten tapahtui jotakin
muuta.

Edustaja Autto täällä puhui sitä, että ostovoima on se, joka ratkaisee, koska ostovoimal-
la täytetään jääkaapit ja myöskin bensatankit — niin hän tässä sanoi. Viittaan tässä edus-
taja Lindénin äsken käyttämään puheenvuoroon, jossa me toteamme ensinnäkin sen, että
bruttoveroaste siis laskee tämän budjettiesityksen pohjalta, ja toiseksi, minä tietysti toistan
tämän asian, mutta se on ilmeisesti pakko vain toistaa: valtiovarainministeriön arvion mu-
kaan tavallisilta, ahkerilta, työssäkäyviltä ja lapsiaan rakastavilta suomalaisilta 70 prosen-
tilla käytettävissä olevat tulot kasvavat. — He ovat myöskin siis lapsia rakastavia. Halusin
täydentää tätä Marttisen listaa, että saadaan näitä kauniita epiteettejä tähän mukaan, jotta
tuntuu painavammalta tämä puheenvuoro.

Haluan muistuttaa tässä erityisesti siitä, mikä tässä on nyt ollut esillä: Tämä koskee
myöskin eläkkeensaajia. Tämä koskee myöskin eläkkeensaajia. Viimeisen neljännesvuo-
sisadan aikana olemme eläneet tilanteessa, että eläkkeensaajat ovat olleet se tulonsaajaryh-
mä, jolta on heikennetty etuuksia kaikkein eniten itse asiassa koko Suomen historian aika-
na. Se on pitkä lista, enkä rupea, arvoisa puhemies, tässä sitä listaa käymään läpi. Nyt meil-
lä on ensimmäisen kerran hallitusohjelma, joka selkeästi, ohjelmallisesti kohentaa ikäih-
misten elämäntilannetta Suomessa, mukaan lukien eläketurva. Tämä on nyt syytä tässä re-
kisteröidä ja huomioida, että tässä on iso asia. Siellä on epäilemättä uudistusvaatimuksia
paljonkin. Yksi on muun muassa tämä taitettu indeksi, joka on tietenkin jossain vaiheessa
kumottava, koska ei ole järkevää, että on joku tulonsaajaryhmä, jonka elintaso lakisäätei-
sesti laskee, mutta se ei ole, arvoisa puhemies, nyt tämän debatin aihe, mutta haluan koros-
taa, että eläkkeensaajien tilanne kokonaisuutena kohenee Suomessa vahvasti. Minä toi-
von, että oppositionkin edustajat kiittävät hallitusta tästä.

16.44 Toimi Kankaanniemi ps: Arvoisa herra puhemies! En malta olla edustaja Viitasel-
le vielä kertaamatta sitä, mitä tapahtui teidän ollessanne edellisen kerran hallituksessa
2011—2015. Silloin valtionvelka kasvoi 80 miljardista 100 miljardiin, kuntien velka
10:stä 17 miljardiin. Valtion kassaa te tyhjensitte noin 8 miljardilla. Myitte valtion omai-
suutta yli 3 miljardilla, muun muassa Carunan, ja sähkönostajat tietävät, mitä siitä seurasi.
Kunnat olivat ahdingossa. Tuli valtava määrä yt-neuvotteluja ja kuntapakkoliitoksia. Täl-
laiseen tilanteeseen ajauduttiin teidän hallituskaudellanne, ja mikä pahinta, tuli 100 000
14



Pöytäkirjan asiakohta PTK 79/2019 vp
uutta työtöntä. Siinä tilanteessa oltiin keväällä 2015. Silloin oli pakko tehdä suunnanmuu-
tos. [Pia Viitanen: Silloin oli pakko bensaveroa nostaa!] — Silloin oli pakko nostaa vähän
bensaveroakin, kun oltiin kriisin partaalla. Nyt ei olisi kyllä, mutta te haluatte harrastaa sel-
laista ilmastopolitiikkaa, joka rankaisee maaseudun vähävaraista väkeä kaikkein raskaim-
min, ja sitä me emme hyväksy, mutta se on seuraavan kohdan asiana.

Arvoisa puhemies! Viime kaudella tuli kuitenkin 140 000 työpaikkaa, ja muistelen, että
edesmennyt edustaja Outi Ojala oli sitä mieltä, että työ on parasta sosiaaliturvaa, ja olen sa-
maa mieltä. No, tietysti me jouduimme potkituksi pois hallituksesta, mutta olimme teke-
mässä näitä päätöksiä, joitten ansiosta tämä 140 000 työpaikkaa tuli suurelta osin. [Pia Vii-
tanen: Leikkaamassa!]

Arvoisa puhemies! Edustaja Lindén luki vähän valikoiden tätä budjettikirjaa. Kun otatte
auki sivun Y 16 ja siellä tämän alaosassa olevan taulukon, niin täällä todellakin, jos vertaa
vuoden 2018 lukua ”Verot ja sosiaaliturvamaksut” eli veroaste tältä osin, se oli 42,3 vuon-
na 2018, mutta tänä vuonna 41,9 ja ensi vuonna 42,2, eli tästä vuodesta ensi vuoteen nou-
see 0,3 prosenttiyksikköä. Tämäkin on fakta, tästä kirjasta löytyvä fakta. [Aki Lindénin vä-
lihuuto]

Arvoisa puhemies, vielä kolmas asia: jos meillä olisi tässä pöydässä työllisyystoimenpi-
teitä konkreettisesti, niin voitaisiin ymmärtää, että te kiristätte tavallisen palkansaajan ve-
rotusta niin kuin tuossa lukee, [Kimmo Kiljunen: Se on asiakohta eteenpäin, työllisyystoi-
mi!] mutta kun ensimmäistäkään työllisyystoimenpidettä ei hallitus ole tänne vielä saanut
aikaiseksi, tämä edesmennyt hallitus, niin olemme vakavassa tilanteessa siinä mielessä.
Edustaja Satosen puheet [Puhemies koputtaa] ovat hyvinkin varteenotettavia, vaikka ko-
koomuksen linja muutoin on kyllä aika lailla harhassa.

16.48 Anneli Kiljunen sd: Arvoisa puhemies! Nyt Kankaanniemelle muistutuksena vie-
lä, mitä tapahtui 2011: Maailma sukelsi todelliseen talouskriisiin ja Suomi... [Perussuoma-
laisten ryhmästä: Se oli 2008!] — 2008, elettiin silloin sitä aikaa — 2008 jälkeen maailma
sukelsi talouskriisiin. 2011, jolloinka sosiaalidemokraatit olivat hallituksessa, tuona aika-
na kuitenkin eduskunta paransi kansalaisten perusturvaa, työttömyyspäivärahaa, perustur-
vaa nostettiin yli sadalla eurolla, toimeentulotukea parannettiin, ihmisten eriarvoisuus ka-
peni vastoin kuin viime kaudella. [Toimi Kankaanniemi: 100 000 ihmistä putosi työttö-
myyteen!] Me elimme erittäin poikkeuksellista elämää maailmalla, ja tässä Suomi oli
myös mukana.

Arvoisa puhemies! Pyysin puheenvuoron, kun kuuntelin edustaja Satosen ja Auton pu-
heenvuoroja. On selvää, että tänä päivänäkin me kaikki kannamme suurta huolta siitä, mitä
työmarkkinoilla tapahtuu ja mitä työllisyyskehityksessä tapahtuu. Tämä ei ole vain halli-
tuksen asia, tämä on meidän kaikkien asia. Mutta aikaisemmasta viisastuneena täytyy to-
deta, että ainakaan minä en halua sotkeutua työmarkkinaneuvotteluihin ohjaamaan, kuin-
ka työmarkkinoiden tulisi tehdä, kuten edustaja Satonen tässä äsken omassa puheenvuo-
rossaan totesi.

Kokoomus syyttää nykyistä hallitusta monista erilaisista toimista, muun muassa julki-
sen talouden ja kuntatalouden tilasta ja verotuksesta. Viime kaudella, tänä vuonna kokoo-
muksen valtionvarainministerikaudella kuntatalous meni vaikeampaan tilanteeseen kuin
20 vuoteen, [Toimi Kankaanniemi: Tarttis tehdä jotain!] ja sitä aikaa me elämme nyt tällä
hetkellä. Nyt voimassa oleva hallitus parantaa kuntataloutta ja nostaa sen takaisin positii-
viseen elämänvaiheeseen tai tilanteeseen.
15



Pöytäkirjan asiakohta PTK 79/2019 vp
Toinen asia: Viime kaudella verotusta kevennettiin suurituloisilta. Nyt tällä kaudella
hallitus haluaa parantaa nimenomaan pieni- ja keskituloisten ihmisten ansioita pienentä-
mällä verorasitusta heiltä. Se verorasitus, joka nyt tällä hetkellä heitä rasittaa, ovat viime
kaudella tehdyt sosiaaliturvamaksut, jotka vaikuttavat vielä tälläkin hetkellä. Ja siitä te
syytätte meitä, vaikka olette sen itse tehneet. Jollakin tavalla tuntuu hyvin ristiriitaiselta
tämä keskustelu sen takia, että tässä menevät sekaisin viime kaudella tehdyt päätökset ja
viime vuonna tehdyt päätökset, jotka ovat voimassa tällä hetkellä [Puhemies koputtaa] ja
jotka te nyt sitten kohdistatte sosiaalidemokraateille ja tälle hallitukselle ja syytätte heitä
niistä.

16.51 Pia Kauma kok: Arvoisa puhemies! Tämä tänään nimitetty hallitus ja edellinen
Rinteen hallitus ja siinä olevat puolueet ovat puhuneet kyllä lämpimästi vanhusten asiois-
ta, mutta eivät kuitenkaan ole valmiita tekemään riittäviä toimenpiteitä heidän eteensä —
jos he olisivat, he olisivat kiinnostuneita myöskin eläkeläisten verotuksen korjaamisesta.
Nimittäin nythän on niin, että välillä 1 300—3 400 euroa kuukaudessa ansaitseva eläkeläi-
nen maksaa enemmän veroa kuin vastaavalla tulolla oleva palkansaaja. [Pia Viitasen väli-
huuto] Erotus on suurimmillaan siinä noin 2 000 euron kuukausitulon kohdalla. Tämän
korjaaminen maksaisi minimissään 250 miljoonaa euroa, jos se tehtäisiin, mutta teillä ei
ole ilmeisesti mielenkiintoa korjata eläkeläisten verotusta. [Johannes Koskinen: Kokoo-
mus oli 12 vuotta hallituksessa!]

Toinen asia, mihin, arvoisa puhemies, haluaisin tuoda vielä yhden asian esille, on tuo
edustaja Semin nostama kotitalousvähennys. Nythän on niin, että meillä oli kokoomuksen
vaihtoehtobudjetissa Sitran malli, joka tarkoittaisi sitä, että yli 75-vuotias voisi ostaa pal-
veluja itselleen 1 200 eurolla vuodessa ja saisi siihen tukea sekä verohuojennuksen että
ihan rahan muodossa. Se samalla toisi niitä tarvittavia työpaikkoja tähän maahan. Mutta
näyttää siltä, että hallitus ei ole kiinnostunut myöskään siitä, millä tavalla eläkeläinen tai
seniori voisi parantaa omaa hyvinvointiaan ostamalla niitä palveluja.

16.53 Seppo Eskelinen sd: Arvoisa puhemies! Tässä salissa näkyy kertaus olevan opinto-
jen äiti viikosta toiseen. Täällä on aika monta puheenvuoroa käytetty kuntataloudesta ja
työmarkkinatilanteesta. Kuntatalouden osalta on kumminkin totuus, että edellinen halli-
tus, porvarihallitus, jäädytti indeksit ja se tarkoitti noin 600 miljoonan euron aukkoa kun-
tatalouteen. Sitä nyt paikataan kunnissa, ja sen heijastus on myös suoraan kuntayhtymiin.
Tämä hallitus vahvistaa kuntataloutta 1,1 miljardia kokonaisuutena ja palauttaa ne leikatut
lomarahat, minkä täällä on moni edustaja todennut. Totuus on se, että pieni- ja keskitulois-
ten ostovoima kasvaa noin 30—80 euroa kuussa, ja se on hieno asia.

Työmarkkinatilanteesta jos puhun, niin ymmärrän täysin, miksi ollaan tällä hetkellä täs-
sä tilanteessa. Koko 2010-luvun reaalipalkat eivät ole nousseet yhtään, nolla prosenttia, ja
samaan aikaan on vahvistettu yritysten puolella: Kiky-työtuntien pidennys 3,1 miljardia,
yhteisöveroleikkuri 7,7 miljardia, Kela-maksun poisto 7 miljardia, kiky-sova-maksun
alennus 4 miljardia. Kaiken kaikkiaan yritysten kilpailukykyä on parannettu 21,7 miljar-
dia, ja se ei ole näkynyt yhtään työntekijän kukkarossa. Ei tarvitse ihmetellä, miksi täm-
möisessä työmarkkinatilanteessa tällä hetkellä ollaan. Jossain vaiheessa osinkojen sijaan
pitää sieltä myös työntekijöillekin saada palkkaratkaisu aikaan, ja nyt sen aika on joka ta-
pauksessa.
16



Pöytäkirjan asiakohta PTK 79/2019 vp
16.54 Pia Viitanen sd: Arvoisa puhemies! Täällä tuli jo useassa puheenvuorossa ihan hy-
viä näkemyksiä näistä kuntatalouteen liittyvistä asioista ja toimista, viime hallituksen toi-
met verrattuna tämän hallituksen toimiin. Kun täällä erityisesti edustaja Satonen hyvin in-
nokkaasti kuvasi Tampereen tilannetta, niin todettakoon nyt ensinnäkin, että Tampereen
ratkaisut syntyivät budjettisovussa yhdessä kokoomuksen kanssa, mikä sinänsä ihan oi-
kein ja hyvä onkin, että haetaan harmoniaa, mutta mitä esimerkiksi talousarviovaltuuston
käsittelyssä oli, niin pormestari siellä kyllä kertoi, että ensimmäistä kertaa nyt moneen vuo-
teen Tampereen valtionosuudet kasvavat ensi vuonna. Eli tämä hallitus on nimenomaan
kääntänyt tämän suunnan kuntiin nähden, ja toivomme, että tätä myöten suunta voi liikkua
parempaan.

Eli tässä, puhemies, oikeastaan ehkä kiteytyykin se, kuten monessa puheenvuorossa täs-
sä edellä, että kysymys on viime kädessä myös arvovalinnoista, jotka tehdään hieman eri
pohjalta. Tämä hallitus haluaa turvata palveluja, parantaa palveluja, satsata enemmän kou-
lutukseen, pienituloisen ihmisen asemaan, ja sitten kokoomus esimerkiksi omassa vaihto-
ehdossaan laskisi vielä paljon enemmän hyväosaisten veroja, ja tässä nyt sitten muitakin
veronalennuksia väläytellään keskustelun myötä ja samaan aikaan kannetaan huolta siitä,
että julkinen talous on todella hankalassa tilanteessa. Tämän huolen me kaikki toki myön-
nämme, että julkisessa taloudessa on isot haasteet. Sen puolesta teemme työtä, että työ-
paikkoja tulevaisuudessa syntyisi. Siitäkin keskustelimme viime viikolla, että kyllähän jo
nyt niitä työllisyystoimia on kosolti ollut. Muun muassa kuntakokeilut, jotka edellinen hal-
litus lakkautti, ollaan palauttamassa ja palkkatukea ollaan kohentamassa. Viitataanpa nyt
tämänkin istunnon esityslistaan: muutaman askeleen päässä on eräs työllisyystoimi eli ve-
romuutos, jolla yrityksille annetaan tuplapoistoja määräajaksi. Eli kyllähän nämäkin täh-
täävät työllisyyden parantamiseen, ja siksi ehkä on hieman, sanotaanko, harhaanjohtavaa
antaa se kuva, että yhtään työllisyystoimea ei olisi tullut, kun päinvastoin niitä on nyt jo tul-
lut kosolti.

16.57 Esko Kiviranta kesk: Arvoisa puhemies! Minusta Rinteen hallitus linjasi varsin
tyydyttävällä tavalla ansiotuloverotuksesta, ja tätä linjaahan nyt tänään nimitetty Marinin
hallitus jatkaa, eli ansiotulon veroperusteisiin tehdään vuosittain indeksitarkistus. Näin ve-
rotus ei pääse kiristymään, otetaan huomioon inflaatio ja ansiotason nousu. Tämä Rinteen
hallitus jopa nosti solidaarisuusveron alkamisrajaa, mitä viime kaudella viimeisessä vai-
heessa ei lainkaan tehty, kun Orpo oli valtiovarainministerinä. Nyt hallitus sitten operoi.
Tähän ei olla sitouduttu sillä tavalla kiveenhakatusti. Me nyt otamme hallituksessa pieni- ja
keskituloiset huomioon tässä sillä tavalla, että kun nyt liikennepolttoaineiden valmisteve-
rot nousevat, niin se erityisesti kompensoidaan 200 miljoonalla eurolla vuositasolla pieni-
ja keskituloisille. Tässä hallitusohjelmassa ei ole muutenkaan suljettu pois sitä mahdolli-
suutta. Ei sinänsä liikuta näissä ajatuksissa, mutta periaatteessa ollaan sitouduttu siihen,
että ansiotulon verotus ei ainakaan kiristy. Nyt ei katsota olevan ansiotulon veronkeven-
nysten aika juuri tällä hetkellä. Aikaisemmat hallitukset vastaavat tietysti omista toimis-
taan, ja niissä kokoomus ja perussuomalaisetkin taisivat olla mukana.

16.59 Anders Adlercreutz r: Ärade talman! Edustaja Kauma nosti esille kokoomuksen
ajatuksen siitä, että suunnattaisiin kotitalousvähennystä tiettyyn ikäluokkaan. Sehän on
mielenkiintoinen ajatus, niin kuin kauniskin ajatus, ja olisi varmaan hyvä, jos se olisi to-
teutettavissa. Sitähän kokeiltiin tai ilmeisesti tutkittiin viime kauden aikana ja todettiin ää-
17



Pöytäkirjan asiakohta PTK 79/2019 vp
rimmäisen vaikeaksi, ellei mahdottomaksi, toteuttaa, ja tämänhän toki esittäjät myöskin
tietävät. Mutta se on mielenkiintoinen ajatus toki. Mielenkiintoisemmanhan siitä tekee sit-
ten vielä se, jos oikeasti ajattelee, että sillä saa sen viisikymmentäkertaisen tuoton, niin
kuin kokoomuksen varjobudjetissa 77 miljoonan satsauksella 335 miljoonaa — kukapa nyt
ei sitä jättäisi mainitsematta ainakaan. Samalla tavalla tietenkin, jos laittaisi siihen nyt sit-
ten reilusti 200 miljoonaa, sillä yli 75-vuotiaiden kotitalousvähennyksellä saisimme mak-
settua meidän hävittäjämme. Sehän vasta hienoa olisikin. Mutta käytännössä kuitenkin
tämä on ilmeisesti aika vaikea toteuttaa. Ei voi näitä kohdistaa näin ikäryhmien mukaan,
vaikka se hyvältä ajatukselta tuntuukin.

No, muutenhan tässä nyt madalletaan ansiotuloverotusta tietyissä kategorioissa. Toki se,
kun työantajamaksuja siirtyy yrittäjältä pois eli kun kevennetään yrittäjän taakkaa ja siir-
retään ne palkansaajille, tarkoittaa kyllä, että joillekin jää vähemmän rahaa käteen, ja se ei
tietenkään ikinä ole hyvä asia.

Hyvä nyt tässä esityksessä on toki se, että tehdään Suomesta vähän houkuttelevampi
maa investoida, vähän houkuttelevampi maa ulkomaalaisille yrityksille etabloida toimin-
taansa täällä tällä lähdeveromuutoksella. Se on asia, joka on kyllä kaikkien intressissä. Kun
tähän vielä lisää sen kohta käsiteltävänä olevan asian, että yritysten investointeihin kannus-
tetaan kaksinkertaisilla poistoilla, niin hyvällä syyllä voi sanoa, että se Suomi, jossa tämä
hallitusohjelma on tällaisena toteutettu, on vuonna 23 kyllä huomattavasti yrittäjäystäväl-
lisempi kuin mitä se on tänään, ja siitä meidän kaikkien tulee olla iloisia.

17.01 Toimi Kankaanniemi ps: Arvoisa herra puhemies! Kun täällä tuli kuntatalous esil-
le, niin en voi olla kertomatta, että edustaja Viitasen tältä osin antamat tiedot eivät aivan
tarkkaan pidä paikkaansa. Nimittäin kun avataan tämä 1,1 miljardin summa, joka tässä
budjettikirjassa on kunnille lisäyksenä suhteessa tähän vuoteen, niin siitä on 329 miljoo-
naa [Pia Viitasen välihuuto] eli neljäsosa veromenetysten kompensaatiota kunnille. Eli
täällä on päätetty verolaeissa sellaisia verolakimuutoksia, jotka vievät kunnilta verotuloja,
ja se kompensoidaan. Ja 329 miljoonaa tarvitaan siihen. Ei se ole mitään uutta tuloa kun-
nille vaan menetysten korvaus.

Toinen kohta tässä on kiky-leikkauksen pienentyminen lomarahaleikkauksien päättymi-
sen takia, 285 miljoonaa. Ensi kesänä kunnat maksavat lomakorvaukset täytenä, viime ke-
sänä eivät maksaneet. Nyt maksavat täytenä, ja siihen tulee valtionosuus. Ei se ole uutta ra-
haa jaettavaksi vanhustenhoitoon tai muuhun vaan menee työntekijöiden ja viranhaltijoi-
den lomarahoihin.

Sitten on tämä kikystä johtuva kertaluonteinen kompensaatio, 237 miljoonaa, jonka jo
päätimme maksaa tänä vuonna. Sekään ei ole uutta siinä mielessä, että jos tätä ei tehtäisi,
kunnilta leikattaisiin kikyn takia kahteen kertaan 237 miljoonaa euroa. Eli sekään ei ole
puhtaasti mitään uutta valtionosuutta.

Sitten on 166 miljoonaa peruspalvelujen kustannustason nousuun eli indeksikorotus 2,4
prosenttia. [Aki Lindén: Juuri näin!] Se ei ole mitään uutta rahaa, koska kustannukset nou-
sevat, niihin tulee valtionosuus. Eli kunnat maksavat sataprosenttisesti ja saavat sitten sii-
hen valtionosuuden sen prosentin mukaan, mitä kunta valtionosuuksia saa. Ei se ole mi-
tään uutta rahaa, jolla palkattaisiin väkeä vanhustenhoitoon, missä tarve on polttava.

Sitten on vielä tämä lakisääteinen kustannustenjaon tarkistus kuntien ja valtion välillä,
joka tehdään aina, kun todelliset luvut on saatu selville. Kunnat ovat siis saamassa tätä
kautta sen 102 miljoonaa, minkä ne ovat jo maksaneet menneenä vuonna. Tässä vain mak-
18



Pöytäkirjan asiakohta PTK 79/2019 vp
setaan ikään kuin jälkikäteen korvauksia kunnille lainsäädännön perusteella. Sekään ei ole
uutta rahaa siinä mielessä, että se on jo käytetty.

Sitten asukasluvun ja muiden laskentatekijöiden muutokset, [Puhemies koputtaa] tuo 18
miljoonaa. No, se siirtyy kunnilta toisille.

17.04 Pia Kauma kok: Arvoisa puhemies! Haluan vielä todeta tästä kotitalousvähennys-
mallista, joka kokoomuksella oli vaihtoehtobudjetissa, sen, että nythän me kaikki tiedäm-
me, että vanhusväestö kasvaa koko ajan, ja kun aika moni meidän ikäihmisistämme haluaa
asua kotona mahdollisimman pitkään, niin on totta kai tarpeen, että me kehitämme erilai-
sia malleja, joilla ikäihmiset pystyvät ostamaan palveluja kotiinsa. Nythän se epäkohta täs-
sä nykyisessä kotitalousvähennyksessä on ollut se, että jos tulot ovat kovin pienet, niin sitä
vähennystä ei pysty hyödyntämään. Olenkin hyvin harmissani siitä, että edustaja Adlerc-
reutz hallituspuolueen edustajana oli tuossa hyvin skeptinen ja suhtautui aika ikävästi täl-
laisiin uudistuksiin. Me kokoomuksessa haluamme koko ajan miettiä uudenlaisia malleja,
joita voidaan kokeilla. Yritysten ja erehdysten kautta sitten varmasti löydetään sellaisia
palvelumalleja ja verovähennyksen muotoja ja auttamisen muotoja, että vanhukset voivat
turvallisesti asua kotonaan niin kauan kuin he itse haluavat.

17.05 Sinuhe Wallinheimo kok: Arvoisa puhemies! Sääli, että edustaja Viitanen kerkesi
lähteä pois salista. Hän puhui täällä paljon verotuksesta ja siitä, että kokoomus olisi laske-
massa veroja kaikissa tuloluokissa. Se on totta, mutta olihan täällä kuitenkin mahdollisuus
muun muassa sosiaalidemokraateilla puuttua tähän apteekkarivähennykseen, jota he kriti-
soivat viime kaudella vahvasti. Sille ei tehty mitään, joten apteekkarit jatkossakin saavat
sitten enemmän käteen tuloistaan demareista huolimatta.

Mutta faktat ovat ne, että kokonaisveroaste tulee nousemaan ensi vuonna. Täällä on pi-
detty hyviä puheenvuoroja siitä. Palkansaajien verotus — jos sinulla on yli 2 300 euroa
kuukaudessa palkka — tulee nousemaan. Ja samaan aikaan kuitenkin polttoaineverotusta
nostetaan ja kotitalousvähennystä leikataan, joten kyllä nämä kaikki valitettavasti osuvat
todella kovaa ahkeraan keskiluokkaan.

17.06 Seppo Eskelinen sd: Arvoisa puhemies! Edustaja Kankaanniemelle: 1,1 miljardia
hallituksen toimenpiteillä kumminkin kuntatalouteen laitetaan lisää rahaa. Ne ovat näitä
kompensaatioita, lomarahojen maksamista ja indeksijäädytyksen poistoja. Tietysti ei mitä
kuntatalous olisi tarvinnut, olisi tarvinnut huomattavasti enemmän, mutta minusta oikea
suunta on.

Toinen asia: Aina ei olla täysimääräisesti kompensoitu niitä lisätehtäviä, mitä sitten kun-
nille on tullut. Ja tämän hallituksen hallitusohjelmassa se on kirjattu täysin, jotta kaikki li-
sätehtävät, mitä hyviä asioita nyt siellä opetus- ja kulttuuritoimenkin osalta, varhaiskasva-
tuksen osalta on tulossa, sitten kompensoidaan täysimääräisesti. Hallitusohjelman kirjaus,
ja näin ei ole ollut edellisillä hallituksilla. Kunnille on tullut lisää velvoitteita ja rasitteita,
joita ei ole täysimääräisesti kompensoitu.

Toinen varapuhemies Juho Eerola: Ja vielä edustaja Kiljunen Kimmo.

17.07 Kimmo Kiljunen sd: Arvoisa puhemies! Minä todella ihailen tuota kokoomu-
sedustajien voimakasta ja tarmokasta esiintymistä tavallisten ahkerien ja työssäkäyvien
19



Pöytäkirjan asiakohta PTK 79/2019 vp
suomalaisten puolesta. Viimeksi edustaja Wallinheimo tästä puhui. Hän viittasi kokonais-
veroasteeseen, ja minä viittaan uudestaan edustaja Lindénin puheenvuoroon. Täällä aikai-
semmin hän luki budjettikirjaa ja me näimme, miten kokonaisveroasteelle käy. Ja me
myöskin näimme, miten valtaenemmistölle suomalaisista, ahkerista suomalaisista, kotita-
louksille käy Suomessa. Heidän käteenjäävät tulonsa lisääntyvät tämän budjettiesityksen
ansiosta.

17.08 Toimi Kankaanniemi ps: Arvoisa puhemies! Vielä edustaja Eskeliselle: Todella-
kin hallitusohjelmassa on sellaisia uusia tehtäviä, jotka lankeavat kunnille, muun muassa
varhaiskasvatus kaikille, ryhmäkokojen pienentäminen, hoitotakuu, hoitajamitoitus, oppi-
velvollisuuden laajentaminen. Sitten muita toimenpiteitä kunnissa on edessä, esimerkiksi
korjausvelka on varsin suuri monella kunnalla. Ja sitten sairaanhoidon menojen kasvu on
varsin suurta. Nimenomaan nämä kolme ensin mainittua, tai oikeastaan neljä, ovat halli-
tuksen uudistuksia, joiden kustannukset se on luvannut korvata sataprosenttisesti kunnille.
Mutta, kun käsittelimme kuukausi sitten julkisen talouden suunnitelmaa neljäksi vuodeksi
eteenpäin, siellä ei ollut rahoitusta näihin tarpeisiin, ei lähimainkaan sitä, mitä ne tulevat
maksamaan. Teillä on kova työ pitää tuo lupaus, että te maksatte sataprosenttisesti kunnil-
le ne velvoitteiden kasvut ja uudet tehtävät, jotka te aiotte niille säätää.

17.09 Aki Lindén sd: Arvoisa puhemies! Tykkään, jos näin voi sanoa, keskustella edus-
taja Kankaanniemen kanssa, koska hänellä on luvut hallussaan. Olisin vielä täydentänyt
niiltä osin, että unohditte kuitenkin mainita sen, että 0,09 prosenttia, mikä on 25 miljoonaa,
tulee ihan kokonaan uutta, mikä kompensoi sataprosenttisesti niitä kokonaan uusia tehtä-
viä. Viittaan edelleen tähän asiakohtaan 24 ja siellä olevaan hallintovaliokunnan lausun-
toon, jossa pyynnöstäni valiokuntaneuvos kokosi erittäin hyvin sinänsä monimutkaisten
peruspalvelujen valtionosuuksien eri suuntiin kulkevat tulovirrat.

Eli aivan niin kuin edustaja Eskelinen täällä totesi, rahaa tulee merkittävästi lisää. Ja sit-
ten edustaja Kankaanniemi kertoi, mistä eri lähteistä ne tulevat. Sitten oli vielä tämä pieni
lisäosuus, jota Kankaanniemi ei tässä maininnut, jonka itse tässä mainitsin.

Edustaja Wallinheimolle sanoisin, että kun tässä olin Apteekkariliiton juhlaillallisilla
[Puhemies koputtaa] juhlapuhujana, istuin tuntemanne apteekkarin, hyvän ystävänne vie-
ressä, ja hän varmaan ilahtuu tuosta teidän puheestanne.

Toinen varapuhemies Juho Eerola: Ja vielä edustaja Wallinheimo.

17.10 Sinuhe Wallinheimo kok: Arvoisa puhemies! Kysymys ei ollut siitä, mitä minä
olen siitä mieltä. Kysymys oli siitä, mitä sosiaalidemokraatit olivat viime kaudella mieltä ja
mitä ovat nyt mieltä. Aivan täysin päinvastaista mieltä. [Aki Lindén: Mekin kehitymme!]

Mutta pitää edustaja Kiljuselle vielä sanoa tästä, että täällä lukee: julkisyhteisöjen saa-
mat verotulot sektoreittain ja verolajeittain bruttokansantuotteesta vuonna 2019 ovat 41,9
ja ensi vuonna 42,2. En minä ymmärrä, miten te voitte nämä luvut kääntää toisinpäin.

Toinen varapuhemies Juho Eerola: Ja keskustelu — jahas, edustaja Kiljunen Kimmo.

17.11 Kimmo Kiljunen sd: Arvoisa puhemies! Tämä nyt menee jankutukseksi, mutta kai
ne kädessä olevat tulot ovat kuitenkin se ratkaisevin asia, ja 70 prosentilla suomalaisista
20



Pöytäkirjan asiakohta PTK 79/2019 vp
kohenee tilanne. Tässä on tehty valinta. Ne ovat pienituloisia, keskituloisia ihmisiä, joilla
tilanne kohenee, suurituloisilla hieman laskee.

17.11 Aki Lindén sd: Arvoisa puhemies! Tämä nyt menee tietysti desimaalipeliksi, mut-
ta todetaan nyt se koko lukusarja sieltä sivulta Y 16. Se oli siis 43,0 prosenttia tämä koko-
naisveroaste, joka lasketaan bruttokansantuotteesta. Sitten vuonna 2018 se oli 42,3. Ennus-
te nyt meneillään olevalle vuodelle — siis kahdella tähdellä merkittynä, koska meillä ei
vielä ole sitä tiedossa — oli 41,9, ja ensi vuodelle on ennustettu 42,2.

Eli aivan kuten edustaja Kankaanniemi sanoi, ensi vuodelle arvio on 0,3 prosenttiyksik-
köä korkeampi, mutta kun tarkastelee koko edellisen hallituksen kautta, niin olemme alem-
malla tasolla kuin vuonna 2018, jolta meillä on faktatulos olemassa. [Toimi Kankaannie-
men välihuuto]

17.12 Lulu Ranne ps: Arvon puhemies! En malta olla kommentoimatta tätä kuntatalout-
ta, joka on noussut tässä monessa kohtaa esiin.

Julkisen talouden tasapainon saavuttaminen vuoteen 23 mennessä vaikuttaa hyvin kau-
kaiselta tavoitteelta. Vaikka täällä puhutaan koko ajan niistä valtionosuuksien lisäämisistä
ja muista, niin kaikki hyvin tiedämme sen, että kuntien itsemääräämisoikeus mahdollistaa
sen, että kunnat käyttävät näitä rahoja paikkaamaan esimerkiksi kehnoja päätöksiä, jotka
ovat synnyttäneet turhia lisäkustannuksia kunnille.

Eli päätös päätökseltä kunnat myös voivat lisätä itse ongelmiansa. Kannattaisi ehkä har-
kita, nyt uudenkin hallituksen, ottaa niin kuin ajatuksiin se, että olisiko mahdollista tarkas-
tella näitä kriisikuntakriteereitä hieman uusin silmin. Meillä on erittäin, erittäin tiukka ti-
lanne tuolla kunnissa. — Kiitos.

Keskustelu päättyi ja asian käsittely keskeytettiin.
21


