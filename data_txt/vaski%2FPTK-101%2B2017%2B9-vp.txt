















































DEMBDCF.tmp.xml


Pöytäkirjan asiakohta PTK 101/2017 vp
Pöytäkirjan asiakohta 

PTK 101/2017 vp

Täysistunto

Tiistai 10.10.2017 klo 13.59—17.18

9. Hallituksen esitys eduskunnalle laiksi työttömyysetuuksien rahoituksesta annetun lain 
muuttamisesta

Hallituksen esitys HE 136/2017 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 9. asia.
Puhemiesneuvosto ehdottaa, että asia lähetetään sosiaali- ja terveysvaliokuntaan.

Keskustelu

16.17 Li Andersson vas: Arvoisa puhemies! Tämä on yksi niistä lukuisista esityksistä,
jotka liittyvät tähän kilpailukykysopimukseen ja kilpailukykysopimuksen myötä tehtäviin
muutoksiin, joita tulee palkansaajien ja työnantajien sosiaaliturvamaksuihin. Mielenkiin-
toista on ollut huomata, että tämän kesän jälkeen tätä kriittistä suhtautumista kilpailukyky-
sopimukseen liittyvistä päätöksistä on esiintynyt myöskin muissa oppositiopuolueissa,
mutta tähän asti, kun näitä sosiaalimaksuihin liittyviä muutoksia eduskunnassa on käsitel-
ty, vasemmistoliiton eduskuntaryhmä on ainoana ryhmänä ollut näitä vastaan. 

Tämä esitys, joka nyt on käsittelyssä, tarkoittaa siis, että tehdään kertaheitolla 620 mil-
joonan euron vuotuinen tulonsiirto työntekijöiltä työnantajille eli suomalaiselle yritysmaa-
ilmalle tavalla, joka samanaikaisesti vähentää sekä Työttömyysvakuutusrahaston tuottoja
että myöskin valtion ja kuntien verotuloja yhteenlaskettuna noin 100 miljoonan euron
edestä. Kun itse olen sanonut, että tämä kilpailukykysopimus on kokoomuksen unelmien
täyttymys, niin se liittyy juuri tähän tulonsiirrolliseen ulottuvuuteen. Tässä tehdään saman-
aikaisesti merkittävä suomalaiselle yrityselämälle kohdistuva tulonsiirto suomalaisten
työntekijöiden kustannuksella, ja kaiken lisäksi tämä tarkoittaa myöskin sitä, että kun ve-
rotuotot vähenevät, niin paine entuudestaan leikata julkisista palveluista sitten kasvaa. Ku-
ten tässä on nytten monissa arvioinneissa tuotu esille, niin tämä kilpailukykysopimusrat-
kaisu on julkiselle taloudelle negatiivinen. 

Mielenkiinnolla tulen nyt seuraamaan tätä eduskuntakäsittelyä, näkyykö esimerkiksi de-
mareiden ja vihreiden vasta herännyt kilpailukykysopimuskritiikki sitten myöskin nyt, kun
käsitellään näitä merkittäviä tulonsiirtoja tarkoittavia lakiesityksiä.

16.19 Hannu Hoskonen kesk: Arvoisa rouva puhemies! Muistetaan se tilanne, minkä ta-
kia kilpailukykysopimus syntyi tähän maahan. Se oli se tilanne, jossa Suomi oli menossa
kohtapuoliin Kansainvälisen valuuttarahaston huomaan, kun velanotto kasvoi, työttömiä
oli valtava määrä ja valtionvelka oli karkaamassa käsistä. Tämä tilanne oli lähtötilanne, ja
nyt sitten, kun on saatu valtiontaloutta oikaistua, muistamme sen, että kun tämä Juha Sipi-
län hallitus aloitti toimikautensa, niin silloin olimme ihan virallisten ja oikeiden laskelmi-
 Tarkistettu
4.1



Pöytäkirjan asiakohta PTK 101/2017 vp
en mukaan 15 prosenttia kilpailukyvyssä jäljessä pahimmista kilpailijamaista. Kun katsoo
Suomen tuotepalettia, mitä me myymme tuonne ulkomaille, niin Ruotsihan meidän pahin
kilpailijamme on muun muassa metsäteollisuudessa ja myös metalliteollisuudessa ja mo-
nessa muussa, mutta sitä on saatu nyt kiinni niin, että olemme melkein saavuttaneet Ruot-
sin tällä hetkellä. Jos tällä menolla jatkuu ja pystymme tekemään järkeviä ratkaisuja niin
työmarkkinapöydissä kuin täällä eduskunnassakin, niin noin 2019 saavutamme Saksan kil-
pailukyvyn elikkä silloin olemme tehneet sen, mihin pyrimme.

Edustaja Andersson aivan hyviä lukuja esitti, mutta kannattaa muistaa kuitenkin se to-
dellinen luku, mikä on kaiken takana, ja se on työttömyyden kustannus. Karmeimmillaan
Suomessa maksettiin työttömyyskustannuksia tässä maassa noin 7 miljardia euroa. Jokai-
nen ihminen, joka saa työpaikan, pienentää tätä lukua, ja se todellinen kestävän pohjan laa-
timinen on siellä. Jos joku kuvittelee, että veroja kiristämällä, valtiolle ja kunnille tulevien
maksujen korotuksilla luodaan se kestävä pohja, jolla elintasoa tässä maassa rakennetaan,
niin toivon, että sellaisen väitteen esittäjät perehtyvät taustatietoihin ja talouselämän laina-
laisuuksiin hieman paremmin, koska pitkässä juoksussa Suomen kilpailukyky on se kaik-
kien tärkein asia. Suomi on viennistä riippuvainen maa. Se todellinen elintaso meille tulee
ulkomaankaupasta. Totta kai sisämarkkinoillakin on merkitystä, mutta jos ulkomaankaup-
pa tökkää, niin se tarkoittaa myös sisämarkkinoilla vaikeuksia.

16.21 Li Andersson vas: Arvoisa puhemies! Tämä keskustelu on käyty siitä, mitä tarkoi-
tetaan kilpailukyvyllä Suomen kohdalla. Tämä koko kilpailukykysopimushan perustuu
virheelliseen analyysiin siitä, että Suomen yksikkötyökustannukset — siis työtunnin hinta
— vientialoilla olisivat olleet merkittävästi korkeammalla tasolla kuin esimerkiksi Saksas-
sa tai Ruotsissa. Sellaisia lukuja ei ole kukaan taloustieteilijä pystynyt esittämään, jotka to-
distaisivat tämän. Sen sijaan se keskeisin muutos, mikä Suomessa oli tapahtunut, liittyi
työn tuottavuuteen ja työn tuottavuuteen erityisesti vientialoilla ja meidän vientisektoril-
lamme, jossa keskeisin muutos on Nokian alamäki ja se, mitä tapahtui elektroniikkateolli-
suuden puolella. Siinä se keskeisin muutos on tapahtunut, ja me olemme kyllä jyrkästi eri
mieltä niiden kanssa, jotka uskovat, että Suomi pystyy pärjäämään kansainvälisessä kilpai-
lussa esimerkiksi juuri Ruotsia vastaan puhtaasti palkanalennuksiin perustuvalla politiikal-
la, joka nyt käytännössä on ollut Sipilän kilpailukykypolitiikka tähän asti. 

Sen sijaan me olemme toistuvasti peräänkuuluttaneet lisäpanostuksia työn tuottavuuden
parantamiseen ja meidän elinkeinorakenteemme uudistamiseen, tuotekehitykseen, inno-
vaatioihin ja tutkimukseen. Sieltä tämä hallitus on leikannut. Nyt tämän kilpailukykysopi-
muksen seurauksena, kun valtiontalouden epätasapaino vielä entuudestaan kiihtyy, pahoin
pelkään, että tämä tulee näkymään joko siinä, että ei edelleenkään osoiteta tarvittavia lisä-
resursseja meidän kilpailukykyämme aidosti parantaviin toimenpiteisiin, tai sitten siinä,
että entuudestaan heikennetään tällä hetkellä työttöminä olevien pienituloisten suomalais-
ten toimeentuloa, mikä on ollut Sipilän kilpailukykypolitiikan kolikon toinen puoli. 

16.23 Jani Mäkelä ps: Arvoisa puhemies! Intouduin tuosta edustaja Anderssonin pu-
heenvuorosta vastaamaan, kun siinä oli muutamia hieman hämmentäviä kohtia. Eli vasem-
mistoliiton mielestä nyt on huono asia, että Suomessa tehtiin kilpailukykysopimus, se on
tullut selväksi, mutta mitä sitten olisi pitänyt tehdä? [Li Andersson: Etkö kuunnellut juuri
äsken?] Odotin tuossa äskeisessä puheenvuorossa juurikin vastausta tähän kysymykseen,
ja sieltä tuli ainoastaan esille, että olisi pitänyt laittaa lisää rahaa johonkin asiaan. Mutta
2



Pöytäkirjan asiakohta PTK 101/2017 vp
kun meidän ongelmammehan oli se, ettei meillä ollut sitä rahaa, niin mistä se raha nyt olisi
ollut pois, millä niitä tutkimuspanoksia olisi kasvatettu? 

Ihmetyttää hieman älyllinen epärehellisyys tässä asiassa Suomen eurojäsenyyden suh-
teen, eli onko vasemmistoliitto nyt sitten esittämässä Suomen eroamista eurosta, vai mikä
on teidän vastauksenne tähän sisäisen devalvaation paineeseen, joka siitä väistämättä meil-
le on seurannut, mistä syystä muun muassa kilpailukykymme oli huonossa jamassa.

16.24 Hannu Hoskonen kesk: Arvoisa rouva puhemies! Minulla on kyllä hieman eri kä-
sitys valtiontalouden tasapainosta tällä hetkellä kuin mikä edustaja Anderssonin edusta-
man puolueen hallituksessa olon aikana tasapaino oli. Nyt meillä ensi vuoden budjetissa on
varauduttu 2,9 miljardin euron velanottoon, kun se pahimmillaan edellisen hallituksen jäl-
jiltä oli 7 miljardia euroa, niin että se siitä tasapainosta. Kannattaa ainakin luvut tunnustaa,
jos vaikka aatteellisesti olemmekin eri mieltä asiasta. 

Jos edustaja Andersson hurmaa puheellaan ehkä omat kannattajansa, niin kannattaa kui-
tenkin sen verran olla rehellinen että tunnustaa heille, että näiden ihmisten elämän kannal-
ta se kaikkein tärkein asia on, että heillä on töitä, että he saavat työpaikan ja ansaitsevat itse
elantonsa. Ennen kaikkea nuorille ihmisille äärimmäisen tärkeät kaksi asiaa: ensimmäinen
asia on se, että heidän maksettavakseen emme sälytä valtavia velkoja, koska ne velat, mitä
me tämänkin talon päätöksillä otamme lisää, ne ovat pois meidän lapsiltamme, kaikilta
heiltä, nuoriltamme ja lapsiltamme. Kannattaa tämä rehellisesti muistaa. Toinen asia on se,
että kun nämä nuoret sitten — toivon mukaan kaikki, mahdollisimman moni heistä ja mah-
dollisimman moni jo työttömänä tällä hetkellä oleva vanhempikin henkilö — saavat työ-
paikan, niin hehän samalla ansaitsevat itselleen sitä eläkkeellä olon aikaista elintasoa, sitä,
millä ihminen elää, eli omaa eläkettään. Tiedetään, että tämän päivän eläketurva lähes
kaikkien osalta, reipasta 100 000:ta lukuun ottamatta, perustuu työeläkkeeseen, ja sitä ale-
taan kartuttaa siitä hetkestä, kun ihminen menee töihin.

Elikkä toivoisin, että näissä asioissa ollaan kuitenkin rehellisiä ja sanotaan suoraan, mi-
ten asiat ovat, koska jos työpaikan ihminen saa ja työttömyyskortistosta siirtyy työmarkki-
noille, niin se on todella suuri asia sen ihmisen elämän kannalta kaikin puolin ja valtionta-
louden ja yleisen julkisen talouden kannalta. Kuten olemme nähneet tämän hallituksen ai-
kana, valtiontalous on tervehtynyt hurjaa vauhtia, kuntatalous on jo kunnossa, tuottaa yli-
jäämää, elikkä kannattaa kuitenkin tosiasia tunnustaa. Mielipiteisiin meillä on oikeus, mut-
ta omat tosiasiat kannattaa jättää jonnekin muuanne. 

16.26 Li Andersson vas: Arvoisa puhemies! Minä toivon, että edustaja Hoskonen voisi
tutustua tähän käsittelyssä olevaan esitykseen [Hannu Hoskonen: Olen tutustunut!] tai nii-
hin vaikuttavuusarvioihin, joita on tehty kilpailukykysopimuksesta ja joissa todetaan, että
vaikutus julkisen talouden tasapainoon on negatiivinen. Eli mikäli olette noin huolissanne
julkisen talouden tasapainosta, niin miksi teidän mielestänne on perusteltua tehdä tällaisia
ratkaisuja, jotka siis käytännössä lisäävät valtiontalouden alijäämää ja epätasapainoa ja jot-
ka ovat vaikutuksiltaan negatiivisia julkiselle taloudelle? Se on yksi meidän kritiikkimme
kohteista, mitä kilpailukykysopimukseen tulee, ja mielestäni vastauksenne tavallaan osoit-
taa sen, että ette välttämättä ole tutustunut tähän käsittelyssä olevaan esitykseen kovinkaan
tarkasti.

Mitä tulee kilpailukykysopimuksen vaikutukseen työllisyyteen, on oikeastaan liian ai-
kaista sanoa. Ne taloustieteilijät, jotka tähän asti ovat kommentoineet tätä piristynyttä ta-
3



Pöytäkirjan asiakohta PTK 101/2017 vp
loustilannetta Suomessa, ovat kyllä enemmänkin viitanneet siihen, että Suomi nyt vihdoin
on päässyt mukaan siihen maailmanmarkkinoilla tapahtuvaan käänteeseen, joka tapahtui
jo ennen kuin kilpailukykysopimuksesta oli tehty mitään päätöksiä. Tämä talouskäänne,
joka sinänsä tietenkin on positiivinen uutinen, tapahtui jo viime vuoden joulukuussa, eli
epäselväksi jää, mikä tämän sopimuksen vaikutus siihen kokonaisuuteen tulee olemaan.
Sen sijaan me tiedämme kyllä aika miljoonan tarkkuudella, mitkä nämä tulonjako- ja tu-
lonsiirtovaikutukset ovat, mitä tulee palkansaajiin ja työnantajiin.

Sitten lopuksi: Kun edustaja Mäkelä tässä nosti esille eurojärjestelmän, niin mielestäni,
toisin kuin muut puolueet jotka harjoittavat lähinnä epämääräistä EU- ja eurokritiikkiä, me
vasemmistoliitossa olemme johdonmukaisesti myöskin esittäneet uudistuksia, joita me toi-
vomme, että rahaliitossa tehtäisiin, jotka myöskin lisäisivät joustoja ja helpottaisivat tilan-
netta niille maille, jotka syystä tai toisesta ovat taantumassa tai lamassa. Me olemme myös-
kin johdonmukaisesti kritisoineet sellaisia sääntöjä tai muutoksia, joita rahaliitossa on teh-
ty, jotka meidän mielestämme heikentävät hallitusten mahdollisuuksia kansallisesti tehdä
työllisyyttä edistävää finanssi- tai talouspolitiikkaa.

16.28 Timo Kalli kesk: Arvoisa puhemies! Kilpailukykysopimus on erittäin laaja, iso ko-
konaisuus, joka on tässä sopimusyhteiskunnassa syntynyt, ja nyt käsittelyn pohjana oleva
asia on yksi ulottuvuus siinä. Kuitenkin kilpailukykysopimuksella on tarkoitus puolustaa
suomalaista työtä, ja siitä meillä osoituksena on se, että Suomen vientiteollisuus on pysty-
nyt valtaamaan viimeisen vuoden aikana lisää uusia tilauksia, minkä seurauksia nyt tämän
kasvun sysäyksenä olemme aikaansaaneet.

Kilpailukykyyn vaikuttaa tuottavuus ja työn määrä. Täällä nousi esiin tutkimusmäärära-
hojen osalta, että ongelma ei ole julkisen tutkimusrahan suuruus, vaan ongelma Suomessa
on nimenomaan yksityisen tutkimusrahan suuruus, joka on voimakasta vauhtia pienenty-
nyt. Tänään valtiovarainvaliokunnassa asiantuntijakuulemisessa kävi ilmi, että Suomi kuu-
luu edelleenkin julkisen rahoituksen osalta viiden kärkimaan joukkoon.

Keskustelu päättyi.

Asia lähetettiin sosiaali- ja terveysvaliokuntaan.
4


