















































DEM86B0.tmp.xml


Pöytäkirjan asiakohta PTK 68/2019 vp
Pöytäkirjan asiakohta 

PTK 68/2019 vp

Täysistunto

Torstai 21.11.2019 klo 16.00—21.40

2.1. Suullinen kysymys Postin tilanteesta (Juha Mäenpää ps) 
Suullinen kysymys SKT 60/2019 vp

Suullinen kyselytunti

Puhemies Matti Vanhanen: Edustaja Mäenpää.

Keskustelu

16.01 Juha Mäenpää ps: Arvoisa herra puhemies! Syyskuun alussa, kun Postin pitkään
jatkunut kriisi alkoi avautua julkisuuteen, valtion omistajaohjausministeri Paatero keräsi
poliittiset irtopisteet ottamalla Postin tuntuviin palkanalennussuunnitelmiin aikalisän.
Myös pääministeri Rinne uhkui, ettei palkanalennuksia tulla hyväksymään. Sitten tuli het-
keksi hiljaista.

Todellisuudessa mikään ei ole muuttunut. PAUn mukaan yhä 700 postilaisen palkkoja
ollaan heikentämässä jopa 30—50 prosenttia siirtämällä heidät halvemman työehtosopi-
muksen piiriin. Sittemmin edellä mainitut ministerit ovatkin olleet vähemmän rehvakkai-
ta. STT:n tietojen mukaan omistajaohjausministeri Paatero tiesi palkanalennuksista hyvis-
sä ajoin ja jopa antoi tukensa niille. Arvoisa ministeri, ensin te vaikenitte, sitten kiertelitte
toimittajien kysymyksiä ja sanoitte, että siirto on jo tehty. Kuka tässä on siunannut ja mitä?
Mitä peittelette, kun ette ole vastannut suoraan? [Oikealta: Niinpä! — Hyvä kysymys! —
Mitä te selittelette?]

16.02 Kunta- ja omistajaohjausministeri Sirpa Paatero (vastauspuheenvuoro): Arvoi-
sa herra puhemies! Tämä kiista on eittämättä, niin kuin aikaisemminkin on kyselytunnilla
todettu, todella hankala, ja sen ratkaisun avaimet ovat toivottavasti siellä työmarkkinajär-
jestöillä elikkä työntekijöiden ja työnantajien käsissä — ihan niin kuin normaalistikin työ-
ehtosopimuskysymyksissä. [Sheikki Laakso: Valtion firma!]

Tähän informaatioon, josta tämä uutinen oli: On tietysti Posti informoinut, että heillä on
erilaisia suunnitelmia. Mutta päätöksenteko, jonka tekee tietenkin Postin hallitus, on tehty
ja siitä on informoitu, myöskin tämän siirron ajankohdasta, vasta jälkikäteen, ja tässä koh-
taa ei ollut mahdollista sitten tehdä tietenkään mitään. Nyt meillä tänään on otettu askel
eteenpäin, kun on asetettu Postin ja PAUn osalta uusi nelikko selvittämään tätä kiistaa.

Puhemies Matti Vanhanen: Pyydän nyt niitä edustajia, jotka haluavat esittää lisäkysy-
myksiä, ilmoittautumaan painamalla V-painiketta ja nousemalla seisomaan.

16.04 Juha Mäenpää ps (vastauspuheenvuoro): Arvoisa puhemies! Ei herätä hirveästi
luottamusta, kun vastaukset vaihtuvat ja niitä kierrellään ja kaarrellaan. Pääministeri Rin-
 Tarkistettu
4.0



Pöytäkirjan asiakohta PTK 68/2019 vp
ne on täysin hiljaa. Muu ministeriporukka pakenee vastuutaan sillä, etteivät juuri he vastaa
omistajaohjauksesta. Iltalehden tietojen mukaan pääministeri Rinne on kuitenkin kuisku-
tellut posti- ja logistiikka-alan kanssa. Ilmeisesti minimoidakseen vahinkoja. [Eduskun-
nasta: Ohhoh!] Kun asiasta kysyttiin, pääministeri ei kommentoinut vaan siirsi vastuun ta-
kaisin omistajaohjausministeri Paaterolle, ja kuten aiemmin tuli selväksi, Paatero pyöritte-
lee kysymystä suussaan vastaamatta siihen.

Aamulla ministeri Paatero taas kertoi MTV:llä, ettei häneltä ole kysytty mitään ja että
päätös oli jo tehty. Puolenpäivän aikaan Paatero täsmensi, että Posti oli jo kyllä informoi-
nut häntä etukäteen. Mitä sekoilua. Koettakaa nyt päättää ja vastatkaa suoraan. Selittelet-
tekö jatkossakin vai oletteko valmiit toteamaan, että Postin palvelut turvataan koko maas-
sa eikä postilaisten palkkoja heikennetä? Ymmärrättekö, miten tämä vaikuttaa suomalais-
ten yritysten toimintaan?

16.05 Pääministeri Antti Rinne (vastauspuheenvuoro): Arvoisa puhemies! Edustaja, on
täysin selvä, että tämän hallituksen linjana on kaksi asiaa tähän asiakokonaisuuteen liit-
tyen: Se, että postipalvelut tulevat jokaiselle suomalaiselle tulevaisuudessa parempina kuin
tällä hetkellä. Ja toisaalta se, että näitten 700 ihmisen työehdot, [Välihuutoja perussuoma-
laisten ryhmästä] joista nyt on kysymys, tullaan turvaamaan. Tämä on hallituksen linja.
Hallitus haluaa huolehtia siitä, että tämmöinen työehtoshoppailu loppuu tästä maasta. [Va-
semmalta: Oikein!]

16.05 Ritva Elomaa ps (vastauspuheenvuoro): Arvoisa puhemies! Postin tilanne on ollut
ongelmallinen jo vuosien ajan. Työntekijöiden asema on heikentynyt ja postinjakelun laa-
tu kärsinyt. Kirsikkana kakun päällä ovat olleet johdon palkkiot, toiminta ja golfosakkeet.
Nyt olisi korkea aika laittaa homma ruotuun. Hallituksen on nyt viimeistään puututtava pe-
liin omistajaohjauksen kautta, kun tätä menoa Posti on pian historiaa. 

Arvoisa puhemies! Kysyn asianomaiselta ministeriltä, miten omistajaohjauspolitiikan
keinoin Postin ongelmat tullaan ratkomaan työntekijöiden asemaa heikentämättä, jotta jäl-
leen yhtenä kauniina päivänä, niin kuin tuolla ulkonakin tänään monet totesivat, Kusti pol-
kisi ja posti kulkisi ongelmitta. Tosiaan tuolla ulkona oli tänään portailla huolestuneita
työntekijöitä, ja aivan kuten edustaja Mäenpää sanoi, myös yritykset ovat erittäin huolis-
saan tästä tilanteesta.

16.06 Kunta- ja omistajaohjausministeri Sirpa Paatero (vastauspuheenvuoro): Arvoi-
sa herra puhemies! On ymmärrettävää, että Postin työntekijät ja asiakkaat, niin yritykset
kuin yksittäiset ihmisetkin, ovat huolissaan. Sen takia tänään Posti ja PAU ovat yhdessä
pyytäneet meille hyvin tuttuja ja luotettuja ihmisiä — elikkä Jukka Ahtela, Lasse Laatu-
nen, Ann Selin ja Lauri Ihalainen — tuekseen tähän ratkaisun löytämiseen. [Ilkka Kaner-
va: Hyviä nimiä! — Vasemmalta: Kyllä!] Uskon, että tällä neljän hengen ryhmällä, joka
aloittaa työskentelyn mahdollisimman nopeasti, saadaan ratkaisu löydettyä näitten osa-
puolten välillä, minkä jälkeen saadaan mahdollisimman nopeasti posti takaisin kulkemaan
ja meille kaikille tärkeä palvelu huolehdittua, mutta myöskin tietysti niin, että työntekijät
kokevat tulleensa kuulluiksi.
2


	2.1
	16.01
	16.02
	16.04
	16.05
	16.05
	16.06


