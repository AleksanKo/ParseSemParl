















































DEMDBCF.tmp.xml


Pöytäkirjan asiakohta PTK 141/2018 vp
Pöytäkirjan asiakohta 

PTK 141/2018 vp

Täysistunto

Tiistai 15.1.2019 klo 14.00—20.48

6. Hallituksen esitys eduskunnalle laiksi kuntien kulttuuritoiminnasta
Hallituksen esitys HE 195/2018 vp
Valiokunnan mietintö SiVM 14/2018 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 6. asia. Nyt voidaan hyväksyä tai hylätä lakiehdotus, jonka sisällöstä päätet-
tiin ensimmäisessä käsittelyssä.

Keskustelu

16.24 Ritva Elomaa ps: Arvoisa puhemies! Kysymyksessä on hallituksen esitys edus-
kunnalle laiksi kuntien kulttuuritoiminnasta.

Sivistysvaliokunta teki mietinnön, joka oli pääosin hyvin kannatettava ja hyvä, mutta jo
ensimmäisessä käsittelyssä me perussuomalaiset sivistysvaliokunnan edustajat, Savio ja
minä, teimme vastalauseen mukaiset kaksi lausumaehdotusta, jotka kuuluvat seuraavasti:
”Eduskunta edellyttää, että hallitus ryhtyy tarvittaviin toimenpiteisiin valtionosuusrahoi-
tukseen kohdistuvien indeksijäädytysten peruuttamiseksi siltä osin kuin ne kohdistuvat
kuntien kulttuuritoimintaan.” Ja toinen: ”Eduskunta edellyttää, että hallitus ryhtyy tarvit-
taviin toimenpiteisiin, joilla säästöpäätösten vaikutukset kotiseutututkimukseen ja kulttuu-
riin arvioidaan.”

Elikkä nämä kaksi lausumaa, ja toivon, että ne saavat laajaa kannatusta ja menevät läpi. 

16.25 Sami Savio ps: Arvoisa puhemies! Tästä aiheesta käytiin melko laaja ja pitkä kes-
kustelu jo lakiehdotuksen ensimmäisessä käsittelyssä, enkä käy toistamaan läheskään
kaikkea silloin jo kerran sanomaani mutta totean kuitenkin, että perussuomalaiset haluavat
korostaa suomalaisen kulttuurin ja kulttuuriperinnön arvoa ja merkitystä ja myös niiden
säilyttämisen tärkeyttä.

Kuten me toimme vaihtoehtobudjetissamme jo syksyllä täällä esille, myös kotiseutumu-
seoiden toiminta on kulttuuriperintömme säilyttämisen kannalta erittäin tärkeää muun
muassa siksi, että jälkipolvet saisivat tätä kautta tietää enemmän kunniakkaasta historias-
tamme ja nähdä sitä myös käytännössä. 

Kannatan edustaja Elomaan tekemiä lausumaehdotuksia. 

16.26 Pia Viitanen sd: Arvoisa puhemies! Tästä todellakin käytiin pitkä keskustelu en-
simmäisessä käsittelyssä, ja oli hyvä, että myös siinä täällä tuli korostettua kulttuurin mer-
kitystä kaiken kaikkiaan, kulttuurin merkitystä paitsi itseisarvona ja myös sitten niin, että
sillä on iso merkitys esimerkiksi työllisyyden ja alueiden elinvoimaisuuden näkövinkkelis-
 Tarkistettu
4.0



Pöytäkirjan asiakohta PTK 141/2018 vp
tä. Samoin sillä on paljon merkitystä ihmisten henkiselle hyvinvoinnille, ja yleensä ter-
veysvaikutuksia on kulttuurilla ja sen tuomalla hyvinvoinnilla.

Eli on tärkeää, että me täällä tiedostamme kaikki ne mahdollisuudet, mitä kulttuuri ja tai-
de voivat meille tänä päivänä antaa. Ne pitää nähdä myös elinvoiman lähteenä, ja toivoi-
sin, että kaikkialla niihin haluttaisiin panostaa.

Tässä yhteydessä, kun keskustelimme, nousi esiin myös toinen lakipuoli, joka on sitten
uudisteilla oleva teattereiden, orkestereiden ja museoiden valtionosuusjärjestelmä. Se uu-
distus on sinänsä ajankohtainen, mutta ongelma on se, että siihen ei ole riittävää rahoitusta.
Korostin jo edellisessä käsittelyssä, että satsaus, minkä tämä vaatisi, ja ylipäätään se li-
säsatsaus, mitä kulttuurin ja taiteen tukeminen vaatisi, on mittakaavaltaan koko valtionta-
louden näkökulmasta kovin pieni verrattuna taas siihen hyötyyn, mitä tästä kaikesta voi-
simme saada. Siksi olen useassa yhteydessä esittänyt toiveen, että voisimme nyt tässä yh-
teisesti parlamentaarisesti eri eduskuntaryhmien kesken, huolimatta siitä, minkä värinen
hallitus esimerkiksi ensi kaudella on, sitoutua siihen, että VOS-uudistus saisi tarvittavat
määrärahat ja että voisimme liikkua sitä kohti asteittain. Kun on toivomus siitä, että taitee-
seen ja kulttuuriin suunnattaisiin noin prosentti valtiontalouden voimavaroista, niin ei olisi
huono ollenkaan, jos saisimme tällaisen yhteisen näkemyksen aikaan. SDP:hän näitä peri-
aatteita kannattaa, ja meillä on myös ohjelmamme näistä asioista.

Puhemies! Täällä nousi keskusteluun myös se, että on hyvä, että perussuomalaiset ovat
tehneet ponsiesityksiä esimerkiksi juuri VOS-järjestelmän indeksileikkausten perumisek-
si. Hyvä, olemme samaa mieltä. Meillä on myös vaihtoehtobudjetissamme tähän rahoitus,
ei pelkästään perumiseen vaan myös valtionosuuksien lisärahoitukseen juuri siksi, koska
tämä uudistus täytyy saada aikaiseksi. Meillä on ne rahat vaihtoehtobudjetissamme. Tote-
simme hämmästykseksemme, että perussuomalaisilla näitä rahoja varjobudjetissaan ei ole.
Se on vähän huonompi juttu, mutta käytännössä katsoen, koska nämä ponnet, mitä perus-
suomalaiset esittävät, ovat samoja asioita, mitä myös me kannatamme, meidän eduskunta-
ryhmältämme kyllä äänestyksessä niille tuki tulee.

Mutta nyt haluan, puhemies, vielä kerran korostaa, että toivon, että kulttuurin ja taiteen
merkitys monelta suunnalta nähdään tässä talossa nyt ja tulevaisuudessa.

16.29 Olli-Poika Parviainen vihr: Arvoisa herra puhemies! Edustaja Viitasen erinomai-
sesta puheenvuorosta on hyvä jatkaa.

Tämä laki vahvistaa kulttuurin asemaa peruspalveluna ja toivottavasti tukee sitä, että
kunnat ja valtio eli me voimme jatkossa yhdessä edistää monipuolista kulttuurielämää
koko maassa. Olisi myös tärkeää, että mikäli maakuntauudistus toteutuu, maakunnille löy-
tyisi jokin luonteva rooli toteuttaa omaa kulttuuripoliittista vastuutaan esimerkiksi juuri
edustaja Viitasenkin mainitseman prosenttiperiaatteen kautta. Tällä voisi olla hyviä hyvin-
vointivaikutuksia myös, kun tarkastelisimme niitä yhdessä sosiaali- ja terveyspalvelujen
kanssa.

Taiteen ja kulttuurin merkitys yhteiskunnassa on kiistaton. Taiteen ja kulttuurin hyvin-
vointivaikutukset ovat laajasti todettuja, ja taide ja kulttuuri tuovat paitsi tekijöilleen myös
niistä nauttiville ihmisille monenlaisia iloja ja hyötyä elämään. Ennen kaikkea taide auttaa
meitä peilaamaan myös aikaamme ja ilmiöitä ja laajentamaan ajatteluamme uusiin suun-
tiin, ja tämä on varmasti kaikille tarpeellista eri tavoin, miten kukin sitä sitten haluaakin to-
teuttaa.
2



Pöytäkirjan asiakohta PTK 141/2018 vp
Tässä laissa korostuu myös kulttuurin saavutettavuus kaikille. On tärkeää, että kulttuuri
on saavutettavissa eri ikäisille ihmisille, eri paikoissa asuville ihmisille ja eri asioista kiin-
nostuneille ihmisille. Onkin ollut hienoa huomata, miten esimerkiksi uudet kulttuurin
muodot ovat viime aikoina laajasti levinneet ja saaneet uusia käyttäjiä, ja toisaalta, miten
monia niin sanotusti vanhojakin kulttuurin muotoja, kuten vaikkapa sirkusta, on kehitetty
viime vuosina aivan uuteen suuntaan. Esimerkkejä varmasti löytyy. Taidehan myös uudis-
tuu jatkuvasti. Samalla on hyvä huomioida, että harrastaminen ja ammattimaisuus eivät ole
mitenkään ristiriidassa keskenään vaan ne tukevat toisiaan, ja rahoituksellisesti olisi hyvä
pitää mielessä molemmat puolet.

Edustaja Viitanen mainitsi valtionosuusuudistuksen, joka on nyt palautettu valmiste-
luun. Olisi tärkeää, että uudistus etenee. Viesti kentältä on vahvasti se, että valtionosuusuu-
distus tarvitaan, mutta se pitäisi järjestää niin, että se samaan aikaan tukee uusia ja nouse-
via ja monimuotoisia kulttuurin muotoja, mitä me emme välttämättä osaa vielä edes mää-
ritellä, ja kohtelee reilusti myös sitä kulttuurituotantoa, jota Suomessa on jo pitempään teh-
ty, hyvänä esimerkkinä vaikkapa monet teatterit. Olisikin tärkeää, että seuraava hallitus ot-
taisi tässä asiassa askelia nopeasti.

Ja vielä pari sanaa julkisen taiteen ja kulttuurin prosenttiperiaatteesta. On hyvä, että pro-
senttiperiaatekeskustelu on laajentunut pelkistä taidehankinnoista siihen, että prosenttipe-
riaatteeseen voidaan laskea mukaan myös esimerkiksi tapahtumia tai erilaisia kulttuurite-
koja tai monta muuta. Olisi tärkeää, että me huolehtisimme siitä, että kaikissa Suomen kun-
nissa ja tulevissa mahdollisissa maakunnissa huomioitaisiin prosenttiperiaate mahdolli-
simman laajasti.

16.32 Toimi Kankaanniemi ps: Arvoisa herra puhemies! Edustajat Elomaa ja Savio ovat
tehneet erinomaisen tärkeitä ja hyviä, kannatettavia lausumia kaksi kappaletta. 2. lausu-
massa mainittu lause ”säästöpäätösten vaikutukset kotiseutututkimukseen ja kulttuuriin ar-
vioidaan” on erinomaisen tärkeä. Perussuomalaiset erityisesti korostavat tätä ihmisiä lähel-
lä olevaa kotiseutulähtöistä kulttuuria ja sen ylläpitoa ja kehittämistä.

Mitä sitten tulee indeksijäädytysten peruuttamiseen, niin näinhän se menee täällä, edus-
taja Viitanen, että eduskunnassa näissä yhteyksissä esitetään hallitukselle toivomuslausu-
mia, niin kuin tässä on tehty indeksijäädytysten peruuttamiseksi siltä osin kuin ne kohdis-
tuvat kuntien kulttuuritoimintaan. Ja sitten, jos tämä tulee hyväksytyksi, hallitus antaa
eduskunnalle esityksen, ja sen jälkeen, jos se tulee hyväksytyksi, hallitus antaa lisäbudje-
tin, jossa voimaantulosta riippuen osoittaa tarkoitukseen rahat. Näinhän se menee.

Haluan tässä nyt kaikella ystävyydellä sanoa, että puheenjohtaja Rinne lupasi viime vap-
puna alle 1 400 euroa eläkettä saaville eläkeläisille 100 euroa puhtaana käteen kuukaudes-
sa. Se maksaa lähes miljardin. Ei teidän vaihtoehtobudjetissanne ollut tällaista summaa.
Siellä oli 100 miljoonaa pienen tarkistuksen tekemiseksi näihin eläkkeisiin. [Timo Hara-
kan välihuuto] — Puheenjohtaja Rinne ei puhunut mistään vuosista vaan lupasi eläkeläi-
sille. Tämä oli talouspopulismia, ja siihen ei todellakaan ollut teillä määrärahaa tuossa
vaihtoehtobudjetissanne.

Mutta niin kuin totesin, tämä nyt ei liity tähän asiaan suoranaisesti, mutta, arvoisa puhe-
mies, tämä liittyy: Viime vaalikaudella 2011—2015 kuntien valtionosuuksia kohdeltiin
niin ankarasti, että kunnat velkaantuivat 10 miljardista 17 miljardiin. Melkein kaikki kun-
nat nostivat tuloveroprosenttiaan ja kiinteistöveroprosenttiaan ja karsivat menojaan, ja kar-
3



Pöytäkirjan asiakohta PTK 141/2018 vp
sinnan ykkösasia melkein kaikkialla oli kulttuuri. Se oli teidän hallituksen talouspolitiikan
tulosta, että kulttuuri kärsi.

Nyt on paikka, ihan niin kuin tässä 1. lausumassa esitetään, että kulttuurin osalta heti
korjataan indeksitarkistukset ja sen jälkeen kotiseutukulttuuria vahvistetaan.

16.35 Timo Harakka sd (vastauspuheenvuoro): Arvoisa puhemies! On aika erikoista,
että edustaja Kankaanniemi sanoi, että tämä ei liity mitenkään tähän itse asiaan, mutta siitä
huolimatta sitten tölväisee väärin faktoin sairaalassa toipuvaa puheenjohtajaa, joka ei pää-
se tässä itse vastaamaan näihin syytöksiin.

Nyt on jo toinen kerta tänään, kun edustaja Kankaanniemen väittämiä täytyy oikoa.
Mutta tämä on aivan kiistaton asia. Minä luen suoraan täältä puhetekstistä seuraavaa: ”Lu-
paan 100 euroa nettona kuukaudessa useamman vuoden ohjelmalla toteuttaen lisää alle
1 400 euron eläkkeisiin.” Voisivatko edustaja Kankaanniemi, hänen puolueensa ja toivot-
tavasti myöskin muut puolueet salin toisella laidalla sitoutua siihen, että pysyttäisiin tässä
asiassa totuudessa eikä levitettäisi tällaista vääristelevää tietoa?

16.36 Pia Viitanen sd: Arvoisa herra puhemies! Edustaja Harakka äsken korjasi tämän
edustaja Kankaanniemen väittämän. Mielestäni olisi reilua, että täällä sitouduttaisiin sii-
hen, että totuutta ei käytettäisi näin säästeliäästi kuin edustaja Kankaanniemi puheenvuo-
roissaan käyttää.

Mitä tulee tähän eläkelupaukseen: Mielestäni se on tarpeellinen ja hyvä, ja olen hieman
hämmästynyt ja hämmästelen sitä, että kun me puhumme pienituloisten eläkkeensaajien
puolesta, haluamme heille antaa lisää toimeentulon mahdollisuuksia, vaihtoehtobudjettim-
me — edustaja Harakka tietää ja toivottavasti Kankaanniemikin jatkossa — sisältää seu-
raavan asteen tähän, se sisältää korotuksen eläkkeisiin, siihen on varattu resurssit täällä.
Toivoisin, että sille jokin arvo annettaisiin eikä pidettäisi tätä populismina, kun puoluste-
taan pienituloisia eläkkeensaajia. Kyllä minä siellä Tammelantorilla kuulen eläkkeensaa-
jilta itseltään, että on kovastikin rahat vähissä tänä päivänä, kun hallitus on aika murska-
maisesti siellä lompakolla käynyt. On ihmeellistä, että tätä nimitetään populismiksi eikä
lähdetä päinvastoin samaan rintamaan tekemään jotakin eläkeläisten hyväksi.

Ja mitä tulee tähän vaihtoehtobudjettiin, puhemies: Tämä asia, mistä nyt puhumme, on
kulttuurin valtionosuus, ja siihen perussuomalaiset ihan oikein sinänsä esittävät hyvää lau-
sumaa, että perutaan indeksit, mutta samaan aikaan meidän vaihtoehtobudjetistamme löy-
tyy tähän esitykseen rahoitus — kuten siihen eläkelupaukseenkin. Teidän vaihtoehtobud-
jetistanne ei löydy rahoitusta tähän valtionosuuksien indeksijäädytyksen korjaukseen, mitä
te tässä sinänsä oikein esitätte. Se todettakoon nyt tässä, koska se on fakta.

Mutta, puhemies, oikeastaan se, miksi halusin käyttää vielä tämän puheenvuoron, liittyi
alun perin edustaja Olli-Poika Parviaisen erinomaiseen puheenvuoroon, jossa mentiin sit-
ten vielä yksityiskohtaisemmin tähän, mitä kaikkea voimme tehdä. Minustakin oli tärkeää,
kun korostitte sitä, että kulttuurin tulee olla kaikkien saavutettavissa. Siksipä mielestäni,
puhemies, on hyvin tärkeää se, että voimme sekä täällä valtakunnallisesti että sitten kun-
nissa pohtia niitä keinoja, millä kulttuuritarjontaa voidaan viedä lähelle ihmistä, esimerkik-
si asuinalueelle, tätä päivää enemmän, miten voimme edistää sitä, että vaikka päiväkodeis-
sa kulttuuri on lasten riemuna ja kulkevat käsi kädessä kulttuuri ja lapset, jotka ovat sitten
luovempia ja saavat hienot elämisen edellytykset, miten voimme esimerkiksi vanhusten
palveluihin tuoda lisää kulttuuria — kaikki tämä. Se on hieno asia, ja näitä ideoita on pal-
4



Pöytäkirjan asiakohta PTK 141/2018 vp
jon, toimintamuotoja on paljon, ja niitä pitäisi edelleen systemaattisemmin viedä eteen-
päin ja kehittää.

Puhemies! Sen sanon vielä, kun täällä viitattiin edellisessä Kankaanniemen puheenvuo-
rossa edellisen hallituksen toimeen, että olen ehkä hieman vaatimaton todetakseni, että sinä
hetkenä, kun sain itse kunnian toimia hetken kulttuuriministerinä, [Puhemies koputtaa]
kulttuuriin suunnattavat määrärahat nousivat.

16.39 Toimi Kankaanniemi ps: Arvoisa puhemies! Herra puhemies ei varmaan salli tätä
eläkekeskustelua tässä sen pitemmälle [Pia Viitanen: Miksei?] — no se ei oikein kuulu tä-
hän käsittelyssä olevaan asiaan — mutta totean kuitenkin sen, että kyllä minäkin uskon,
että kymmenen vuoden päästä eläkkeensaajien kädessä on satanen enemmän kuin nyt. Eli
jos teillä on kymmenen vuoden tähtäin, niin se on kyllä eläkeläisten, sanoisinko, huijaa-
mista tai ainakin erehdyttämistä. Aikataulu pitäisi tuollaiselle lupaukselle sitten myös olla
ja antaa, ja sitä te ette antanut. Voisitte nyt tietysti antaa, mutta olkoon. Se on kuitenkin mil-
jardiluokan kysymys. [Timo Harakka: Oliko se vuosi? Puhuitteko te vuodesta?]

Arvoisa puhemies! Edustaja Viitanen ei nyt oikein ottanut koppia tästä viime kauden
kuntatalouden alasajosta, mitä te teitte. Verot nousivat, velka kasvoi, ja esimerkiksi nuori-
so- ja kulttuurityöntekijöitä irtisanottiin kunnissa, [Pia Viitasen välihuuto] kun te leikkasit-
te nimenomaan kunnilta. Ihmistä lähellä ovat lähes kaikkialla kunnan kulttuuripalvelut,
vain täällä Helsingissä on merkittävästi tämmöisiä yleisiä valtion ylläpitämiä kulttuuripal-
veluja, kaikki muut ihmiset ovat kunnan varassa. Te ajoitte kunnat ahdinkoon, hyvin sy-
vään ahdinkoon, ja nyt me haluamme, että kulttuurin osalta pikkusen annetaan takaisin,
kun tämä hallitus valitettavasti ei vieläkään leikkauksiaan oikeastaan miltään osin perunut.
Vaikka nyt taloudessa olisi pikkuisen mahdollisuus liikkua, niin näin ei nyt tapahdu tältä
osin.

Vielä voin, arvoisa puhemies, todeta, että te ette kommentoinut tätä, että jos hyväksy-
tään lausuma, niin sitten tulee hallituksen lakimuutosesitys ja sen jälkeen lisäbudjetti. Te
tiedätte hyvin kokeneena edustajana, että näinhän se menee, ja tämän varaan me olemme
laskeneet tämän esityksen.

Odotan, arvoisa puhemies, että Kimmo Kiljunen palaa tänne eduskuntaan ja puhuu näis-
tä eläkeasioista vähän enemmän. Niistä puhutaan liian vähän. Kulttuurista puhutaan liian
vähän ja agrikulttuurista puhutaan hyvin vähän, ja siksi edellisessä asiassa halusin nostaa
voimakkaasti maatalouskysymykset esille, kun siihen oli mahdollisuus, kun eduskunta ei
näistä asioista juuri muulloin pääse keskustelemaan kuin budjetin yhteydessä, ja se keskus-
telu hukkuu siihen valtavaan asioitten määrään. — Kiitoksia.

16.42 Pia Viitanen sd: Arvoisa puhemies! Jotenkin itse ajattelen niin, että esimerkiksi
keskustelun kulttuurista ja taiteesta tulisi olla eteenpäin katsovaa, myönteistä, innostunut-
ta, ja olen hivenen pahoillani siitä, että jälleen kerran tämä keskustelu on viety edustaja
Kankaanniemen toimesta tälle osastolle, jossa vain syytellään ja riidellään. Minusta se on
hyvin ikävää, [Toimi Kankaanniemen välihuuto] mutta koska meillä on syytä omille fak-
toillemme, niin sanottakoon nyt niin, että edustaja Kankaanniemi voi minun puolestani
vaikka saman tien kävellä tuosta ja ottaa luurin ja soittaa Lauri Lylylle ja kysyä, kuinka pal-
jon esimerkiksi Tampereella tällä hetkellä valtionosuudet vähenevät ja kuinka paljon meil-
lä rahaa menee tämän hallituksen toimiin Tampereella tänä päivänä. Että ihan turha nyt sit-
ten, edustaja Kankaanniemi, sitä on unohtaa, että nyt leikataan kunnilta, ja valitettavasti
5



Pöytäkirjan asiakohta PTK 141/2018 vp
edustaja Kankaaniemi itse, hänen puolueensa, oli hetki sitten hallituksessa. Viime viikolla
tosin epäilimme, onko edustaja Kankaanniemi henkilökohtaisesti siirtynyt uudestaan hal-
litukseen esimerkiksi kansliaministeriksi, kun hän niin kovasti ainoana elämäntehtävä-
nään näki sosiaalidemokraattien ja sosiaalidemokraattien vaihtoehdon moittimisen.

Puhemies! Mitä tulee sitten näihin vaihtoehtobudjetteihin, niin kyllä, minulla on hyvin
pitkä kokemus niistä. Minulla on kokemus vaihtoehtobudjetista sen laatijana mutta myös
hallituspuolueen edustajana, joka tutkii opposition vaihtoehtobudjetit ja edellyttää ja vaa-
tii, että jos niissä jotain esitetään, niin niihin on löydyttävä myös rahoitus. Jos ei rahoitusta
löydy, silloin sanat ovat vailla katetta. Ja nyt on se ongelma, että teiltä ei löydy rahoitusta
tässä teidän vaihtoehtobudjetissanne tälle teidän esityksellenne. Mutta minä en, puhemies,
halua moittia teitä siitä liikaa, koska minusta on tärkeää, että perussuomalaiset nyt edes sa-
nallisesti tämän lausuman muodossa sitoutuvat siihen, että jos he voivat valtaa käyttää tu-
levaisuudessa, niin toivottavasti sitten tässä mielessä ovat mukana siinä, että voisimme to-
dellakin kulttuuriin panostaa tätä päivää enemmän. Se on tärkeä asia, että kaikki puolueet
olisivat sitä mieltä. Olen kovasti yrittänyt puhua, että mahdollisimman moni olisi. Jos pe-
russuomalaiset ovat sitä mieltä, että kulttuuriin voi panostaa tätä päivää enemmän, niin
hyvä niin, ja se sitten varmasti kerrottakoon myös maailmalle, että olette siihen sitoutunut,
että kulttuuripanostukset kannattavat ja kulttuuriin voi tätä päivää enemmän sijoittaa. Hyvä
näin, minusta se on, puhemies, hyvä linja.

16.45 Timo Harakka sd: Arvoisa puhemies! Oli tietenkin odotettavissa, että edustaja
Kankaaniemessä ei ole miestä pahoittelemaan antamaansa väärää todistusta, vaan hän kat-
soo aiheelliseksi jatkaa nälvimistä. Jokainen tehköön tästä nyt omat johtopäätökset. Tosi-
asia, jos sellaiset kiinnostavat, on se, että kahdessa vaihtoehtobudjetissa sosiaalidemokraa-
tit ovat näille pienituloisille eläkeläisille jo esittäneet yhteensä 60 euron korotuksen tästä
luvatusta 100 eurosta. Näin 55 000 eläkkeensaajaa nousee köyhyysrajan yläpuolelle, mikä
tietenkin Sipilän entistä hallituskumppania harmittaa.

Keskustelu päättyi ja asian käsittely keskeytettiin.
6


