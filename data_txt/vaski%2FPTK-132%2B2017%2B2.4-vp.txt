















































DEMD6CA.tmp.xml


Pöytäkirjan asiakohta PTK 132/2017 vp

 Tarkistettu
4.1

Pöytäkirjan asiakohta 

PTK 132/2017 vp

Täysistunto

Torstai 7.12.2017 klo 16.00—23.03

2.4. Suullinen kysymys pienten ja keskisuurten yritysten kilpailukyvyn säilyttämisestä (Rit-
va Elomaa ps)

Suullinen kysymys SKT 176/2017 vp

Suullinen kyselytunti

Puhemies Maria Lohela: Seuraava kysymys, edustaja Elomaa.

Keskustelu

16.08 Ritva Elomaa ps: Arvoisa puhemies! Kansainväliset suuryritykset jyräävät lähes
joka toimialalla. Kilpailu on kovaa, ja pienempien paikallisten yritysten menestysmahdol-
lisuudet ovat hyvin rajalliset suurien kilpailijoiden hallitessa markkinoita. Suomea tarkas-
teltaessa musiikkiala on esimerkki sellaisesta tilanteesta. Kotimaiset pienet levyfirmat ovat
hätää kärsimässä, kun käytännössä kolme monikansallista levyjättiä pyörittää bisnestä ja
muut jakavat muruset. Pienet ja keskisuuret yritykset ovat kuitenkin yhteiskunnallemme
todella tärkeitä työllistämällä suuren joukon suomalaisia ja maksamalla veronsa Suomeen.
Kysyn asianomaiselta ministeriltä: miten valtio aikoo huolehtia, että kotimaisten pk-yritys-
ten kilpailukyky säilyy markkinoilla, joita hallitsevat suuret toimijat vahvan markkina-ase-
man ja mittakaavaedun turvin? On siis kysymys vaikka musiikkialasta tai vaikkapa sotesta.

16.09 Eurooppa-, kulttuuri- ja urheiluministeri Sampo Terho  (vastauspuheenvuo-
ro): Arvoisa puhemies! Kysymys ainakin osittain minun toimialaani osuu, joten vastaan
siltä osin. — Kysyjän esille ottama asia on hyvin tärkeä siinä, että jos haluamme elävän
kulttuurielämän, se vaatii myös sitä, että yksityissektorin yrittäjät — esimerkiksi pienet
musiikkialan yrittäjät, jotka varmaan kysyjälle ovat hyvin tuttuja — voivat toimia edelleen
ja saada myös tekijänoikeuspalkkionsa hyvässä järjestyksessä. Tämä vaatii kansainvälistä
yhteistyötä, jossa keskeinen toimija tietysti eurooppalaisella tasolla on EU, joka on tällä
EU-vaalikaudella ajanut digitaalisten sisämarkkinoiden kehittämistä, ja tärkeä osa sitä on
nimenomaan tekijänoikeussääntelyn kehittäminen eurooppalaisella tasolla niin, että jokai-
nen saa sen hyvän, ansaitsemansa osan siitä tulovirrasta, joka liikkuu silloin kun esimer-
kiksi erilaisista nettipalveluista kuunnellaan erilaisia tuotteita tai katsotaan audiovisuaalis-
ta materiaalia, mikä nykyään on hyvin yleistä. Eli tässä toimitaan sekä kansallisella tasolla
että EU-tasolla jatkuvasti.

Kysymyksen käsittely päättyi.


