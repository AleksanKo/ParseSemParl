















































DEMCDB6.tmp.xml


Pöytäkirjan asiakohta PTK 118/2018 vp
Pöytäkirjan asiakohta 

PTK 118/2018 vp

Täysistunto

Keskiviikko 21.11.2018 klo 14.01—17.54

11. Hallituksen esitys eduskunnalle laiksi vuoden 2019 tuloveroasteikosta ja laeiksi tulove-
rolain sekä perintö- ja lahjaverolain 7 a §:n muuttamisesta

Hallituksen esitys HE 124/2018 vp
Lakialoite LA 49, 88-89/2017 vp, 23/2018 vp
Valiokunnan mietintö VaVM 19/2018 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 11. asia. Käsittelyn pohjana on valtiovarainvaliokunnan mietintö VaVM
19/2018 vp. Nyt päätetään lakiehdotusten sisällöstä.

Keskustelu

16.28 Timo Harakka sd: Arvoisa puhemies! Sosiaalidemokraateilla on jälleen kerran
vastuullisempi vaihtoehto hallituksen tuloveroasteikkoihin. Me esitämme oikeudenmukai-
sia muutoksia, jotka tukevat työllisyyttä ja kasvua. Pieni- ja keskituloisten palkansaajien,
eläkeläisten, etuuksien saajien verotusta kevennettäisiin verrattuna hallituksen esitykseen.
Pieni- ja keskipalkkaisen työn verotusta on syytä alentaa, jotta työllistyminen olisi houkut-
televampaa.

Esityksessämme palkansaajan verotus kevenisi noin 5 000 euron kuukausituloihin saak-
ka, kun vertaillaan hallituksen budjettiin. Toisin sanoen paitsi pienituloiset myös keskitu-
loiset hyötyisivät. Keskimäärin käteen jäisi noin 10 euroa enemmän kuussa kuin hallituk-
sen mallissa. Kaikkein eniten tulot kasvaisivat alle 1 500 euroa tienaavilla palkansaajilla,
jotka saisivat verotuksen yhteydessä niin kutsuttua työtulotukea.

Tämä aloite ja avaus negatiiviseen palkkaveroon niillä, joiden nimellinen verotus on 0
prosenttia, on merkittävä avaus, ja toivon, että se tulee seuraavan hallituksen ohjelmaan.
Tällä kertaa emme ole tehneet siitä pykälää vaan ainoastaan lausuman. Osa-aikainen, keik-
kaluontoinen tai kausittainenkin työ olisi kannustava, kun saa palkan yhteydessä veronpi-
dätyksen sijasta työtulotuen.

Laskisimme eläkeläisten verotusta hallituksen malliin verrattuna enemmän 3 600 euron
tuloihin asti. Etuuksien saajien verotus alenisi, kun tulot jäävät alle 2 000 euron kuukau-
dessa. Toisaalta yli 90 000 euroa vuodessa tienaavien olisi jo aika osallistua talkoisiin: ve-
rotusta kiristettäisiin 2 prosenttiyksiköllä. 

Toinen, ehkä hiukan pienempi mutta silti merkittävä uudistus koskee kotitalousvähen-
nystä, jota uudistaisimme siten, että myös pienituloisimmat voisivat hyötyä siitä kotitalo-
ustuen muodossa. Samalla poistetaan kotitalousvähennyksen 100 euron omavastuuosuus,
jolloin pienituloisen kannattaa teettää vaikka vain yksi siivous kodissaan. Kotitalousvä-
 Hyväksytty
1.0



Pöytäkirjan asiakohta PTK 118/2018 vp
hennyksen ylärajaa alennetaan energiaremontteja lukuun ottamatta, millä ohjataan käyttä-
mään kotitalousvähennys asumisen päästöjen vähentämiseen.

Sosiaalidemokraatit siirtäisivät verotuksen painopistettä työn, eläkkeiden ja etuuksien
verotuksesta omistamisen verotukseen. Tiivistäisimme veropohjaa luopumalla hallituksen
viime vuonna käyttöön ottamasta yrittäjävähennyksestä sekä metsälahjavähennyksestä.
Niitä voidaan pitää perusteettomina, sillä niiden vaikutukset työllisyyteen ja talouskas-
vuun ovat vähäiset.

Arvoisa puhemies! SDP:n verolinjaa ohjaa kaksi periaatetta. Ensimmäinen on se, että
pitää olla tiiviit pohjat ja matalat kannat, ja toinen on se, että verotuloa pitää ottaa sieltä,
missä se aiheuttaa vähiten haittaa taloudelle, ja veroja voi alentaa sieltä, missä siitä on eni-
ten hyötyä työllisyydelle ja kasvulle.

Näin ollen teemme vastalauseen mukaiset pykälämuutokset sekä myöhemmässä vai-
heessa sitten joukon lausumia.

16.31 Pia Viitanen sd: Arvoisa herra puhemies! Edustaja Harakka tuossa edellä kävikin
hyvin läpi ne pääpiirteet, mitä meillä tässä omassa verolinjassamme on ja kirjattuna tähän
vastalauseeseen. Ne ovat arvovalinta oikeudenmukaisemman veropolitiikan puolesta.

Minä nyt vielä kerran kertaan, että huomioikaa, arvoisat hallituspuolueet, niin kuin te
varmasti olette huomioineetkin, että SDP:n vaihtoehdossa nimenomaisesti pieni- ja keski-
tuloisia palkansaajia sekä eläkkeensaajia verotettaisiin keveämmin kuin mitä hallitus esit-
tää. Tämän sanon alleviivaten siksi, että hyvin usein, vuodesta toiseen, täällä hallituspuo-
lueet toistavat, että SDP verottaisi enemmän, mutta uskoen, että varmasti tieto kuitenkin
sillä tavalla on perille tullut, että tosiasiassa tiedetään, että pieni- ja keskituloisten osalta
meillä verotus olisi oikeudenmukaisempaa ja keveämpää. Ja sitten ajattelemme niin, ihan
luonnollisesti, puhemies, että sitten, jos on vähän enemmän ihmisellä tuloja siellä korkeas-
sa päässä, niin siellä voi hivenen enemmän maksaakin. Ja kuten Harakka tuossa totesi, sit-
ten omaisuuksien verottamista ja muuta esitämme. Eli mielestäni meillä on oikeudenmu-
kainen vaihtoehto. Tämä on sitä politiikkaa, mistä joskus menneinä vuosina on puhuttu,
että toimitaan mieluumminkin robinhoodmaisesti niin, että pienituloisista pidetään huolta,
eikä niin kuin Nottinghamin sheriffi. Joskus käytimme tällaisiakin vertauksia.

Puhemies! Kaiken kaikkiaan mielestäni tämä työtulotuki on hyvä avaus. Se kuvastaa
ehkä sitä, että meillä sosiaalidemokraateilla on verolinjoissamme paljon uudenlaistakin
tarjottavaa. Samoinhan esimerkiksi arvonlisäveron puolella me esitämme sen uudistamis-
ta siten, että se ottaisi paremmin huomioon kestävän kehityksen periaatteet. Nämä ovat ter-
vetulleita ja hyviä avauksia kaiken kaikkiaan.

Paljonhan kysymys on myös arvovalinnoista. Minulla oli tänään erittäin mukavia vierai-
ta tuolta Tampereen päästä, ihmisiä Hervannasta ja Linnainmaalta. Se, mistä me keskuste-
limme oikeastaan melkein koko ajan, oli juuri se, että politiikassa eriarvoistetaan. Hyvin
paljon heillä oli kysymyksiä liittyen esimerkiksi juuri eläkkeensaajien asemaan, eläkkeen-
saajien verotukseen. Terveiset tulivat, puhemies, jälleen kerran, jälleen kerran ihan vaka-
vasti siitä, että kun samaan aikaan tulee näitä indeksileikkauksia ja samaan aikaan vaikka
lääkkeet maksavat enemmän, samaan aikaan tulee lisää potilasmaksuja, niin silloin tulee
todella tukalat oltavat pienituloiselle eläkkeensaajalle. Tästä puhuimme paljon.

Oikeastaan voisin tässä siteerata viikonlopun keskusteluja sen suhteen, että mielestäni
oli kuitenkin hyvin tarpeellista, että esimerkiksi SDP:n puoluevaltuuston kokoontuessa
Hämeenlinnassa puheenjohtaja Rinne käytti [Puhemies koputtaa] merkittävän puheenvuo-
2



Pöytäkirjan asiakohta PTK 118/2018 vp
ron sen puolesta, että pitäisi tämä eläkeläisille annettu lupaus toimeentulon korotuksesta
[Puhemies koputtaa] toteuttaa.

Puhemies! Jos tulen hetkeksi. [Puhuja siirtyy puhujakorokkeelle]

Ensimmäinen varapuhemies Mauri Pekkarinen: Edustaja voi tulla puhujapönttöön sil-
loin, kun aika on ylitetty omalta paikalta. [Jukka Gustafsson: Tulee liikuntaa samalla!]

— Liikuntaa samalla, sanoi edustaja Gustafsson.
Puhemies! Ei ollut tarkoitus pitkittää, mutta sen verran, kun jäi vielä kesken yksi asia,

minkä halusin tässä mainita.
Myös minulle ovat olleet tärkeitä nämä kotitalousvähennysasiat, joita myös edustaja

Harakka tuossa edellä kuvasi. On tärkeää, että sitä järjestelmää uudistetaan niin, että siitä
entistä paremmin pääsevät myös pienituloiset hyötymään. Ja uskoisin, että osaltaan nämä
meidän esittämämme uudistukset voisivat myös työllisyyttä kaiken kaikkiaan kohentaa. Se
on tärkeää meidän linjassamme.

Toivon nyt hallituspuolueiden miettivän, että me kehittäisimme kotitalousvähennystä
myös niin, että kun tehdään remontteja, niin sen voisivat saada myös kerrostaloasukkaat,
rivitaloasukkaat. Me tiedämme kaikki, kuinka valtava perusparannuksen tarve, peruskor-
jausten tarve, meillä on meidän asuntokannassamme. Siksi olisi erittäin hyvä, jos näin voi-
taisiin toimia. On hyvä, että sitä voi hyödyntää omakotitaloissa, mutta asunto-osakeyhtiö-
puolella ei voi, ja siksi meillä on myös tämä avaus, että kerros- ja rivitaloissa tätä voitaisiin
käyttää. — Tässä tämä, puhemies.

16.35 Sami Savio ps: Arvoisa puhemies! Perussuomalaisilla on tähän tuloverolainsäädän-
töä koskevaan hallituksen esitykseen yksi pykälämuutosehdotus ja kolme lausumaehdo-
tusta.

Ensinnäkin tämä pykälämuutos, josta teemme huomenna yksityiskohtaisessa käsittelys-
sä siis virallisen ehdotuksen. Se koskee sitä merkittävää epäkohtaa, että samansuuruisesta
eläketulosta ovat joutuneet eläkeläiset maksamaan suuremman veron kuin vastaavasta
palkkatulosta, ja haluammekin korjata tämän epäkohdan. Tämän tekemämme eläketulovä-
hennyksen noston tavoitteena on tosiaan se, että tietyn suuruisesta tulosta maksetaan sa-
man verran veroa riippumatta siitä, onko kyseessä ansio- vai eläketulo. Tämä muutos pa-
rantaisi eläkeläisten ostovoimaa ja vähentäisi samalla toimeentulotukimenoja.

Sitten meillä on kolme lausumaehdotusta. Niissä ensinnäkin esitämme, että keskitulois-
ten palkansaajien verotus laskettaisiin asteittain Ruotsin tasolle. Ensi vuotta koskeva muu-
tos, jota olemme vaihtoehtobudjetissamme esittäneet, olisi, että palkansaajien verotusta
kevennettäisiin 300 miljoonalla eurolla, ja tämä koskisi pääosin tuloluokkia 40 000:sta
60 000:teen euroon vuodessa. Tämä mielestämme edistäisi työllisyyden ja kulutuksen ko-
henemista ja sitä kautta tietysti toisi myös valtiolle lisää verotuloja.

Toisena asiana esitämme, että tuloverolakiin palautetaan vielä viime vuonna voimassa
ollut säädös lapsivähennyksestä. Olemme tehneet siitä myös lakialoitteen. Tämä lapsivä-
hennyshän otettiin käyttöön vuoden 2015 alussa määräaikaisena vuoden 2017 loppuun as-
ti, mutta sitä ei enää tämän vuoden alussa jatkettu. Vähennys on tulosidonnainen ja piene-
nee tulojen noustessa, mutta pieni- ja keskituloisilla perheillä sillä on melko suuri merki-
tys, varsin suuri merkityskin itse asiassa. Se voi tietää jopa 400 euron nettotulojen kasvua
nelilapsiselle perheelle.
3



Pöytäkirjan asiakohta PTK 118/2018 vp
Vielä kolmantena asiana esitämme maksimissaan 200 euron kunnallisverotuksessa teh-
tävää vähennystä kehitysaputyöhön tehtävästä lahjoituksesta. Tämän myötä voitaisiin pie-
nentää suoraan valtion varoista maksettavan kehitysavun määrää. Katsomme, että mallim-
me tehostaisi kehitysavun kohdentamista hyvin merkittävällä tavalla.

Nämä kolme viimeksi mainittua ovat siis lausumaehdotuksia, ja ne teemme virallisesti
toisessa käsittelyssä.

16.38 Pia Viitanen sd: Arvoisa herra puhemies! En malta tässä yhteydessä olla sanomat-
ta sitä, mitä tämän hallituskauden alussa tapahtui. Me muistamme hyvin sen keskustelun,
mikä käytiin vaalien alla, jolloin todettiin kaikkien suusta, että eläkkeensaajien ja palkan-
saajien verotuksen tulee olla yhdenmukainen. Tämän hallituksen ensimmäinen toimi oli
kuitenkin se, että palkansaajien verotusta sinänsä ihan oikein kevennettiin, mutta eläkkeen-
saajien kohdalla vastaavaa kevennystä ei tehty. Ja me puhuimme tästä paljon, me käytim-
me tästä lukuisia puheenvuoroja. Me kysyimme tätä ministeri Stubbilta kyselytunnilla
useita kertoja, koska hän oli nimenomaisesti ennen vaaleja korostanut, että tämä on kokoo-
mukselle perusfilosofiaa, että verotus on yhdenmukainen. Ja heti kun hänestä tuli valtio-
valtiovarainministeri Stubb, niin hän ensi töikseen esittikin tätä veroeroa, ja tämä oli mie-
lestäni huomattava virhe, mitä silloin alkukaudesta tehtiin. 

Seuraavan kerran, kun veroratkaisuja mietittiin, oli tämä kiky-sopimus tulossa. Silloin
hallitus lupaili, että palkansaajille tulee siihen vastineeksi veronkevennyksiä, jolloin
aloimme systemaattisesti kysymään tässä salissa hallituspuolueilta, että ette kai te vaan
toista kertaa tee tätä veroeroa. Ja niinpä muistan, kuinka iloisia olimme siitä, että tämän toi-
sen kerran, kun hallitus yritti, niin nämä veronkevennykset sitten koskivat myös eläkkeen-
saajia. Uskoimme, että varmasti sillä oli merkitystä, että me sosiaalidemokraatit täällä sa-
lissa sitä aktiivisesti vaadimme ja myös julkisuudessa moneen kertaa kävimme tämän kes-
kustelun. Siksi halusin kerrata tämän valitettavan asian, mikä tapahtui. Silloinhan perus-
suomalaiset oli myös hallituspuolue, kun tämä ratkaisu aikanaan tehtiin. 

Samoin olemme kysyneet talousarvioiden yhteydessä ponsissamme muutamiakin kerto-
ja, että me edellyttäisimme sitä, että hallitus kertoisi, missä viipyy luvattu mahdollisuus vä-
hentää verotuksessa kehitysyhteistyöhön tehtyjä lahjoituksia. Siitähän oli myös lupauksia
ilmassa ennen vaaleja. Silloin emme koskaan vastausta saaneet, että missä tämä esitys vii-
pyy, mutta ehkäpä Timo Soini nyt vastaa, kun edustaja Savio kysyi. Silloin kun Viitanen
kysyi, vastausta ei kuulunut. Ja hänhän, nykyinen ulkoministeri siis, kuului juuri niihin po-
liitikkoihin, kuka tätä vähennystä silloin aikanaan lupasi. Mutta tässä, puhemies, ehkä
muutama kommentti lähinnä näihin verolinjoihin.

Yleiskeskustelu päättyi ja asian käsittely keskeytettiin.
4


