















































DEMDD0E.tmp.xml


Pöytäkirjan asiakohta PTK 34/2018 vp
Pöytäkirjan asiakohta 

PTK 34/2018 vp

Täysistunto

Torstai 12.4.2018 klo 16.00—19.53

2.1. Suullinen kysymys kansalaisten terveystietojen käyttämisestä (Krista Kiuru sd)
Suullinen kysymys SKT 46/2018 vp

Suullinen kyselytunti

Puhemies Paula Risikko: Ensimmäisenä sosiaalidemokraattinen eduskuntaryhmä, edus-
taja Krista Kiuru.

Keskustelu

16.01 Krista Kiuru sd: Arvoisa puhemies! Sote-uudistusta on nyt jo kotvan matkaa käsi-
telty eduskunnassa ja sen sosiaali- ja terveysvaliokunnassa. Pahasti näyttää siltä, että uu-
distus ei ole kuitenkaan vielä valmis. Yksi päivän uutisista nimittäin on se, että soten mark-
kinamalli tuntuu tarvitsevan totutusta poikkeavaa korvausjärjestelmää. Olemme lukeneet
nyt juttuja, joissa on kerrottu hallituksen valmistelevan jokaisen suomalaisen pisteyttämis-
tä sekä rahallisen arvon laskemista. Pisteytys ja arvojen laskeminen tehtäisiin jokaisen
omien terveystietojen pohjalta, eikä tästä edes kerrottaisi kansalaiselle itselleen. Yleinen
periaatehan Suomessa on ollut kuitenkin se, että kansalaisille kerrotaan, mihin henkilötie-
tojen suojan piiriin kuuluvia tietoja käytetään. Kysyn nyt, arvoisa ministeri: voisitteko te
kertoa kaikille, kuka meitä pisteyttää ja miksi ja minkä takia ihmiset eivät saa näitä tietoja
itse käyttöönsä?

16.03 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Vastaan mielelläni valiokunnan puheenjohtajan kysymykseen, koska ym-
märrän hyvin, että harhaanjohtavista tai puutteellisista tiedoista johtuen tämä aihepiiri on
herättänyt suomalaisissa huolta, eikä asiaa varmaan helpota se, kun samanaikaisesti uuti-
soidaan ja käydään voimakasta kansainvälistäkin keskustelua meistä sosiaalisessa medias-
sa olevista tiedoista ja niiden väärinkäytöstä.

Suomalaisissa tietorekistereissä terveydenhuollon ja sosiaalipalveluiden osalta on meis-
tä paljon tietoa, itse asiassa poikkeuksellisen paljon. Kun kysytään kansainvälisiltä toimi-
joilta, Suomi nähdään kiinnostavana kohteena esimerkiksi tehdä tutkimustietoa juuri siitä
syystä, että meillä on niin pitkään kerätty tietoa vaikkapa neuvolajärjestelmämme ansiosta. 

Arvoisa eduskunta, hallituksen sote-uudistuksen tavoitteena ei ole pisteyttää kansalaisia
heidän terveytensä tai sairautensa pohjalta. Tuo tieto on erheellinen ja virheellinen. [Puhe-
mies koputtaa] Kukaan kansalainen ei tule pisteytetyksi henkilökohtaisesti, eikä hänen tie-
tojaan luovutettaisi yksityisille sote-toimijoille juuri pisteytyksenomaisesti. Näin ei tapah-
du.
 Tarkistettu
4.1



Pöytäkirjan asiakohta PTK 34/2018 vp
Puhemies Paula Risikko:  Muistutan, että minuutti on minuutti. — Pyydän niitä edusta-
jia, jotka haluavat esittää lisäkysymyksiä, ilmoittautumaan painamalla V-painiketta ja nou-
semalla seisomaan.

16.04 Krista Kiuru sd (vastauspuheenvuoro): Arvoisa puhemies! Kyllä uskallan väittää,
että jokainen meistä kokee, että terveystiedot ovat kyllä pyhimmistä pyhimpiä. Siltä osin
asia on vakava sekä eettisesti että juridisesti. Nyt tämä esitetty profilointi aiheuttaa kansa-
laisissa kyllä ihan aitoa huolta, joka otetaan vakavasti. Ei täällä riitä pelkästään ministerin
sana eikä teidän bloginne — missä ovat ne yksiselitteiset lakipykälät ja perustelut ja oikeu-
tus tälle hankkeelle? Nyt me olemme, ministeri Saarikko, pelkästään teidän sananne varas-
sa. Huomasin myös, että tietosuojavaltuutettu ja oikeusoppineetkin ovat yllättyneet tästä
hankkeesta. Kysyn vielä kerran, arvoisa ministeri, teiltä: voisitteko te kertoa nyt eduskun-
nalle, miten te olette selvittäneet kansalaisten yksityisyydensuojaan liittyvät, tietosuojaan
liittyvät asiat ja onko tällaista terveystietojen perusteella tehtävää profilointia näin suures-
sa mittakaavassa Suomen lakien ja EU-säädösten mukaista tehdä?

16.05 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Vastaan mielelläni. Ensinnäkin on hiukan eriskummallista ja jotenkin häm-
mentävää, että jos mietitään yleisemmin, aiemmin vaikka tässä salissa käytyä, keskustelua
nimenomaan sosiaali- ja terveyspalveluiden tiedoista ja kansalaisten terveystiedoista, niin
yleensähän huoli on ollut pikemminkin siitä, miksi tieto ei kulje ja miksi viranomaiset ei-
vät voi vaihtaa tietoja, jotta se toimisi kansalaisen tai potilaan parhaaksi, [Välihuutoja va-
semmalta] ja nyt olemme päinvastaisen keskustelun äärellä. Tämä linkittyy nyt valinnan-
vapauden korvausmalleihin. Me emme ole luomassa järjestelmää, jossa yksittäisten kansa-
laisten terveystietoja ja sitä kautta ikään kuin ihmisen arvoa määriteltäisiin. Se on puistat-
tava vertauksenakin. Mutta me olemme luomassa tiedolla johtamisen mallin, jossa ikään
kuin voimme varmistua, että sote-keskuksessa, siellä terveydenhuollon palveluiden yti-
messä ja sydämessä, rahaa liikkuu ihmisistä, jotka ovat listautuneet ja valinneet sote-kes-
kuksen, sen mukaan, paljonko he tarvitsevat hoitoa. — Jatkan tästä mielelläni lisää.

16.06 Kristiina Salonen sd (vastauspuheenvuoro): Arvoisa puhemies! Nyt tuntuu, että
puhumme ehkä vähän eri asioista, kun puhumme tiedolla johtamisesta tai asiakaspisteytyk-
sestä. Siis tämä teidän sote-mallinne on nyt johtamassa siihen, että Suomessa tarvitaan tie-
toa siitä, miten meistä tehtäisiin houkuttelevampia asiakkaita sosiaali- ja terveyspalvelu-
yrityksille. Siis asiakaspisteytyksestä puhutaan siksi, että terve ja hyvätuloinen ihminen on
asiakas, jonka kaikki yritykset haluavat, koska hän tuo rahaa yritykselle mutta ei välttämät-
tä käytä sitä rahaa sieltä. Mutta esimerkiksi ylipainoinen, pitkäaikaissairas eläkeläinen ei
ole yritykselle houkutteleva asiakas, ellei hän tuo yritykseen asiakkaaksi tullessaan isoa ra-
hasäkkiä mukanaan. Vasta sen jälkeen hän on houkutteleva asiakas. Tarvitaan siis meille
jokaiselle annettavat asiakaspisteet. Voisin ajatella, jos en tietäisi, että kysymys ei ole Suo-
mesta. Arvoisa ministeri, [Puhemies koputtaa] eikö tämä ole eettisesti vähintäänkin epäi-
lyttävää?

16.08 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Käytän tähän vastaukseen annetun ajan vain lyhyesti vastaamalla, jotta aina-
kin tämä tulisi selväksi tämän aika monimutkaisen kokonaisuuden äärellä: Sote-keskuk-
2



Pöytäkirjan asiakohta PTK 34/2018 vp
set, yksityiset tai julkiset palveluntuottajat, eivät valitse asiakkaitaan, vaan kansalaiset va-
litsevat. Niin terveet kuin sairaat tekevät itse valinnan sote-keskuksesta, ja tuota valintaa on
mahdollisuus vaihtaa puolen vuoden välein.

16.08 Leena Meri ps (vastauspuheenvuoro): Arvoisa puhemies! Tämä on hyvin mielen-
kiintoinen keskustelu. En huomannut, oliko tuossa ministeri Saarikon vastauksessa sitä,
että jos niitä tietoja kerätään tai niitä on käytettävissä — sehän on monesti hyvä asia, että
tieto kulkee, että asiakkaiden ei tarvitse sitten sitä paperinippua kuljetella mukanaan, niitä
vanhoja röntgenkuvia — niin pitääkö tämä tieto paikkansa, että asiakkaalla ei olisi oikeut-
ta saada tietää sitä, mitä kyseisellä yksiköllä hänestä on siellä rekistereissä. Minusta se on
aika huolestuttavaa. Meillä on yleisesti ottaen aina oikeus rekistereistä tai tiedostoista tar-
kistaa, mitä tietoja meistä on ja millä perusteella niitä tehdään. Monesti ne saattavat olla
vanhojakin kirjauksia, joissa voi olla esimerkiksi lääkärin tai jopa sosiaalityöntekijän omia
mielipiteitä. Etteivät ne nyt sitten vaikuttaisi, olen erittäin huolestunut tästä asiasta. Kerto-
kaa nyt, mitä tietoja siis mahdollisesti kerätään ja minne ja saako niistä aina tiedon halu-
tessaan ja erityisesti maksutta.

16.09 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Tämäkin kysymys oli osuva, jotta voin korjata tuon väärinkäsityksen. On eri
asia puhua potilasarkistotiedoista ja potilaskertomustiedoista. Ne ovat meidän kaikkien
luettavissa. Toivottavasti, kaikki kollegat, olette käyttäneet palvelua kanta.fi, jossa sähköi-
sessä arkistossa on kaikki terveystieto aina vaikkapa laboratoriokoetuloksia myöten. Ja sitä
itse asiassa ollaan laajentamassa myös siihen, että sosiaalipalveluiden tiedot ihmisistä ovat
nähtävillämme, niin ammattilaisten yhteistyössä kuin ennen kaikkea kansalaisten itsensä
katsottavissa, mitä vaikka lääkäri käyntimme jälkeen on tuosta vastaanottotapaamisesta
kirjoittanut. Nämä tiedot ovat, totta kai, käytössä sillä palveluntuottajalla, jonka sote-kes-
kuksen asiakas ja kansalainen on valinnut.

Mutta tulisiko rahaa sillä perusteella, mitä juuri sinusta tai minusta, meistä kaikista kan-
salaisista, potilasarkistoissa on kirjoitettu? Ei, rahoitus ei perustu siihen, vaan on yleisiä
korvausperiaatteita esimerkiksi siitä, että diabetesta sairastava ikääntynyt ihminen kuljet-
taa mukanaan [Puhemies koputtaa] ikään kuin erisuuruista rahapottia kuin vaikka työssä
käyvä, terve ihminen.

16.10 Aino-Kaisa Pekonen vas (vastauspuheenvuoro): Arvoisa puhemies! Kyllä suoma-
laiset ovat syystäkin järkyttyneitä näistä uusista tiedoista, että soten myötä tullaan laske-
maan jokaiselle ihmiselle hinta sen mukaan, miten paljon hän rasittaa terveydenhuoltoa.
Tässä arvotetaan ihmisiä terveyden perusteella, eikä tällä ole mitään tekemistä tiedonku-
lun kanssa.

No, tarve tehdä tällainen korvausmalli on suoraa seurausta hallituksen aikeista kaupal-
listaa suomalainen sosiaali- ja terveydenhuolto. Tässä bisnes-sotessa yritysten kannustin
on harjoittaa kermankuorintaa eli valikoida potilaita oman tuottonsa maksimoimiseksi, ja
se on niin ilmeistä, että nyt hallituksen on välttämättä tehtävä tällainen tietoturva- ja oikeu-
dellisia ongelmia sisältävä korvausmalli, jonka kautta näitä firmoja yritetään estää harjoit-
tamasta tätä pelättyä kermankuorintaa. Arvoisa ministeri, olisiko nyt aika perääntyä laaja-
mittaisesta yksityistämiseen ja kermankuorintaan ajavasta valinnanvapausmallista, jonka
perustavista valuvioista tässä nyt kannetaan huolta?
3



Pöytäkirjan asiakohta PTK 34/2018 vp
16.12 Perhe- ja peruspalveluministeri  Annika Saarikko  (vastauspuheenvuoro):  Ar-
voisa puhemies! Olipa hyvä, että tämä kermankuorintatematiikka tuli esiin, mikä usein kä-
sitteellisesti sote-uudistuksen äärellä mielellään uhkakuvana maalataan. [Kari Uotila:
Asiantuntija kertoo!] 

Itse asiassa on juuri niin, että nämä korvausperusteet palveluntuottajille, yksityisille ja
julkisille, joita itse asiassa nytkin järjestelmässämme on, uuden soten aikana rakentuvat si-
ten, että korvauksista noin kaksi kolmasosaa perustuu siihen, että henkilö on listautunut
sote-keskuksen asiakkaaksi, siis itse valinnut sen, ja tuo loppuosa perustuu suoritteisiin eli
esimerkiksi toimenpiteisiin tai käynteihin tai maakunnan itsensä määrittelemiin kannuste-
kertoimiin ja -tekijöihin. Ellei tällaista niin kutsuttua kapitaatiokorvausta eli asiakkaaseen
perustuvaa osuutta olisi, mehän maksaisimme vain siitä osuudesta, kuinka paljon ihmiset
käyttäisivät palveluita, ja se vasta kermankuorintaa olisi, koska silloinhan se kannustaisi
mahdollisimman paljon jopa turhiin lääkärikäynteihin.

Puhemies Paula Risikko: Ruotsalaisella eduskuntaryhmällä oli tämä samainen kysymys,
joten myönnän puheenvuoron edustaja Henrikssonille.

16.13 Anna-Maja Henriksson r (vastauspuheenvuoro): Värderade talman, arvoisa puhe-
mies! Det är inte konstigt att medborgarna har svårt att hänga med i vad det här handlar om,
att sätta en poäng på varje patient. Hur ska man få reda på vilka sjukdomar någon har? På
vilket sätt kommer ett sådant register att upprätthållas? Det skulle vara bra om minister
Saarikko skulle kunna berätta om det här är något som regeringen har berett en längre tid
eller om det här är en fråga som THL nu har lyft till behandling.

Arvoisa puhemies! Ei ole kummallista, että kansalaisilla on vaikeuksia ymmärtää, mistä
tässä sote-pisteytyksessä on kysymys. Minun mielestäni me emme myöskään täällä edus-
kunnassa oikein vielä tiedä — ja sen takia olisi, arvoisa ministeri, tärkeätä, että vääntäisitte
sen meille rautalangasta — syntyykö uusi rekisteri vai eikö synny, ja jos ei synny uutta re-
kisteriä, niin mistä ne tiedot kuitenkin saadaan, minkälaisia pisteitä jokaiselle meistä tulee
sinne sote-keskukseen, ja millä tavalla turvataan se, että nämä tiedot eivät vuoda sitten vää-
riin käsiin. Tällä hetkellä tiedetään, että Facebookin omistaja on istunut monta tuntia Yh-
dysvalloissa kuulusteluissa, ja nyt on todella myös meillä edessä se tilanne, että hirveän
paljon tärkeätä tietoa ollaan keräämässä. Millä tavalla varaudutaan siihen, että tiedot eivät
joudu vääriin käsiin?

16.14 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Haluan nyt alleviivata todellakin tarkkaan ja vakavalla mielellä, että ei ole
tarpeellista eikä oikein keskustella suomalaisten terveystietojen turvallisuudesta samassa
yhteydessä, kun arvioi sitä, ollaanko menossa maailmaan, jossa ihmisten tietoja luovute-
taan, kuten Facebook teki. Suomessa on vahva lainsäädäntö tietosuojasta, ja meillä on
EU:sta uusi direktiivi, joka itse asiassa vain vahvistaa ja selkiyttää tätä. Sote-uudistus nou-
dattaa näitä tekijöitä.

Ja mitä tulee valinnanvapauden korvausmalleihin, täällä on eduskunta käsitellyt valin-
nanvapausesitystä jo viime keväänä, ja siinä esityksessä itse asiassa nämä korvaustekstit,
pykälät, muotoilut ja kriteerit, siltä osin kuin niistä jotain jo tiedettiin, ja niitä parhaillaan
itse asiassa vasta valmistellaan, olivat hyvin samankaltaisia. [Välihuutoja vasemmalta] Sil-
4



Pöytäkirjan asiakohta PTK 34/2018 vp
loin esimerkiksi tietosuojavaltuutettu tietojeni mukaan lausui tästä esityksestä eikä kiinnit-
tänyt tähän mitään erityistä huomiota.

16.15 Outi Alanko-Kahiluoto vihr (vastauspuheenvuoro): Arvoisa puhemies! Kun pu-
hutaan siitä, voitaisiinko kerätä kansalaisten sosiaali- ja terveystietoja johonkin uuteen re-
kisteriin ja sitä kautta pisteyttää ihmisiä, niin on ymmärrettävää, että kysymys on tietenkin
hyvin herkästä asiasta. Tätä levottomuutta, joka on herännyt tämän kysymyksen myötä,
taustoittaa myös se, että pääministeri Sipilä otti äskettäin esille eräässä tietotekniikkaa kos-
kevassa paneelissa kysymyksen siitä, voitaisiinko Kelan hallussa olevia ihmisten terveys-
tietoja mahdollisesti myydä ja paikata tällä tavalla valtiontaloudessa olevia aukkoja. On
myös tiedossa, että Kanta-palvelu ei ole toiminut aina parhaalla mahdollisella tavalla, on
tapahtunut tietovuotoja, ja myös HUSin potilastietoja on joutunut vääriin käsiin. Eli kysyn
nyt vielä: oletteko nyt aivan varmasti hallituksessa testanneet sitä, miten tämä teidän suun-
nittelemanne uusi pisteytystyökalu ja asiakasrekisteri ovat linjassa EU:n tietosuojadirektii-
vin kanssa, joka paraikaa on eduskunnan käsittelyssä ja joka tietääkseni suhtautuu hyvin
tiukasti ihmisten tietojen keräämiseen erilaisiin rekistereihin?

16.17 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! On eri asia keskustella siitä, kulkeeko tieto meistä vaikkapa sote-keskuksel-
le, sinne lääkärin vastaanotolle, aiempi potilashistoriamme. Uskon, että kaikki ajattelem-
me, että on hyvä asia, että ammattilaisten käytössä meidän hoitoamme arvioitaessa on se
potilashistoria ja aiempi hoito, jota olemme saaneet. On eri kysymys arvioida sitä, miten
tietojamme anonyymisti massana käsitellään esimerkiksi tutkimuksen tai näiden korvaus-
perusteiden pohjana.

16.17 Ilmari Nurminen sd (vastauspuheenvuoro): Arvoisa puhemies! Mielestäni ensin-
näkin on huolestuttavaa, että kansalaisia arvotetaan näin rahan mukaan, että [Välihuutoja]
kuinka sairas olet, sellainen hinta sinusta maksetaan. Me haluaisimme sellaisen järjestel-
män, että olit kuinka sairas tai millainen tahansa, niin kun tulet hoitoon, saat palvelua ja si-
nua autetaan eikä katsota, minkälainen pisteytys ja hintalappu sinusta tulee.

Nyt kun te olette viemässä näitä markkinoille ja yksityisiä sote-keskuksia perustetaan
Suomeen ja ihmiset kirjautuvat näihin, niin kysyisinkin ministeriltä: miten varmistatte, että
nämä yritykset eivät tule valikoimaan näitä asiakkaita? Jos tulee tilanne, että tämmöinen
paljon hoitoa tarvitseva ihminen tulee ja hänelle sanotaan, että no, ei sinulle löydykään ai-
kaa, ja pienen hetken päästä sanotaan, että sinä oletkin jo niin huonossa kunnossa, että tar-
vitset erikoislääkäripalveluita julkiselle puolelle, niin miten tässä varmistetaan, että ihmi-
set saavat ennakoivasti hoitoa ja tässä ei katsota pisteitä ja rahamääriä, vaan tässä tältä ker-
mankuorinnalta vältytään?

16.18 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Siinä oli monta erittäin hyvää kysymystä.

Onko ensinnäkin väärin, että ihmistä arvotetaan sillä perusteella, kuinka paljon hänellä
on sairauksia? Totta kai se on väärin, jos me ajattelemme ihmisarvon arvottamista. Mutta
jos me arvotamme sitä ikään kuin siltä osin, että varmistamme, että monisairas ihminen saa
varmasti tarvitsemansa hoidon ja siihen eurot riittävät ja anonymisoitu tieto kulkee hänen
mukanaan tai hänestä kulkee massana korvaus osaksi sote-keskusta, minusta se ei silloin
5



Pöytäkirjan asiakohta PTK 34/2018 vp
ole väärin, koska silloin me varmistamme tämän uudistuksen ytimen toteutumisen, paljon
sairastavien ihmisten auttamisen.

Ja vielä toinen tärkeä kysymys: voidaanko valikoida asiakkaita tai potilaita? Ei voida.
Sote-keskus ei voi päättää, ketkä heille asiakkaiksi listautuvat. He voivat ilmoittaa tietyn
määrän jälkeen, että me emme pysty ottamaan vastaan enempää potilaita, [Välihuutoja va-
semmalta] mutta se raja ei voi tulla yksittäisen kansalaisen kohdalla vastaan, [Puhemies
koputtaa] ei missään tapauksessa, ei julkisen eikä yksityisen terveydenhuollon toimijalle.
Minusta on tärkeää, että kysyitte tätä.

16.20 Ben Zyskowicz kok (vastauspuheenvuoro): Arvoisa rouva puhemies! Tämä on us-
komatonta tämä opposition pyrkimys väärillä tiedoilla ja mielikuvilla hämmentää kansa-
laisia ja lisätä kansalaisten vääriin käsityksiin perustuvaa levottomuutta tämän asian tii-
moilla. [Jukka Gustafsson: Ministeri kehui kysymyksiä!] Tähän saakka oppositio on sano-
nut, että tämä on hirveää kermankuorintaa ja että jokainen sote-keskus haluaa saada asiak-
kaaksi vain niitä terveitä kolmekymppisiä lenkkeileviä nuoria aikuisia ja että vain näitä py-
ritään saamaan ja kuorimaan kermaa. Nyt teille on ilmeisesti vuoden päästä valjennut, että
terveen hoitamisesta maksetaan vähemmän kuin sairaan hoitamisesta, [Naurua] ja nyt teil-
le tämäkin on iso ongelma. Totta kai tässä pyritään siihen, että monisairas, työtön, pitkäai-
kaistyötön ihminen olisi yhtä houkutteleva asiakas kuin se nuori kolmekymppinen lenkkei-
lijä, ja siihen päästään sillä, että siitä kolmekymppisestä työterveyshuollon asiakkaasta
maksetaan rajusti vähemmän sille sote-keskukselle kuin siitä monisairaasta. Ja nyt tämä-
kin on ongelma! [Välihuutoja vasemmalta] Voitteko ymmärtää opposition outoa käyttäy-
tymistä, ministeri Saarikko? [Naurua]

16.21 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Koen, että en aivan täältä rohkaistu pisteyttämään opposition suorituksia,
mutta totean, että keskustelunaiheena tämä on arvokas siihen nähden, että ajan henki on
meitä kaikkia huolestuttava sen suhteen, mihin tietojamme käytetään, ja asia on parhail-
laan hyvin laajasti myöskin hallituksen ja eduskunnan käsissä EU:n tietosuojadirektiivin
voimaanpanon vuoksi. Siinä nimenomaan ollaan kiristämässä ja tarkentamassa säädöksiä
ja tapaa, jolla meistä kerättyjä tietoja voidaan toisaalla käyttää.

Siitä, arvoisa puhemies, olen edustaja Zyskowiczin kanssa samaa mieltä, että on tietysti
kansalaisissa turhaa huolta herättävää antaa kuvaa siitä, että me olisimme pisteyttämässä
kansalaisia paremmiksi tai huonommiksi. On eri asia puhua korvausjärjestelmästä kuin ter-
veystiedoistamme, joiden sujuvasta käytöstä ja liikkuvuudesta me itse asiassa kaikki kai
olemme samaa mieltä ja toivomme, että se tapahtuu meidän potilaiden parhaaksi. On eri
asia keskustella siitä korvausperusteena kuin potilaiden hoidon tukena.

16.22 Jyrki Kasvi vihr (vastauspuheenvuoro): Arvoisa puhemies! Aivan aluksi haluan
muistuttaa tässä keskustelussa, että anonymisointi ei ole mikään taikasana. Sen ongelma on
se, että jos se tehdään liian tehokkaasti, siitä datasta katoaa konteksti ja se muuttuu arvot-
tomaksi. Toisaalta jos se tehdään liian huolimattomasti, niin on varsin yksinkertaista tieto-
ja yhdistelemällä päätellä, kuka on kyseessä, ja tämän ovat tutkijat osoittaneet moneen ker-
taan. 

Meillä on Suomessa tosiaan varsin kehittyneet rekisterit, mutta ongelmana on taas se,
että meillä on nyt tulossa yhtä aikaa tämä EU:n tietosuoja-asetus ja toisaalta me haluamme
6



Pöytäkirjan asiakohta PTK 34/2018 vp
parantaa näiden tietojen käyttöä. Molemmat näistä ovat tärkeitä periaatteita. Minä haluan,
että tietoni ovat turvassa; toisaalta haluan, että potilastietoni edistävät lääketiedettä. Ja nyt
haluankin kuulla: miten perusteellisesti ja huolella hallitus aikoo olla tarkkana tässä, että
me emme mene tässä anonymisoinnissa ja näiden tietojen käytössä ja sen rajoittamisessa
kummassakaan suunnassa liian pitkälle vaan löydämme sen toimivan kompromissin?

16.23 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Se oli asiantuntijan hyvä kysymys, johon totean oikeastaan sen tosiseikan,
että vaikkapa naapurimaa Ruotsiin katsoessamme siellä valinnanvapausmallin ollessa toi-
minnassa korvausmalleista on nähty jo monia eri versioita ja eri maakäräjillä myöskin eri-
laisia toteutumia, ja ikään kuin sen tasapainon löytäminen toimenpidekohtaisuuden ja asia-
kaskohtaisen perusmaksun välillä on vaikeaa ajatellen soten rahoitusta. Mutta yhtä vai-
keaa on tasapainoilu sen, mikä on tiedon yksityisyyden ja vain meidän parhaaksi käytön
osuus, ja toisaalta sen tutkimuseettisen näkökulman välillä, että olisi hyvä, että vaikkapa
uuden lääkkeen keksimiseksi tutkijat voisivat hyödyntää terveystietoja kyseisen sairaus-
ryhmän osalta. Täällä eduskunnassa on parhaillaan käsittelyssä niin kutsuttu toisiolaki,
joka tulee helpottamaan tutkijoiden näkökulmasta esimerkiksi juuri sitä, että tieto olisi saa-
tavilla helpommin yhden luukun takaa mutta jälleen kerran niin, että yksittäisen potilaan
tietoja ei missään tilanteessa voisi olla tunnistettavissa. Laaja, vaikea kysymys, johon ei
voi vastata vain yhden lain kautta.

16.24 Antti Rinne sd (vastauspuheenvuoro): Arvoisa puhemies! Tämä koko sosiaali- ja
terveyspalveluitten uudistus on iso ja kansalaisia hämmentävä, vähän pelottavakin asia:
pelätään sitä, miten hoivaa tulevaisuudessa saadaan, terveys tulee hoidettua ja niin edel-
leen. Nyt tämä uusi pisteytyskeskustelu, joka lähti liikkeelle julkisesta keskustelusta, on
hämmentänyt edelleenkin, ja minusta on aika pahankuuloista, että täällä ikään kuin naure-
taan tälle vakavalle asialle. Tämä on ihmisten mielestä todella vakava asia, ja tämä johtuu
siitä, että tämä iso kokonaisuus, terveys- ja sosiaalipalvelut, on tärkeä tavallisten kansalais-
ten kannalta, hyvinvointivaltion aivan keskeisiä asioita.

Nyt kysyn teiltä, ministeri Saarikko: olenko ymmärtänyt oikein, että jos ei tilaaja—tuot-
taja-erottamista tapahtuisi, elikkä ei tilaajaa ja tuottajaa erotettaisi, niin ei mentäisi täm-
möiseen markkinamalliin vaan huolehdittaisiin siitä, että julkinen sektori on järjestäjä ja
päätuottaja ja ostaa sitten tarvittaessa yksityiseltä tai kolmannelta sektorilta palveluita —
eli tämmöistä pisteytysjärjestelmää ei tarvittaisi laisinkaan, ei tarvittaisi systeemiä, jossa
ihmisiä arvotetaan rahan näkökulmasta?

16.25 Kunta- ja uudistusministeri Anu  Vehviläinen  (vastauspuheenvuoro):  Arvoisa
puhemies! Ensinnäkin minä toivon, että me täällä eduskunnan salissa välttäisimme sitä,
että tästä pisteyttämisestä tulee tämmöinen, että me itse rupeamme uskomaan, että todella-
kin ihmisiä pisteytetään. Ei tehdä yksilötasolla näin.

Mutta sitten haluan sanoa tästä maakuntien rahoitusmallista, kun osa tästä joukosta tääl-
lä tuntee sen erinomaisen hyvin, että maakuntien rahoitusmallista yli 80 prosenttia tulee
THL:n vuonna 2013 tehdyn tutkimuksen perusteella ja siinä sairastavuus on tärkein kritee-
ri. Ja sen sairastavuuden osalta — kun te katsotte sitä lakiesitystä — on hyvin tarkasti mää-
ritelty diagnoosikohtaisesti ne sairaudet, mistä minkäkin verran tulee sitä rahoitusta. Mei-
dän kannattaa ymmärtää se, että jotta me pystymme katsomaan rahoitusta tai tässä kohtaa
7



Pöytäkirjan asiakohta PTK 34/2018 vp
tätä korvausmallia, niin ei se tule mistään ilmasta. Se vaatii tutkimustietoa, ja sitä THL on
tekemässä juuri, kun tekee tätä korvausmallia.

Kysymyksen käsittely päättyi.
8


	2.1
	16.01
	16.03
	16.04
	16.05
	16.06
	16.08
	16.08
	16.09
	16.10
	16.12
	16.13
	16.14
	16.15
	16.17
	16.17
	16.18
	16.20
	16.21
	16.22
	16.23
	16.24
	16.25


