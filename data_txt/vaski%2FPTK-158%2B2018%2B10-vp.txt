















































DEM3794.tmp.xml


Pöytäkirjan asiakohta PTK 158/2018 vp
Pöytäkirjan asiakohta 

PTK 158/2018 vp

Täysistunto

Keskiviikko 13.2.2019 klo 14.02—16.10

10. Hallituksen esitys eduskunnalle laeiksi arpajaislain sekä rahanpesun ja terrorismin ra-
hoittamisen estämisestä annetun lain 1 luvun 3 §:n muuttamisesta

Hallituksen esitys HE 213/2018 vp
Lakialoite LA 106/2016 vp
Valiokunnan mietintö HaVM 31/2018 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 10. asia. Käsittelyn pohjana on hallintovaliokunnan mietintö HaVM 31/
2018 vp. Nyt päätetään lakiehdotusten sisällöstä.

Keskustelu

15.26 Juho Eerola ps: Arvoisa herra puhemies! Vuoden 2002 alussa voimaan tullutta ar-
pajaislakia on nyt muutettu useita kertoja erityisesti lain rahapelitoimintaa koskevien eri-
laisten säännösten osalta. Rahapeliyhteisöt ovat arpajaislainsäädännön uudistamisen en-
simmäisessä vaiheessa yhdistyneet vuoden 2017 alussa, kaksi vuotta sitten, uudeksi Veik-
kaus Oy:ksi. Arpajaislakiin tehtiin tuossa yhteydessä vain kaikkein välttämättömimmät
muutokset kolmen rahapeliyhtiön rahapelitoimintojen yhdistämiseksi. 

Valiokunta on mainittujen lainmuutosten yhteydessä painottanut, että rahapelihaittojen
ehkäisy ja tutkimus sekä edelleen hoidon kehittäminen ja näiden toimenpiteitten rahoitus
ovat rahapelipolitiikkamme onnistumisen kannalta erittäin keskeinen asiakokonaisuus.
Valiokunta on korostanut, että rahapelilainsäädännön uudistamisen toiseen vaiheeseen on
ryhdyttävä mahdollisimman pikaisesti ja siinä tulee konkretisoida rahapelipolitiikkamme
keskeisiä tavoitteita eli pelihaittojen ehkäisyä ja haittojen ehkäisyyn liittyviä muita toimen-
piteitä.

Arpajaislakia ehdotetaan muutettavaksi sillä viisiin, että pelipisteisiin eli esimerkiksi
ruokakauppojen, huoltsikoitten ja kaiken maailman kioskien tiloihin sijoitettuja raha-auto-
maatteja voi tulevaisuudessa pelata vain kunnolla tunnistautuneena. Henkilökohtaisen pe-
litilin kautta tapahtuva, tunnistautunut pelaaminen mahdollistaa pelaamisen hallintaan ja
seurantaan liittyvien erilaisten mekanismien käyttöönoton verkkopelaamisen tavoin myös
perinteisessä automaattipelaamisessa. Tavoitteena on ehkäistä äsken mainittuja pelihaitto-
ja, siis näitä haittoja, mitä rahapelaamisesta on todettu aiheutuvan joillekin ihmisille. 

Näitten perustelujen mukaan raha-automaatti on merkittävin — uskokaa tai älkää, mut-
ta merkittävin — yksittäinen ongelmia aiheuttava pelityyppi Suomessa. Raha-automaatti-
pelaaminen aiheuttaa ongelmia yhä useammin myöskin verkon kautta pelattuna. Hajasijoi-
tettujen automaattien pelaaminen on kuitenkin edelleen verkosta huolimatta suurin yksit-
täinen pelaamisen tapa rahapeliongelmien taustalla. 
 Tarkistettu
4.0



Pöytäkirjan asiakohta PTK 158/2018 vp
Rahapelien haittavaikutuksia voidaan väestötasolla ehkäistä ja vähentää tehokkaasti vä-
hentämällä rahapelien tarjontaa ja niiden saatavuutta tai sitten asettamalla rahapelaamisel-
le muita rajoituksia, kuten tässä nyt vähän ollaan tekemässä. Valiokunta pitää tärkeänä, että
erilaisia rajoituksia voidaan ottaa käyttöön vaiheittain. Vastaavankaltaisten, pelitilin kaut-
ta tapahtuvaan verkkopelaamiseen asetettujen rajoitusten vaikuttavuutta näitten pelihaitto-
jen ehkäisemiseen ja vähentämiseen seurataan saadun selvityksen mukaan parhaillaankin
sosiaali- ja terveysministeriössä.

Arvoisa puhemies! Valiokunta toteaa, että tehokkaalla rahapelihaittojen ehkäisyllä ja
vähentämisellä on väistämättä vaikutusta suoriin rahapelituottoihin. Pakollisen tunnistau-
tumisen käyttöönotto raha-automaateissa pienentää rahapelitoiminnasta saatavaa tuottoa ja
siitä maksettavaa arpajaisveron määrää, koska automaattipelaamisen arvioidaan ehdotuk-
sen tavoitteiden mukaisestikin vähentyvän tulevaisuutta kohti. 

Rahapelien tuotto käytetään, kuten kaikki tietävät, yleishyödyllisiin tarkoituksiin. Veik-
kaus Oy:n rahapelitoiminnasta saatavilla tuotoilla on huomattava yhteiskunnallinen mer-
kitys. Veikkaus Oy on tilittänyt valtiolle vuoden 2017 tuottona yhteensä yli miljardi euroa,
ja tuoton vähenemisellä edellä kuvatuin tavoin on vaikutuksia yleishyödyllisten yhteisöjen
ja kolmannen sektorin toimintaan tuotosta myönnettävien avustusten määrän vähentyessä.
Valiokunta tähdentää, että Euroopan unionin tuomioistuimen oikeuskäytännön mukaan
tuottojen käyttäminen näihin yleishyödyllisiin tarkoituksiin ei kuitenkaan ole valitettavasti
peruste ylläpitää tätä yksinoikeusjärjestelmää vaan se voi olla ainoastaan valitun politiikan
suotuisa liitännäisseuraus. Valiokunta pitää ehdotettua sääntelyä Suomen rahapolitiikan ja
arpajaislain tavoitteiden kannalta tarpeellisena. 

Tässä pääpiirteissään. Mutta lopuksi vielä sanon tästä seurannasta, jos mahdollista: Va-
liokunta toteaa, että sen edellisessä arpajaislain muuttamista koskevassa mietinnössä edel-
lyttämät konkreettiset toimenpiteet pelihaittojen ehkäisemiseksi jäävät ehdotuksessa var-
sin puutteellisiksi. Valiokunta pitää välttämättömänä, että tunnistautuneena pelaamisen
vaikutuksia rahapelihaittojen ehkäisemiseen ja vähentämiseen seurataan. 

Valiokunta pitää myös erittäin tärkeänä, että arpajaislainsäädännön uudistamista jatke-
taan aiemmin tehtyjen linjausten ja muun muassa käynnissä olevan esiselvityksen pohjalta
yhteistyössä alan keskeisten toimijoitten kanssa. Valiokunta vielä painottaa, että yleishyö-
dyllisten yhteisöjen taloudelliset toimintaedellytykset on kyettävä turvaamaan myös tule-
vaisuudessa. Veikkaus Oy:n kykyyn kanavoida rahapelikysyntää kotimaiseen lailliseen ja
valvottuun rahapelitoimintaan tulee edellä mainittuja näkökulmia painottaen kiinnittää
huomiota myös jatkossa.

15.32 Eeva-Maria Maijala kesk: Arvoisa puhemies! Kannatan tehtyä lakiesitystä, sillä
on todella tärkeää, että näiden peliongelmaisten tilanteisiin puututaan nytten tosissaan.
Toivottavasti tämä sitten auttaa tätä tilannetta eteenpäin.

Olen aikaisemmin tehnyt täällä salissa lakialoitteen arpajaislain muuttamisesta 27 §:n
osalta. Tässä on kyse yhdistyksistä, yhteisöistä, jotka tarvitsevat rahaa, ja yleensä ottaen
tämä arpajaislakihan kaikessa lähtee siitä, että yleishyödylliset yhteisöt saisivat jotenkin
varoja toimintansa pyörittämiseen. Tällä hetkellä kaikki arpajaistoiminnan pyörittäminen,
kaikki rahojen kerääminen on hirveän byrokraattista, hirveän monimutkaista, ja sen val-
vonta on myöskin raskasta, ja valvonta myöskin vaatii paljon työvoimaa ja henkilöstöre-
sursseja.
2



Pöytäkirjan asiakohta PTK 158/2018 vp
Olen esittänyt lakimuutoksen, että yhdistykset voivat tehdä alle 2 000 euron tavara-ar-
pajaiset niin, että siitä ei tarvitse jättää etukäteen ollenkaan hakemusta. Tämä 2 000 euroa
on mielestäni semmoinen järkevä raja, minkä normaaliyhdistykset voivat pyörittää ja to-
teuttaa, mutta tässä on kuitenkin olemassa takautuva valvonta. Nythän on tilanne se, että
etukäteen pitää aina hakea kaikki luvat virallisesti ja oikein ja on tilitykset tehtävä. Esimer-
kiksi minäkään en tänä vuonna tee vaaliarpajaisia ollenkaan, koska se on niin älyttömän
byrokraattinen ja raskassoutuinen juttu kokonaisuudessaan. Mutta nyt sitten nämä tavalli-
set yhdistykset voisivat jatkossa 2 000 euron arpajaiset järjestää niin, että ne ainoastaan
hoitaisivat paperiasiat kuntoon ja jos jälkikäteen tulee kysyttävää, niin viiden vuoden ajan
voisivat lupaviranomaiset sitten kysyä, miten kaikki nämä asiat on hoidettu, elikkä valvon-
ta hoituisi siinä.

Elikkä kaikki tämmöinen järkevä toiminta tässä arpajaislaissa olisi, että resurssit käytet-
täisiin todellakin oikeisiin asioihin ja tilanteisiin. Nythän nämä peliongelmaiset ovat niin
vaikeassa tilanteessa, että heidän tilanteensa takia joudutaan tekemään nyt aika raskaitakin
säädöksiä, sääntöjä, mutta emmeköhän me kuitenkin saa tätä vielä eteenpäin. Ja toivon,
että seuraavalla vaalikaudella tämä minunkin esitykseni arpajaislaista otettaisiin sitten mu-
kaan.

15.35 Eero Lehti kok: Arvoisa herra puhemies! Sen jälkeen kun pikavippifirmat ymmär-
sivät levittäytyä tähän maahan, niin pelaaminen on tavallaan tullut rajattomaksi, varsinkin,
jos pelin luonne on sellainen, että voit toisen kierroksen käynnistää välittömästi. Lottohan
ei täytä tätä lähtökohtaa, siinä on viikon väli, ennen kuin seuraavalle kierrokselle voi osal-
listua. Mutta näissä peliautomaateissa tätä, sanoisiko, viivettä ei ole lainkaan, voit pelata
vaikka aamusta iltaan ja siirtyä seuraavaan kauppaan pelaamaan. Kun näissä pikavipeissä,
joita käytetään tämän pelin rahoittamiseen, korko on varsin korkea ja kun niihin on yleen-
sä saatavissa vielä toinen tai jopa kolmas pikavippi, niin aletaan lähestyä sitä peliriippu-
vaisten ongelmaa, joka on laajentunut Suomessa käsittämään todennäköisesti yli 10 000,
ehkä 50 000, ihmistä, joiden henkilökohtaiset tulot ja varallisuus eivät enää tahdo riittää
näistä peliveloista selviämiseen. Sen johdosta tässä pelisysteemissä on kyllä sellaisia piir-
teitä, joihin olisi syytä paneutua. Viime kädessä nämä peliriippuvaiset tulevat sitten yhteis-
kunnan hoidettavaksi, ja voisi sanoa, niin kuin tässä lainsäädännössä on sanottu, että yleis-
hyödylliseen käyttötarkoitukseen kerääminen ei tästä toiminnasta tee täysin puhdasta. Ei
minulla tätä lottoa vastaan mitään ole, mutta sen sijaan kun mennään näihin jatkuvasti,
toistamiseen pelattaviin laitteisiin, niin tilanne muuttuu asianosaisille varsin kiusalliseksi,
kun siihen yhdistetään pikavippien käyttö. Veikkaus Oyj on kiinnittänyt tähän asiaan huo-
miota, mutta se, että pitäisi tunnistautua, tuskin tässä riittää, koska ei se tunnistuskone ota
välttämättä sitä huomioon, mikä sen asianosaisen pelaajan sen hetkinen velkatilanne alkaa
olla. 

Vaikka nämä pikavippiyhtiöt sanovat julkisesti arvioivansa jokaisen anojan maksuky-
vyn, käytännössä sitä ei tehdä lainkaan. Yhtiö katsoo, että 10 prosentin luottotappioriski on
siedettävä: jos korkotuotto on pääomalle ehkä 40—50 prosenttia vuodessa, niin sen voi hy-
vinkin sietää, kun tulos on senkin jälkeen, kun luottotappiot on vähennetty tulosta, varsin
muhkea. Tämä on yhteiskunnallinen ongelma, ja tämä koskee usein sellaisia ihmisiä, jotka
arvioivat, että heidän varallisuutensa kasvattaminen jotenkin muuten olisi täysin mahdo-
tonta, mikä sinänsä ei suinkaan aina pidä paikkansa: korkoa korolle -periaate kyllä tuottaa.
Täällä eduskunnassa on käynnissä ja talousvaliokunnassa oli tänään tällainen lakivalmis-
3



Pöytäkirjan asiakohta PTK 158/2018 vp
telu, jossa piensijoittajalle tarjotaan varsin edullista järjestelmää. Mutta tämä pikavippi- ja
veikkauksen, sanoisinko, jatkuvasti käytössä oleva systeemi on monelle nuorelle sellainen
tuhon kierre, jossa luottotietoihin tulee pitkään vaikuttava negatiivinen merkintä.

15.38 Kari Uotila vas: Arvoisa herra puhemies! Me kyllä todella tiedämme sen, että peli-
ongelmat ja niihin ajautuminen on suuri ongelma monelle henkilökohtaisesti ja inhimilli-
sesti monelle perheelle, ja on aivan oikein, että kaikin keinoin pyritään tätä ongelmaa vä-
hentämään. Ja niin kuin kaikki tiedämme, Veikkauksen yksinoikeusjärjestelmä voi perus-
tua vain siihen, että se toimii tehokkaasti peliriippuvuuden ja pelihaittojen vähentämiseksi,
ja myönteisenä sivuvaikutuksena saattaa tulla sitten tuloja, joita tällä hetkellä noin miljardi
jaetaan hyviin tarkoituksiin. 

Kun me puhumme peliriippuvuudesta ja rahapelin ongelmista, niin silloin me emme voi
tuijottaa vain Veikkausta ja sen pelejä, olivat ne sitten automaatteja tai olivat ne lottoa tai
olivat ne urheilupelejä, mitä tahansa. Meillä on erittäin vaikea tilanne siinä, että meillä on
lailla kielletty ulkolaisten peliyhtiöiden toiminta ja markkinointi Suomessa ja sitten kuka
tahansa meistä saattaa tavalliselta tv-kanavalta, josta tulee vaikkapa jalkapallo-ottelu tai
muu, katsoa, kun yhden mainoskatkon aikana, 3 minuutin aikana, tulee suomen kielellä
10:n eri peliyhtiön mainoksia, joissa mainostetaan ulkolaisia, todennäköisesti Maltalla toi-
mivia, peliyhtiöitä, ja niillä koukutetaan nuoria ihmisiä peliriippuvaisuuteen ja pelien käyt-
töön Suomen lain vastaisesti. Ja se sama, mikä tapahtuu muutamilla suurilla tv-kanavilla,
tapahtuu myöskin netissä ja sosiaalisessa mediassa, monella muulla kanavalla, ja siellä se
kohdistuu erityisen voimakkaasti nuoriin ja haavoittuvassa asemassa oleviin ihmisiin.

Tässä on se ongelma, että meillä on edelleen tässä lainsäädännössä puutteita. Me tie-
dämme, että ulkolaisten peliyhtiöiden toiminta ja markkinointi on kielletty, mutta sitten
käydään jatkuvaa keskustelua, onko se rahapelien toimeenpanoa ja markkinointia Suomes-
sa, kun se tapahtuu Maltalta käsin, ja sitten vaikka se tapahtuu suomen kielellä ja Suomes-
ta käsin mahdollisuutena pelata ja Suomeen maksettuina voittona, niin silti todetaan, ettei
se ole Suomessa rahapelien toimeenpanoa. Minusta se kyllä on. 

Joissakin maissa on pyritty tätä aktiivista toimintaa suitsimaan muun muassa niin sano-
tulla blokeerauksella, että on estetty blokeeraamalla tällaisten pelisivustojen markkinoille
tulo, niiden käyttäminen, niillä pelaaminen tai maksujen niille maksaminen. Meillä pitäisi
ehdottomasti selvittää jatkossa pikaisesti myös tällaisten mahdollisuuksien käyttöönotto,
koska se peliriippuvuus ei tule vain Veikkauksen pelien kautta tai automaattipelien kautta
vaan se tulee kaiken pelitoiminnan kautta, mitä suruttomasti markkinoidaan eri puolilla. 

Toinen vaihtoehto on se, että meillähän on mahdollisuus viime kesänä voimaan tulleen
lain mukaan perua toimilupa sellaisilta tv-yhtiöiltä, jotka rikkovat lakia muun muassa pe-
limarkkinoinnin osalta toistuvasti ja varoituksista ja kielloista huolimatta. Ja kun tähän lii-
kuntapoliittiseen selontekoon liittyen on valtiovarainvaliokunnan sivistys- ja tiedejaostos-
sa nyt kuunneltu asiantuntijoita sisäasiainministeriöstä, liikenne- ja viestintäministeriöstä,
poliisihallinnosta ja niin edelleen, niin on kyllä käynyt selvästi ilmi se, että enemmän ja ak-
tiivisemmin pitää tehdä niin, että käytetään ne kaikki keinot, mitä nykyinen lainsäädäntö
mahdollistaa, näiden ulkomailta toimivien rahapeliyhtiöiden toiminnan suitsimiseksi, mitä
on olemassa. Pikkasen herää epäilys, että tarpeeksi ei tehdä ja tarpeeksi aktiivisesti ei käy-
dä kiinni. Että jos saman mainoskatkon aikana tulee yli 10 eri pelin, kasinon tai jonkun
muun pelin mainosta tavallisena katseluaikana telkkarista, niin kyllä minä ihan tavallisena
kansalaisena ihmettelen, kuinka kauan tällainen laittomuus voi jatkua. 
4



Pöytäkirjan asiakohta PTK 158/2018 vp
15.42 Ville Vähämäki ps: Kunnioitettu puhemies! Kiitokset hallintovaliokunnan puheen-
johtajalle hyvästä esittelystä. Täällä edustajat Lehti ja Uotila kävivät asiaa läpi pikavippien
ja mainosten näkökulmasta, ja minä taas puolestani käyn tätä seikkaa läpi pelimonopolin ja
sen oikeutuksen puolelta.

Meidän pelimonopolimme oikeutushan on se, että päätavoite on ehkäistä ja vähentää pe-
laamisesta aiheutuvia haittoja. Nyt muutamia päiviä sitten Talouselämä-lehti uutisoi siitä,
miten Veikkauksen hallitus oli tehnyt tuossa ennen joulua päätöksen siitä, miten Veikkaus
oikein kohtelee jatkossa näitä kohdeasiakkaitaan. Siellä keskeinen kohdeasiakas oli yli 700
euroa kuukaudessa häviävä pelaaja, josta piti pitää kiinni — siellä esityskalvoissa oli luke-
nut, että pidä kiinni — ja heidän pelikatettaan koetetaan nostaa, tämäkin oli mainittu. Nämä
asiakkaat häviävät Veikkaukselle vuositasolla noin 193 miljoonaa. Toisentyyppisiä koh-
deasiakkaita olivat ne, jotka pelaavat paljon e-kasinoa tai e-vedonlyöntiä, ja heidän palve-
luitaan päätettiin kehittää. Nämä kohdeasiakkaat häviävät 290 miljoonaa vuosittain. Ja sit-
ten kolmannentyyppisiä kohdeasiakkaita olivat nämä, jotka olivat näitä muita nettipelaa-
jia. He häviävät 68 miljoonaa. Siellä oli ehkä se huolestuttavin linjaus, nimittäin heitä käs-
kettiin innostamaan. Eli siis toisin sanoen meillä on tilanne se, että meidän pelimonopolim-
me oikeutus on ehkäistä ja vähentää pelaamisesta aiheutuvia haittoja. Sitten taas toisaalta
Veikkauksen hallitus — meillä on itse asiassa muutama kansanedustajakin siellä hallituk-
sessa — tekee päätöksen siitä, että näitä joitakin pelaajia täytyy innostaa. Tietenkin tämä
olisi mukavaa saada laajemmastikin keskusteluun tänne saliin. Mutta valitettavasti nyt ei
täällä paikalla ole näitä edustajia, jotka siellä Veikkauksen hallituksessa ovat.

Kaiken kaikkiaan kiitän vielä edustaja Lehteä, joka toi hyvin esille tämän pikavippi-
maailman, mikä tähän pelaamiseen myös liittyy.

15.45 Jani Mäkelä ps: Arvoisa puhemies! Edellisessä puheenvuorossa tuotiin esille ihan
merkittäviä asioita, jotka olikin tärkeää tuoda esille. Niihin muutama kommentti:

Ihan suorastaan se, paljonko pelaaja pelaa tai paljonko pelaaja häviää, ei välttämättä
suoraan kerro sen pelaajan mahdollisesta peliongelmasta. Eli kysymys on siitä, mikä on pe-
laajan tappionsietokyky, mitkä ovat hänen rahavaransa, velkaantuuko hän pelatessaan,
joutuuko hän tinkimään jostain muusta elämässään voidakseen pelata. Jos sellaisia ongel-
mia ilmenee, kysymys on peliongelmasta. Jollain henkilöllä voi olla varaa hävitä enem-
män kuin toisilla.

Tähän kysymykseen näistä ulkomaalaisista peliyhtiöistä: Huoli on siinä mielessä vaka-
va, että ulkomaalaisten peliyhtiöiden aiheuttamat pelihaitat ovat suhteessa aivan todella
paljon painavampia verrattuna tähän pelattuun rahamäärään kuin Veikkauksen peleissä.
Eli pelihaittoja on enemmän ulkomaalaisilla yhtiöillä suhteessa siihen, paljonko niille pe-
lataan. Helppoja keinoja estämiseen ei oikeastaan ole. Tällaiset verkkoblokeeraukset ja
muut ovat kierrettävissä teknisesti varsin helposti, jos pelaaja haluaa niitä kiertää.

Mutta itse tähän lakiesitykseen: Pidän positiivisena asiana sitä, että arpajaislakia kehite-
tään ja muutetaan maltillisesti. Äkkiliikkeet näissä asioissa eivät ole mielestäni kovinkaan
järkeviä. Sääntely on toiminut Veikkauksen osalta vapaaehtoiseltakin pohjalta aika hyvin.
Veikkaus on lähtenyt tuomaan ja tarjoamaan varsin laajalti ja kattavasti pelaamisen hallin-
nan välineitä, joita on otettu käyttöön pelaajien toimesta, ja on hyvä, että tunnistautunutta
pelaamista viedään eteenpäin ja erityisesti seurataan sen vaikutuksia. Kuitenkin on niin,
että ulkomailla on lukuisia esimerkkejä siitä, että pelaamisen haitat eivät ole ratkaisevasti
vähentyneet tämän tunnistautumisen myötä. 
5



Pöytäkirjan asiakohta PTK 158/2018 vp
Tähän asiaan liittyen ja sen yli haluan tuoda esille pelimarkkinoiden kilpailutilanteen.
Tämä esitys ei siihen juurikaan ota kantaa mutta tulevissa arpajaislain muutoksissa olisi ai-
hetta ottaa kantaa. Pelimarkkinoiden kasvu kun tulee tänä päivänä käytännössä pelkästään
netistä, erityisesti mobiilipelaamisesta, niin sillä markkinalla Veikkauksenkin on välttämä-
töntä pärjätä ainakin ja ensisijaisesti kotimaassa, mutta mielestäni sitä markkinaa ja Veik-
kauksen pelitarjontaa voisi laajentaa myös ulkomaille. Se, että yksinoikeusjärjestelmä säi-
lyy, ei ole mikään itsestäänselvyys, koska lopulta jos markkina menetetään, niin sehän me-
netetään, jollei siellä pystytä kilpailemaan. Se johtaa ennemmin tai myöhemmin tämän yk-
sinoikeusjärjestelmän romuttumiseen. Todetaan vain tilanne, että näin on käynyt, ja lähde-
tään pelaamaan lisenssipelaamisella, ja sitten menetettäisiin kaikki niin sanotut pehmeät
keinot vaikuttaa pelihaittojen ehkäisyyn ja menetettäisiin myöskin tämä miljardin veikka-
usvoittoraha, joka tänä päivänä menee moniin hyödyllisiin tarkoituksiin, eikä kellään ole
osoittaa, mistä sellainen raha niihin tarkoituksiin otettaisiin.

15.48 Eero Lehti kok: Arvoisa herra puhemies! Edustaja Uotila käsitteli tätä aika laajas-
ti, ja itsekin olen pohtinut tätä moneen kertaan ja päätynyt siihen, että markkinointia, joka
menee rajojen yli, on käytännössä vaikea hillitä tai hallita tai kieltää kokonaan. Sen sijaan
velaksi pelaaminen on kaikista vaarallisinta, koska siinä saattaa syntyä sellainen tilanne,
joka riistäytyy käsistä: pelataan nyt vielä yksi kierros pikavippirahoilla, kun silloin sillä tu-
levalla kierroksella sitten saadaan kaikki menetetyt rahat kerralla takaisin. Jos pikavippi-
yhtiön lainalla ostetaan uusi televisio, läppäri tai joku konkreettinen esine, sen voi 30 vuo-
rokauden aikana vielä palauttaa, mutta sitä rahaa, joka on mennyt pelaamiseen, ei saa ta-
kaisin, se on maksettava, ja jos se on velkarahaa, niin kuin näiden peliriippuvaisten ihmis-
ten kohdalla hyvin usein on, niin tämä pikavippien, sanoisinko, supistaminen sellaiseen
tarkoitukseen sopivaksi instrumentiksi, että se ei johda katastrofiin, pitäisi toteuttaa siten,
että pikavippiyhtiöille määrätään sellainen korko, joka suunnilleen on nykyisen viivästys-
koron tasoinen, noin 13 prosenttia plus ehkä 2 prosenttiyksikköä, jolloin pikavippiyhtiöt
joutuisivat arvioimaan velkaa pyytävän, lainaa anovan, maksukyvyn. Nyt ne eivät käytän-
nössä sitä tee. Ne antavat lainaa aina, kun pyytää, ja laskevat vain, kuten sanoin jo aiem-
min täällä, sen 10 prosentin luottotappion, ja heidän systeeminsä toimii automaattisesti.

Näiden pikavippien haltuun ottaminen yhteiskunnan toimesta on kestänyt varmaan 10
vuotta, ja nämä toimialalla olevat ihmiset ovat aina keksineet uutta. Eduskuntaan on tulos-
sa 30 prosentin katto, mutta veikkaan, että seuraavaksi nämä pikavippifirmat sanovat, että
saatte bullet-lainan, joka on kolmeksi vuodeksi, ja vuotuinen korko laskien korkoa korolle
on 30 prosenttia, jolloin kolmen vuoden päästä se 100 euron laina on sitten kasvanut yli
200 euroon ja niin edespäin. Tämä on nykyaikainen ongelma, johonka pitäisi tämän laitok-
sen pystyä käymään käsiksi niin, että Suomen kansa jatkossa ei olisi luottotappiomerkin-
nöillä merkittyä.

15.50 Juho Eerola ps: Arvoisa, kunnioitettu herra puhemies! Ei oikeastaan mitään sen
enempää kuin mitä jo tuossa sanoin, kun mietintöä esittelin, mutta alleviivataan tästä nyt
käydystä keskustelusta kaksi:

Eli isoin ongelma, mikä tähän tosiaan liittyy, on, kuten edustaja Lehti sanoi, velaksi pe-
laaminen ja nämä pikavippifirmat. Se on vienyt tämän ongelman siihen mittaluokkaan, sii-
hen kokoluokkaan, missä se nyt on, ja jos nämä pikavippifirmat saataisiin kuriin, niin ei
kenties olisi ollut tarvetta tällaiselle esitykselle, mikä nyt on tässä tehty.
6



Pöytäkirjan asiakohta PTK 158/2018 vp
Sitten toinen, mistä edustaja Mäkelä puhui: Se olisi Veikkauksellekin ehkä semmoinen
uusi malli ajatella, jos on oletettavaa, että tämän seurauksena ei Suomesta enää ole saman-
laisia rahoja saatavilla. Niin kuin todettiin, tämä tuottaa yli miljardin vuodessa, ja se on
jaettu paitsi pelihaittojen ehkäisyyn myös suomalaiselle kulttuurille, urheiluelämälle, kaik-
keen tähän. On mennyt rahaa hyvään tarkoitukseen: tieteelle, taiteelle ja niin päin pois.
Tämä raha pitää jostain löytyä, ja olisi ihan uudenlainen ajatusmalli tämä — minkä itse
asiassa jo näille Veikkauksen asiantuntijoillekin kerroin, minkä Mäkelä kertoi täällä — jos
Veikkaus lähtisikin tulevaisuudessa hakemaan ulkomailta sitä rahaa tukeakseen suoma-
laista kulttuuria, tiedettä ja taidetta.

Mutta ei muuta kuin kiitoksia vaan eduskunnalle laajasta ja rikkaasta keskustelusta.

15.52 Jani Mäkelä ps: Arvoisa puhemies! Nopeana kommenttina noihin. 
Edustaja Lehti puhui ansiokkaasti noista erilaisista pelityypeistä eli siitä, onko joku peli

nopeatempoinen, minkälainen on se peliprofiili, kuinka usein se pelitapahtuma toistuu, mi-
ten nopeasti sinne sitä rahaa pystyy upottamaan. Sillä on suuri merkitys näiden peliongel-
mien muodostumisen kannalta, ja niihin peleihin pitää suhtautua myös lainsäädännöllises-
ti eri tavalla. 

Tämä Veikkauksen ulkomaalainen toiminta: Sinänsähän Veikkauksellahan on ollut yh-
teistyötoimintaa ulkomaalaisten peliyhtiöiden kanssa jo pidempään, eli puhutaan esimer-
kiksi Vikinglotosta ja Eurojackpotista. Nehän ovat kansainvälisiä pelejä jo tänä päivänä, ja
voitot voivat mennä eri maihin, mutta nyt se, mistä itse puhuin puheenvuorossani, oli se,
että Veikkaus laajentaisi mahdollisuuden pelata rekisteröityneenä pelaajana sen omia pe-
lejä — omana itsenään, Veikkaus Oy:nä — myös ulkomaalaisille pelaajille. Siitä oli tosi-
asiallisesti kysymys tässä avauksessani.

Yleiskeskustelu päättyi.

Eduskunta hyväksyi hallituksen esitykseen HE 213/2018 vp sisältyvien 1.-2. lakiehdotuk-
sen sisällön mietinnön mukaisena. Eduskunta yhtyi valiokunnan ehdotukseen lakialoittee-
seen LA 106/2016 vp sisältyvän lakiehdotuksen hylkäämisestä. Lakiehdotusten ensimmäi-
nen käsittely päättyi.
7


