















































DEM3454.tmp.xml


Pöytäkirjan asiakohta PTK 151/2018 vp
Pöytäkirjan asiakohta 

PTK 151/2018 vp

Täysistunto

Torstai 31.1.2019 klo 16.00—19.25

2.2. Suullinen kysymys hoitajamitoituksesta vanhustenhoidossa (Ritva Elomaa ps)
Suullinen kysymys SKT 243/2018 vp

Suullinen kyselytunti

Puhemies Paula Risikko: Ja sitten mennään muitten ryhmien kysymyksiin, yksi kerral-
laan. Perussuomalaisten eduskuntaryhmä, edustaja Elomaa, olkaa hyvä.

Keskustelu

16.19 Ritva Elomaa ps: Arvoisa puhemies! Hoiva-alan megayritykset tahkoavat miljoo-
navoittoja palvelutason kuitenkin yhä heiketessä, kun henkilöstöstä karsitaan. Tämä hei-
jastuu potilasturvallisuuden lisäksi myös hoitohenkilökunnan jaksamiseen. Suuryritysten
voitontavoittelua on hankala sovittaa yhteen potilaiden ja hoitajien hyvinvoinnin kanssa.
Hoitajat ovat jaksamisensa rajoilla. Kaikki kärsivät, kun samalla on luotu pelon ilmapiiri,
niin ettei ongelmista uskalleta puhua. Hallituksen ratkaisujen takia moni mummo ja pappa
jää hoitamatta.

Työskentelin itse vanhustenhoidon parissa jo 70-luvulla. Silloin tehtiin paljon kovaa
työtä mutta näin vakavia ongelmia ei ollut. Keskusta on sanonut haluavansa hoitajamitoi-
tuksen lakiin, kuten perussuomalaiset ovat vaatineet jo pitkään. Te olette olleet neljä vuot-
ta pääministeripuolue, mutta nyt vaalien alla heräätte. Hieman epäilen tätä. Onko hallitus
tosissaan, niin että haluaa kirjata hoitajamitoituksen lakiin, ja oletteko valmiit rajoittamaan
megayritysten miljoonavoittoja?

16.21 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Henkilöstömitoitus ei ollut tämän hallituksen ohjelmassa. Tämä ei ole yksit-
täisten puolueiden kantojen kyselytunti vaan hallituksen linjan kyselytunti.

Arvoisa puhemies! Viittasitte kysymyksessänne näihin suuriin ulkomaalaisiin yrityk-
siin, ja tätä aihetta olen tällä viikollakin tutkaillut paljon. Ensinnäkin muutama tunnusluku
aiheesta. Suomalaiset kunnat, joiden päättäjiä täälläkin on tänään paljon, ovat ulkoistaneet
puolet ympärivuorokautisen hoivan palveluista yksityisille yrityksille. Näiden joukosta
erottuu ehkä kolme suurinta, voidaan kutsua, jättiluokan terveysyritystä ja hoivapalvelu-
tuottajaa, mutta lisäksi on hyvä muistaa, että meillä on satoja pienyrittäjiä, perhepohjaisia
toimijoita, pieniä hoivakoteja, jotka lasketaan nyt myös tämän yksityisen otsakkeen alle.
Tämäkin toimintakenttä on moninainen.

Ja kuten olen aiemmin todennut — ja toistan viestini mielelläni — en voi hyväksyä sitä,
että ahneen voitontavoittelun nimissä poljetaan niitä yhteiskunnan yhteisiä pelisääntöjä,
jotka on lakiin ja laatusuositukseen kirjattu. Se on ahnetta, [Puhemies koputtaa] se ei ole
moraalin mukaista, ja tämä on keskeinen keskustelunaiheeni huomenna, kun näitä yrityk-
 Tarkistettu
4.0



Pöytäkirjan asiakohta PTK 151/2018 vp
siä tapaan yhdessä valvontaviranomaisen, kunnan ja palkansaajajärjestöjen, hoitohenkilös-
tön, työntekijöiden kanssa.

Puhemies Paula Risikko: Sitten samasta ryhmästä vielä toinen kysymys.

16.22 Leena Meri ps (vastauspuheenvuoro): Kiitos, arvoisa puhemies! Minulla ainakin
sähköposti ja Messenger ovat melkein räjähtämispisteessä, kun saan omaisten ja hoitajien
viestejä, ja he ovat erittäin iloisia, että tämä aihe on tullut nyt esille. Mutta tämä yleinen,
miten nyt sanoisin, hieman jargonin tyyppinen hokeminen, että meillä pitää olla laaduk-
kaat tavoitteet ja suurin osa saa hyvää hoitoa, ei vastaa nyt mitään niille ihmisille, jotka
tuolla odottavat, miten heidän isovanhempiensa, äitinsä asiat hoidetaan. Heillä ei ole aikaa
odottaa ensi kesään sitä, että ehkä vaipat vaihdetaan, ehkä vaippoja ei vaihdeta.

Nyt konkreettinen kysymys kuuluu, mitä hallitus aikoo tehdä nyt ja tässä. Miksi hoita-
jamitoitusta ei voi määritellä? Kuten olemme täällä todenneet, lakeja tulee koko ajan. Sen
voisi tehdä nytkin, koska suositus on suositus. Ei meillä muukaan yhteiskunta perustu suo-
situksiin — vaikka kuinka nopeasti ajan autolla -suositus, maksanko veroja -suositus —
niin että se jäisi ihmisten harkinnan varaan. Nyt äkkiä päätöksiä pöytään, kun tahtotila
näyttää olevan selvä. Jos kokoomus on ainoa, joka tätä vastustaa, niin jättäkää heidät nyt
tässä asiassa yksin.

16.23 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Tämä tähän asti keskusteltu on viitannut siihen yleiseen isoon tilannekuvaan
suomalaisten ikäihmisten hoivasta tehostetussa palveluasumisessa ja kotihoidossa. Viit-
taatte yksittäistapauksiin. Olen myös saanut paljon samanlaisia yhteydenottoja hoitajilta,
niin kuin varmasti me kaikki, ja ihmisten läheisiltä. Jospa kertaan heidän vaikuttamismah-
dollisuutensa.

Ensinnäkin tämä julkinen keskustelu vaikuttaa jo varmasti paljon. Uskon myös tämän
vaikuttavuuteen. Mutta sitten tapa toimia on meidän kolmiportainen valvontajärjestel-
mämme: Omavalvonta, joka ei ole toiminut näissä yksiköissä, jotka nyt ovat pahimmillaan
päätyneet valvontaviranomaisen toimesta suljettavaksi. Toinen keskeinen vastuutaho on
kunta, joka tällä hetkellä vastaa vanhuspalveluista. Vaikka se ulkoistaisi sopimuksin ja kil-
pailutuksin palvelunsa yksityisille, ne ovat yhä julkisia, yhteisillä varoilla toteutettavia pal-
veluita ja kunnan on huolehdittava siitä, että laatu toteutuu. Valvontaviranomainen eli Val-
vira ja avi ovat ne tahot, joihin voi ottaa yhteyttä ja joidenka työlista on tällä hetkellä pitkä
näiden ikäihmisten hoivayksiköiden kanssa, ja tuohon työhön luotan suuresti.

Ja mitä tulee suosituksiin, ei tämä ole [Puhemies koputtaa] vain laatusuosituksia. Meillä
on vanhuspalvelulaki, joka eduskunnassa hienosti viime vaalikaudella hyväksyttiin. Se oh-
jaa joka ikisen vanhuspalvelussa toimivan yrityksen ja julkisen sektorin työtä.

Puhemies Paula Risikko: Nyt pitää keskittyä minuuttiin kaikkien, koska meillä on täällä
paljon kysymyksiä.

16.25 Kunta- ja uudistusministeri Anu Vehviläinen (vastauspuheenvuoro): Arvoisa
puhemies! Täydennän ministeri Saarikon puheenvuoroa vielä kuntien osalta. Te tiedätte
kaikki, että jo kuntalaki velvoittaa kuntia myös valvomaan näitä tuottajia, vaikka ei olisi
omaa tuotantoa, ja se kannattaa muistaa. Ja totean sen saman asian, että täällä salissa on
2



Pöytäkirjan asiakohta PTK 151/2018 vp
paljon kuntapäättäjiä, ja minä ajattelen sillä tavalla, että sen sijaan, että me etsisimme tässä
keskustelussa syyllisiä, meidän pitää hakea yhdessä ratkaisuja. Ratkaisuja pitää hakea kun-
tapäättäjien siellä kunnissa, mitä tehdään, myös oman rahoituksen osalta, onko rahoitus
riittävällä tasolla siellä, miten on järjestetty nämä palvelut, ja sitten tietysti lainsäätäjä miet-
tii omalta osaltaan.

Mutta asia, johon haluan erityisesti viitata, on tämä hankintaosaaminen myös kunnissa.
Meillä on uusi hankintalaki tällä hetkellä voimassa, ollut reilun vuoden ajan. On äärimmäi-
sen tärkeätä, että jokainen kunta aina katsoo osaamisensa perään, niin että myös laatua tuo-
daan esille eikä pelkästään hinta ratkaise. Laatukärki edellä, [Puhemies koputtaa] ei hinta-
kärki edellä.

Kysymyksen käsittely päättyi.
3


