















































DEM6B68.tmp.xml


Pöytäkirjan asiakohta PTK 43/2018 vp
Pöytäkirjan asiakohta 

PTK 43/2018 vp

Täysistunto

Perjantai 27.4.2018 klo 13.01—13.59

13. Hallituksen esitys eduskunnalle laiksi Ruokavirastosta ja eräiksi siihen liittyviksi laeiksi
Hallituksen esitys HE 8/2018 vp
Valiokunnan mietintö MmVM 6/2018 vp

Toinen käsittely

Toinen varapuhemies Tuula Haatainen: Toiseen käsittelyyn esitellään päiväjärjestyk-
sen 13. asia. Nyt voidaan hyväksyä tai hylätä lakiehdotukset, joiden sisällöstä päätettiin en-
simmäisessä käsittelyssä.

Keskustelu

13.18 Tytti Tuppurainen sd: Arvoisa rouva puhemies! Nyt tässä palautekeskustelussa
oleva hallituksen esitys liittyy Ruokaviraston perustamiseen. Kyseisen viraston perustami-
nen tarkoittaa Elintarvikeviraston — Eviran — ja Maaseutuviraston yhdistämistä, ja myös
Maanmittauslaitoksesta siirtyisi tehtäviä uuden viraston tietohallintopalvelujen tuottami-
seen liittyen. Lisäksi virastoon siirrettäisiin myös Turvallisuus- ja kemikaalivirastosta kas-
vinsuojeluaineiden käytön valvontaan liittyviä tehtäviä.

Hallituksen esityksessä todetut perusteet ja tavoitteet Ruokaviraston perustamiselle ovat
kannatettavia ja hyviä. Maa- ja metsätalousvaliokunnan jäsenenä olen ollut tiiviisti muka-
na Ruokavirastoa koskevan hallituksen esityksen valiokuntakäsittelyssä ja haluankin tuo-
da esille tässä yhteydessä maa- ja metsätalousvaliokunnan mietinnöstä muutamia havain-
toja, jotka on syytä nostaa vielä esille.

On erityisen tärkeää turvata perustettavalle virastolle riittävät resurssit huomioiden toi-
mintaympäristössä tapahtuvat muutokset, mitä nyt tulee esimerkiksi elintarviketarjonnan
monipuolistumiseen ja elintarvikealan kansainvälistymiseen, uusiin jakelukonsepteihin ja
sitten siihen kehityssuuntaan, että Suomessa tilojen määrä vähenee samanaikaisesti, kun ti-
lakoot kasvavat ja tilat erikoistuvat. Haluaisin, puhemies, lisäksi kiinnittää huomiota EU-
tason valmisteluihin maatalouspolitiikan uudistamiseksi. Yhteisen maatalouspolitiikan uu-
distamisen myötä EU-jäsenvaltioille on tulossa enemmän päätös- ja toimivaltaa maatalo-
uspolitiikan toteuttamisen suhteen eli siihen, miten muun muassa jäsenmaat voisivat käyt-
tää, siis varsinaisesti soveltaa, yhteisiä tukia jäsenmaittain. Tämä on merkittävä muutos ny-
kyiseen, ja se olisi syytä perusteellisesti huomioida perustettavan viraston toiminnassa.

Keskeistä, puhemies, siis on, että näitä seikkoja ja niiden vaikutusta perustettavan viras-
ton toimintaan arvioidaan kattavasti ja että uudella virastolla on riittävät resurssit, joilla
näihin muutoksiin vastataan.

13.20 Kari Kulmala sin: Arvoisa rouva puhemies! Esityksessä ehdotetaan säädettäväksi
laki Ruokavirastosta. Lailla perustettaisiin maa- ja metsätalousministeriön hallinnonalalle
 Tarkistettu
4.0



Pöytäkirjan asiakohta PTK 43/2018 vp
uusi virasto, johon yhdistettäisiin Elintarviketurvallisuusviraston ja Maaseutuviraston teh-
tävät. Esityksen tavoitteena on yhtenäistää ja selkeyttää hallinnon rakenteita, tehostaa toi-
mialan kokonaisohjausta sekä edistää toimintakulttuurin ja tietohallinnon kehittämistä ja
elintarvikeketjun toimijoiden näkökulman vahvempaa huomioon ottamista viranomaistoi-
minnassa.

Esitys liittyy ensi vuoden talousarvioesitykseen, ja pidän esitystä erittäin hyvänä.
Asianomainen valiokuntakin eli maa- ja metsätalousvaliokunta piti esityksen tavoitteeksi
asetettua Elintarvikeviraston vahvistamista alkutuotannon kannalta erittäin keskeisenä.
Sen mukaan Ruokavirasto tulee olemaan avainsidosryhmä, jonka erittäin keskeinen tehtä-
vä on tukea elintarvikeketjun toimijoiden kilpailukykyä. Koko elintarvikeketjun ohjaami-
nen, kehittäminen ja valvonta samassa virastossa on toiminnan kannalta erittäin tarkoituk-
senmukaista. Ruokaviraston on kyettävä tarjoamaan olemassa olevaa korkeaa asiantunte-
musta, riskiarviointeja ja tieteellistä tutkimusta kaikkien meidän asiakkaiden konkreetti-
seksi hyväksi. Meidän tulee myös pystyä varautumaan tulevaisuuden kriittisiin osaamis-
alueisiin ja niissä nouseviin kyvykkyystarpeisiin.

Perustettavan viraston päätehtävänä tulee olla maatalouden ja koko ruokaketjun valvon-
ta ja entistä laajempana tehtäväalueena viennin edistäminen. Viranomaistoiminnan luotet-
tavuuden ja uskottavuuden ja myös riskiarvioinnin sekä tieteellisen tutkimuksen kansain-
välisen vaikuttavuuden näkökulmasta eri toimijoiden tulee olla toiminnallisesti riippumat-
tomia toisistaan, ja tässä asiassa on varmasti tekemistä. On selvää, että nykytila tarvitsee
muutosta vastatakseen tulevaisuuden haasteisiin, ja tässä asiakasnäkökulman tulee olla
keskiössä. Tietohallintoa tulee kehittää yhtenä kokonaisuutena, henkilöstön siirtojen tulee
olla vapaaehtoisia, ja joka tapauksessa olisi hyvä saada henkilöstö sitoutettua uuteen viras-
toon. Se helpottaisi ainakin viraston johtamista.

13.23 Harry Wallin sd: Arvoisa puhemies! Esitys uudeksi laiksi Ruokavirastosta yhdis-
tää hyvin tarkoituksenmukaisella ja tehokkaalla tavalla maatalous- ja elintarvikesektorin
toimijoita. Uusi virasto palvelee suomalaista ruuantuotantoa kattavasti. Virastojen yhdis-
täminen edistää sähköisten palvelujen kehittämistä ja yhden luukun palveluperiaatteen to-
teuttamista.

Mitä tulee tietojärjestelmiin, on erittäin tärkeää huolehtia etenkin siirtymävaiheessa sii-
tä, että palvelu erityisesti tukien maksatuksen osalta voidaan hoitaa häiriöttä. Tämä on se
seikka, jota vasten uudistuksen onnistumista ja koko järjestelmän uskottavuutta tullaan
peilaamaan. Tätä tulemme hyvin tarkasti seuraamaan valiokunnassa.

Arvoisa puhemies! Esitystä uudesta Ruokavirastosta on viety eteenpäin hyvässä yhteis-
ymmärryksessä, ja myös valiokunta oli mietinnössään yksimielinen. Maatalouspolitiikka
ja ruokapolitiikka kietoutuvat yhä vahvemmin yhteen tulevaisuudessa. Alalla on merkittä-
viä haasteita, joihin on ennakolta kyettävä varautumaan. Siksi on hyvä, että tutkimus- ja
kehitystoimintaa kootaan nyt yhteen virastoon tavalla, joka edesauttaa näihin haasteisiin
varautumista ja niiden ratkaisemista. Haluan tässä yhteydessä myös kiittää ministeri Lep-
pää siitä, että hän valitsi Seinäjoen kaupungin Ruokaviraston pääkonttorille. [Olavi Ala-
Nissilä: Totta kai!]

13.25 Lasse Hautala kesk: Arvoisa rouva puhemies! Tämä hallituksen esitys Ruokavi-
rastosta ja siihen liittyvistä laeista oli maa- ja metsätalousvaliokunnassa käsittelyssä, ja va-
liokunta antoi siitä yksimielisen mietinnön. Tähän virastoon tullaan yhdistämään Maaseu-
2



Pöytäkirjan asiakohta PTK 43/2018 vp
tuvirasto, Evira — Elintarviketurvallisuusvirasto — ja Maanmittauslaitos tietyiltä osin, ja
ne sopivat erittäin hyvin Ruokaviraston toimialaan, kun otetaan huomioon se, että elintar-
viketeollisuudella ja sen viennillä on yhä keskeisempi merkitys meidän kansantaloudel-
lemme.

Pääministeri Sipilän hallituksen yhtenä keskeisenä tavoitteena on ollut nimenomaan
elintarvikeviennin kasvattaminen. Tilastot jo tähän mennessä tältä hallituskaudelta osoit-
tavat, että siinä on hyvin onnistuttu. Tämä Ruokavirasto soveltuu erittäin hyvin Etelä-Poh-
janmaalle, koska siellä on jo Maaseutuviraston yksikkö — ja kun otetaan huomioon lisäksi
se, että elintarvikesektori työllistää Etelä-Pohjanmaalla yli 20 prosenttia työllisestä työvoi-
masta. Siellä on useita erittäin merkittäviä, vientiin kykeneviä elintarvikealan yrityksiä.

Jatkossa on erittäin tärkeää se, että turvataan Ruokavirastolle riittävät voimavarat niin,
että tätä positiivista kehitystä voidaan eteenpäin viedä. Myöskin alkutuotannon yksiköt
ovat Etelä-Pohjanmaalla viime vuosina kehittyneet ja edistyneet. Tilakoko on laajentunut,
ja yksikkökoko kotieläintuotannonkin puolella on merkittävästi kasvanut.

Näillä sanoilla tervetuloa, Ruokavirasto, Etelä-Pohjanmaalle ja Seinäjoelle!

13.27 Olavi Ala-Nissilä kesk: Arvoisa puhemies! Tässä maa- ja metsätalousvaliokunnan
jäsenet, edustaja Tuppurainen ja edustaja Hautala, ovat käyttäneet hyviä puheenvuoroja —
ja myöskin valtiovarainvaliokunnan maatalousjaoston arvostettu puheenjohtaja, edustaja
Wallin käytti tässä hyvän puheenvuoron.

Minusta tällä virastolla on myöskin hyvä nimi: Ruokavirasto. Ehkä meidän enemmän
pitää puhua ruuasta. Oikeastaan ei ole sellaisia Helsingin Sanomia, missä ei päivittäin olisi
jotain ruokajuttua, maataloudesta niinkään ei ole. Eli ruoka kiinnostaa ihmisiä, se on tär-
keää, ja laajalti ottaen tällä virastolla on juuri ruuantuotannon turvaamisessa, ruokaturvas-
sa, ruuan tulevaisuudessa iso rooli, jos laajasti ajatellaan.

Kuten edustaja Tuppurainen sanoi, EU:n maatalouspolitiikkaan on tulossa lisää kansal-
lista liikkumavaraa, ja se on hyvä asia. Erityisesti, jos katson vähän pitemmälle, ilmasto-
riskit tulevat kasvamaan Euroopan laajuisesti ja erityisesti maailmanlaajuisesti ruuantuo-
tannon yhteydessä. Tämä on jo asia, joka EU:n maatalouspolitiikan uudistamisessa —
myöskin suomalaisen ruuantuotannon tulevaisuudessa, joka voi olla sinällään varsin hyvä
— pitää ottaa todella jo huomioon.

Kaikkea hyvää tälle uudelle virastolle Seinäjoelle. Kyllä mieleeni tulee joitain muitakin
paikkoja, joissa se voisi sijaita, varsinkin elintarvikemaakunnassa Varsinais-Suomessa,
mutta onnittelen Seinäjokea.

13.28 Jari Myllykoski vas: Arvoisa rouva puhemies! Varmasti kaikkein merkittävin asia
on se, että valiokunta on yksimielisesti tämän hankkeen takana. Se keskustelu, mitä valio-
kunnassa käytiin, oli erittäin eteenpäin suuntautuvaa. Ja olisin nyt korostanutkin tuota,
mitä edustaja Ala-Nissilä toi esille ilmastonmuutoksesta. On tärkeätä tämä kokonaisuus eli
sanonta ”pellolta pöytään” ja niin edelleen. Meidän on ymmärrettävä, että ruoka on alku-
tuotantoa.

Toki täytyy todeta, että emme me Satakunnassa olisi olleet pahoillamme, jos niin vah-
vaan elintarvikemaakuntaan olisi virasto tullut, mutta rakenteet olivat jo olemassa, on tur-
ha pilkkoa ja sijoitella, tehdä henkilöstön kannalta vaikeita ratkaisuja. Minun mielestäni
ministerin esitys sijaintipaikasta oli oikea ja johdonmukainen. Näin varmasti vältymme
henkilöstön kanssa ikäviltä siirroilta ja niin edelleen. Tässähän ei muutenkaan muuteta toi-
3



Pöytäkirjan asiakohta PTK 43/2018 vp
mipisteitä, missä ne nykyään sijaitsevat, vaan toiminta sinällään jatkuu, mutta organisaatio
on yhteinen.

Onneksi olkoon, Wallin, Seinäjoelle se sitten meni.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyt, hallituksen esityk-
seen HE 8/2018 vp sisältyvät 1.-6. lakiehdotuksen. Lakiehdotusten toinen käsittely päät-
tyi. Asian käsittely päättyi.
4


