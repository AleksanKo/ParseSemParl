















































DEM1240.tmp.xml


Pöytäkirjan asiakohta PTK 17/2017 vp
Pöytäkirjan asiakohta 

PTK 17/2017 vp

Täysistunto

Perjantai 3.3.2017 klo 13.00—13.27

4. Hallituksen esitys eduskunnalle laiksi lääkärin hyväksymisestä luokkaan A kuuluvien sä-
teilytyöntekijöiden terveydentilan seurannan suorittavaksi lääkäriksi ja eräiksi siihen liit-
tyviksi laeiksi

Hallituksen esitys HE 172/2016 vp
Valiokunnan mietintö StVM 2/2017 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 4. asia. Nyt voidaan hyväksyä tai hylätä lakiehdotukset, joiden sisällöstä pää-
tettiin ensimmäisessä käsittelyssä. [Hälinää — Puhemies koputtaa]

Arvoisat edustajat, pyydän poistumaan niitä, jotka täältä meinaavat lähteä, hiljaisuudes-
sa, koska täällä käydään keskustelua. — Edustaja Juvonen, teillä on nyt puheenvuoro.

Keskustelu

13.03 Arja Juvonen ps: Arvoisa puhemies! Tässä hallituksen esityksessä  ehdotetaan sää-
dettäväksi uusi laki lääkärin hyväksymisestä luokkaan A kuuluvien työntekijöiden tervey-
dentilan seurannan suorittavaksi lääkäriksi ja muutettavaksi eräitä tähän liittyviä säädök-
siä. Ehdotetuilla muutoksilla lainsäädäntömme saatetaan vastaamaan perustuslain edelly-
tyksiä sekä pannaan täytäntöön Euroopan unionin uusi säteilyturvallisuusdirektiivi. Uudel-
la hyväksymismenettelyllä varmistettaisiin, että terveydentilan seurannan suorittavilla on
riittävä koulutus säteilyn terveydellisten vaikutusten osalta. Niin ikään jatkossa Valvira
myöntäisi oikeuden toimia säteilyyn perehtyneenä työterveyslääkärinä laillistetulle lääkä-
rille. Valvira myös pitäisi saatavilla luetteloa terveydenhuollon ammattihenkilöiden kes-
kusrekisteriin merkityistä säteilyyn perehtyneistä työterveyslääkäreistä. Ehdotetut uudis-
tukset ja muutokset ovat kannatettavia.

On tärkeätä ja tarpeellista, että lainsäädännössä toteutuvat säteilydirektiivin vaatimuk-
set. Hyväksymismenettelyllä varmistetaan lääkärin perehtyneisyys työterveyshuoltoon,
säteilyn terveydellisiin vaikutuksiin ja säteilytyöntekijöiden terveyden seurantaan. On
myös perusteltua, että jatkossa käytössä on yksi yhteinen rekisteri, josta tiedot pätevyyk-
sistä ja oikeuksista löytyvät. Tällainen yhden luukun periaate merkitsee viranomaisille
mahdollisuutta hyödyntää jatkuvasti ja monipuolisesti jo käytössä olevaa tietoa. On myös
hyvä, että esitykseen sisältyy riittävä pitkän ajan siirtymäsäännös, jotta kaikki kyseessä
olevan pätevyyden saaneet lääkärit ennättävät tehdä ilmoituksen. Jatkossa on kuitenkin
syytä huomioida myös sääntelyn seuranta, jotta lain kaikinpuoliset vaikutukset saadaan
selville. Kysymys on tärkeästä osasta lain täytäntöönpanoprosessia.
 Tarkistettu
4.0



Pöytäkirjan asiakohta PTK 17/2017 vp
13.05 Päivi Räsänen kd: Herra puhemies! Tämä esitys koskee usein hyvin naisvaltaisia,
esimerkiksi terveydenhuollon aloja, joilla altistutaan säteilylle hoidettaessa potilaita, ja on
tärkeää, että näiden työntekijöiden työoloista ja terveydestä huolehtivilla työterveyslääkä-
reillä on asianmukainen koulutus, että heidät rekisteröidään asianmukaisesti ja että heillä
on asianmukaiset valtuudet. Itsekin olen aikoinaan röntgenlääkärinä tehnyt työtä, jossa al-
tistuttiin säteilylle, ja tiedän, että tällä on todella suuri merkitys työterveydenhuollossa ja
työsuojelua ajatellen.

Tämän esityksen myötä näitä erityisosaajia koskevien lupien myöntäminen ja rekiste-
rien ylläpitäminen siirtyisi siis Säteilyturvakeskukselta Sosiaali- ja terveysalan lupa- ja
valvontaviraston hoidettavaksi. Tämä on varmasti aivan tarkoituksenmukainen siirto, mut-
ta kiinnitän huomiota tässä muutosprosessissa siihen, että Valviran työmäärä tulisi nykyi-
sestään lisääntymään näistä oikeuksia koskevien hakemusten käsittelystä, hakemusmenet-
telyyn kuuluvasta päätöksen tekemisestä ja oikeuden merkitsemisestä sinne Terhikki-re-
kisteriin. Kun olemme seuranneet toimeentulotuen asiakkaiden siirtämistä kuntien sosiaa-
litoimesta Kansaneläkelaitokseen ja niitä valtavan suuria vaikeuksia, mitä siinä on ilmaan-
tunut, niin kaikissa näissä siirroissa tulee todellakin huolehtia, että ei tapahdu sellaisia on-
gelmia, joita nyt olemme nähneet. Tietenkin tässä on huomattavasti pienemmästä mitta-
luokasta kysymys.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyt, hallituksen esityk-
seen HE 172/2016 vp sisältyvät 1.—4. lakiehdotuksen. Lakiehdotusten toinen käsittely
päättyi. Asian käsittely päättyi.
2


