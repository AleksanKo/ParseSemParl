















































DEM291F.tmpSave.xml


Pöytäkirjan asiakohta PTK 51/2015 vp
Pöytäkirjan asiakohta 

PTK 51/2015 vp

Täysistunto

Torstai 15.10.2015 klo 16.00—18.20

2.5. Suullinen kysymys sukupuolineutraalista avioliittolaista (Sari Essayah kr)
Suullinen kysymys SKT 36/2015 vp

Suullinen kyselytunti

Puhemies Maria Lohela: Seuraava kysymys, edustaja Essayah.

Keskustelu

16.51 Sari Essayah kd: Arvoisa rouva puhemies! Hallitus on tänään hyväksynyt niin sa-
notut liitännäislakimuutokset, jotka seuraavat avioliittoinstituution muuttamisesta suku-
puolineutraaliksi.

Meillähän on vuodesta 2002 ollut käytössä hyvä yleiseurooppalainen käytäntö, jossa
meillä on erikseen parisuhdelaki samaa sukupuolta oleville ja avioliittolaki eri sukupuolta
oleville. Nyt hallitus on kuitenkin muuttanut tätä, ja tämä tulee aiheuttamaan erittäin suu-
ria muutoksia uskonnonvapauslakiin, translakiin, parisuhdelakiin sekä myöskin adoptio-
lain tulkinnan uudelleen. Olisin kysynyt asianomaiselta ministeriltä: oliko hallitus tästä ai-
heesta tänään istunnossaan yksimielinen, eli olivatko kaikki hallituspuolueet näitten esitys-
ten takana?

16.52 Liikenne- ja viestintäministeri Anne Berner (vastauspuheenvuoro): Arvoisa pu-
hemies! Hallitus on toteuttanut edellisen hallituksen ja eduskunnan tekemän päätöksen ja
on istunnossaan ollut yksimielinen.

16.53 Oikeus- ja työministeri  Jari Lindström (vastauspuheenvuoro):  Arvoisa puhe-
mies! Tosiaankin, ministeri Berner esitteli tänään tämän asian valtioneuvostossa puolesta-
ni, koska olin estynyt. Minulta on tänään kyselty, miten tälle asialle nyt sitten käy jatkossa,
että olenko estynyt jatkossakin. Tämä asia tulee ensi viikolla tänne eduskuntaan käsitte-
lyyn, ja enhän minä voi vastuutani paeta, kyllä minun täytyy tämä asia tänne tuoda.

Puhemies Maria Lohela: Pyydän niitä edustajia, jotka haluavat esittää lisäkysymyksiä, il-
moittautumaan. 

16.53 Sari Essayah kd (vastauspuheenvuoro): Rouva puhemies! On tietysti hyvä tietää,
että hallitus on tämän esityksensä takana näin yksimielisesti, perussuomalaiset mukana.

Esityksessä arvioidaan, että maistraatin työmäärä voisi lisääntyneitten siviilivihkimys-
ten myötä hetkellisesti kasvaa, mutta suurempaan kasvuun ei uskota. Kuitenkin tässä jäte-
tään huomioimatta se, että kristilliset kirkot, jotka suorittavat suurimman osan avioliittoon
vihkimisistä, eivät ole vielä muodostaneet kantaa tähän uuteen, tulevaan tilanteeseen. On
 Tarkistettu
4.0



Pöytäkirjan asiakohta PTK 51/2015 vp
hyvin mahdollista, että kun avioliittokäsitys tällä tavalla perusteellisesti muuttuu, niin osa
kirkkokunnista saattaa luopua sitten myös vihkimisoikeudesta. Tämä varmastikin tulee li-
säämään sitten siviilivihkimysten määrää ja kasvattamaan myöskin maistraattien kuluja.
Olisiko nyt tarpeen arvioida esimerkiksi tältä osalta tätä esitystä uudelleen, ja onko tätä nä-
kökulmaa ylipäätänsä huomioitu tässä esityksessä?

16.54 Oikeus- ja työministeri Jari Lindström (vastauspuheenvuoro):  Arvoisa rouva
puhemies! Totta kai näitä kaikkia näkökulmia on arvioitu, mutta siitä huolimatta on nyt
lähdetty viemään tätä asiaa eteenpäin. Tiedostan kyllä sen, että tässä voi jonkunlaista pai-
netta tulla sinne maistraatteihin ja sitten näiden siviilivihkimisten määrä voi tosiaan nous-
ta, mutta olen käsittänyt niin, että tässä nyt ei kuitenkaan puhuta mistään valtavista määris-
tä.

16.55 Sampo Terho ps (vastauspuheenvuoro): Arvoisa puhemies! Tässä tuotiin esiin ai-
van tärkeä pointti. Tämä esityshän on tullut edelliseltä hallitukselta, ja hanke on peritty
sieltä. Tämä ei siis ole muuttanut kenenkään nykyisen ryhmän tai hallituksessa olevan puo-
lueen avioliittokäsitystä millään tapaa, vaan asia tullaan tietenkin käsittelemään, koska sii-
hen on sitouduttu edellisellä vaalikaudella. Kysyn asianomaiselta ministeriltä, kun muisti-
ni tahtoo pettää: onkohan tästä asiasta hallitusohjelmassa jotain sitovaa kirjausta, vai tul-
laanko tämä käsittelemään omantunnonkysymyksenä, jolloin jokainen voi äänestää aivan
kuten haluaa siitä riippumatta, onko hallituksessa tai ei?

16.55 Oikeus- ja työministeri  Jari Lindström (vastauspuheenvuoro):  Arvoisa puhe-
mies! Virkistän muistia: ei ole kirjausta. Näin ollen tulkitsen asiaa niin, että se on oman-
tunnonkysymys. (Paavo Arhinmäki: Eivätkö kaikki kysymykset ole?)

16.56 Ilkka Kantola sd (vastauspuheenvuoro): Arvoisa puhemies! On totta, että lain hy-
väksyminen ja voimaantulo varmasti aiheuttavat lisäpohdintaa kristillisissä, kirkollisissa
yhteisöissä ja uskonnollisissa yhteisöissä, joilla nyt on vihkimisoikeus. Kukin tekee sitten
tahollaan omia ratkaisujaan siinä aikataulussa kuin pystyy.

Edustaja Essayah nosti esiin sen muutoksen, joka tulee muuhun lainsäädäntöön, muun
muassa adoptiolakiin, tämän uuden tasa-arvoisen avioliittolain voimaan tullessa. Helposti
syntyy mielikuva siitä, että adoptio uudessa tilanteessa tarkoittaisi sitä, että samaa suku-
puolta olevien välisessä avioliitossa ilman muuta sitten voi adoptoida lapsia. Kysyisin oi-
keusministeriltä: onko niin, että adoptiosta tulee uuden lain myötä jokin subjektiivinen oi-
keus, vai onko niin kuin nykyäänkin, että adoptio kussakin yksittäisessä tapauksessa perus-
tuu aina tarkkaan harkintaan ja tutkimiseen, onko tämä pariskunta, onko tämä perhe sovel-
tuva adoptioperheeksi?

16.56 Oikeus- ja työministeri Jari Lindström (vastauspuheenvuoro):  Arvoisa puhe-
mies! Ohuen oikeusoppineisuuteni kautta on tietysti vähän hankalaa vastata tällaiseen yk-
sityiskohtaiseen kysymykseen. Voisin kuvitella, että adoptioasia on niin vakava juttu, että
ei siinä mitään ohituskaistaa ole tarkoitus rakentaa vaan aina arvioidaan jokainen tapaus
erikseen, koska tässä on kyseessä kuitenkin erittäin iso päätös.

Mutta jotta en puhu itseäni pussiin, niin lupaan selvittää asian ja vastata edustajalle tä-
hän kysymykseen. (Eduskunnasta: Vastaus oli ihan oikea!)
2



Pöytäkirjan asiakohta PTK 51/2015 vp
Kysymyksen käsittely päättyi.
3


