















































DEM3E36.tmp.xml


Pöytäkirjan asiakohta PTK 58/2018 vp
Pöytäkirjan asiakohta 

PTK 58/2018 vp

Täysistunto

Keskiviikko 30.5.2018 klo 14.00—17.08

8. Lakialoite laiksi jätelain 80 §:n muuttamisesta
Lakialoite LA 11/2018 vp Kari Kulmala sin

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 8. asia. Puhemiesneuvosto ehdottaa, että asia lähetetään ympäristövalio-
kuntaan.

Keskustelu

16.55 Kari Kulmala sin (esittelypuheenvuoro): Arvoisa puhemies! Voimassa olevan jä-
telain 41 §:n mukaan kiinteistönhaltijan tai muun jätteen haltijan on luovutettava 32 §:n
mukaisesti kunnan vastuulle kuuluva jäte alueella järjestettyyn kiinteistöittäiseen jätteen-
kuljetukseen tai kunnan järjestämään alueelliseen vastaanottopaikkaan. Laissa ei ole mi-
tään mainintaa siitä, onko kiinteistössä syntynyt jätettä tai asutaanko kiinteistössä. Merki-
tystä ei ole ollut myöskään sillä, että kiinteistö sijaitsee tiettömän tien päässä tai seudulla,
minne tie on poikki puolet vuodesta esimerkiksi lumipeitteen vuoksi. Tämä voi olla hyvin-
kin yleistä esimerkiksi Pohjois-Suomessa. Jätemaksu on kaksiosainen. Niiltä, joilta jätteet
noudetaan omalla kiinteistöllä olevasta jäteastiasta, peritään astiantyhjennysmaksu. Ne
kiinteistöt, jotka eivät ole kiinteistöittäisen keräyksen piirissä, tulkitaan aluekeräyspistei-
den käyttäjiksi ja niiden osalta peritään aluekeräysmaksu.

Voimassa olevan jätelain 78 §:n mukaan kunnan on perittävä järjestämästään jätehuol-
losta jätemaksua, jolla katetaan sille tehtävän hoitamisesta aiheutuneet kustannukset. Jäte-
maksun määräämisen yleisenä perusteena ovat jätteen laji, laatu, määrä ja noutokerrat. Jä-
temaksua kerätään siis myös niin sanotuista autiotaloista, vaikka siellä ei olisi asuttu 15
vuoteen eikä mitään jätettä siten edes synny. 

Myöskään loma-asuntojen haltijoille ei ole myönnetty helpotuksia tai vapautuksia kun-
nallisesta jätemaksusta kuin erittäin painavin perustein. Perusteeksi ei ole riittänyt ilmoi-
tus jätteen kuljettamisesta muualle hoidettavaksi. Jäte tulee lain mukaan kuljettaa lähim-
pään järjestettyyn keräyspaikkaan sen kunnan alueella, jossa kiinteistö sijaitsee.

Ekomaksua peritään jätteiden hyötykäytön järjestämisestä, kotitalouksien ongelmajät-
teen vastaanotosta, jäteneuvonnasta ja jätehuollon kehittämisestä aiheutuvien kustannus-
ten kattamiseksi. Ekomaksu on määrätty kuntayhtymän toiminta-alueella sijaitseville
asuinrakennuksille ja loma-asunnoille. Ekomaksu määrätään kaikille yllä mainituille kiin-
teistöille vuosimaksun tai astiakohtaisen maksun lisäksi riippumatta siitä, onko kiinteistö
astiakohtaisen kuljetuksen piirissä vai viedäänkö talousjätteet kuntayhtymän keräyspistei-
siin. Merkitystä ei ole myöskään sillä, onko kiinteistö autio vaiko ei.
 Tarkistettu
4.1



Pöytäkirjan asiakohta PTK 58/2018 vp
Voimassa oleva jätelaki antaa mahdollisuuden muuttaa maksun perustetta yksittäista-
pauksessa taksasta riippumatta. Määrättäessä maksua taksasta riippumatta on maksuperus-
teiden oltava kaikille tasapuolisia ja kohtuullisia. Jätteenhaltijoiden tasapuolisen kohtelun
vuoksi vapautusta kunnallisesta jätteenkuljetuksesta tai helpotusta jätemaksusta ei voida
myöntää kuin painavin perustein. Käytäntö on tältä osin kuntakohtainen ja riippuu asiaa
käsittelevästä viranomaisesta. Kohtelu ei siis ole välttämättä kaikille samanlainen ja tasa-
puolinen tai oikeudenmukainen koko maan alueella.

Arvoisa puhemies! Edellä olevilla perusteilla ehdotan, että eduskunta muuttaisi jätelain
80 §:n siten, että siihen lisättäisiin 3 momentti, missä velvollisuutta suorittaa jäte- ja eko-
maksua ei olisi todistettavasti autioista kiinteistöistä.

Keskustelu päättyi.

Asia lähetettiin ympäristövaliokuntaan.
2


	8
	16.55


