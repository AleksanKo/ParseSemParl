















































DEM8750.tmpSave.xml


Pöytäkirjan asiakohta PTK 112/2016 vp
Pöytäkirjan asiakohta 

PTK 112/2016 vp

Täysistunto

Torstai 10.11.2016 klo 16.00—21.26

11. Hallituksen esitys eduskunnalle painelaitelaiksi
Hallituksen esitys HE 117/2016 vp
Valiokunnan mietintö TaVM 21/2016 vp

Ensimmäinen käsittely

Toinen varapuhemies Arto Satonen: Ensimmäiseen käsittelyyn esitellään päiväjärjes-
tyksen 11. asia. Käsittelyn pohjana on talousvaliokunnan mietintö TaVM 21/2016 vp. Nyt
päätetään lakiehdotuksen sisällöstä.

Yleiskeskustelu asiasta alkaa.

Keskustelu

20.01 Kaj Turunen ps (esittelypuheenvuoro): Arvoisa puhemies! Tässä hallituksen esi-
tyksessä ehdotetaan säädettäväksi uusi painelaitelaki. Lailla on tarkoitus panna täytäntöön
Euroopan parlamentin ja neuvoston painelaitteita koskevat direktiivit. Painelaitteita koske-
vat direktiivit ovat osa Euroopan unionissa toteutettavaa laajaa tuotesääntelyuudistusta,
niin kuin aikaisemmista puheenvuoroistakin tästä paketista voisi vetää johtopäätöksiä. Di-
rektiiveihin perustuvan sääntelyn lisäksi lakiin sisältyisi myös painelaitteita koskeva kan-
sallinen säätely.

Talousvaliokunta toteaa, että direktiivin säännökset ovat valtaosin teknisiä ja niitä on
noudatettava vailla mahdollisuutta kansalliseen harkintaan. Talousvaliokunta toteaa myös,
että hallituksen esityksessä omaksutussa sääntelytavassa ehdotetut tuotesektorien lait sisäl-
tävät perustuslain edellyttämällä tavalla perussäännökset lain alaan kuuluvista velvolli-
suuksista ja tarkempia säännöksiä annetaan valtioneuvoston asetuksilla. Asetuksissa viitat-
taisiin direktiivien liitteisiin. Viittaustekniikan käyttö on sääntelyekonominen vaihtoehto,
sillä liitteiden sisältämät tekniset määräykset eivät sisällä kansallista liikkumavaraa ja liit-
teen muuttuessa riittää asetuksen viittauksen päivittäminen.

Talousvaliokunnan asiantuntijakuulemisessa on muun muassa ilmennyt, ettei hallituk-
sen esityksessä ehdotettu sääntely tue riskiperusteisten turvallisuusjärjestelmien kehittä-
mistä. Voimassa olevat säännökset nojaavat turvallisuuden kannalta joiltakin osin epätar-
koituksenmukaisiin laitosluokituksiin ja valvonnan fyysiseen läheisyyteen ja siten rajoitta-
vat automaatioon ja etäkäyttöön perustuvien toimintatapojen käyttöä ja kehittämistä katti-
loiden käytön valvonnassa. Talousvaliokunta toteaa lausunnossaan, että käytön valvontaa
koskevien säännösten muuttaminen edellyttää joka tapauksessa asetustasoisen sääntelyn
lisäksi muutoksia myös hallituksen esityksessä ehdotettuihin säädöksiin.

Talousvaliokunta esittää yksimielisesti, että eduskunta hyväksyy talousvaliokunnan
esittämin muutoksin hallituksen esitykseen 117/2016 sisältyvän lakiehdotuksen.
 Tarkistettu
4.0



Pöytäkirjan asiakohta PTK 112/2016 vp
Yleiskeskustelu päättyi.

Eduskunta hyväksyi hallituksen esitykseen HE 117/2016 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.
2


