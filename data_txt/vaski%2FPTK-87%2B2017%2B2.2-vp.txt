















































DEM6180.tmp.xml


Pöytäkirjan asiakohta PTK 87/2017 vp
Pöytäkirjan asiakohta 

PTK 87/2017 vp

Täysistunto

Torstai 14.9.2017 klo 16.00—18.21

2.2. Suullinen kysymys EU-integraation syventämisestä (Ville Tavio ps)
Suullinen kysymys SKT 113/2017 vp

Suullinen kyselytunti

Toinen varapuhemies Arto Satonen: Seuraava kysymys, edustaja Tavio.

Keskustelu

16.23 Ville Tavio ps: Arvoisa puhemies! EU-komission puheenjohtaja Juncker piti eilen
puheen EU:n tulevaisuudesta. Puheessa kerrottiin, että komissio haluaa EU:lle puolus-
tusunionin ja talousministerin sekä Schengen-alueen voimakasta laajentamista Bulgariaan
ja Romaniaan. Lisäksi puheessa haluttiin EU:lle yksi superjohtaja. Kaikki tämä merkitsee
EU:n liittovaltiokehityksen selvää etenemistä ja Suomen itsemääräämisoikeuden vähene-
mistä entisestään. Te, pääministeri Sipilä, kehuitte puhetta hyväksi. 

Voimassa olevan hallitusohjelman mukaan Suomi tavoittelee vähemmän EU:n säänte-
lyä. Hallitusohjelman mukaan EU:n integraation ei ole tarpeen syventyä kaikilla politiikan
aloilla. Miksette te noudata hallitusohjelmaa? Kysyn pääministeriltä: mitkä tarkalleen ovat
ne politiikan alat, joilla ette ole syventänyt EU-integraatiota?

16.24 Pääministeri Juha Sipilä (vastauspuheenvuoro): Arvoisa puhemies! Junckerin pu-
heessa oli paljon hyvää: ensinnäkin se, että hän nosti vapaakaupan, joka on Suomelle ää-
rimmäisen tärkeä, sisämarkkinoiden kysymykset, erityisesti digitaalisen sisämarkkinan
kysymykset. Käsittääkseni olemme tässä salissa aika lailla yksimielisiä myöskin puolus-
tusyhteistyön syventämisestä. [Paavo Arhinmäki: Ei olla!] — Selvä. [Naurua] Siitä ehdi-
tään vielä keskustella. — Ainakin hallitus on siitä hyvin yksimielinen, että sillä tiellä kan-
nattaa mennä eteenpäin. Tässä puheessa oli paljon hyviä, eteenpäin vieviä elementtejä,
myöskin se, että on vähemmän sääntelyä ja EU keskittyy isompiin asioihin, on pieni pie-
nissä ja suuri suurissa asioissa, juuri niin kuin olemme ajaneet.

Se, missä en ole samaa mieltä, on se, että meidän kannattaa olla kyllä aika varovainen
tuossa Emussa eteenpäin menemisessä, että siellä yhteisvastuun kasvattamisen taakse ei
saa kätkeä niitä uudistuksia, jotka jokaisen jäsenmaan täytyy sinnikkäästi tehdä, niin kuin
Suomessa on nyt tehty.

Toinen varapuhemies Arto Satonen: Pyydän nyt niitä edustajia, jotka haluavat esittää li-
säkysymyksiä, ilmoittautumaan V-painiketta painamalla ja nousemalla seisomaan.

16.26 Ville Tavio ps (vastauspuheenvuoro):  Arvoisa puhemies! EU:n johto tahtoo aina
vain lisää valtaa Brysseliin. Tämä kävi jälleen eilen ilmi tuossa EU-komission puheenjoh-
 Tarkistettu
4.3



Pöytäkirjan asiakohta PTK 87/2017 vp
tajan puheessa. Kun asiat päätetään Pariisissa ja Berliinissä, niin ei siellä paljoa Suomen
etu paina. Suomessa puolueet eivät ole ajaneet liittovaltiokehitystä avoimesti, vaan se on
toteutettu pitkälti kansalta pimennossa ja vastoin Suomen kansan tahtoa. Nyt Suomi 100
-juhlavuonnakin hallitus jatkaa Suomen kansallisen itsemääräämisoikeuden luovutusta
pois pala palalta. Suomen kansa ei sitoutunut tähän, kun EU-jäsenyydestä äänestettiin. Ky-
syn pääministeriltä: milloin Suomen kansa on antanut hallituksen mielestä suostumuksen-
sa siihen, että Suomi viedään osaksi EU:n liittovaltiota? 

16.27 Pääministeri Juha Sipilä (vastauspuheenvuoro):  Arvoisa puhemies! Ei koskaan,
emmekä myöskään tule viemään. Se vaatisi perussopimusten muuttamista, ja Juncker pu-
heessaan myöskin sanoi, että perussopimusta ei tulla muuttamaan, mennään nykyisen pe-
russopimuksen puitteissa eteenpäin. 

Mutta otan yhden esimerkin tiivistyvän yhteistyön tarpeellisuudesta. Se on tämä terro-
rismin torjunta. Siellä ollaan saatu paljon aikaan yhteisen tilannekuvan saamiseksi, kun ol-
laan tiivistetty yhteistyötä terrorismin torjunnassa, ja minä uskon, että juuri tällaisissa ky-
symyksissä me tarvitsemme enemmän EU:ta.

16.27 Anna-Maja Henriksson r (vastauspuheenvuoro):  Värderade talman! Det är oer-
hört viktigt för Finland att vi sitter med vid de bord där besluten fattas. Också i EU är det
viktigt att Finland är en aktiv aktör, en konstruktiv medlem som också vill föra frågor fram-
åt.

Eli Suomen etu on se, että Suomi on aktiivinen myös EU-areenalla. Nyt oikeastaan haluai-
sin kysyä eurooppaministeri Terholta, mikä on eurooppaministerin näkemys tällä hetkellä:
Kannattaako Suomen olla rakentava? Kannattaako Suomen olla mukana niissä pöydissä,
joissa päätöksiä EU:n tulevaisuudesta tehdään, ja millä tavalla eurooppaministeri tällä het-
kellä tekee töitä sen eteen, että se on myös se yleiskuva, joka syntyy Suomen toiminnasta
EU:n piirissä?

16.28 Eurooppa-, kulttuuri- ja urheiluministeri  Sampo Terho (vastauspuheenvuo-
ro): Arvoisa puhemies! Kysymys on tietenkin ajankohtainen ja tärkeä. Suomihan on ollut
aktiivinen toimija Euroopassa ja on sitä tällä vaalikaudella ja hallituskaudella aivan erityi-
sesti. Me vaikutamme kahdenvälisesti, me vaikutamme virkamiestasolla — ja tietenkin
itse huippukokouksissa ja ministerikokouksissa — jatkuvasti. Suomi on siis aktiivinen toi-
mija, ja me ajamme niitä hallitusohjelmaan asetettuja hyviä periaatteita, jotka ovat hyvin
ennakoineet tämän eurovaalikauden tulevia kysymyksiä.

Olen itsekin taustastani europarlamentista saanut kannukseni politiikkaan ja tunnen hy-
vin tämän Junckerin ohjelman ja hänen ajattelunsa. Tässä hänen puheessaan oli paljon hy-
vää, ei varsinaisesti yllätyksiä. Siinä oli hyvää esimerkiksi siltä osin, että terrorismin vas-
tustamiseen täytyy löytää yhteisiä konsteja, että esityksiä tulee komissiolta vähemmän
kuin aikaisemmin. Esimerkiksi tämä terrorismi on hyvä esimerkki siitä, että tätä yhteistyö-
tä kannattaa tehdä, kuitenkin nimenomaan pitäen päättäväisesti kiinni kansallisesta itse-
määräämisoikeudesta ja tietenkin suomalaisten omista veroeuroista.

16.29 Peter Östman kd (vastauspuheenvuoro):  Arvoisa puhemies! Kristillisdemokraat-
tien mielestä EU:n jäsenmailla on oltava vastuu omasta kehityksestään. Muutoin ajaudum-
2



Pöytäkirjan asiakohta PTK 87/2017 vp
me helposti kasvaviin tulonsiirtoihin unionin sisällä. Useat muutosesitykset vaativat jäsen-
maiden yksimielisyyttä, ja Suomi voi ne torpata, jos halua vain löytyy. Junckerin mielestä
EU myös toimisi paremmin, jos yhdistäisimme Euroopan neuvoston ja komission puheen-
johtajan tehtävät ja yksi kapteeni johtaisi laivaa. Esitys superjohtajasta vähentäisi meidän
mielestämme demokraattista kontrollia ja veisi unionia kohti liittovaltiomallia.

Kysyn: mitä mieltä hallitus on määräenemmistöpäätösten ja yhteisvastuullisuuden lisää-
misestä sekä EU:n budjetin laajentamisesta? Nimittäin nämäkin sisältyvät niihin Juncke-
rin esityksiin.

Toinen kysymys: tukeeko Suomen hallitus vallan keskittämistä EU:ssa yhdelle johtajal-
le ja suurille jäsenmaille Junckerin esitysten mukaisesti?

16.30 Pääministeri Juha Sipilä (vastauspuheenvuoro): Arvoisa puhemies! Nykyiset ra-
kenteet ovat pienen maan etu. Näistä tulemme pitämään kiinni.

Toinen kysymys koski yhteisvastuuta. Meillä on selvästi hallitusohjelmaankin kirjattu
se, että yhteisvastuuta ei tule lisätä, kun puhutaan taloudellisista kysymyksistä. Tässä mei-
dän pitää olla erityisen tarkkana silloin, kun puhutaan euron ja Emun eteenpäinviemisestä.
Siinä olemme olleet tässä pohjoisessa rintamassa, jonka mukaan meidän pitää saada ensin
riskitasoa pudotettua selkeästi alaspäin ennen kuin voidaan esimerkiksi pankkiunionissa
mennä eteenpäin.

Budjetin laajentamiseen olemme ottaneet selkeästi kantaa niin, että kun Iso-Britannia
lähtee Euroopan unionista, niin emme sitten jaa sitä Isolta-Britannialta tulevaa mak-
suosuutta muiden kesken.

16.31 Eero Heinäluoma sd (vastauspuheenvuoro):  Arvoisa puhemies! Kyllä Suomen
kohtalo ja menestys ovat Euroopassa ja Euroopan unionissa. Meille on tärkeätä, että koko
Eurooppa kehittyy keskinäisesti solidaarisena, eteenpäin katsovana, yhteistyöhön kykene-
vänä alueena. Tässä mielessä tervehdin ilolla pääministerin perusasennetta. Se on ihan oi-
kea.

Sitten on eri asia, että tämä kehitys ei tarvitse emmekä me ole täällä kannattamassa mi-
tään liittovaltiorakennetta, jossa siirrettäisiin päätöksenteko pois tältä salilta, johon kansa-
laiset valitsevat omat edustajansa. Näihin kantoihin mennään sitten konkreettisesti, kun
nähdään, mitä hallitus tulee esittämään, kun tuohon joulukuun tärkeään huippukokouk-
seen ollaan menossa. Siellä on monenlaisia esityksiä muun muassa työntekijöiden suoje-
luun, työelämän normistoihin liittyen, uudesta viranomaisesta, joka voisi varmistaa, että
meillä on yhteiset pelisäännöt, kun työntekijät liikkuvat Euroopan unionin alueella.

Kysyn pääministeriltä: milloin aiotte kertoa Suomen kansalle ja eduskunnalle sen, mitä
hallitus esittää Suomen linjaksi näissä suurissa EU:n tulevaisuuskysymyksissä, jotka vuo-
den lopulla ovat ratkaistavina?

16.33 Pääministeri Juha Sipilä (vastauspuheenvuoro):  Arvoisa puhemies! Se on totta,
että tänä syksynä tulee paljon isoja asioita pöytään. Tulevaisuuskeskustelun lopputulokse-
na esimerkiksi puolustusyhteistyössä tehdään ratkaisuja tämän syksyn aikana ja monia,
monia isoja kysymyksiä meillä on pöydällä. Sen vuoksi olen tarjonnut eduskunnalle, että 8.
päivä marraskuuta nyt jo sovitun mukaisesti pidämme täällä keskustelun pelkästään EU-
asioista, EU:n tulevaisuudesta ja näistä isoista kysymyksistä, jolloin koko sali pääsee kes-
kustelemaan pääministerin ilmoituksen muodossa näistä kysymyksistä. Ja jokaisessa asias-
3



Pöytäkirjan asiakohta PTK 87/2017 vp
sa, sitä mukaa kuin esityksiä tulee, Suomen kanta tietenkin muodostetaan perinteisesti suu-
ressa valiokunnassa. Sitä työtä arvostan suuresti, ja tuomme esityksiä sinne sitä mukaa
kuin ehdotuksia tuolta EU:sta tulee.

16.34 Anne-Mari Virolainen kok (vastauspuheenvuoro):  Arvoisa herra puhemies! Jo
presidentti Koivisto aikoinaan totesi, että meidän pitää olla niissä pöydissä, joissa meitä
koskevia päätöksiä tehdään. Eilinen äänestys LULUCF:stä oli voitto suomalaiselle metsäl-
le, mutta se oli ennen kaikkea osoitus siitä, että me olemme onnistuneet tekemään vahvaa
vaikutustyötä Euroopan unionissa. Eilinen Junckerin unionin tila -puhe voidaan tulkita
vahvana kannanottona tiiviimmän unionin puolesta. Juuri siitä syystä meidän pitää ollakin
erityisen valppaina ja olla valmiita aktiiviseen vaikuttamistyöhön.

Pääministeri tuossa mainitsi, että 8. marraskuuta pidetään keskustelu Eurooppa-politii-
kasta. Mutta toivon, herra pääministeri, että kun näitä asioita tulee, niin me voisimme ehkä
useammistakin osa-alueista käydä keskustelua täällä isossa salissa, ettei se jäisi pelkästään
sinne suureen valiokuntaan. Nimittäin meidän pitää olla vaikuttamassa kaikissa oikeissa
pöydissä.

16.35 Pääministeri Juha Sipilä (vastauspuheenvuoro): Arvoisa puhemies! Olen tästä sa-
maa mieltä ja olen aina valmis keskustelemaan mitä erilaisimmissa foorumeissa tärkeistä
EU-kysymyksistä. 

Minusta tämä Suomen vaikuttaminen EU-kysymyksiin on nyt hyvällä tolalla. Esimer-
kiksi tämä Rooman tulevaisuusjulistus on hyvin Suomen näköinen. Tästä keskusteltiin pal-
jon suuressa valiokunnassa, ja uskon, että se vastaa hyvin suuren enemmistön, myöskin
eduskunnan, kantoja.

Tämä LULUCF-välietappi, mikä eilen saavutettiin, on hyvä esimerkki siitä, että kovalla
työllä saadaan Suomelle tärkeitä asioita käännettyä oikeaan suuntaan. Ministeri Tiilikai-
nen on tavannut varmaan yli 50 kertaa kollegoitaan tässä, ja suuren valiokunnan jäsenet ja
Suomen europarlamentaarikot ovat tehneet tässä hyvää työtä. Ja tämä on hyvä osoitus [Pu-
hemies koputtaa] siitä, että yhteistyöllä saamme aikaan.

16.36 Pekka Haavisto vihr (vastauspuheenvuoro):  Arvoisa puhemies! Ensinnäkin oli
hyvä kuulla pääministeriltä tämä varmasti koko hallituksen myönteinen ja aktiivinen suh-
tautuminen Euroopan unionin kehittämiseen. Euroopan unionia tarvitaan, sen pitää olla
liikkeessä. Tarvitsemme sitä kestävän talouden luomisessa, tarvitsemme sitä ilmastosopi-
muksen tukemisessa, ja myöskin tärkeässä asiassa, jonka te, pääministeri, sanoitte, protek-
tionismin vastustamisessa. Tarvitsemme laajaa maailmankauppaa, joka on Suomen etu.

Tämän lisäksi tietysti puolustusyhteistyö on kehittymässä, ja itsekin suhtaudun optimis-
tisesti siihen, että esimerkiksi tämä pysyvä rakenteellinen yhteistyö tuo uusia mahdolli-
suuksia Suomen puolustukseen. 

Mutta olisin kysynyt teiltä, pääministeri, teidän näkemystänne Ison-Britannian brexit-
prosessiin tällä hetkellä. Suomella on ollut ikään kuin luontaisia liittolaisia Pohjois-Euroo-
passa, meillä on ollut läheinen yhteistyö monissa asioissa Ison-Britannian kanssa: protek-
tionismin vastustamisessa, monissa ympäristö- ja kehityskysymyksissä ja näin poispäin.
Menetämmekö jotakin Ison-Britannian lähtiessä, ja miten korvaamme sen aukon, jonka
Iso-Britannia Euroopan unioniin [Puhemies koputtaa] tässä mielessä poliittisesti jättää?
4



Pöytäkirjan asiakohta PTK 87/2017 vp
16.37 Pääministeri Juha Sipilä (vastauspuheenvuoro): Arvoisa puhemies! Tämä on erit-
täin tärkeä ja hyvä kysymys. Iso-Britannia jättää ison aukon moniin Suomelle tärkeisiin
kysymyksiin, kuten esimerkiksi kauppapolitiikkaan ja sisämarkkinoiden kehittämiseen.
Olen tästä keskustellut pohjoisten kollegoiden kanssa Ruotsi—Tanska—Hollanti—Saksa-
akselilla. Esimerkiksi pidimme tästä yhteisen pääministerikokouksenkin, jossa yhdessä to-
tesimme, että meidän täytyy nyt yhdessä täyttää sitä aukkoa, ottaa isompaa roolia näissä
kysymyksissä, mitkä Isolta-Britannialta jäävät. Nämä kauppakysymykset on hyvä esi-
merkki näistä. Meillä on pientä ajattelun eroa siinä, esimerkiksi pohjoisen ja etelän välillä,
minkälaisia protektionistisia työkaluja meidän tulisi käyttää.

16.38 Antti Kaikkonen kesk (vastauspuheenvuoro): Arvoisa puhemies! Tässä on todella
paikallaan kiittää hallitusta tästä eilisestä LULUCF-päätöksestä. Se oli todella arvokas ja
tärkeä ratkaisu, ei vielä koko voitto mutta tärkeä osavoitto kuitenkin, ja se antaa mahdolli-
suuden turvata suomalaista metsien käyttöä tästä eteenpäinkin. Työtä pitää aika lailla jat-
kaa vielä, mutta voi kyllä ministeri Tiilikaiselle taistelijan maljan jo luovuttaa tässä vai-
heessa siitä työstä, mikä on tehty — ja pääministerille, maa- ja metsätalousministerille,
koko hallitukselle ja niille mepeille myöskin, jotka asiassa työtä tekivät. Valitettavasti ai-
van kaikkia meppejä tästä ei voi kiittää mutta suurinta osaa nyt onneksi kuitenkin. Se oli
tärkeä erävoitto ja osoitti nimenomaan sen, että jos ollaan aktiivisia, pitkäjänteisiä, niin
Suomelle tärkeisiin asioihin voidaan vaikuttaa EU-tasolla eikä kaikki vain tule Brysselistä
tänne Suomen suuntaan. Mutta se on vasta erävoitto kuitenkin, ja siinä on vielä työtä jäl-
jellä.

Koska tämä on niin keskeinen kysymys Suomen kannalta, niin kysyn ministeri Tiilikai-
selta: miten työ jatkuu tästä eteenpäin, ja mikä teidän arvionne on siitä, onko tämä maaliin
vietävissä sillä tavalla kuin Suomen ja suomalaisten etu olisi?

16.39 Asunto-, energia- ja ympäristöministeri Kimmo Tiilikainen (vastauspuheen-
vuoro): Arvoisa puhemies! Todellakin tuo europarlamentin eilinen päätös vastaa hyvin pit-
kälti sitä suomalaisten ajamaa kantaa, että metsiä on voitava aktiivisesti käyttää osana il-
mastonmuutoksen vastaista työtä. On hienoa, että laaja enemmistö europarlamentin jäse-
niä hyvin eri puolilta Eurooppaa näkee tämän metsien keskeisen merkityksen ilmaston-
muutoksen vastaisessa työssä. 

Suomella on pitkä kestävän käytön perinne, ja siihen kestävään käyttöön kuuluu myös
se, että puuraaka-ainetta käytetään teollisuudessa tulevaisuudessa mitä moninaisimpiin uu-
siin tarkoituksiin. Se on osa meidän hyvinvointiamme, työtämme ja talouttamme, vastuul-
lista sellaista.

Nyt seuraava askel on tietysti tuo, miten jäsenmaitten kesken löytyy yhteinen sävel met-
sien roolista ilmastonmuutoksen vastaisessa työssä, ja toivottavasti jo lokakuussa meillä on
mahdollisimman laajaa jäsenmaitten joukkoa [Puhemies koputtaa] tyydyttävä ratkaisu.
Toivottavasti se on myös Suomea tyydyttävä.

Toinen varapuhemies Arto Satonen:  Vielä lisäkysymys, edustaja Huhtasaari.

16.40 Laura Huhtasaari ps (vastauspuheenvuoro):  Arvoisa puhemies! EU:n liittovaltio
tulee joka tapauksessa. Vaikka Suomi ei sitä halua, niin se tulee. Se ei synny yhdessä yös-
5



Pöytäkirjan asiakohta PTK 87/2017 vp
sä, se etenee askel kerrallaan, ja EU romuttaa kansallisvaltioiden valtiollisen itsenäisyy-
den.

Kun tässä salissa olen ymmärtänyt, että mikään puolue ei sitä halua, niin milloin hallitus
aikoo hypätä siitä EU:n liittovaltiokelkasta Norjan ja Sveitsin mukaan? Nehän eivät kuulu
EU:hun mutta ovat EU:n sisämarkkinoilla. Koska Suomi aikoo hypätä tästä EU:sta pois,
koska joka tapauksessa EU:n liittovaltio on asia, mikä tulee tapahtumaan? EU:sta tulee
yksi valtio, ja sinne tulee se yksi superjohtaja. Tämä on ihan selvä integraatio, joka joka
alueella on nähtävissä, ja rahaliitossakaan meillä ei ole muuta kuin hävittävää.

16.41 Pääministeri Juha Sipilä (vastauspuheenvuoro):  Arvoisa puhemies! Tämä halli-
tus ei tule tuomaan sellaista esitystä pöytään, jossa Suomi eroaisi EU:sta. En näe siinä mi-
tään järkeä. En aio kyllä istua missään sellaisessa positiossa, jossa tuollaista päätöstä oli-
simme joskus tekemässä. Se olisi Suomen kansallisten etujen vastainen päätös. 

16.42 Tuula Haatainen sd (vastauspuheenvuoro): Arvoisa herra puhemies! Suomalaiset
hyvin laajasti ymmärtävät Euroopan unionin merkityksen. Sillä on valtava merkitys myös
niissä suurissa kansainvälisissä kysymyksissä, joita joudumme ratkomaan, oli sitten kysy-
mys ilmastonmuutoksesta tai esimerkiksi meidän turvallisuuteen liittyvistä asioista.

Edustaja Virolainen suuren valiokunnan puheenjohtajana otti aivan oikean asian esille,
eli kuinka voimme varmistaa sen, että parlamentaarisesti käsitellään nyt nämä edessä ole-
vat suuret asiat, jotka Euroopan unionissa ovat päätettävänä. Pidän tärkeänä sitä, että pää-
ministeri toi esille, että ne tuotaisiin ilmoituksen muodossa, mutta kysyisin vielä, olisiko
mahdollista, että ne tuotaisiin tiedonannon muodossa, jolloin myös me johtamassani sosi-
aali- ja terveysvaliokunnassa voisimme käsitellä sosiaalisen ulottuvuuden asioita ja niin
edespäin, jotka koskettavat kansalaisia suuresti, ja näin voisimme laajentaa sitä parlamen-
taarista käsittelyä tulossa olevien asioiden osalta. Olisiko tämä mahdollista?

16.43 Pääministeri Juha Sipilä (vastauspuheenvuoro):  Arvoisa puhemies! Eduskunnan
kanssa olemme sopineet pääministerin ilmoituksesta. Voin harkita myöskin toisenlaisia ta-
poja, mutta ilmoituksesta nyt on sovittu. Se on myöskin vähän aikataulukysymys sitten,
miten näitä keretään ja pystytään käsittelemään.

Tämä suomalainen EU-kysymyksien parlamentaarinen käsittely on kyllä hyvä ja erit-
täin toimiva. Olen sitä markkinoinut myöskin kollegoille, joilla näyttää olevan vähän ky-
symyksiä aina siitä, onko valtuutusta olemassa ja onko se maan kanta selvä, ja jotkut käy-
vät jopa kesken kokouksen sitten pitämässä kokousta, kun haetaan kansallista kantaa.
Meillä on se selkeä käytäntö, että suuri valiokunta on päävastuullisena Suomen kannan
muodostumisessa, ja pidän tätä erittäin hyvänä. Tulen kyllä huolehtimaan siitä, että suuri
valiokunta saa kaiken mahdollisen informaation nyt, kun näitä tärkeitä kysymyksiä käy-
dään — plus tässä koko salissa käydään sitten marraskuussa keskustelua.

Kysymyksen käsittely päättyi.
6


