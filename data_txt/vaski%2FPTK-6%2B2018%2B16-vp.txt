















































DEM1B3A.tmp.xml


Pöytäkirjan asiakohta PTK 6/2018 vp
Pöytäkirjan asiakohta 

PTK 6/2018 vp

Täysistunto

Keskiviikko 14.2.2018 klo 14.06—18.57

16. Valtiontalouden tarkastusviraston kertomus  vaalirahoituksen valvonnasta vuoden 
2017 kuntavaaleissa

Kertomus K 19/2017 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 16. asia. Puhemiesneuvosto ehdottaa, että asia lähetetään tarkastusvalio-
kuntaan.

Keskustelu

17.13 Maarit Feldt-Ranta sd:  Arvoisa puhemies, herr talman! Meillä on käsittelyssä
Valtiontalouden tarkastusviraston kertomus vuoden 2017 kuntavaalien valvonnasta, ja kun
lukee tämän tarkastusviraston kertomuksen, niin voi päätyä siihen johtopäätökseen, että
laki toimii siten kuin olemme sen halunneet toimivan eikä meillä ole mitään isompia on-
gelmia tiedossamme. Keskeinen johtopäätöshän tässä kertomuksessa on se, että kun ilmoi-
tusvelvollisuuksia oli reilu 17 000, niin vain 8:aa lukuun ottamatta kaikki toimittivat tä-
män ilmoituksen, eikä virastolla ole mitään syytä olettaa, etteivätkö nämä ilmoitukset olisi
oikeita.

Mutta on syy, minkä takia vaalirahoituksesta on syytä käydä keskustelua myös tänään.
Tänään hetki sitten tuli tieto siitä, että eduskuntapuolueiden puoluesihteerit eivät päässeet
yksimielisyyteen eduskuntavaalien ja EU-vaalien yhdistämisestä, mikä tarkoittaa, että
meillä seuraavan 1,5 vuoden aikana tullaan käymään kolmet vaalit eli maakuntavaalit nyt
syksyllä, eduskuntavaalit 14.4. vuoden päästä keväällä ja Euroopan unionin vaalit touko—
kesäkuussa 2019. Tämä on haaste, totta kai, puolueille ja myös ehdokkaille, eikä tämä
myöskään vaalirahoituksen kannalta ole ongelmatonta.

Meillähän on vuonna 2010 voimaan tullut laki vaalirahoituslaista, ja sen 1 §:ssä kerro-
taan ne kolme tehtävää, jotka tällä vaalirahoituslainsäädännöllä on. Tämän lain ensimmäi-
senä tarkoituksena on lisätä vaalirahoituksen avoimuutta ja toinen tarkoitus on lisätä tietoa
ehdokkaiden mahdollisista sidonnaisuuksista. Mutta sillä lailla on myös kolmas tarkoitus,
ja sen kolmas tarkoitus on rajoittaa ehdokkaiden vaalikampanjoiden kulujen kasvua. Näh-
däkseni tämä avoimuuden ja tiedon lisääminen toteutuu tällä hetkellä, mutta vaalikampan-
joiden kulujen kasvu vain jatkuu eikä nykyisellä lainsäädännöllä näy kyettävän tähän puut-
tumaan. Vaalikampanjat kallistuvat entisestään. Pidän tätä kehitystä epäterveenä. Edus-
kunnan tarkastusvaliokunta on aiemmin kiinnittänyt huomiota erityisesti eduskuntavaali-
kampanjoiden kallistumiseen, mutta tämä huoli on aiheellinen myös kunta- ja EU-vaalien
osalta, ja tietysti vielä tämä maakuntavaalien mukaantulo lisää tätä ongelmaa entisestään.
 Tarkistettu
4.1



Pöytäkirjan asiakohta PTK 6/2018 vp
Viimeisimmässä parlamentaarisessa puoluevaalikomiteassa esitettiin vuonna 2009 aja-
tus siitä, että olisi syytä pohtia myös Suomessa kampanjakattojen säätämistä. Tämä mie-
lestäni kannatettava ajatus ei sittemmin tullut uudistettuun vaalirahoituslakiin, mutta nos-
tan sen tässä esiin nyt uudestaan. Silloin tässä komiteassa todettiin, että lakiin olisi ehkä
hyvä säätää tämmöinen vaalikohtainen, ehdokaskohtainen mainontaa koskeva kampanja-
katto, joka olisi kunnallisvaaleissa 10 000 euroa, eduskuntavaaleissa 50 000 euroa ja EU-
vaaleissa 80 000 euroa. Niin kuin totesin, eduskunnan tarkastusvaliokunta on aikaisemmin
ilmaissut huolensa näitten vaalikampanjoiden kulujen kasvusta ja erityisesti siitä aiheutu-
vista kielteisistä vaikutuksista esimerkiksi ehdokkaaksi ryhtymiselle. Mielestäni tähän
huoleen on syytä edelleen yhtyä ja se on otettava vakavasti. Kehitys on erittäin epätervettä,
ja siihen tulisi puuttua. Ja nyt kun katsotaan esimerkiksi, miten kiihtyvää tämä kustannus-
ten kasvu vaalien osalta on, niin jos esimerkiksi tarkastellaan vuotta 2011, silloisissa edus-
kuntavaaleissa ilmoitusvelvolliset käyttivät yhteensä 8,4 miljoonaa euroa rahaa näihin
kampanjoihin. Siis 8,4 miljoonaa. Ja jo neljä vuotta myöhemmin, 2015, tämä summa, 8,4,
oli noussut 9,7:ään, eli tämä on hyvin kiihtyvää kehitystä. 2015 pienin kampanja, joka oli
ilmoitusvelvollisuuden piirissä, oli 2 700 euroa ja suurin lähes 130 000 euroa. Eli tässä on
myös ehdokkaiden välillä todella suuria eroja. Huolestuttavana pidän sitä, että keskiarvo-
kin oli ilmoitusvelvollisten kesken yli 35 000 euroa, puhumattakaan läpi menneistä kan-
sanedustajista, joitten osalta se oli pitkälti yli 40 000 euroa. Myös kuntavaaleissa 2017 näh-
tiin useampia 50 000 euron kampanjoita.

Arvoisa puhemies! Loppuyhteenvetona toteaisin kantanani sen, että tämä vaalirahoitus-
lain 1 §:n tarkoitus avoimuuden lisäämisestä, tiedonsaamisesta, sidonnaisuuksista ja val-
vonnasta toimii erittäin hyvin, mutta tämä lain toinen tarkoitus eli se, että sillä pyrittäisiin
rajoittamaan ehdokkaiden kampanjakulujen kasvua, ei näissä oloissa toteudu. Ja jotenkin
ajattelen, että 10 000 euroa kuntavaaleissa, 50 000 euroa eduskuntavaaleissa ja 80 000 eu-
roa EU-vaaleissa riittäisi siihen, että kukin ehdokas kohtuullisesti saisi oman sanomansa
läpi niissä vaaleissa.

17.18 Timo Heinonen kok: Arvoisa herra puhemies! Hyvät edustajakollegat! Hyvää ys-
tävänpäivää kaikille paikallaolijoille! Edustaja Feldt-Ranta piti [Maarit Feldt-Ranta: Hy-
vän puheenvuoron!] en käytä nyt sanoja ”hyvän puheen”, mutta avauspuheen, jota haluan
osittain kommentoida ja osittain tuoda myös omia huomioitani.

Meillä on käsittelyssä siis Valtiontalouden tarkastusviraston kertomus vaalirahoituksen
valvonnasta vuoden 2017 kuntavaaleissa, ja siihen on helppo yhtyä, että meidän lainsää-
däntö toimii varsin hyvin. Tässä on kuvattuna tällainen kaavio, jossa käydään läpi 2012 ja
2017, miten kehotusten jälkeen ne, aika harvat, kuitenkin toimivat ja täyttivät vaalirahoi-
tusilmoituksia toisella kehotuksella. Ensimmäinen kehotus kun on mennyt noin 1 600:lle,
toinen kehotus enää 500:lle, selvityspyynnössä ollaan jo pudottu sitten muutamaan sataan
ja sitten tähän uhkasakkomenettelyyn on jouduttu vain aika harvan kohdalla. Ensimmäi-
nen päätös uhkasakon asettamisesta, 30—40 ehdokasta, ja sitten selvityspyyntö uhkasa-
kon maksuun määräämisen tuomitsemisesta 2012 on mennyt kolmelle ja nyt vaaleissa seit-
semälle.

Toki mielenkiintoista on huomata se, että yhtään päätöstä uhkasakon maksuun tuomit-
semisesta ei ole saatu aikaiseksi, ja tähänkin löytyy tästä kertomuksesta selitys. Uhkasak-
koprosessia on osin vaikeuttanut se, että haastemiehet eivät ole yrityksistä huolimatta ta-
voittaneet kaikkia ilmoitusvelvollisia. Itse mietin, voisiko tätä vahvistaa jollain tavalla, esi-
2



Pöytäkirjan asiakohta PTK 6/2018 vp
merkiksi puolueiden näkökulmasta, eli kun puolueet ottavat ihmisiä ehdokkaiksi, niin tie-
tyllä tavalla tätä vastuuta voisi olla sillä puolella, ja toisaalta sitten voisiko tässä olla myös
joitain keinoja vaikkapa rajata sitten oikeutta toimia näissä tehtävissä. Tästähän ei selviä
nyt, ovatko nämä henkilöt minkälaisissa asemissa, minkälaisissa tehtävissä. On eri asia
olla pienessä kunnassa esimerkiksi jonkun lautakunnan varajäsenenä ja varavaltuutettuna
kuin sitten jos tässä nipussa on vaikkapa Helsingin taikka jonkin muun suuren kaupungin
keskeisissä tehtävissä toimivia henkilöitä. Uskoisin, että jos siellä olisi näin mielenkiintoi-
sia, isoja kuntapäättäjiä, ehkä he nousisivat sitten jo julkisuudessakin esille.

Mitä tulee noihin Feldt-Rannan huomioihin kampanjoiden koosta, niin tietysti tämä
asiakirja antaa siitä vähän erilaisen kuvan. Kuntavaaleissa valtaosa kampanjoista on näitä
alle 800 euron kampanjoita. Yli 15 000 kampanjaa on siis alle 800 euron kampanjoita, ja
vain vajaa 2 300 kampanjaa on yli 800 euron kampanjoita. Toki siellä sitten varmasti on
merkittävän suuriakin kampanjoita, mutta iso ongelma tämä ei ole kuntavaaleissa, ja niin
kuin Feldt-Ranta toikin esille, ehkä enempikin sitten eduskuntavaaleissa, EU-vaaleissa ja
niin poispäin.

Itse toivoisin, että tätä vaali-ilmoituskäytäntöä vietäisiin enempi tällaiseen kirjanpito-
tyyppiseen suuntaan, missä siis tuotaisiin selkeämmin esille menot ja tulot eli kumpikin
puoli. Tällä hetkellähän tämä toimii vähän puolitehoisesti, kun tuloja vain kysytään eikä
toisaalta sitä, mihin rahat menevät. Ja säännöllisesti, varsinkin eduskuntavaaleissa, keskus-
telua herättää se, että kampanjat ovat huomattavasti suurempia silmämääräisesti arvioitui-
na kuin osan kohdalla vaalirahoitusilmoituksista luettuina, ja tämä tietysti herättää epäily-
jä, ja niihin ei ole mahdollista ymmärtääkseni tämäntyyppiselläkään valvonnalla puuttua.
Mutta kun kirjanpitotyyppinen ilmoitusvelvollisuus olisi, niin se antaisi paremmat mah-
dollisuudet arvioida sitä.

Itse olen myös toivonut, että sidonnaisuusilmoitukset laajennettaisiin kuntapuolelle.
Siellä itse asiassa aika monta kertaa, useammin kuin esimerkiksi eduskunnassa, nämä pie-
netkin summat saattavat aiheuttaa kyseenalaisia tai vähintäänkin sellaisia yhteyksiä, että
olisi syytä tietää niistä, ja sidonnaisuusilmoituskäytännön laajentaminen kuntapuolelle oli-
si minun mielestäni enemmän kuin tervetullutta kertomaan erilaisista sidonnaisuuksista
vastaavalla tavalla kuin kansanedustajat kertovat täällä.

Mitä sitten kampanjoihin noin yleisesti tulee, itse en kampanjakattoja ole kannattanut.
Ehkä pikkuhiljaa voin alkaa kannattamaan, kun itselläkin on tunnettuutta jo tullut sen ver-
ran. Eli kyse on usein siitä, että ne, jotka ovat näkyvissä tehtävissä, saavat sitä näkyvyyttä
luontaisesti ja kun uusi henkilö haluaa pyrkiä haastamaan meitä istuvia kansanedustajia,
hän usein tarvitsee sen näkyvyyden saamiseen myös hivenen enempi rahaa. Toiset saavat
julkisuutta, toiset saavat jopa ilmaista näkyvyyttä, vaikkapa erilaisten naistenlehtien kan-
sikuvissa taikka parisuhde- tai perhehaastatteluissa tai jossain muualla, ja toisaalta toiset
saavat vaikkapa ammattiyhdistysliikkeeltä ilmaista työvoimaa ja toinen joutuu ostamaan
sen saman vaikkapa vuokrausfirman kautta työvoimana tai niin poispäin, tai toinen saa
maatilalliselta ladonseinästä mainospaikan hyvän tien varresta tai traktorin peräkärrystä, ja
toisella kun ei ole yhteyksiä sinne, hän joutuu ostamaan sen Clear Channelilta tai joltain
muulta mainosfirmalta. Siinä mielessä täysin tasapuoliseen ja reiluun tilanteeseen pääse-
minen on lähes mahdotonta.

Itse pidin varsin hienona ja kiitoksen arvoisena sitä, että presidenttiehdokas Väyrynen ja
presidenttiehdokas Niinistö eivät käyttäneet omiin kampanjoihinsa lainkaan julkista rahaa
3



Pöytäkirjan asiakohta PTK 6/2018 vp
eli puoluetukia, vaan he tekivät kampanjansa muulla rahoituksella, ja se on tietysti hyvä,
että tätä puoluetukirahaa ei tämäntyyppisiin kampanjoihin käytettäisi.

17.25 Pia Viitanen sd: Arvoisa herra puhemies! Tässä vaiheessa ihan lyhyesti totean, että
olen jälleen kerran ihan tyytyväinen siitä, että täällä eduskunnan salissa käydään myös kes-
kustelua tästä mainitusta kampanjakatosta. Tässähän ollaan melkein vuosittain tätä keskus-
telua käyty, ja olen siinä yhteydessä useasti muistuttanut, että myös minä kyllä kuulun nii-
hin edustajiin, joiden mielestä on hieman ongelmallista tämä, että kampanjoiden hinnat ko-
hoavat varsin huikeisiin lukemiin. Juuri siksi pidin esitystä, joka jossain vaiheessa oli tuol-
la toimikunnassakin esillä aikanaan kampanjakatoista, järkevänä ja pidän sitä järkevänä
edelleen. SDP:hän silloin tuollakin näitä kampanjakattoja kannatti.

Nyt minä toivon, puhemies, sitä, kun me olemme tässä nyt jo aika useasti näistä keskus-
telleet — edustaja Heinonenkin alkaa jo vähän ehkä aiempaa enemmän lämpenemään tälle
ajatukselle — että ihan tosissaan voisimme miettiä vielä jossain vaiheessa tätä kampanja-
kattoa. Sen myönnän, että ongelmaton systeemi se ei tietenkään ole. On erilaisia tilanteita
eri ihmisillä, mutta mielestäni tämä on kuitenkin pohtimisen arvoinen kysymys. Siksi il-
maisen tyytyväisyyteni siitä, että edustaja Feldt-Ranta tämän omassa puheenvuorossaan
esiin nosti.

17.27 Mika Kari sd: Arvoisa herra puhemies! Kuulun kanssa niihin kansanedustajiin, jot-
ka näkevät tämän kampanjakaton tarpeellisuuden. On selvää, että siihen liittyy myös sitten
kysymyksiä, joita pitää miettiä, kuten se, että aina tulee henkilöitä julkisuuden kautta, jot-
ka ovat sitten ihmisille tunnetumpia. Mutta tietenkin tämä perustyö politiikan parissa teh-
dään usein kuntatason kautta ja haetaan sitä näkyvyyttä sieltä kuntavaalienkin kautta, mis-
sä kampanjoiden summat eivät ole demokratian kannalta samanlainen uhka kuin ne ovat
eduskuntavaaleissa tai eurovaaleissa.

Tähän edustaja Heinosen kommenttiin tästä ilmoitusvelvollisuudesta kuntavaalien yh-
teydessä näiden sidonnaisuuksien osalta: Olen tätä samaa ajanut omassa kaupungissani
Lahdessa, jossa toimin valtuuston puheenjohtajana viime kaudella. Valitettavasti törmäsin
myös siihen, että vaikka valtuuston puheenjohtajana paimenkirjeitä lähetin, että olisi syytä
sidonnaisuudet ilmoittaa, niin kaikkia valtuutettuja tämä neuvo tai kannustus ei tuntunut
kuitenkaan koskevan tai ainakaan niin paljon, että tätä sidonnaisuusilmoitusta olisi sitten
kaupunginkansliaan toimitettu. Tietenkin tässä yhteydessä kiitos myös niille ja erityisesti
heille, enemmistölle valtuutetuista, jotka kokivat itse velvollisuudekseen ilmoittaa sidon-
naisuudet. Sanon ”velvollisuudeksi”, koska itsekin näen sen velvollisuutena, ja toivon, että
tämä ilmoitusvelvollisuus saadaan myös lakiin, myös kuntavaalien osalta.

Mutta kyllä minä pidän tätä kampanjoiden kallistumista aidosti demokratian kannalta
ongelmallisena. Me voimme tulla tilanteeseen, jossa ainoastaan hyvätuloiset ihmiset tai ih-
miset, jotka pystyvät hankkimaan rahoituksen jonkun ulkopuolisen toimijan tai toimijoi-
den kautta, tulevat sitten ihmisille tutuiksi vaaleissa ja sitä kautta saavat viestinsä perille ja
pääsevät edustamaan sitä kansaa. Mutta toivoisin, että tätä kansaa edustaisivat myös ne
edustajat, jotka eivät omaa sellaisia taloudellisia mahdollisuuksia kuin hyvätuloiset tai [Pu-
hemies koputtaa] heidän tuellaan tulevat ehdokkaat.

17.29 Olavi Ala-Nissilä kesk:  Arvoisa puhemies! Hyvä, että edustaja Feldt-Ranta avasi
tässä keskustelun. Se on tärkeätä, ja varmasti tarkastusvaliokunnassa näitä katsotaan. Mi-
4



Pöytäkirjan asiakohta PTK 6/2018 vp
nun mielestäni pitää ehkä katsoa hieman laajemminkin. Kuntavaaliehdokkaat joutuvat jo-
kaisen kahvikupin ilmoittamaan tässä, ja se on hyvä asia. Nyt parhaillaan Sitrassa kai en-
tiset kollegamme Hyssälä ja Backman tekevät laajempaa kansanvaltaselvitystä. Mehän tie-
dämme, että puolueiden tuki on 30 miljoonaa. Erilaisia järjestöjä veikkausvaroin tuetaan
0,5 miljardilla ainakin. Me tiedämme, että erilaisten etujärjestöjen verotuki on 400 miljoo-
naa vähintään. Nämä järjestöt johtuen jäsenmaksujen vähennyskelpoisuudesta ja verova-
paudesta tulojen osalta saivat myöskin osinkotuloja merkittävästi. Viimeksi lehdistä olen
lukenut, että yleishyödyllisiltä asunto-osakeyhtiöiltä tulee ylimääräinen osingonjako. Mi-
nusta nämä erilaiset etujärjestöt myöskin vaikuttavat demokratiassa. Nyt edustaja Harki-
molla oli täällä aloite, että pitäisi näiden järjestöjen tilinpäätöksen olla julkinen edes netis-
sä. No, kai se nyt vähän alkaa ollakin, mutta ei ole kuitenkaan riittävää avoimuutta, siis
koko vaikuttamisessa. Minua kiusaa se todella, että minä kansanedustajanakin joudun jo-
kaisen kahvikupin ilmoittamaan erikseen vaalituki-ilmoituksessa mutta sitten tämmöisen
0,5 miljardin yhteiskunnan vaikuttamisen potin suhteen, joka on julkista tukea, ei ole avoi-
muutta riittävästi. Tässä suhteessa minusta pitäisi nyt tarkastusvaliokunnassa keskustella,
että kyllä pitää olla laajemmin avointa tämän julkisen vaikuttamisen julkisen tuen, herra
puhemies.

17.31 Maarit Feldt-Ranta sd: Arvoisa puhemies, herr talman! Siis aidosti minusta mei-
dän on syytä olla ylpeitä ja hyvillämme siitä, että demokratiamme toimii näin hyvin. Voim-
me tänään käydä keskustelua siitä, kun muistelemme, missä muutama vuosi sitten olimme
pahan vaalirahaskandaalin keskiössä, että olemme sen jälkeen uudistaneet paitsi toiminta-
kulttuuria myös lainsäädäntöä, ja nyt näemme, että tämä ilmoitusmenettely ja valvonta toi-
mivat niin kuin lainsäätäjä on halunnut.

Edustaja Heinonen esitti täällä, että otettaisiin käyttöön tämmöinen kirjanpitotyyppinen
ilmoitusvelvollisuus. Itse en oikein lämpene tälle ajatukselle sen takia, että jo tällä hetkel-
lä, niin kuin tässä ollaan puhuttu tästä vaalirahoituksesta, aika monelle ehdokkaalle kyn-
nys nousisi entisestään olla vaaleissa ehdolla. On hyvä muistaa, että meidän ammattipolii-
tikkojen lisäksi esimerkiksi moni kuntapäättäjä omien töidensä, perheidensä ohessa on eh-
dolla, ja en haluaisi heidän taakkaansa millään tavalla enää lisätä ja nostaa sitä kynnystä
ehdokkaaksi asettumiseksi. Tehdään se niin helpoksi kuin mahdollista. Siten kansanvalta
toimii parhaalla mahdollisella tavalla.

Mutta, arvoisa puhemies, vielä muutama sana tästä kampanjakatosta. Pidän aika korkea-
na ajatusta 50 000 euron kampanjakatosta eduskuntavaaleissa. Uskon ja olen aivan vakuut-
tunut siitä, että 50 000 eurolla kyllä missä tahansa vaalipiirissä pystyy saamaan oman vies-
tinsä läpi ja erottumaan muiden ehdokkaitten joukossa. En millään tavalla pidä sitä miten-
kään mahdottomana. Sitä vastoin pidän epäterveenä sitä kehitystä, mikä nähtiin muun
muassa viime eduskuntavaaleissa, että osa ehdokkaista käytti yli 120 000 euroa vaalikam-
panjointiin. Se ei mielestäni ole missään mittasuhteessa suomalaisen yhteiskunnan demo-
kratiakäsityksen kanssa. Toivon todella, että tarkastusvaliokunta tätä kertomusta käsitel-
lessään uudelleen ottaa pohdintaan tämän kampanjakattoasian.

17.33 Timo Heinonen kok: Arvoisa puhemies! Niin kuin edustaja Kari esille toi, aika
monessa kunnassa näitä vapaaehtoisia sidonnaisuusilmoituksia on ollut, ja siinä olisi hyvä
paikka kyllä vähän heristellä ja herätellä siihen, että näitä tehtäisiin. Toki jokainen voi
myös itse toimia aktiivisesti — minä olen pitänyt omilla kotisivuillani tällaista kirjanpito-
5



Pöytäkirjan asiakohta PTK 6/2018 vp
tyyppistä vaalirahailmoitusmenettelyä jo ennen vaalirahakohuakin eli 2007 vaaleissa ker-
roin tulot ja menot. En, edustaja Feldt-Ranta, tarkoittanut, että sen tarvitsisi olla kirjanpi-
totoimistossa tehty, vaan ehkä samantyyppinen kuin tällä hetkellä, missä kerrottaisiin, että
rahoista on mennyt tämän verran mainontaan, tämän verran siihen, tämän verran tänne, jot-
ta sen kokoluokan arvioiminen olisi helpompaa.

Tämä 800 euroahan, niin kuin tuossa aiemmin toin esiin, on tällä hetkellä aika byro-
kraattinen järjestelmä: pitää printata taikka postitella edestakaisin lomakkeita, mihin laite-
taan yksi ruksi siihen, että oli alle 800, vakuutan näin, nimi alle ja takaisin eteenpäin. Voisi
hyvin ajatella niin, että voisiko vakuutus syntyä jo siitä, että ilmoitus tehdään, jos se on yli
tuon 800:n. Toki meillä eduskunnassa tällainen malli on ollut käytössä kansanedustajien
saamien lahjojen osalta. Mutta sitten meidän media tulkitsee sitä niin, että kansanedustajat
eivät kertoneet lahjoistaan, eli antaa kuvan, että me olemme saaneet lahjoja mutta emme
ole tehneet niitä ilmoituksia, kun tämä säädös on tehty nimenomaan niinpäin, että ei pidä
tehdäkään mitään ilmoitusta, jos ei ole lahjaa saanut. Silloin voi olla parempi, että tämän
verran tätä turhaakin byrokratiaa — papereiden lähettämistä, yksi ruksi ja nimikirjoitus alle
— kannattaa edelleen jatkaa näiden vaalirahoitusilmoituksienkin kohdalla.

17.35 Mika Kari sd:  Arvoisa herra puhemies! Suomalaisten pitää voida luottaa tähän
meidän vaalijärjestelmäämme, ja yksi osa tätä luottamusta on se, että vaaleihin, kunnalli-
siin ja valtiollisiin vaaleihin, meillä on avoin järjestelmä luotu, josta kansalaiset voivat tar-
kistaa, mistä edustaja tai ehdokas on vaalirahoituksensa kerännyt, ja sitä kautta tehdä arvi-
ota siitä, onko edustajalla joitain sellaisia sidonnaisuuksia, jotka voivat vaikuttaa sitten
päätöksentekokykyyn silloin, kun kyseessä ovat esimerkiksi vaalirahoittajan intressit tai
siihen lähelle kuuluvat asiat.

Tämä taso, jossa intressit ovat hyvinkin lähellä, on usein kuntataso. Siellä paikallisesta
elinkeinoelämästä tai kaupasta, joka kuuluu toki paikalliseen elinkeinoelämään, tai jostain
muusta toimijasta saattaa tulla toiveita kaupunginvaltuutetulle, maakuntavaltuutetulle,
maakuntahallituksen jäsenille ja niin edelleen joistain sellaisista kaavoihin liittyvistä
asioista, joista vaikkapa kymmenisen vuotta sitten täällä eduskunnassakin keskusteltiin sil-
loisen vaalirahakohun aikana. Sen takia tämä sidonnaisuusasia on äärimmäisen tärkeä ni-
menomaan kuntatasolla — mitenkään vähättelemättä eduskuntaa tai Euroopan parlament-
tia ja niin poispäin, ihan presidentinvaaleihin asti.

Sen kautta tässä lähetekeskustelun yhteydessä on hyvä lähettää terveiset tarkastusvalio-
kunnalle, että nyt voisi olla se paikka, että koottaisiin näistä keskusteluista, joita tässäkin
salissa tai tuossa Sibelius-Akatemian pienemmässä salissa edellisen kahden vuoden aika-
na käytiin, se tietopakka nyt yhteen koottuun esitykseen tai pohjapaperiin siellä tarkastus-
valiokunnassa, katsottaisiin, mitä niistä aineksista on tehtävissä, ja tehtäisiin puolueiden
toimesta yhdessä konkreettiset ehdotukset seuraavia vaaleja varten.

17.37 Maarit Feldt-Ranta sd: Arvoisa puhemies, herr talman! Joo, olen eduskunnan tar-
kastusvaliokunnan jäsen, ja täällä on myös varapuheenjohtaja Ala-Nissilä ja varajäsen
edustaja Viitanen, eli otamme nämä terveiset vastaan. On totta kai tärkeää, että tämä kes-
kustelu jatkuu valiokunnassa — kiitos siitä.

Edustaja Heinoselle: Olen teidän kanssanne aivan samaa mieltä. Teidän laillanne kan-
natan todella lämpimästi kaikenlaista avoimuutta, mikä liittyy sekä päättäjien sidonnai-
suuksiin että myös rahoitukseen. Mielestäni kuitenkin nykyinen lainsäädäntö ja ilmoitus-
6



Pöytäkirjan asiakohta PTK 6/2018 vp
velvollisuus täyttävät sen lainsäätäjän kirjaimen erittäin hyvin. Sen lisäksi on totta kai hyvä
kannustaa myös yksittäisiä toimijoita vielä suurempaan avoimuuteen, ja teidän laillanne
olen myös itse siihen kannustanut omalla esimerkilläni ja tehnyt, myös kuntatasolla, sidon-
naisuusilmoituksen ja myös reaaliajassa kotisivullani ilmoittanut kaikki, joka ikisen kym-
menen euroa, mitä itse olen vaalirahoituksena yksityishenkilöiltä tai muiltakin tahoilta saa-
nut.

Mutta mielestäni se iso kuva todella on, nyt kun keskustelemme tästä vaalirahoituksen
valvonnasta, se, että valvonta toimii hyvin, ilmoitusvelvollisuutta noudatetaan tunnollises-
ti, sidonnaisuuksista kerrotaan hyvin. Mutta siihen lain kirjaimeen, kun kampanjoiden ku-
lut ovat kasvaneet, voisi melkein sanoa, räjähdysmäisesti eivätkä ne enää vastaa sellaista
hyvää, sanoisiko, pohjoismaista tasoa, tulisi lainsäätäjän puuttua. Nykyinen lainsäädäntö ei
siihen anna välineitä, ja sen takia toivon, että eduskunnan tarkastusvaliokunta kuuntelee
tätä lähetekeskustelua, omassa mietinnössään ottaa asiaan kantaa — kuten on aiemminkin
ottanut — ja että puolueet sen jälkeen pohtisivat, onko nyt todella aika panna stoppi tälle
kehitykselle ja saada joku tolkku näiden vaalikampanjoiden hintalappuihin.

17.39 Olavi Ala-Nissilä kesk: Arvoisa puhemies! Palaan vielä tähän suureen kuvaan. Mi-
nusta demokratiaa, kansanvaltaa, pitää puolustaa. Tänäänkin täällä taas kaksi kansanedus-
tajaa siirtyi yksityisen sektorin palvelukseen. En pidä sitä hyvänä kehityksenä. Minusta
meillä on vähän sitä henkeä, että vähän omissa asioissa pyörimme, ja tänäänkin täällä sa-
nottiin, että kansanedustajien sopeutumiseläke pitää ajaa alas. Eihän sellaista enää ole-
kaan. Kansanedustajalla on sopeutumisraha mutta ei ole mitään ansiosidonnaista työttö-
myysturvaa, meillä ei ole lomarahaa, meidän eläke puolitetaan. Kansanedustajan palkka ei
kilpaile yksityisellä sektorilla. En minä vaadi lisää palkkaa, mutta sanon, että meidän pitäi-
si arvostaa tätä omaa työtämme ja samalla katsoa myöskin, mikä on tämä koko yhteiskun-
nan vaikuttavuus. Jos meillä etujärjestöt saavat 400 miljoonan — luen EK:n ja MTK:n ja
kaikki tähän mukaan — verotuen, niin miksei se voi olla avointa ja julkista? Miksei myös-
kin sille voida asettaa joitain vaatimuksia, koska se vaikuttaa yhteiskuntaan monella taval-
la? Me pyörimme näissä omissa kuppikunnissamme aivan liikaa, meidän pitää katsoa tätä
kokonaisuutta myöskin.

17.40 Timo Heinonen kok: Arvoisa herra puhemies! Korjataan sen verran edustaja Ala-
Nissilän puheenvuoroa, että ei ymmärtääkseni näistä toinen siirtynyt yksityiselle sektorille
vaan julkiselle puolelle, [Olavi Ala-Nissilä: No joo!] kunnanjohtajaksi, ja se on ollut kai
aika yleinen tapa. Ymmärsin, että muun muassa sosiaalidemokraateista varsin lyhyen ai-
kaa kansanedustajana toiminut... [Mika Kari: Nasima Razmyar!] — Nimi tuli sieltä oikein
lausuttuna. — Nasima Razmyar siirtyi, ei edes ykkösjohtajaksi vaan kakkosportaaseen, ja
siihenkin annettiin silloin lähtölupa eduskunnasta.

Kun nyt tässä on puhuttu tästä vaikuttamisen läpinäkyvyydestä, niin oikeastaan tähän
keskusteluun, ja aivan loppuun, haluan nostaa esille myös — kun meillä nyt on eduskun-
nassa yksi hyvä jatkava puhemies ja myös kaksi uutta innokasta puhemiestä, jatkavan pu-
hemiehen tapaan — tätä vaikuttajarekisteriajattelua. Toivoisin, että edelleen sitä pohdittai-
siin ja kehitettäisiin niin, että tulisi avoimeksi ja näkyväksi myös se, millä tavalla eduskun-
nassa ja millä tavalla poliitikkoihin vaikutetaan. Se on itse asiassa aika kiinteästi tähän vaa-
lirahoitukseen ja tähän kokonaisuuteen liittyvä palanen, ja toivon, että me voisimme ottaa
siinä askelia vaikkapa Euroopan unionin käytänteiden mukaisesti. Siellä on ollut jo pidem-
7



Pöytäkirjan asiakohta PTK 6/2018 vp
pään käytössä tällainen vaikuttajarekisteri, joka siis tunnetaan myös lobbarirekisterinä,
mutta mielestäni vaikuttajarekisteri kuvaa paremmin sitä toimintaa, mikä on täysin laillis-
ta, kun se tehdään avoimesti ja läpinäkyvien pelisääntöjen mukaisesti.

17.42 Maarit Feldt-Ranta sd: Arvoisa puhemies! Edustaja Ala-Nissilä nosti esille erit-
täin tärkeän asian eli kansanvallan kunnioituksen ja sen arvostuksen ylläpitämisen. Se on
meidän kaikkien erittäin tärkeä tehtävä. Tästä nousi esille myös keskustelu siitä, että vaa-
lirahoituksessa, totta kai, avoimuus ja sidonnaisuudet ovat erittäin tärkeä osa, mutta myös
se, voiko eduskunta olla sellainen pyöröovi, josta tullaan ja mennään. Eduskunta ei mis-
sään tapauksessa voi olla mikään hollitupa, johon ensin ollaan ehdolla, tullaan valituksi ja
josta sen jälkeen lähdetään nopeasti muihin tehtäviin. Aiemminhan eduskunnalla on vuo-
sikymmenet ollut erittäin tiukka käytäntö, jossa kriteerinä on pidetty sitä, että edustajuu-
den voi jättää kesken vain, jos siirtyy kansallisesti merkittäviin tehtäviin, yhteiskunnalli-
sesti merkittäviin tehtäviin tai kansainvälisiin merkittäviin tehtäviin.

Nyt meillä on nähty viimeisten vuosien aikana kaksi epätervettä kehityssuuntaa. Ensim-
mäinen oli case Carl Haglund, jossa eduskunta laski riman erittäin alas. Silloin eduskunta
myönsi eron vain vuoden edustajana toimineelle henkilölle, joka siirtyi yksityisen yrityk-
sen varatoimitusjohtajaksi. Pidän tätä valitettavana ja toivon, että tällainen kehitys ei edus-
kunnassa vakiinnu.

Toinen epäterve kehitys, joka on nyt viime päivinäkin puhuttanut aika paljon, on se, että
kun meillä on meneillään historiallisen suuri sosiaali- ja terveydenhuollon uudistus, niin
samanaikaisesti, viimeisten vuosien aikana, politiikan avainpaikoilta sekä päättäjiä että
keskeisissä avustajatehtävissä olevia henkilöitä on siirtynyt useita yksityisen terveyspalve-
lutoiminnan pariin. Pidän sitä sillä tavalla arveluttavana, että kun ihmiset on valittu julki-
seen tehtävään ja he ovat saaneet siihen luottamuksen, niin sitä tehtävää ei yhdessä yössä
voi vaihtaa yksityisen yrityksen edunvalvontatehtävään. Toivon, että me kaikki kannam-
me vastuuta siitä, että tämä kansanvaltaisuuden luottamus on kiinni teoista.

17.44 Mika Kari sd: Herra puhemies! Edustaja Ala-Nissilän puheenvuoron jälkeen pyy-
sin puheenvuoron, mutta edustaja Feldt-Ranta tässä kyllä tehokkaasti oikeastaan lähestul-
koon kaiken asiasta sanoi. Kiinnitän nyt kumminkin huomiota siihen, että vasta muutama
asiakohta sitten edustaja Lauslahdelle myönnettiin vapautus edustajan tehtävästä ja puhe-
mies sen koko asiakohdan vei alusta loppuun ihan omin toimin. Yksikään kansanedustaja-
kollega ei käyttänyt puheenvuoroa tässä asiassa. [Timo Heinonen: Juuri näin, kaikki hy-
väksyivät!] Mutta silti ongelma on olemassa ja ongelma on tiedostettu, ja edustaja Ala-Nis-
silä hyvin kävi tätä ongelmaa läpi nimenomaan kansanvallan osalta, joka on demokratian
pohja tässä tasavaltalaisessa järjestelmässä. Jos me annamme kuvan, että tämä on tällainen
laboratorion pyöröovi, josta tuodaan edustajia sisään vaalirahoituksenkin kautta, tuodaan
heidät asiantuntemuksen ja asian äärelle, ja sen jälkeen kun kaikki tieto on hankittu ja eri-
laiset suhteet ja verkostot luotu, niin nämä asiantuntijat, poliitikot ovat sitten ostettavissa
yksityisen sektorin edunvalvonnan käyttöön. En pidä sitä terveenä ja toivon, että kun näitä
vaaliraha-asioita käsitellään, niin ainakin tarkastusvaliokunnassa tämäkin keskustelu käy-
täisiin, ja en pitäisi ollenkaan pahana, että muutama kirjaus tästä tarkastusvaliokunnan
asiakirjaan myöhemmin myös tulisi.
8



Pöytäkirjan asiakohta PTK 6/2018 vp
17.46 Olavi Ala-Nissilä kesk: Arvoisa puhemies! Vielä todella kansanedustajan aseman
pitää olla vahva suhteessa yksityiseen sektoriin, suhteessa etujärjestöihin. Sen takia meillä
myöskin pitää olla järjestelmät sellaiset, että tänne hakeutuu ihmisiä ja he ovat täällä pi-
tempään. Todella edustaja Mäkelä siirtyi julkisen sektorin palvelukseen. Olen itsekin siir-
tynyt täältä Euroopan unionin palvelukseen ja eurooppalaisten lihapatojen ääreen, mutta se
oli todella julkinen sektori. Mutta nyt minusta tässä suhteessa, tässä siirtymisessä vielä, täs-
sä edustaja Lauslahden tapauksessa, kun puhemiesneuvostossa esitettiin yksimielisesti,
emme siihen puuttuneet. Mutta todellakin täällä on menossa vuosisadan uudistus sosiaali-
ja terveydenhoidon alalla. Mikäli ymmärrän, edustaja Lauslahti on sosiaali- ja terveysva-
liokunnan jäsen. Tässä suhteessa ehkä meidän kannattaisi laatia code of ethics tänne, etii-
kan koodit myöskin, niin kuin yrityksillä on, niin kuin järjestöillä on, miten näissä mene-
tellään. Emme tarvitse mitään lainsäädäntöä mutta tällaiset etiikan koodit, miten tästä teh-
tävästä voidaan siirtyä yksityisen bisneksen palvelukseen, jos on menossa tällainen uudis-
tus omassa valiokunnassa esimerkiksi, niin kuin tällä hetkellä on.

17.47 Mika Kari sd: Arvoisa puhemies! Toivon, että tämmöiset etiikan säännöt rakennet-
taisiin, ja tässähän olisikin hyvä paikka, kun täällä eduskunnassa käytetään erilaisia parla-
mentaarisia työryhmiä, koota pieni ryhmä miettimään niitä eettisiä sääntöjä. Kyllä tämä
ruiskukkapellossa pörriäisen lailla pyörivä terveysbisneslobbareiden porukka aidosti he-
rättää huolta edustajissa oikealta vasemmalle ja vasemmalta oikealle. Kun aktiivisesti tätä
lobbausta on tehty ja pyöritetty — tämänkin kuvan julkisuudesta saa — eivät pelkästään
kaikki kokoomusedustajatkaan käsitykseni mukaan, ainakaan sen mukaan, mitä tuolla käy-
tävillä keskustellaan, tätä kehitystä hyvällä katso. Mutta jonkun suojeluksessa tämä proses-
si edelleenkin tässä yhteiskunnassa elää. Toivon, että tämä edustaja Ala-Nissilän, joka
edustaa täällä eduskunnassa maturiteettia ja kokemusta ja osaamista myös näissä oikeudel-
lisissa asioissa, ehdotus saisi laajemminkin tukea, ja ainakin tämän edustajan toimesta tuki
on vankkumaton.

17.48 Maarit Feldt-Ranta sd:  Arvoisa puhemies! Erittäin kannatettava ajatus, jonka
edustaja Ala-Nissilä nosti esille ja jolle edustaja Kari antaa tässä tukea, on juuri tämä, että
meillä olisi jonkunnäköiset eettiset säännöt, koska kiinnitin huomiota viime viikolla sii-
hen, että useampi rikosoikeuden professori käytti aika, voisiko sanoa, kovankin puheen-
vuoron siitä, miten tähän meneillään olevaan isoon sote-uudistukseen liittyy sen miljardi-
luokan taloudellinen intressi, että he näkivät myös riskin siitä, että meillä joidenkin vuo-
sien kuluttua on tämmöinen korruptioskandaalien suma Suomessa purettavana. Meillä on
totta kai intressi estää tällaiset etukäteen, ja meillä on myös intressi ylläpitää kansalaisten
luottamusta siihen, että poliittisesti valitut päättäjät ovat riippumattomia ja miettivät yh-
teiskunnan ja veronmaksajien etua. Olen itse julkisuudessa esittänyt, että oikeusministeri
Antti Häkkänen pikaisella aikataululla oikeusministeriössä tekisi selvityksen siitä, mitä
mahdollisia epäkohtia on olemassa. Meillä on myös Grecon piirissä Euroopan unionin val-
tioiden esimerkkejä, meillä on useita parlamentteja, joissa on olemassa tällaisia eettisiä
sääntöjä, karenssikäytäntöjä päättäjille ja niin edelleen.

Mielestäni todella nyt, kun eduskunta tämän kevään aikana ottaa käsittelyynsä suuren
sosiaali- ja terveydenhuollon ja maakuntahallinnon perustamisen lainsäädännön kokonai-
suuden, tämä asia on erittäin ajankohtainen, aiheellinen ja, voisiko jopa sanoa, kiireelli-
nen. On erittäin hienoa, jos myös hallituspuolueiden parista tulee tukea sille. On meidän
9



Pöytäkirjan asiakohta PTK 6/2018 vp
kaikkien yhteinen intressi huolehtia siitä, että kansalaisten käsitys on, että poliittiset pää-
töksentekijät ovat riippumattomia eivätkä osapuolina esimerkiksi tässä sosiaali- ja terveys-
uudistuksessa. On hyvä nähdä, että tämä maakuntahallinnon perustaminen lisää tätä läpi-
näkyvyyden tarvetta myös alueilla.

17.50 Pia Viitanen sd:  Arvoisa puhemies! Olen huomannut, että usein näissä iltaistun-
noissa kehkeytyy hyviä ideoita. Tilanne ei ole uusi, että saan taas tilaisuuden kannattaa
täällä hyvää ideaa. Nimittäin mielestäni tämä keskustelu ei ole turha, koska tästä poiki aika
hyvässä yhteisymmärryksessäkin sen kaltainen näkemys, että ihan oikeasti me tarvitsem-
me tietynlaiset eettiset säännöt.

Olen täsmälleen samaa mieltä kuin edustaja Feldt-Ranta tuossa kuvasi paitsi sen suh-
teen, kuinka herkästi täältä talosta ylipäätään poistutaan toisiin tehtäviin, myös siinä, mikä
on sote- ja maakuntauudistuksen vaatima avoimuuden lisäys. Siksi oli hienoa, että syntyi
tämä idea parlamentaarisesta yhteistyöstä, jolla voitaisiin tätä säädöstöä katsoa.

Halusin, puhemies, nyt vain pyytää puheenvuoron ja kannattaa tätä loistavaa ideaa.

17.51 Timo Heinonen kok: Arvoisa puhemies! Aika usein rikka nähdään toisten silmäs-
sä ja malkaa ei omassa. Tietysti varmaan yksi tällainen, ehkä suurin, siirtymä tapahtui 2010
kesäkuussa. Pääministerin tehtävän jätti silloin pääministeri Matti Vanhanen, ja vain muu-
tamaa kuukautta myöhemmin hän siirtyi Perheyritysten liiton toimitusjohtajaksi, mikä tie-
tysti oli merkittävää: valtakunnan ykköspaikalta tämäntyyppiseen edunvalvontatoimin-
taan. [Olavi Ala-Nissilän välihuuto] Siinä tietysti olisi varmaan ollut paikallaan keskustan
käydä myös sisäisesti keskustelua, että annetaanko tällaiseen tehtävään eroa. Näitä eettisiä
sääntöjä olisi tietysti voinut Ala-Nissiläkin jo silloin vahvana vaikuttajana [Olavi Ala-Nis-
silä: En ollut eduskunnassa!] olla peräänkuuluttamassa keskustapuolueessa, että tämä ei
nyt näytä eettisesti hyvältä, että ei tehdä näin vaan jatkatte loppuun ja sen jälkeen.

Hyvä, että nyt, kun rikka on nähty toisten silmässä, on herätty tähän etiikkakeskuste-
luun. Minun mielestäni eettiset säännöt on ihan hyvä luoda ja miettiä sitä, että jos eduskun-
nasta siirrytään vaikkapa kaupungin apulaispormestariksi taikka kunnanjohtajaksi taikka
EU-parlamenttiin tai mihin sitten siirrytäänkin — EU-parlamentti on ehkä vähän erityyp-
pinen, mutta jos mennään vaikkapa kuntaan ja tällä hetkellä kuntauudistus, maakuntauu-
distus on työn alla — niin ehkä siinä samanlaiset eettiset säännöt on tarpeen olla.

Itse on varsin vaikea löytää, että mikä on tämä yhteys nyt sitten soten ja lääketeollisuu-
den välillä, eli onko edustaja Karilla esimerkiksi käsitys, että sote-uudistus tulee toteutues-
saan merkittävästi lisäämään lääkekustannuksia, elikkä onko tässä tämännäköinen kytkös
löydettävissä? Itse en lääketeollisuutta kyllä rinnastaisi vaikkapa yksityisiin [Puhemies ko-
puttaa] lääkeyrityksiin, joiden piiriin ei yksikään kokoomuslainen kansanedustaja ole siir-
tynyt.

17.53 Maarit Feldt-Ranta sd: Arvoisa puhemies! Kehtaan kyllä puhua tästä asiasta rinta
rottingilla, koska olin samaa mieltä myös vuonna 2010, kun viittasitte entisen pääministeri
Vanhasen siirtymiseen yksityiselle sektorille. Olin samaa mieltä silloin kuin olen nyt. Mi-
nulle tämä ei ole myöskään puoluepoliittinen kysymys. Minulla on samat kriteerit omalle
puolueelleni ja sen jäsenille kuin naapuripuolueelle. Toivon, että nämä eettiset kriteerit tu-
levat yhteisiksi ja me kaikki niitä noudatamme.
10



Pöytäkirjan asiakohta PTK 6/2018 vp
Mutta, edustaja Heinonen, minun mielestäni on räikeä ero, kun vertaatte täältä siirtynei-
tä ihmisiä, että mihin tehtäviin he siirtyvät. Pidän ihan asianmukaisena, että myös kansan-
edustajan tehtävistä voi siirtyä muihin julkisiin tehtäviin, jotka katsotaan riittävän merkit-
täviksi. Esimerkiksi edustaja Nasima Razmyarin siirtyminen Helsingin apulaispormesta-
riksi minusta täyttää sen kriteerin, että on merkittävä yhteiskunnallinen tehtävä. Kuten
myös, kun edustaja Ilkka Kantola pyrki arkkipiispaksi, minusta se oli sellainen julkinen
tehtävä, johon voi päättäjänä eduskunnasta siirtyä. Samalla tavalla pidän ihan asianmukai-
sena, että keskustan entinen kansanedustaja Olli Rehn siirtyi Suomen Pankkiin johtajaksi.
[Timo Heinosen välihuuto]

Sitä vastoin en pidä oikeana, tarkoituksenmukaisena enkä kansanvallan mukaisena, että
kansanedustajia siirtyy hyvin matalalla kynnyksellä yksityisen terveysbisneksen palveluk-
seen. Mielestäni tämä ero on siirtymisessä julkisiin tehtäviin tai yksityisiin tehtäviin. Kos-
ka kun kansalaiset vaaleissa ovat meitä äänestäneet, me olemme pyytäneet heidän luotta-
mustaan siitä, että hoidamme julkisia tehtäviä, julkisen vallan etua, kansanvaltaa tässä
maassa. Sitä hattua ei voi riisua yhdessä yössä ja panna päähän yksityisen terveysyrityksen
hattua ja aloittaa heidän edunvalvontaansa. Se ei ole kansanvallan mukaista.

17.55 Mika Kari sd:  Arvoisa puhemies! Tässä keskusteltiin nimenomaan kytkennästä
lobbaukseen, kytkennästä yksityiseen voitontavoitteluun, yritystoimintaan ja näin pois-
päin. Kun tässä listattiin näitä positiivisia täältä talosta muihin tehtäviin siirtoja, niin viitat-
tiin kuntapuoleen tai Euroopan unioniin. Esimerkiksi edustaja Mäkelän siirtyminen Nur-
mijärven kunnanjohtajaksi on varmasti monella tavalla positiivinen, vaikka ei siltä osin
toivottu, että oltaisiin edustaja Mäkelästä haluttu eroon, päinvastoin, mielellään oltaisiin
nähty hänet täällä. Mutta joka tapauksessa se on varmasti yhteiskunnalle positiivinen siirto
ja vahvistaa tätä kansalaisyhteiskuntaa edelleen.

Mutta se, että tämä kytketään lobbaukseen: Toivon, etteivät nämä Ala-Nissilän esittä-
mät hyvät ajatukset eettisestä ohjeistuksesta tässä pienessä Suomessa kaadu vain siihen,
että aletaan syyttelemään toisia ja aina osoittelemaan, että te teitte tätä ja te teitte tätä. Se
juttu ei lopu koskaan. Me olemme semmoisessa jatkumossa, että syyllisiä löytyy, siitä ei
kannata huolta pitää, vaan nyt kannattaisi yrittää keskittää nämä hyvät ajatukset, hyvät ide-
at käytännön esityksiin, jotta eduskunta ehtii vielä ennen seuraavia vaaleja näitä asioita
täällä lakiin säätää.

Ensimmäinen varapuhemies Mauri Pekkarinen: Ja vielä, edustaja Ala-Nissilä.

17.56 Olavi Ala-Nissilä kesk: Arvoisa puhemies! Tämä on minun viimeinen puheenvuo-
roni. — Todella on eri asia eduskunnasta siirto julkisen sektorin palvelukseen. Sitten on
hieman eri asia siirtyä edunvalvontajärjestöihin, joista minusta, jos niitä mainitaan, minis-
teri Häkämiehen siirtyminen paljon suuremman yrityksen palvelukseen eli EK:n johtoon
oli myöskin tapahtuma.

Mutta sitten on vielä eri asia, kun meillä on täällä koko sote-uudistus, erityissairaanhoi-
to, siinä miljardit liikkuvat. Siinä liikkuvat miljardit, ja jos julkisuudessa tapahtuu tällaista:
ei saisi tapahtua mitään ja sitä kuvaakaan tulla, että tässä nyt vaikutetaan joistain muista
syistä kuin läpinäkyvyyssyistä. Sen takia tällaisia tapauksia varten tarvitsisimme eettiset
koodit, että kun on suuret uudistukset meneillään, miljardiuudistukset, niin silloin pitää
11



Pöytäkirjan asiakohta PTK 6/2018 vp
olla tarkkana, ettei todella jouduta, kuten edustaja Feldt-Ranta sanoi, jälkeenpäin katso-
maan ongelmia, jotka meillä on käsillä.

17.57 Timo Heinonen kok: Arvoisa herra puhemies! Haluan nyt alleviivata, että kokoo-
muksesta ei ole kansanedustajaa siirtynyt tällaisiin soteen liittyviin lääkeyrityksiin taikka
lääkebisnekseen. En itse sellaisena edunvalvontatoimijana Lääketeollisuutta näe. Silloin
tietysti, jos me teemme rajoitteita niin, että esimerkiksi avustajakunnasta ei voisi siirtyä
muualle työelämään, niin kuin meillä on käynyt kaikista puolueista — sosiaalidemokraat-
tien entisiä avustajia on siirtynyt erilaisiin vaikuttajayrityksiin, keskustasta, kokoomukses-
ta, taitaa olla vihreistä ja itse asiassa lähes jokaisesta puolueesta — niin minun mielestäni
sinne voidaan tehdä tällaisia karenssiaikoja, mutta tietysti silloin meillä pitää olla reilut pe-
lisäännöt sille, millä ne henkilöt elävät sen välin, jos he eivät saa tehdä enää sitä avustajan
työtään taikka sitä työtä, mistä he ovat siirtymässä muualle, tai toisaalta ennen kuin he pää-
sevät sitten uuden vakinaisen työnsä syrjään kiinni.

Itse en sen sijaan pidä kovinkaan huonona sitä, että tapahtuu liikehdintää suunnasta toi-
seen. Me olemme saaneet erinomaisen hyviä kansanedustajia, esimerkiksi SAK:n entinen
puheenjohtaja Lauri Ihalainen, joka toi valtavasti osaamista eduskunnan käyttöön, ja toi-
saalta on ollut liikettä toiseen suuntaan. Eli en pidä sitä huonona, että meillä on tämäntyyp-
pistä työelämäkontaktointia myös politiikan toimijoiden taholta, kun se tehdään läpinäky-
västi ja avoimesti. Sen takia itsekin pidän hyvänä, että tämmöiset eettiset pelisäännöt voi-
sivat olla paikallaan.

17.59 Maria Lohela sin: Arvoisa puhemies! Harmi, että tulin tähän vähän myöhässä sillä
tavalla, etten kuullut sitä paljon kehuttua edustaja Ala-Nissilän aiempaa puheenvuoroa,
mutta uskon, että vähän sain tästä kiinni, mistä keskustellaan.

Minusta on tosi tärkeää, että mietitään sitä, miksi tänne tullaan ja miten täältä lähdetään
pois. Mutta kun olen tätä maailman menoa edustajana ja puhemiehenkin roolissa saanut ih-
metellä, niin mietin myös sitä, että kun me paljon puhumme täällä ylipäätään työelämän
muutoksesta ja siitä, mitä ihmiset tekevät, miten lyhyissä pätkissä työuraa muodostetaan ja
miten nopeasti voidaan joutua töiden välilläkin vaihtamaan, haluttiin sitä tai ei, niin katson
sillä tavalla, etteivät kansanedustajatkaan kauhean irrallisia tästä yhteiskunnallisesta muu-
toksesta ole. Tännekin voidaan tulla sillä tavalla ilman pidempää perspektiiviä, kun ei voi-
da tietää, kuinka itse pärjätään tai kuinka puolue pärjää, ja vähän joudutaan siinäkin mie-
lessä mielestäni näyttämään esimerkkiä, että tässäkin talossa joudutaan ja voidaan joutua
joustamaan, kun tilanne niin vaatii. Mutta asia ei millään tapaa ole varmastikaan helppo,
yksinkertainen, ja se täytyy totta kai muistaa, että eduskunta on Suomen tärkein päätöksen-
teon foorumi. Tämä on äärimmäisen hieno, arvokas työpaikka, ja en kyllä sitä epäile, et-
teikö jokainen kansanedustaja siihen suurella vakavuudella suhtautuisi, mutta kysymyksis-
tä täytyy kuitenkin voida keskustella.

18.01 Outi Mäkelä kok: Arvoisa puhemies! Ensinnäkin kiitos edustaja Karille lämpimis-
tä sanoista, ja tässä yhteydessä haluan kiittää myös eduskuntaa tämän päivän päätöksestä ja
kaikkia kollegoita hyvästä yhteistyöstä. Tässä on vielä pari viikkoa työaikaa jäljellä, ja var-
masti näitä puheenvuoroja ehditään sitten myöhemmin käyttää.

Mutta tähän keskusteluun, jota nyt on käyty: Toivon, että jos ja kun tätä pohditaan, millä
perusteilla edustaja voi vapautuksen eduskunnasta saada, niin siinä arviossa myös tark-
12



Pöytäkirjan asiakohta PTK 6/2018 vp
kaan pohditaan sitä — mitä edustaja Lohelakin tuossa omassa puheessaan hieman pohti —
mikä on tällaisen kansanedustajan työuran ja tulevaisuuden kannalta tarkoituksenmukais-
ta. Jos ajatellaan, että kansanedustajan työ olisi jollain tavalla hyvin tiiviisti vain siihen nel-
jään vuoteen rajattu, niin pitäisikö sitten olla jonkinlaiset karenssit? Kuitenkin täällä ihmi-
set tekevät työtä hyvinkin tärkeiden asioiden ja yhteiskunnassa monella tavalla vaikutta-
vien asioiden kanssa. Jos sitten estetään täysin täältä siirtyminen muihin tehtäviin, niin mi-
ten se vaikuttaa ihmisten poliittisiin tehtäviin hakeutumiseen ja tämän työn mielekkyyteen
siitä näkökulmasta?

Jollain tavalla uskon, että kuitenkin yhteiskunnalle voi olla monella tavalla hyödyllistä
se tietotaito, jota täällä saadaan ilman, että se on välttämättä suoraan markkinaehtoista tai
kaupallista tai jollain tavalla korruptoitunutta ja vääränlaista. Ja uskon, että kuitenkin ih-
miset, jotka tänne hakeutuvat, tekevät kovan työn siinä, että pääsevät kansanedustajiksi, ja
kyllä ihan tosissaan tätä työtä haluavat tehdä. Mutta kuten edustaja Lohela sanoi, neljä
vuotta on pitkä aika ihmisen elämässä.

18.03 Maarit Feldt-Ranta sd: Arvoisa puhemies! Ajattelin, että me pääsemme tässä hy-
vässä yhteishengessä, suorastaan hurmoksellisessa hengessä, maaliin asti, mutta nyt ihan
kalkkiviivoilla huomasin, että ajattelemme eräistä asioista aika eri tavalla. Entinen puhe-
mies Maria Lohela käytti puheenvuoron, jossa hän tavallaan totesi, että työelämän murros
tulee myös eduskunnassa ja sitä täytyy noudattaa.

Itse ajattelen niin, että eduskunta ei ole työpaikka. Kansanedustajuus ei ole työ. Se on
luottamustehtävä, ja itse suhtaudun siihen sillä vakavuudella, että kukin meistä on edelli-
sissä eduskuntavaaleissa pyytänyt kansalaisilta aika paljon. Olemme pyytäneet heidän ai-
noata ääntään. Olemme pyytäneet heidän ainoata ääntään, se on mielestäni todella paljon
pyydetty. Minusta on aika tyly viesti niille kansalaisille, jotka ovat sen ainoan äänensä
meille antaneet, luottaneet siihen, että olemme paras mahdollinen henkilö seuraavan neli-
vuotiskauden aikana hoitamaan Suomen, maamme, yhteisiä asioita, jos me kesken kaiken
sanoisimme, että kiitos, riittää, siirryn muihin tehtäviin. Kyllä minun mielestäni sellaista
pitkäjänteisyyttä lainsäätäjältä on syytä edellyttää, että sen nelivuotiskauden ajan, jolle
kansalaiset ovat sen ainoan äänensä meille antaneet, me sen tehtävän myös hoidamme. Se
on osa kansanvaltaa. Se on osa sen luottamuksen ylläpitämistä, josta meillä kaikilla on erit-
täin suuri vastuu.

Ensimmäinen varapuhemies Mauri Pekkarinen:  Arvoisat edustajat, tässä on käyty
erinomaista keskustelua. Keskustelun tuoksinassa aika pitkään aikaan en ole kertaakaan
kuullut kuitenkaan sanoja ”Valtiontalouden tarkastusviraston kertomus vaalirahoituksen
valvonnasta”. Nämä avainsanat, tämä raportti, joka on minulla tässä kädessä, ovat siis nyt
tällä hetkellä käsittelyssä. —Vielä puhujalistalla havaitsen edustaja Mäkelän pyytämän pu-
heenvuoron.

18.05 Jani Mäkelä ps: Arvoisa puhemies! Olisin vain hieman jatkanut tähän äskeiseen
mielenkiintoiseen debattiin, johon tulin paikalle ja kävin kuuntelemaan, mistä puhuttiin. —
Eli lyhyesti sen verran, että olen edustaja Feldt-Rannan kanssa tässä asiassa samoilla lin-
joilla. Tämä ei ole normaali työpaikka, vaan tämä on valtakunnan tärkein luottamustehtä-
vä, ja kyse on siitä, mihin täältä siirrytään, mihin kohtaan niin sanotusti ravintoketjua men-
nään: mennäänkö työelämään, lobbareiksi, aivan normaalille työpaikalle vai lähdetäänkö
13



Pöytäkirjan asiakohta PTK 6/2018 vp
täältä esimerkiksi YK:n pääsihteeriksi tai vastaaviin korkeamman profiilin tehtäviin. Eli
siinä pitäisi tehdä jonkinlainen ero, mihin tehtäviin täältä pystyy lähtemään noin vain.

Keskustelu päättyi.

Asia lähetettiin tarkastusvaliokuntaan.
14


	16
	17.13
	17.18
	17.25
	17.27
	17.29
	17.31
	17.33
	17.35
	17.37
	17.39
	17.40
	17.42
	17.44
	17.46
	17.47
	17.48
	17.50
	17.51
	17.53
	17.55
	17.56
	17.57
	17.59
	18.01
	18.03
	18.05


