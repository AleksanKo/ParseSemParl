















































DEMD58.tmp.xml


Pöytäkirjan asiakohta PTK 52/2017 vp
Pöytäkirjan asiakohta 

PTK 52/2017 vp

Täysistunto

Torstai 11.5.2017 klo 16.00—18.32

3.5. Suullinen kysymys lapsen edusta huoltajuuskiistoissa (Petri Honkonen kesk)
Suullinen kysymys SKT 74/2017 vp

Suullinen kyselytunti

Puhemies Maria Lohela: Seuraava kysymys, edustaja Honkonen.

Keskustelu

16.53 Petri Honkonen kesk: Arvoisa rouva puhemies! Vuosittain vanhempien ero kos-
kettaa arviolta 30 000:ta lasta. Huoltajuusriitoja on oikeudessa noin 2 000 vuosittain. Esi-
merkiksi vuonna 2015 tehtiin yli 40 000 sopimusta lapsen huollosta, asumisesta ja tapaa-
misoikeudesta. Jokainen riita lapsen arjesta ja asumisesta on kriisi kaikille osapuolille.
Liian usein eroriidat kärjistyvät vieraannuttamiseksi. Siinä lapsen kanssa asuva vanhempi
voi manipuloida lasta ja yrittää vaikeuttaa lapsen ja toisen vanhemman suhteen ylläpitoa.
Vieraannuttaminen on useiden tutkimusten mukaan äärimmäisen vahingollista lapsen ke-
hitykselle. Lapsen etua ei tällä hetkellä korosteta huoltajuuskiistojen oikeudenkäyntipro-
sesseissa tarpeeksi. Meillä ei ole olemassa puolueetonta lapsen oikeuksien edistäjää tuo-
mioistuimissa. Ainoastaan riitelevillä vanhemmilla on omat juristit. Hallitusohjelmassa on
kirjaus, että lapsen huoltoa ja tapaamisoikeutta koskeva lainsäädäntö uudistetaan. Kysyi-
sin asianosaiselta ministeriltä: missä vaiheessa lakihankkeen valmistelu on, ja mitkä ovat
sen keskeisimmät keinot estää tämäntapainen toiminta?

16.54 Oikeusministeri Antti Häkkänen (vastauspuheenvuoro): Arvoisa puhemies! Lap-
sen etu ohjaa perhepoliittista ja lapsiin liittyvää lainsäädäntöä. Lapsen huoltoon ja tapaa-
miseen liittyvät ongelmat ovat olleet tiedossa jo vuosikausia tässä maassa. Nyt oikeusmi-
nisteriö on lähtenyt liikkeelle hallitusneuvotteluissa tehdyn kirjauksen pohjalta ja tehnyt
selvitystä näistä ongelmista, järjestänyt verkkokeskusteluja ja kartoittanut yksittäisten ih-
misten näkökulmia aika konkreettisestikin tässä hankkeessa. Nyt on työryhmä valmistele-
massa mietintöä tästä asiasta, kuinka pystytään puuttumaan erityisesti näihin tapaamisoi-
keuteen liittyviin ongelmiin, ja elokuun loppuun mennessä on työryhmä luovuttamassa
mietinnön. Minulla on aikomus nyt kevään aikana käydä myös eduskuntapuolueiden edus-
tajien kanssa tästä keskustelua jo vähän valmiiksi pohjalle, ja sitten sen jälkeen, kun elo-
kuun lopussa työryhmä luovuttaa mietinnön, katsotaan vähän yhdessä laajemmalla rinta-
malla, miten asiassa edetään.

Puhemies Maria Lohela: Pyydän niitä edustajia, jotka haluavat esittää lisäkysymyksiä, il-
moittautumaan.
 Tarkistettu
4.1



Pöytäkirjan asiakohta PTK 52/2017 vp
16.55 Pauli Kiuru kok (vastauspuheenvuoro): Arvoisa rouva puhemies! Kiitos ministeri
Häkkäselle hyvästä vastauksesta. Todellakin tämä asia on hallitusohjelmassa, ja tähän liit-
tyen viime vaalikaudella tehtiin kaksi eduskunta-aloitetta, perussuomalaisen edustajakol-
legan aloite ja oma aloitteeni. Toinen koski vieraannuttamista, toinen koski tapaamisoike-
ussopimusten noudattamatta jättämistä. Vielä toivoisin tarkennusta tähän tapaamisoikeus-
sopimusten noudattamis- tai noudattamattajättämiskysymykseen ja että siihen kiinnitettäi-
siin erityistä huomiota. Kysynkin tässä yhteydessä: onko siltä osin valmistelussa tämä puo-
li noussut esiin, ja miten siihen aiotte suhtautua?

16.56 Oikeusministeri Antti Häkkänen  (vastauspuheenvuoro):  Arvoisa puhemies!
Tämä kysymys, mitä edustaja Kiuru esitti, on ollut tietojeni mukaan esillä, mutta nyt vasta,
kun työryhmän työ alkaa loppua kohti kääntymään, sitten nähdään tarkemmin, mikä se ko-
konaisuus siinä on. Nyt sitten on tarkoitus tosiaan kevään aikana käydä pohjakeskustelu
eduskuntapuolueiden edustajien kanssa siitä, onko nyt riittävästi huomioitu tässä työryh-
män pohjavalmistelussa kaikki nämä kipupisteet, jotka huolto- ja tapaamislainsäädännön
uudistamistarpeissa on aiemmin jo havaittu. Sen jälkeen kun mietintö on valmis, katso-
taan, onko tulos sen näköistä, että näihin kaikkiin ongelmiin saadaan sitä kautta vastaus.

16.57 Juho Eerola ps (vastauspuheenvuoro): Arvoisa puhemies! Todella hienoa kuulla,
että ministeri Häkkänen on tähän aiheeseen perehtynyt.

Hallitusohjelmassa kaksi vuotta sitten, kun sitä sorvattiin, päätettiin tosiaan uudistaa tätä
lakia lapsen huollosta ja tapaamisoikeudesta. Sen yhteydessä sovittiin, että avio- tai
avoeron yhteydessä lapsella säilyisi oikeus pitää yhteyttä molempiin vanhempiin eli sekä
äitiin että isään. Tällä hetkellä tilanne on aika huono: Yhä useampi lapsi joutuu vanhem-
pien eron kohdalla tilanteeseen, jossa yhteys toiseen vanhempaan katkeaa joko osittain tai
kokonaan. Selvästi useammin katkeaa nimenomaan lapsen yhteys isään ja samalla muuten
myös isän puoleisiin sukulaisiin, täteihin, setiin, serkkuihin ja niinpäin pois, mummot ja
vaarit mukaan lukien. Kysyisinkin nyt tässä, kun mainittiin käsite "vieraannuttaminen" —
joskus kun oikein tahallisesti katkaistaan tätä yhteyttä, voidaan puhua vieraannuttamisesta
— voitaisiinko tämä vieraannuttaminen määrittää lakiin samalla tavalla kuin muutama
vuosi sitten onnistuttiin kieltämään vainoaminen.

16.58 Oikeusministeri Antti Häkkänen  (vastauspuheenvuoro):  Arvoisa puhemies!
Näissä verkkokeskusteluissa ja palautteessa, mitä on kerätty niiltä perheiltä, niiltä isiltä ja
äideiltä, keiden lapsi on sellaisessa tilanteessa, jossa esimerkiksi tästä vieraannuttamisesta
puhutaan, nämä ongelmat koetaan erittäin vakaviksi ja isoiksi tällä hetkellä. Tämä tarkoit-
taa sitä, että nyt tässä työryhmän yhteydessä vieraannuttamiseen, olkoon se tahatonta tai ta-
hallista, täytyy ottaa aika vakava ote. Mihin johtopäätöksiin syksyn aikana hallitus päätyy,
katsotaan sitä lähemmin ja porukalla, mutta joka tapauksessa tämä on yksi keskeisin aihe,
joka nousee perheiden ja vanhempien huolista koko ajan esiin.

Kysymyksen käsittely päättyi.

Kyselytunti päättyi.
2


