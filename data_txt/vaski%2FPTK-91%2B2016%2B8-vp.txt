















































DEM3EBA.tmpSave.xml


Pöytäkirjan asiakohta PTK 91/2016 vp

 Tarkistettu
4.0

Pöytäkirjan asiakohta 

PTK 91/2016 vp

Täysistunto

Keskiviikko 28.9.2016 klo 14.01—16.32

8. Hallituksen esitys eduskunnalle laeiksi verotusmenettelystä annetun lain sekä hallinnol-
lisesta yhteistyöstä verotuksen alalla ja direktiivin 77/799/ETY kumoamisesta annetun neu-
voston direktiivin lainsäädännön alaan kuuluvien säännösten kansallisesta täytäntöönpa-
nosta ja direktiivin soveltamisesta annetun lain muuttamisesta

Hallituksen esitys HE 142/2016 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 8. asia. Puhemiesneuvosto ehdottaa, että asia lähetetään valtiovarainva-
liokuntaan.

Keskustelu

15.55 Krista Mikkonen vihr:  Arvoisa puhemies! Käsittelyssä oleva hallituksen esitys
edellyttää monikansallisia suuryrityksiä raportoimaan toiminnastaan ja veroistaan maa-
kohtaisesti veroviranomaisille. Tämä on tärkeää, jotta voimme pärjätä taistelussa harmaa-
ta taloutta ja verovälttelyä vastaan. On arvioitu, että EU-maat menettävät harmaan talou-
den ja verovälttelyn vuoksi jopa 1 000 miljardia euroa vuosittain, ja Suomessa tuon sum-
man arvellaan liikkuvan noin 10—14 miljardin luokassa, joka vastaa 5:tä prosenttia maam-
me bruttokansantuotteesta. Kuten kaikki tiedämme, näille rahoille olisi varmasti käyttöä,
jotta saamme säilytettyä hyvinvointiyhteiskunnan ja taattua riittävät palvelut kansalaisil-
lemme. 

Ei kuitenkaan riitä, että tiedot raportoidaan vain veroviranomaisille. Nämä tiedot tulee
tehdä julkisiksi, jotta ne ovat myös päättäjien, kansalaisten ja toimittajien saatavilla. Suo-
men tulisikin sisällyttää nyt käsittelyssä olevaan lakiin, että maakohtaiset veroraportit jul-
kaistaan. Näin on toimittu Isossa-Britanniassa, jossa kansalliseen lainsäädäntöön on lisätty
valtiolle mahdollisuus julkaista raportit. On myös hyvä huomata, että tästä julkaisemisesta
ei syntyisi yrityksille mitään lisäkustannuksia.

Kun tätä lakia valmisteltiin, pyydettiin lausuntoja ainoastaan elinkeinoelämältä. Onkin
tärkeää, että kun lakiesitys jatkaa valiokuntaan käsittelyyn, niin valiokunta kuulee myös
kansalaisjärjestöjä ja viranomaisia, jotka toimivat harmaan talouden ja verovälttelyn kitke-
miseksi.

Keskustelu päättyi.

Asia lähetettiin valtiovarainvaliokuntaan.


