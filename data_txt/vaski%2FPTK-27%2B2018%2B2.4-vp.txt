















































DEMDDA6.tmp.xml


Pöytäkirjan asiakohta PTK 27/2018 vp

 Tarkistettu
4.1

Pöytäkirjan asiakohta 

PTK 27/2018 vp

Täysistunto

Torstai 22.3.2018 klo 16.00—18.12

2.4. Suullinen kysymys biotalouden investoinneista (Hannu Hoskonen kesk)
Suullinen kysymys SKT 40/2018 vp

Suullinen kyselytunti

Ensimmäinen varapuhemies Mauri Pekkarinen: Seuraava kysymys, edustaja Hosko-
nen.

Keskustelu

16.54 Hannu Hoskonen kesk: Arvoisa herra puhemies! Suomen kansantalous on viime
aikoina kasvanut hurjaa vauhtia, ja olemme Euroopan kärkikastia, mitä tulee talouden kas-
vuun. Julkinen talous tervehtyy, valtion velanotto vähenee, työllisyystilanne on parantunut
— niin hyvin, että 72 prosentin asetettu työllisyystavoite hyvin suurella todennäköisyydel-
lä saadaan tällä vaalikaudella toteutumaan. Myös kuntatalous tervehtyy: juuri tulleet kun-
tien tilinpäätöstiedot, mitä julkisuuteen vähitellen tihkuu, kielivät siitä, että kuntatalous on
parantunut. Kaiken tämän takana on metsistä tuleva lisäarvo, joka Suomen kansantalou-
teen tulee. Metsäteollisuus investoi koko ajan eri puolille Suomea, ja kannattaa kaikkien
huomata se, että tätä kasvua tapahtuu joka puolella Suomea. Ministeri Mika Lintilä ennusti
tässä nyt muutama aika sitten, että ne viralliset ennusteluvut Suomen kansantalouden kas-
vusta ovat liian vaatimattomia. Te olitte oikeassa. Siksi kysynkin teiltä: Miltä näyttävät
biotalouden investoinnit tällä hetkellä Suomessa? Onko tulossa uutta, lisää hilloa? Sillä
keinoin saisimme [Puhemies koputtaa] kansantalouden kasvuun yhä enemmän.

16.55 Elinkeinoministeri Mika Lintilä (vastauspuheenvuoro): Arvoisa puhemies! Bio-
taloudella on ollut erittäin iso merkitys siinä, että me pystymme nostamaan meidän jalos-
tusarvoa. Itse pidän tärkeänä sitä, että Suomen itsellistä taloutta tuetaan jalostusarvon nos-
tamisella. Biotaloudessa on myös se hyvä puoli, että se on hyvin laajasti läpi Suomen man-
tereen sijoittunut, ja myös siinä, että me olemme tällä hallituskaudella saaneet 87 000 ih-
mistä töihin, biotaloudella on erittäin iso merkitys. Tässä aiemmin käytiin keskustelua eri-
arvoisuudesta. Paras lääke eriarvoisuutta vastaan on se, että me olemme saaneet 87 000 ih-
mistä tällä vaalikaudella töihin.

Ensimmäinen varapuhemies Mauri Pekkarinen: Tämä vastaus kaikesta päättäen tyy-
dytti kysyjää.

Kysymyksen käsittely päättyi.


	2.4
	16.54
	16.55


