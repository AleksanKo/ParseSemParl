















































DEM1267.tmp.xml


Pöytäkirjan asiakohta PTK 50/2015 vp
Pöytäkirjan asiakohta 

PTK 50/2015 vp

Täysistunto

Keskiviikko 14.10.2015 klo 13.59—17.39

4. Hallituksen esitys eduskunnalle laiksi eurooppalaisesta alueellisen yhteistyön yhtymästä
Hallituksen esitys HE 8/2015 vp
Valiokunnan mietintö HaVM 2/2015 vp

Ensimmäinen käsittely

Toinen varapuhemies Paula Risikko: Ensimmäiseen käsittelyyn esitellään päiväjärjes-
tyksen 4. asia. Käsittelyn pohjana on hallintovaliokunnan mietintö HaVM 2/2015 vp. Nyt
päätetään lakiehdotuksen sisällöstä.

Keskustelu

17.18 Pirkko Mattila ps: Arvoisa rouva puhemies! Tässä hallituksen esityksessä ehdote-
taan annettavaksi uusi laki eurooppalaisesta alueellisen yhteistyön yhtymästä, ja tässä esi-
tyksessä on siis otettu huomioon muuttuneen lainsäädännön edellyttämät muutostarpeet, ja
tarkoituksena on saattaa eurooppalaista alueellista yhteistyöyhtymää koskeva kansallinen
lainsäädäntö vastaamaan unionin lainsäädännön muutoksia. Vaikka tämä yhtymäasetus on
suoraan velvoittavaa oikeutta, tarvitaan lisäksi kansallisia säännöksiä, jotta asetusta voi-
daan soveltaa tehokkaasti käyttöön.

Yhtymä on tarkoitettu keinoksi, jolla helpotetaan rajat ylittävää alueellista yhteistyötä
aluekehityksen alalla ja ylipäätään vähennetään jäsenvaltioiden alue- ja paikallisviran-
omaisten kohtaamia ongelmia poikkeavien kansallisten lainsäädäntöjen vuoksi. Keskei-
simmät muutokset liittyvät yhtymän perustamisen helpottamiseen ja sääntelyn selkiyttämi-
seen, ja myös kolmansien maiden mahdollisuudet osallistua yhtymään laajentuvat.

Työ- ja elinkeinoministeriö on tämän valmistellut, ja ihan konkreettisesti tässä valiokun-
ta mietinnössään katsoo, että kun Suomessa ei ole tällä hetkellä eurooppalaisen alueellisen
yhteistyön yhtymiä eikä Suomi ole jäsenenä muussa maassa rekisteröidyssä yhtymässä,
niin selvityksen perusteella juurikin tämän uuden lainsäädännön perusteella voisi olla ai-
kaisempaa suuremmat mahdollisuudet yhteistyöhön. Esimerkkinä mainitaan nämä kolme
rajat ylittävää ohjelmaa, joiden puitteissa lakiehdotusta voidaan soveltaa, ja myös nämä
Venäjän suuntaiset ENI CBC -yhteistyöohjelmat voisivat selvityksen mukaan hyödyntää
tätä sääntelyä.

Tämä hallintovaliokunnan mietintö on yksimielinen.

17.20 Eeva-Maria Maijala kesk: Arvoisa puhemies! Etenkin rajaseudulla valtakunnan
rajat ylittävän yhteistyön kautta voitaisiin hallinnoida esimerkiksi ihmisten turvallisuuteen
ja terveyteen liittyvien palvelujen järjestämistä. Etenkin harvaan asutuilla alueilla, rajaseu-
dun alueilla leveämmät hartiat palveluiden järjestämisvastuussa voisivat merkitä myös
 Tarkistettu
4.0



Pöytäkirjan asiakohta PTK 50/2015 vp
kansainvälistä yhteistyötä. Peräänkuulutan luovia, alueellisista tarpeista lähteviä ratkaisu-
ja. Lakiesitys tuo tähän lisää mahdollisuuksia.

Samalla haluan muistuttaa siitä, että vaikka nyt puhutaan lähinnä EU:n sisärajoilla ta-
pahtuvasta yhteistyöstä, niin emme saa unohtaa lähialueyhteistyötä suuren itäisen naapu-
rimme kanssa. Kansainvälisistä suhdanteista riippumatta tarvitsemme lähialueyhteistyötä
myös Venäjän suuntaan.

Yleiskeskustelu päättyi.

Eduskunta hyväksyi hallituksen esitykseen HE 8/2015 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.
2


