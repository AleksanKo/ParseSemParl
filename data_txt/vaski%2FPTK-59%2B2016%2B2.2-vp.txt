















































DEM8902.tmpSave.xml


Pöytäkirjan asiakohta PTK 59/2016 vp
Pöytäkirjan asiakohta 

PTK 59/2016 vp

Täysistunto

Torstai 26.5.2016 klo 16.00—19.04

2.2. Suullinen kysymys vanhustenhoidosta (Heli Järvinen vihr)
Suullinen kysymys SKT 61/2016 vp

Suullinen kyselytunti

Toinen varapuhemies Paula Risikko: Seuraava kysymys, edustaja Järvinen.

Keskustelu

16.41 Heli Järvinen vihr: Arvoisa rouva puhemies! Suurella todennäköisyydellä tälläkin
hetkellä jossakin hoitolaitoksessa suomalaista vanhusta kohdellaan kaltoin. Sosiaali- ja ter-
veysalan lupa- ja valvontavirasto Valvira teetti aiheesta ison, laajan kyselytutkimuksen
työntekijöille, ja tulos oli karmaiseva. Vastaajista lähes kaikki, 93 prosenttia, olivat havain-
neet kaltoinkohtelua, joka viides määräilyä ja jopa rankaisemista.

Suomalainen hoitajamitoitus on niukka ja osin riittämätön, 0,5 eli yksi hoitaja kahta van-
husta kohden. Tässä kyselyssä tuli selvästi esiin myös se, että kiire ja hoitajien riittämättö-
myys lisäävät riskiä kaltoinkohteluun. Siitä huolimatta hallituksen suunnitelmissa on edel-
leenkin kiristää hoitajamitoitusta ja laskea sitä 0,4:ään. Haluankin kysyä nyt hallitukselta,
onko tämä karu tutkimustulos saanut teidät toisiin aatoksiin hoitajamitoituksen kiristämi-
sen suhteen ja millä muulla keinoin aiotte parantaa suomalaisten vanhusten asemaa hoito-
laitoksissa.

16.42 Perhe- ja peruspalveluministeri Juha Rehula (vastauspuheenvuoro):  Arvoisa
rouva puhemies! Me olemme tämmöisen tutkimuksen ja selvityksen jälkeen tilanteessa,
että olemassa olevia lakeja ja säännöksiä ei noudateta. Toisekseen me olemme tilanteessa,
jossa nuo luvut kertovat, että inhimillinen toisesta ihmisestä välittäminen on häipynyt jon-
nekin muualle kuin sinne, missä pitäisi auttaa sellaista naista tai miestä, joka apua tarvitsee.

Se, mitä näitten tutkimustulosten jälkeen on tehty, on, että viimeistään tässä vaiheessa
yritetään muistuttaa ja tälläkin kyselytunnilla kertoa ääneen se, että meillä on vasta viime
vuoden alusta tullut vanhuspalvelulakiin semmoinen kohta, jossa pitää jokaisessa hoitolai-
toksessa omavalvontaan panostaa, pitää katsoa, miten kyseisiä eri yksiköitä johdetaan ja
niin edelleen. Nämä puutteet kertovat muun muassa siitä, että voimassa olevaa lainsäädän-
töä ei noudateta.

Toinen varapuhemies Paula Risikko: Pyydän niitä edustajia, jotka haluavat esittää lisä-
kysymyksiä, ilmoittautumaan painamalla V-painiketta ja nousemalla seisomaan.

16.43 Heli Järvinen vihr (vastauspuheenvuoro): Arvoisa rouva puhemies! Lehti on puis-
sa, ja siitäkin syystä moni suomalainen odottaa sote-uudistusta ja sen tuomia parannuksia
 Tarkistettu
4.0



Pöytäkirjan asiakohta PTK 59/2016 vp
myöskin vanhustenhuoltoon. Hallitus on kaavaillut laajamittaista yhtiöittämistä sote-uu-
distuksen yhteydessä, ja moni pelkää, että tämä yhtiöittäminen ei ainakaan kehitä tai edistä
vanhustenhuollon, perusterveydenhuollon ja erikoisterveydenhuollon yhdistämistä ja yh-
teistyötä. Millä tavalla laajamittainen yhtiöittäminen saadaan toimimaan niin, että eri taso-
jen terveydenhuollot puhuvat samaa kieltä ja tekevät hyvää yhteistyötä?

16.44 Perhe- ja peruspalveluministeri  Juha Rehula (vastauspuheenvuoro):  Arvoisa
rouva puhemies! Alkuperäinen kysymys liittyi vanhusten kaltoinkohteluun. On jonkun
verran matkaa siihen, miten sote-uudistus tähän avun tuo, kun ollaan tilanteessa, jossa
1) voimassa olevaa lainsäädäntöä ei noudateta, 2) kaltoinkohtelun yksi osa on se, että niis-
sä yksiköissä, joissa tätä on havaittu, joista tämä palaute on tullut, esimerkiksi johtamises-
sa on toivomisen varaa, 3) me emme ikinä tule millään lainsäädännöllä tai millään sote-uu-
distuksella muuttamaan sitä tilannetta, jos henkilön, jonka tehtävänä on auttaa toista ihmis-
tä, oma inhimillisyys tai käsitys siitä, miten tuota työtä pitäisi tehdä, on sellainen, että täl-
laisia palautteita tutkimuksessa tulee.

Sitten toisaalta on kyse resursseista. Miksi sosiaali- ja terveydenhuollon muutosta teh-
dään? Siksi, että käytettävissä olevat resurssit riittäisivät nykyistä paremmin niin henkilös-
tön osalta kuin eurojenkin osalta siihen tehtävään, joka esimerkiksi vanhuspalvelujen osal-
ta arkea tulee olemaan.

16.45 Anneli Kiljunen sd (vastauspuheenvuoro):  Arvoisa rouva puhemies! Hallitus on
kohdistanut erilaisia säästöjä ikääntyneisiin ihmisiin, kuten esimerkiksi nostanut palvelu-
maksuja, heikentänyt asumistukea ja myös kohdentanut lääkekustannuksia ikääntyneille.
Palveluiden osalta säästöjä kohdistetaan nyt kaikkein haavoittuvimpiin ihmisiin elikkä nii-
hin ihmisiin, jotka tarvitsevat päivittäin apua ja tukea kaikkeen elämänsä arkeen ja hoi-
vaan.

Hallitus esittää nyt henkilöstömitoituksen heikentämistä. Me tiedämme, että vanhustyö
on erittäin vaativaa ja raskasta ja moni työntekijä tälläkin hetkellä kokee, ettei hänen työ-
tään arvosteta ja ammatillisesti hän ei pääse toteuttamaan työtään parhaalla mahdollisella
tavalla. Yksinkertaisesti aika ei riitä toteuttamaan tätä arvokasta työtä.

Arvoisa puhemies! Ministeri Rehula, teille esitettiin kysymys nimenomaan tämän Val-
viran kaltoinkohtelun selvityksestä. Te ette kuitenkaan siihen vastannut selkeästi. Mitkä
ovat teidän toimenpiteenne Valviran tekemän selvityksen osalta, (Puhemies koputtaa) tu-
letteko reagoimaan kaltoinkohteluihin ja niihin syihin, mistä ne syntyvät?

16.46 Perhe- ja peruspalveluministeri  Juha Rehula (vastauspuheenvuoro):  Arvoisa
rouva puhemies! Edustaja Kiljusella taisi olla vanha levy päällä niiltä osin, että ainakaan
minun muistini mukaan hallitus ei puuttunut eläkkeensaajan asumistukeen, mutta voi olla,
että muistan väärin. (Välihuutoja vasemmalta)

Mutta sitten itse asiassa kysymykseen. Mitä tehdään? Ensinnäkin, meillä on voimassa
oleva vanhuspalvelulaki, jossa edellytetään sitä, että omavalvontaa lisätään. Jokaisessa
vanhuspalveluja tuottavassa paikassa pitää olla omavalvontasuunnitelma. Toisekseen,
näissä omavalvontasuunnitelmissa pitää käydä läpi esimerkiksi ilmoitusvelvollisuus —
tässä on edellisen hallituksen peruina tullut ilmoitusvelvollisuus niille ammattilaisille, jot-
ka kokevat ja näkevät esimerkiksi kaltoinkohtelua tai muuten sellaista hoitoa, joka ei vas-
taa esimerkiksi ihmisarvoa. Tämä tutkimus kertoo senkin, että on suuria puutteita, esimer-
2



Pöytäkirjan asiakohta PTK 59/2016 vp
kiksi tietoisuuden puute siitä, että tämmöinen omavalvontasuunnitelma on pitänyt tehdä.
Yksikään suunnitelma ei muutu käytännön toimiksi, jos asenteet ovat vinksallaan — jos
esimerkiksi pelätään (Puhemies koputtaa) kertoa julkisuuteen ongelmista.

16.47 Sosiaali- ja terveysministeri Hanna Mäntylä (vastauspuheenvuoro): Arvoisa pu-
hemies! Edustaja Kiljunen nosti tämän lääkehoidon, nämä lääkekustannukset, myöskin
tässä esiin, ja se on erittäin tärkeä kysymys, ja sillä on erittäin merkittävät taloudelliset vai-
kutukset myöskin iäkkäiden ihmisten taloudelliseen selviytymiseen ja myös siihen, minkä
verran he ylipäätään käyttävät lääkkeitä. Haluan muistuttaa siitä, että meillä on nimen-
omaan nyt meneillään tämä rationaalisen lääkehoidon kehittämisohjelma, jossa pyritään
siihen tarkoituksenmukaiseen, tarpeelliseen ja järkevään lääkehoitoon, joka parhaimmil-
laan myöskin säästää niitä kustannuksia näiden vanhusten kohdalla. Varmasti kaikki tie-
dämme, että silloin kun lääkkeitä käytetään, määrätään ehkä jopa tarpeettomasti ja määrä-
tään päällekkäin, niin silloin ne kustannukset voivat kuukausitasolla nousta erittäin huo-
mattaviin summiin ja heikentää myös sitä taloudellista selviytymistä.

16.48 Aino-Kaisa Pekonen vas (vastauspuheenvuoro):  Arvoisa puhemies! En usko, että
hoitolaitoksissa ovat niinkään asenteet vinksallaan, vaan resurssit ovat todella vähissä, kun
näitä omavalvontoja ja hoitosuunnitelmia siellä laitoksissa yritetään tehdä.

Mutta, arvoisa puhemies, tämä vanhustenhoidon tilanne on todella vakava, kuten edus-
taja Järvinen tässä sanoi. Tehtyjen selvitysten mukaan lähes kaikki hoitajat sekä kotihoi-
dossa että laitoshoidossa ovat erittäin huolissaan vanhusten kaltoinkohtelusta ja jopa heit-
teillejätöistä. Hallitus kuitenkin vähentää hoitajia laitoshoidosta ja heikentää vanhuspalve-
lulakia. Hoitajat uupuvat, ja hoidon taso tulee heikkenemään. Tärkeintä juuri nyt olisi saa-
da lisää motivoituneita hoitajia ja antaa heille mahdollisuus tehdä työnsä hyvin ja huolel-
lisesti.

Arvoisa ministeri, miten taataan se, että jatkossa vanhustenhoito on laadukasta ja että
alalle hakeutuu myös tulevaisuudessa motivoituneita ja hyviä hoitajia?

16.49 Perhe- ja peruspalveluministeri  Juha Rehula (vastauspuheenvuoro):  Arvoisa
rouva puhemies! Tässäkään asiassa ei musta muutu valkoiseksi puhumalla, mutta ei myös-
kään asia ja tilanne ole niin dramaattinen kuin tässäkin annetaan tällä kyselytunnilla ym-
märtää. Harvemmin tulee uutisia niistä taloista tai niistä toimipisteitä, niistä yksiköistä,
joissa välitetään, joissa on aikaa, joissa jokainen voi olla yksilö. Sitähän meidän pitää ta-
voitella.

No, sitten useampikin kysyjä on kysynyt, mitä hallitus tekee. Me olemme aloittaneet vii-
me syksynä työn, jossa yhdessä kuntien ja maakuntien kanssa ollaan rakentamassa palve-
luohjaukseen uusia malleja. Me olemme rakentamassa hyvien käytäntöjen mukaisia toi-
mintamalleja, jotka ollaan levittämässä koko maahan. Meillä on niitä toimintatapoja ja
malleja, joissa on ihmisarvoinen kohtelu, joissa välitetään, joissa nykyisten säädösten ja re-
surssien puitteissa on aikaa hoitaa. Tätä työtä on aloitettu viime vuoden syyskesästä teke-
mään ja nyt kevään aikana ollaan jo kenttävaiheessa.

16.51 Anna-Maja Henriksson r (vastauspuheenvuoro):  Värderade fru talman, arvoisa
puhemies! Alla våra äldre har rätt till en värdig ålderdom, och det är också vår skyldighet
att se till att vårt system är sådant att det fungerar så att man kan känna sig trygg. Vi har
3



Pöytäkirjan asiakohta PTK 59/2016 vp
också närståendevårdare som gör ett oerhört viktigt arbete, och vi skulle inte klara äldre-
vården i Finland utan våra närståendevårdare.

Kuitenkin, arvoisa puhemies, tilanne on se, että kun puhutaan omaishoitajista, niin meillä
on erilaiset käytännöt eri kunnissa, elikkä kriteerit vaihtelevat vähän kunnasta riippuen. On
hyvä, että hallitus nyt tekee uudistuksia siltä osin, että omaishoitajat saavat lisää vapaapäi-
viä, ja tämä on tervetullutta, ja kiitokset siitä, mutta, arvoisa puhemies, onko hallitus aja-
tellut asiaa loppuun asti? Miten tulevaisuudessa omaishoidon tuen kanssa tehdään? Saa-
daanko oikeudenmukaiset kriteerit, ja kuka sen omaishoidon tuen maksaa tulevaisuudes-
sa: kunta, maakunta vai Kela?

16.52 Perhe- ja peruspalveluministeri  Juha Rehula (vastauspuheenvuoro):  Arvoisa
rouva puhemies! Nykytilanteesta matka jatkuu sosiaali- ja terveydenhuollon muutoksen
jälkeen niin, että meillä on 18 järjestämisvastuulla olevaa toimijaa. Meillä on nykyisestä
kriteeristöstä — joka on kirjava: laki on sama kaikille, mutta harkinnanvaraa on — matka
kohti yhteneväisempiä toimintamalleja ja yhteneväisiä kriteerejä nyt sillä etapilla, sen jäl-
keen kun sote-muutos on saatu lainvoimaiseksi, että on enintään 18 kriteerit, ja itse haluan
sanoa ääneen sen, että minusta muutos on merkittävä. Sen, tuleeko meille joskus päivä, että
on vain yksi maksaja ja yksi toimija, sitten aika näyttää, mutta tämä muutos nyt ainakin ta-
pahtuu varmuudella.

16.53 Päivi Räsänen kd (vastauspuheenvuoro): Arvoisa rouva puhemies! Meillä on mo-
nin paikoin hyvää ja ihmisarvoista vanhustenhoitoa, mutta valitettavan paljon myös esi-
merkkejä siitä sellaisesta hoidosta, joka ei täytä hyvän hoidon mittareita. Tämä Valviran
selvitys on kyllä huolestuttava hätähuuto vanhusten ihmisarvoisen kohtelun puolesta. Vii-
me kaudellahan saatiin aikaan vanhuspalvelulaki ja myös päätös siitä, että jos löytyy yksi-
kin sellainen hoitolaitos, jossa tuon suositustason alle jää henkilöstömitoitus, niin sen jäl-
keen säädetään lailla riittävästä henkilöstömitoituksesta, ja nyt olen kyllä huolestunut siitä,
että hallitus on päinvastoin jo oma-aloitteisesti heikentämässä tätä henkilöstömitoitusta.
Kysynkin nyt teiltä: eikö nyt olisi aika turvata vanhustenhoito sellaiselle tasolle, jolla me
itse kukin haluamme oman vanhuutemme viettää? Ja se kyllä edellyttää niitä hoitavia kä-
siä. Eivät robotit korvaa ihmisarvoista hoivaa ja inhimillistä kontaktia.

16.54 Perhe- ja peruspalveluministeri  Juha Rehula (vastauspuheenvuoro):  Arvoisa
rouva puhemies! Yksikin kaltoinkohtelu saati fyysinen vamma, vammauttaminen on lii-
kaa. Jokainen meistä on oma yksilönsä, ja jokainen kokee omalla tavallaan. Samakin hoi-
to, hoidon taso ja hoivan taso saattaa jollekulle olla hyvä ja jollekulle huono.

Sitten se, ketkä päätimme ja mitä päätimme: En ole tämänkään puheenvuoron aikana ha-
lunnut mennä enemmälti historiaan enkä mene tässäkään kohtaa. Näiltäkin osin, mitkä
ovat vanhuspalvelujen resurssit, voisin haluttaessa osoitella, mutta se ei hyödytä yhtään
mitään. Se, mitä nyt haetaan, ja se, mitä tämä hallitus yrittää: ne tavat ja se huolenpidon ta-
so, jotka ovat olemassa — meillä on malliesimerkkejä siitä, kuinka olemassa olevilla re-
sursseillakin on aikaa ulkoiluttaa, syöttää, huolehtia perushygieniasta ja niin edelleen —
pitäisi vain saada leviämään. Toisekseen, jos tämän hoitajamitoituksen (Puhemies koput-
taa) säätäisi lailla, niin se olisi liian helppo ratkaisu tähän, koska esimerkiksi ongelma on
paljon laajempi kuin vain yksi hoitajamitoitus.
4



Pöytäkirjan asiakohta PTK 59/2016 vp
16.55 Annika Saarikko kesk (vastauspuheenvuoro): Arvoisa puhemies! Oppositio virit-
teli tärkeän keskustelun ikäihmisten hoidosta ja hoivasta. Tuossa samaisessa Valviran sel-
vityksessä, jonka vastaanottajamäärä oli poikkeuksellisen suuri henkilöstön joukosta, oma
huomioni kiinnittyi siihen, että kaltoinkohtelun kohteiden lisäksi oli selvitetty kaltoinkoh-
telun tekijää ja noin puolet osoittautui henkilöstölähtöiseksi ja puolet toisten potilaiden tai
omaisten tekemäksi. Minusta siksi ministerin ensimmäisen puheenvuoron viesti siitä, että
kysymys on siis nykylain noudattamatta jättämisestä ja toisaalta ihmisarvoisesta kohtelus-
ta toinen toisillemme, on yksi ulottuvuus, joka tässä selvityksessä on syytä ottaa huomioon.

Mutta haluaisin tiedustella ministeriltä, voisiko esimerkiksi tässä vanhusten ja ikäihmis-
ten kotihoidon ja hyvän hoidon kärkihankkeessa yksi tavoite olla tämän paremman ohjeis-
tuksen laatiminen henkilöstölle tämän kaltoinkohtelutilanteen kohtaamisissa: mitä tehdä,
minne ottaa yhteyttä. (Puhemies koputtaa) Me muistamme muutaman kuukauden takaa va-
litettavan tapauksen omasta kotikaupungistani (Puhemies: Aika!) tähän samaan teemaan
liittyen.

16.56 Perhe- ja peruspalveluministeri  Juha Rehula (vastauspuheenvuoro):  Arvoisa
rouva puhemies! Ensinnäkin tosiaan tuohon tutkimukseen, joka on tehty, tuohon selvityk-
seen, jossa on kysytty asiaa, oletteko nähneet kaltoinkohtelua, on 93 prosenttia vastaajista
vastannut, että kyllä. Yli 90 prosenttia on se luku. Vastaus oli myös jäsennetty niin, että
hoitohenkilökunnan tai jonkun toisen asukkaan tai omaisen toimesta. Tämäkin pitää muis-
taa, että valvonnan kautta sen osalta, mitä tapahtuu siellä hoito- ja hoivayksikössä arjessa,
valveillaoloaikana, näitä vaihtoehtoja on — valitettavasti — tilanteessa, jossa sitten hoito-
henkilökunnalla esimerkiksi ei kenties ole ollut aikaa puuttua myöskään asukkaiden kes-
kinäisiin tilanteisiin.

Mutta sitten kärkihankkeitten osalta tämä on se perusviesti, että nyt haetaan niitä ratkai-
suja, jotka ovat osoittautuneet toimiviksi, ja tavoitteena on se, että hoitoyksiköittenkin oh-
jausta kyettäisiin (Puhemies koputtaa) parantamaan. Tämä on keskiössä yksi osa.

16.57 Kristiina Salonen sd (vastauspuheenvuoro):  Arvoisa puhemies! Minä jäin oikein
miettimään sitä, mitä ministeri sanoi: "liian helppo ratkaisu", mikäli hoitajien määrästä
säädettäisiin lailla — "liian helppo ratkaisu". Siis 14-paikkaisessa hoivakodissa, jossa van-
huksia on 14 kappaletta ja nykyisin esimerkiksi iltavuorossa työskentelee kaksi, jatkossa
hallitus mahdollistaa, että siellä olisi ainoastaan yksi työntekijä. Ja te pidätte liian helppo-
na ratkaisuna sitä, että säilytettäisiin esimerkiksi tämä mitoitus nykyisellä tasolla — päin-
vastoin, te haluatte leikata siitä mitoituksesta — saati sitten, että me pitäisimme lain kautta
huolen siitä, että jokaiselle vanhukselle jokaisessa hoivayksikössä ympäri Suomen olisi
riittävästi hoitajia. Tämä kuulostaa järkyttävältä. Siksi haluan vielä kysyä, miten ihmeessä,
ministeri, vanhusten palveluista voidaan enää leikata, kun työtä nykyiselläänkin tehdään jo
ihan jaksamisen äärirajoilla.

16.58 Perhe- ja peruspalveluministeri  Juha Rehula (vastauspuheenvuoro):  Arvoisa
rouva puhemies! Rakentavan keskustelun käyminen näköjään on aavistuksen verran tai oi-
keastaan aika paljonkin hankalaa.

Me olemme tilanteessa, jossa tämän kysymyksen ensimmäinen kysyjä kysyi, mitä teh-
dään kaltoinkohtelulle. Vastasin ja vastaan: Voimassa olevan lain noudattaminen, voimas-
sa olevien esimerkiksi omavalvonnan ohjeistusten noudattaminen, mitä siihen liittyy, on se
5



Pöytäkirjan asiakohta PTK 59/2016 vp
polku, jota mennään eteenpäin. Jos hoitajamitoitus olisi ratkaisu siihen, että kaltoinkohtelu
loppuisi sinä päivänä, kun tulisi hoitajamitoituksen se muutos, jota te nyt oppositiosta esi-
tätte, niin olen pahoillani, jos käytin väärää sanaa ja liian löysää ilmaisua, mutta se hoita-
jamitoitus ei tule ratkaisemaan esimerkiksi johtajuusongelmaa tai asenneongelmia siinä,
jos välittäminen, huolenpito ei ole aitoa tekemistä.

17.00 Arja Juvonen ps (vastauspuheenvuoro): Arvoisa rouva puhemies! Oppositiolla oli
kaikki mahdollisuudet viime kaudella kirjata hoitajamitoitus lakiin, mutta te ette sitä teh-
neet. (Välihuutoja vasemmalta)

Minä haluan oikaista sen virheen, kun täällä on puhuttu, että hoitajamitoitus laskee kaik-
kialla: Ei laske. Pitkäaikaisessa vuodehoivassa, siellä kaikkein raskaimmassa hoivassa, se
hoitajamitoitus säilyy (Kristiina Salosen välihuuto) — saanko minä puhua, kun minä en
kuule omia ajatuksiani — siinä 0,6:ssa. Mutta kaltoinkohtelu kaikissa tilanteissa on väärin,
ja se on todella vakava asia, siihen pitää puuttua. Minä näkisin nyt, että Suomessa on tal-
koiden paikka niissä hoivalaitoksissa, joista nämä tutkimustulokset tulevat. Avointa kes-
kustelua, mukaan luottamusmiehet, työsuojeluvaltuutetut, omaiset puhumaan hoitajille,
hoitajat puhumaan esimiehille, esimiehet puhumaan johtajille, millainen on hoivakulttuuri
Suomessa. Kiire ei ole ratkaisu eikä saa olla selitys (Puhemies koputtaa) siihen, että kal-
toinkohdellaan.

17.01 Perhe- ja peruspalveluministeri  Juha Rehula (vastauspuheenvuoro):  Arvoisa
puhemies! Yksi osa muutoksen mahdollisuutta on se, että näistä asioista puhutaan. Esimer-
kiksi tärkeä viesti sinne työpaikoille työntekijöille on se, että ei peitellä sellaista, jossa on-
gelmia on ja jossa koetaan ja nähdään arjessa jopa ihmisarvolle alhaisia tilanteita. Näissä
tapauksissa, mitä kuluneen talven ja kevään aikana on julki tullut lähtien siitä, mitä Turus-
sa on tapahtunut, yksi osa sitä, mitä on vuosien varrella ehtinyt olla, liittyy siihen, että tieto
ei ole riittävästi kulkenut. Tämä on aivan avainasia: jotta me pääsemme paremmalle tasol-
le, jotta inhimillisempi vanhuus on itse kullekin mahdollista, niin se tarkoittaa sitä, että pi-
tää puhua ja ongelmat sitten korjataan, kun ilmenee sitä, että ongelmia on ollut.

Toinen varapuhemies Paula Risikko: Tämä kysymys on loppuun käsitelty. — Tänään
kävimme siis kaksi hyvin ajankohtaista teemaa.

Kyselytunti päättyi.
6


