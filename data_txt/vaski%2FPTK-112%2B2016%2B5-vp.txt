















































DEM6398.tmpSave.xml


Pöytäkirjan asiakohta PTK 112/2016 vp
Pöytäkirjan asiakohta 

PTK 112/2016 vp

Täysistunto

Torstai 10.11.2016 klo 16.00—21.26

5. Hallituksen esitys eduskunnalle vuoden 2016 kolmanneksi lisätalousarvioksi
Hallituksen esitys HE 221/2016 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 5. asia. Puhemiesneuvosto ehdottaa, että asia lähetetään valtiovarainva-
liokuntaan.

Keskustelu

17.51 Valtiovarainministeri Petteri Orpo (esittelypuheenvuoro):  Arvoisa puhemies!
Kyseessä on kolmas lisätalousarvio, siitä muutamia asioita.

Ensinnäkin vähennetään tuloja 210 miljoonaa ja lisätään määrärahoja 106 miljoonaa, ja
nämä huomioon ottaen vuoden 16 kolmas lisätalousarvioesitys lisää valtion nettolainan-
oton tarvetta 317 miljoonaa. Varsinaisten tulojen arviota alennetaan nettomääräisesti 210
miljoonaa euroa ja verotulojen arviota korotetaan nettomääräisesti 608 miljoonaa. Tässä
taustalla ovat etenkin alkuvuoden verokertymätiedot, joiden pohjalta muun muassa ansio-
ja pääomatuloverojen arviota, yhteisöveron ja arvonlisäveron tuloarviota ehdotetaan koro-
tettavaksi. Verotuotto on sitä vastoin jäänyt odotettua heikommaksi muun muassa perintö-
ja lahjaveron osalta. Osinko- ja osakkeiden myyntitulojen arviota alennetaan 758 miljoo-
naa euroa. Muutoksessa on kyse tuloutusten siirtämisestä vuosille 2017 ja 2018. 

Jos katsotaan tätä kokonaisuutta, niin päätösperäisesti hallitus ei ole lisännyt menoja
eikä sitä kautta lisännyt alijäämää, joka on kieltämättä kuitenkin ongelma. Ne suurimmat
selittävät tekijät löytyvät nimenomaan näistä osinko- ja myyntitulojen tuloutuksen siirtä-
misestä ensi vuodelle. On ollut omistajaohjauksen näkökulmasta järkevämpää omistajapo-
litiikkaa tehdä nämä tuloutukset, saavuttaa nämä tavoitetut myyntitulot, ensi vuoden puo-
lella. Lisäksi on syytä todeta, että tänä vuonna nimenomaan turvapaikanhakijoista aiheu-
tuvat kustannukset ovat kokonaisuudessaan 734 miljoonaa euroa korkeammat kuin vuon-
na 2015. Eli täältä löytyy näitä suurimpia syitä tietenkin sen lisäksi, että valitettavasti edel-
leen on meillä korkealla työttömyys, josta aiheutuvat menot kasvavat, ja eläkemenot kas-
vavat niin ikään. Eli tämä selittää näitä niin sanottuja isoja lukuja, ja painotan sitä, että
hallitus on itsessään pitänyt kiinni tiukasta 4 miljardin säästöohjelmastaan, ja vaikka joita-
kin päätöksiä on muutettu tai jopa peruttu, (Pia Viitanen: Hyvä!) niin kehyksestä on pidet-
ty kiinni ja vastaavat säästöt tai tulonlisäykset on haettu muualta.

Sitten joitakin nostoja täältä määrärahojen muutoksista. Ensinnäkin voisi todeta sen, että
turvapaikanhakijoiden vastaanoton määrärahoja ehdotetaan lisättäväksi 110 miljoonaa eu-
roa, mutta vastaavasti kotouttamiskorvausten arviomäärärahaa sen sijaan ehdotetaan alen-
nettavaksi 30 miljoonaa, mikä aiheutuu korvausten piiriin kuuluvien oleskeluluvan saanei-
 Tarkistettu
4.1



Pöytäkirjan asiakohta PTK 112/2016 vp
den turvapaikanhakijoiden arvioitua pienemmästä määrästä. Eli koska nyt useimmat kiel-
teisen turvapaikkapäätöksen saaneet valittavat, niin nämä valitusprosessit kuitenkin kestä-
vät. Näihin hallitus on suunnannut ja suuntaa edelleen lisää resursseja, nimenomaan seu-
raavassa vaiheessa näihin oikeusprosesseihin, jotta ne saadaan mahdollisimman nopeasti
läpi ja saadaan sitä kautta selvyys sitten joko turvapaikasta tai siitä, että turvapaikkaa ei
saa. Näistä isoista luvuista nähdään se, että on äärettömän tärkeää, että nämä maahanmuut-
toprosessit sujuvat myös nopeasti, koska kaikkein kalleinta on se, että nämä ihmiset odot-
televat vastaanottokeskuksissa — mikä on siis kalleinta — koska silloin heidän kohtalonsa
on vielä ratkeamatta. Toisaalta, jos he tarvitsevat turvapaikan, he eivät pääse kotoutumaan
ja hakemaan itselleen alkua, työpaikkaa ja eivätkä pääse sitä kautta elämän alkuun.

Edelleen nostoja: 
Työttömyysturvan määrärahan tarve alenee työmarkkinatukimomentilla 32,2 miljoo-

naa euroa johtuen oleskeluluvan saaneiden turvapaikanhakijoiden aiheuttamien kustannus-
ten tarkennuksista. 

Edelleen maatalouden toimintaedellytysten turvaamiseen ehdotetaan 35 miljoonan eu-
ron lisämäärärahaa, joka on suurin osa budjettiriihessä sovitusta 50 miljoonan maatalous-
tukipaketista. Tarkoituksena on parantaa maatilojen maksuvalmiutta ja turvata niiden kan-
nattavuutta. Pidän tätä erittäin tärkeänä lisäyksenä, vaikka tämä kokonaiskehikko on tiuk-
ka. Meidän maatalous ja koko ruokaketju ovat erittäin vaikeassa tilanteessa. Taustalta löy-
tyy tietenkin paljon syitä, muun muassa Venäjän elintarvikkeiden tuontikielto mutta myös-
kin kohonneet kustannukset ja alentunut kannattavuus. Tilanne on sen verran kriittinen,
että puolustaa paikkaansa suunnata nämä lisätoimet tähän vaikeaan paikkaan.

Valtion kokonaan omistaman Baltic Connector Oy:n pääomittamiseen 28 miljoonaa.
Euroopan unionin komissio myönsi Suomen ja Viron yhteishankkeelle eli Suomen ja Bal-
tian väliselle kaasuputkihankkeelle 187 miljoonan euron tuen, joka kattaa 75 prosenttia ko-
konaiskustannuksista. Tämä tuki on korkein ja tämä tukiprosentti on korkein, mitä vastaa-
ville hankkeille Suomeen on koskaan saatu — tai ehkä vastaavaa ei ole ollut, mutta yli-
päänsä EU:n tukemille hankkeille.

Vielä tulorekisteriin, sen rakentamiseen, 10 miljoonaa lisää. Tämä on todella tärkeä han-
ke. Sillä parannetaan mahdollisuuksia uudenlaiseen verotukseen ja sosiaaliturvaan. Kun
me haemme niitä keinoja, miten me voimme parantaa työn vastaanottamisen kannusta-
vuutta, miten me voimme parhaiten kohdistaa tukea, niin meillä pitää olla tällaiset työvä-
lineet, joita tämä tulorekisteri tuo. Tämä tulee olemaan erinomainen työväline jatkossa,
kun me haemme keinoja muun muassa kannustinloukkujen purkamiseen. 

Ja vielä  viimeisen asiaan,  arvoisa  puhemies: opetus- ja kulttuuriministeriön hallin-
nonalalla ehdotetaan 120 000:ta euroa Suomenlinnan alueella sijaitsevien muurien ja maa-
vallien sortuman korjaamiseen.

17.58 Pauli Kiuru kok: Arvoisa puhemies! Sisäisen turvallisuuden selonteon yhteydessä
oli puhetta, että poliisien määrä vakiinnutetaan minimissään 7 000 poliisihenkilöön. Nyt
tässä lisätalousarvioesityksessä ei ollut lisäystä poliisin määrärahoihin. Siltä osalta kysyn
ministeriltä, onko ymmärrettävä nyt niin, että asia on tältä vuodelta kunnossa mutta ensi
vuodelle täydentävään talousarvioon tulee lisää rahaa, jotta toteutuu se 7 000 vai oliko pe-
räti 7 200, niin kuin eilen sisäministeriön tiedotteessa oli, eli sinne tulee sitten lisää rahaa
eli tämä asia on nyt sitten tältä vuodelta hoidossa ja hoidossa myös sitten ensi vuodelta. 
2



Pöytäkirjan asiakohta PTK 112/2016 vp
Toinen kysymykseni koskee maahanmuuttoon liittyviä asioita. Täällä lisätalousarvio-
esityksessä kerrotaan, että kulut ovat 820 miljoonaa euroa korkeammat verrattuna tavan-
omaiseen tilanteeseen, jolloin on tullut siis 3 000—4 000 turvapaikanhakijaa. Nämä ovat
isoja lukuja. Tilannehan on Suomessa se, että jouduimme hieman yllätetyiksi. Kukaan ei
voinut viime vuonna tilannetta ennakoida, ja siitä liittyviä seurannaisvaikutuksia käydään
nyt sitten vielä lävitse, mikä näkyy sitten tässä lisätalousarvioesityksessä, kun siellä joudu-
taan vielä hieman siihen lisäämään. Kysymys nyt kuuluu: kun hallitusohjelmassa on kirja-
us, että laaditaan selvitys maahanmuuton kustannuksista, vaikutuksista yhteiskunnassam-
me, jotta päästään totuudenmukaiseen keskusteluun niistä tekijöistä, mitä maahanmuutol-
la on — hyvistä vaikutuksista, kielteisistä vaikutuksista, kustannuksista, eduista, haitoista,
hyödyistä — koska tämä selvitys on tulossa?

18.00 Timo Heinonen kok: Arvoisa herra puhemies! Tämä valtion kolmas lisätalousar-
vio on käsittelyssä, ja tämä on todennäköisesti jäämässä tämän vuoden viimeiseksi. Hie-
noista ennustusta on bruttokansantuotteen kasvuun, ja tämän maltillisen kasvun taustalla
on etupäässä yksityisen kulutuksen ja investointien kehitys. Kun valtiovarainministeri on
paikalla, niin hivenen ehkä tulevaisuutta voisitte hahmotella, miltä näyttävät nyt nämä tu-
levat vuodet meidän taloutemme näkökulmasta. Kyllä huoli on pitkäaikaistyöttömien koh-
dalla. Vaikka meillä hienoinen lasku nyt on tapahtumassa ja käänne parempaan, niin kui-
tenkin pitkäaikaistyöttömien määrä on kasvussa ja tänne tarvitsemme varmasti lisää toi-
menpiteitä myös.

Valtion velanotto kasvaa tänä vuonna lähes 6 miljardiin tämän lisäbudjetin myötä, ja tä-
män vuoden lopussa on velkaa 105,8 miljardia, mikä on noin 50 prosenttia suhteessa brut-
tokansantuotteeseen. Meillä on iso työ tämän velkaantumisen taittamiseksi. Myönteisenä
pidän sitä, että täällä on nämä pienet lisäsatsaukset maataloudelle. On meidän tehtävämme
pitää huoli kotimaisesta ruuantuotannosta, ja kiitos siitä teille, arvoisa valtiovarainministe-
ri. 

Kysyisin myös näistä poliisin määrärahoista. Onko niin, että me pystymme pitämään tä-
män luvatun tason myös ensi vuonna? Myös kriisinhallintaveteraanien rahoitus puuttuu
edelleen budjetista. Onko tarkoitus, että se tullaan varmistamaan niin, että tämä meillä nyt
käsittelyssä oleva laki pystytään viemään maaliin esitetyllä tavalla?

Arvoisa puhemies! Jatkan lyhyesti sieltä. (Puhuja siirtyi puhujakorokkeelle)
Arvoisa puhemies! Hyvät edustajakollegat, omalla kohdalla tuo 2 minuuttia menee niin

kovin nopeasti, joten lyhyesti täältä. 
Meillä kärkihankkeisiin on tällä hallituskaudella esitetty 1,6 miljardia euroa ja näitä ra-

hoja ja kärkihankkeitahan on nyt jo toimeenpantu. Toivottavasti niillä saadaan uudistettua
maata ja pidettyä rattaita pyörimässä. Pääministeri on puhunut, että tase laitetaan työhön, ja
on kertonut, että omaisuustuloilla tämä kärkihankerahoitus tehdään, joten kysyisin valtio-
varainministeriltä, millä tavalla tämä tulopuoli on nyt aikataulussa eli olemmeko pysty-
neet löytämään sieltä taseesta näitä tulopuolia vai onko kärkihankkeet rahoitettu kuitenkin
tässä vaiheessa vielä lisävelanotolla.

18.03 Jani Mäkelä ps: Hallitus esittää kolmannessa lisätalousarviossaan maahanmuuton
tai, sanoisinko rehellisemmin, pääasiassa elintaso- ja turvapaikkaturismin aiheuttamiin
kustannuksiin 38 miljoonan euron nettomääräistä lisäystä. Sen lisäksi arvioidaan kokonai-
suudessaan tämän ilmiön hinnaksi lähes miljardi euroa tavanomaiseen 3 000—4 000 tur-
3



Pöytäkirjan asiakohta PTK 112/2016 vp
vapaikanhakijan määrään verrattuna. Kyllä nämä luvut laittavat allekirjoittaneen ainakin
haukkomaan henkeään. On selvää ja rehellistä myöntää, että eivät nämä 820 miljoonaa
vuositasolla lisäkuluna maahanmuuttoon riitä, vaan tämä turvapaikkaprosessi on vasta al-
kua. Kun ne jotkut, jotka sen turvapaikan ehkä tarvitsevat, sen saavat, alkaa kotoutus, ja se
sitten vasta maksaakin helposti 20 vuotta veronmaksajalle, ennen kuin kenties on mahdol-
lisuutta jonkinlaiseen nettoverojen maksamiseen. Olemme saaneet työministeriön haastat-
telujen perusteella tietää sen, että turvapaikanhakijoiden koulutustaso ei ole erityisen ke-
huttava, ja on vaikea kuvitella, että tästä väestä erityisen suuri osa kovin nopeasti Suomes-
sa työllistyisi.

En ole tyytyväinen tähän tilanteeseen, en lisätalousarvioesityksen enkä varsinaisenkaan
budjetin osalta. Haluan tietää, mitä toimia on käynnistetty vastaanottotoiminnan yksikkö-
kustannusten sekä kokonaiskustannusten alentamiseksi. Lisäksi odotan uusia esityksiä
maahanmuuttopolitiikan tiukentamiseksi. Toivon, että hallitus kääntää jokaisen kiven ja
kannon lainsäädännöllisesti, että voisimme säästää näiden nuorten, parhaassa iässä ole-
vien miesten ylläpidosta, kun samalla joudumme jatkuvasti leikkaamaan tulonsiirroista
muualla yhteiskunnassa vuotuisen syömävelkamme kasvaessa veronmaksajien selkään —
tai itse asiassa tulevien veronmaksajien selkään.

Ensimmäinen varapuhemies Mauri Pekkarinen:  Arvoisat edustajat, kun vastauspu-
heenvuoroa ovat pyytäneet eräät samat henkilöt, jotka ovat kohtamiten täällä varsinaisen
puheenvuoron vuorossa, ja kun puheenvuorot näyttävät olevan keskimäärin 2 minuutin pu-
heenvuoroja, edetään 2 minuutin puheenvuoroilla. Jos edustaja haluaa sitten ylittää 2 mi-
nuuttia, hän voi toki tulla tänne, ja sitten arvioidaan mahdollinen vastauspuheenvuorojen
tarve. — Nyt edustaja Kiviranta.

18.05 Esko Kiviranta kesk: Arvoisa puhemies! Hallitus sopi jo elokuun lopulla budjetti-
riihessä maatalouden 50 miljoonan euron kriisipaketista. Tästä rahasta tähän lisätalousar-
vioesitykseen sisältyy 35 miljoonaa euroa. Siitä 7,5 miljoonaa euroa on Suomen kansalli-
nen osuus EU:n yhteisellä, erillisellä päätöksellä sovitusta maitopaketista. Sehän on puoli-
kas, tämä kansallinen osuus, ja toinen puoli tulee EU:sta. Sitten tässä on 27,5 miljoonaa eu-
roa kansallista tukea.

Tässä haluaisin erityisesti esittää ministeri Orpolle toivomuksen, että tästä 27,5 miljoo-
nan euron siirtomäärärahasta tulisi kohtuullinen osuus myös Etelä-Suomeen, ettei koko
raha taas menisi pohjoiseen tukeen. Sellainen keino, oikeastaan ainoa käytettävissä oleva,
olisi käyttää se vuoden 2018 luonnonhaittakorvauksen leikkauksen peruuttamiseen. Siel-
lähän sovittiin luonnonhaittakorvauksen leikkauksesta, ja se on ollut aikomus peruuttaa.
Kysymys on asiasta, joka kohdistuu koko maahan, mutta siis myös Etelä-Suomeen, ja koh-
distuisi tasapuolisesti koko maahan. Siihen on arvioitu tarvittavan ehkä 18 miljoonaa eu-
roa. Eli kun olette turkulainen ministeri, niin olisi hyvä, että pitäisitte myös, arvoisa minis-
teri, Etelä-Suomen puolta tässä luonnonhaittakorvausasiassa. (Kaj Turunen: Koko Suo-
men ministeri!)

18.07 Sami Savio ps:  Arvoisa puhemies! Tässä käsittelyssä olevassa kolmannessa lisäta-
lousarviossa vuodelle 2016 on useita valonpilkahduksia. Yksityinen kulutus on kääntynyt
nousuun, mikä on johtanut muun muassa arvonlisäverokertymän kasvuun 141 miljoonalla
eurolla. Myös yksityisten investointien ennustetaan kasvavan yli 4 prosenttia, mikä johtu-
4



Pöytäkirjan asiakohta PTK 112/2016 vp
nee ainakin joiltakin osin eduskunnan ja hallituksen tekemistä päätöksistä työllisyyden ja
yrittäjyyden edellytysten kääntämiseksi kasvuun. Autoveron tuotto on pysynyt vähintään-
kin edellisvuoden tasolla tai jopa hieman noussut huolimatta siitä, että autoveroa laskettiin
roimasti. Rekisteröityjen henkilöautojen määrä kasvaa 112 000:een, mikä on tärkeää auto-
kantamme uudistumisen kannalta. Työllisyysaste on noussut hieman vuoden takaisesta, ja
työttömiä on työ- ja elinkeinoministeriön tilastojen mukaan noin 8 000 henkilöä vähem-
män kuin viime vuonna. Kuitenkin työttömiä on edelleen liki 330 000 henkilöä, mikä on
aivan liian suuri määrä, ja erityisesti pitkäaikaistyöttömien osuus on kasvanut. 

Arvoisa puhemies! Tässä lisätalousarviossa on myös muita asioita, joihin tulee jatkos-
sakin kiinnittää erityistä huomiota. Julkisen velan suhde bruttokansantuotteeseen on nous-
sut huolestuttavasti jo yli 64 prosentin, ja pitkällä tähtäimellä velan kasvu on pakko taittaa,
koska korkokulujen kasvaessa korkotason vääjäämättömän nousun myötä budjetista tulisi
muutoin jatkossa aiempaakin alijäämäisempi. 

Arvoisa puhemies! Lopuksi vielä: Viimevuotisesta maahanmuuttokriisistä johtuen maa-
hanmuuttoon liittyvät kustannukset ovat nousseet huimasti ja ovat jo vähintään miljardin
euron luokkaa, luultavasti enemmänkin. On toivottavaa, että maahanmuutosta johtuvat
kustannukset tulevat pienenemään (Puhemies koputtaa) tulevina vuosina. Kysyisin vielä
ministeriltä, miten (Puhemies koputtaa) hän arvioi maahanmuuttoon liittyvien kustannus-
ten kehitystä. 

18.09 Ville Vähämäki ps: Kunnioitettu puhemies! Mielestäni tämä kolmas lisäbudjetti on
hyvä kokonaisuus, ja tällä me saamme edelleen Suomeen työtä, investointeja ja talouskas-
vua. Toki tietenkin tässä otetaan lisävelkaa 316 miljoonaa, ja näissä kuluvan vuoden lisä-
budjeteissa näin ollen lisävelanotto on suhteessa siihen ensimmäiseen budjettiesitykseen
yhteensä 630 miljoonaa enemmän kuin silloin kaavailtiin. Toki valtaosa siitä tulee tästä
maahanmuuton kustannuksesta, mikä on 820 miljoonaa suhteessa siihen tavanomaiseen
tasoon. 

Nyt tuleekin mieleeni se, että kun meillä on Suomessa noin vajaa 8 000 koditonta suo-
malaista, niin voisimmeko me Suomi 100 -hengessä käynnistää sellaisen ohjelman, jolla
me saisimme katon kaikkien päälle, sellainen ohjelma. Me olemme havainneet, että me
pystymme nämä noin 35 000—40 000 maahanmuuttajaa tänne asuttamaan vokkeihin,
mutta miten me emme näille omille 8 000 kodittomalle saa sitä kattoa pään päälle? Voitai-
siinko tällaista jonkunlaista ohjelmaa kehittää? Tätä pohdin tässä mielessäni. 

No, sitten haluan nostaa vielä esille yhden asian, ja se on tämä taajuushuutokauppa,
mikä meillä on tässä käynnistymässä. Siellä kuusi kanavapakettia huutokaupataan, ja siel-
lä lähtöhinta on á 11 miljoonaa kappale, ja näin ollen ensi vuoden budjettiin saadaan siis
vähintäänkin 66 miljoonaa, jos kaikki menee kaupan. Mutta jos me jotenkin pystyisimme
vielä jaksottamaan tätä huutokauppaa, ottaen huomioon muun muassa tämän DNA:n mah-
dollisen listautumisen, ja saamaan kilpailua vielä enemmän sinne huutokauppaan, niin me
kenties voisimme saada vielä huomattavia lisätuloja näitten kanavanippujen myynnistä. 

18.11 Pia Viitanen sd: Arvoisa herra puhemies! On hyvä, että täällä myös hallituspuolu-
eiden edustajat ovat kiinnittäneet huomiota siihen tosiseikkaan, että tässä lisätalousarvios-
sa valtio jälleen velkaantuu. Tässä otetaan yli 300 miljoonaa lisää velkaa, ja kokonaisvelan
määrä kipuaa aina tuonne 6 miljardin kieppeille. Olemme lukuisia kertoja SDP:ssä kanta-
neet tästä huolta, ja oma vaihtoehtomme perustuu sille, että ottaisimme niin tänä vuonna
5



Pöytäkirjan asiakohta PTK 112/2016 vp
ensi vuonnakin vähemmän velkaa kuin hallitus ottaa. Ja syyhän tässä tietenkin, miksi hal-
litus velkaantuu, on se, että riittäviä toimia työllisyyden eteen ei olla tehty sen puolentoista
vuoden aikana, kun hallitus on tässä istunut. Meillä on ollut lukuisia esityksiä, (Hannakai-
sa Heikkinen: Työttömyys on vähentynyt! — Timo Heinonen: Paremmin nyt menee kuin
teidän aikana!) joilla työllisyyttä voitaisiin parantaa.

Puhemies! Se, mihin hallituksella on silti riittänyt rahaa, ovat olleet nämä kuuluisat ve-
ronkevennykset kaikkein hyväosaisimmille. On rahaa miljoonaperintöjen verotuksen ke-
ventämiseen, apteekkarivähennykseen, metsälahjavähennykseen, autoveron alennukseen-
kin, ja tällä kertaa kyllä nämä työtulon veronkevennyksetkin menevät selkeästi suuritulois-
ten eduksi kuitenkin. Näin se vain on, ministeri Orpo, kun katsomme ostovoiman kehitys-
tä. Eläkkeensaajien ostovoima jää miinukselle ja pakkaselle, ja toisin käy sitten hyväosai-
semmille. Ja siksi että näin on, me tekisimme toisenlaisen arvovalinnan. Me haluaisimme
tehdä senkaltaisen veroratkaisun, joka olisi oikeudenmukainen ja hyödyttäisi 95:tä pro-
senttia palkansaajista ja eläkkeensaajista. Me tätä teille kerroimme viimeksi eilen vaihto-
ehtobudjettikeskustelussa, ja kysyimme, voisitteko tästä ottaa kopin. Eikö tämä olisi, mi-
nisteri Orpo, myös teille mieleistä ja teidän arvomaailmanne mukaista, kun puhutte aina
vaikkapa keskiluokan ostovoimasta ja lapsiperheiden hyvinvoinnista? Nämä ovat juuri nii-
tä henkilöitä, joiden hyväksi tämä meidän vaihtoehtomme toimisi. (Puhemies koputtaa) —
Puhemies, tulen hetkeksi sinne ylös. (Puhuja siirtyi puhujakorokkeelle) 

Meidän vaihtoehtomme todella hyödyttäessään nimenomaisesti 95:tä prosenttia kaikis-
ta palkansaajista ja eläkkeensaajista toisi myös sitä kipeästi kaivattua ostovoimaa, joka var-
masti osaltaan vaikuttaisi myönteisesti myös työllisyyden kehitykseen.

Puhemies! Kuten sanottu, tässä vaihtoehtobudjetissamme me panostaisimme työllisyy-
teen tässä ja nyt enemmän, oikeudenmukaisempaan veropolitiikkaan, ottaisimme kaiken
kaikkiaan vähemmän velkaa. Täällä on mainittu mielestäni ihan oikein hallituspuolueiden
puheenvuoroissa tämä huoli näistä poliiseista. Hyvä, että lisäresursseja nyt tuli, mutta me
kaikki tiedämme, varsinkin tuolla valtiovarainvaliokunnan hallinto- ja turvallisuusjaostos-
sa se on ollut usein esillä, että tämä tarvehan on huomattavasti isompi. Hallitus on omassa
sisäasioita koskevassa selonteossaan sitoutunut 7 000 poliisin tasolle, ja olemme kuulleet
aika rankkoja arvioita, että tämä kehys, mikä hallituksella on poliisin suhteen, voi johtaa
siihen, että poliisimiesten lukumäärä olisi tuota 6 500:ta eli huomattavasti pienempi.

Mutta, puhemies, itse pihvi tässä on se, että jälleen kerran täällä on lisätalousarvio, jon-
ka yhteydessä oltaisiin tässä ja nyt voitu tehdä jo tänä vuonna työllisyyttä parantavia toi-
mia. Niitä me olemme esittäneet lukuisia. Tässä on ollut monta mahdollisuutta, miten työl-
lisyyteen voitaisiin tarttua tässä ja nyt ja ennen kaikkea miten voitaisiin työllisyyttä paran-
taa myös sitten oikeudenmukaisemman veropolitiikan avulla. Ja nyt kun ministeri on tääl-
lä paikalla, käytän tilaisuutta hyväkseni ja vielä kerran kysyn: kelpaisiko tämä meidän,
SDP:n, oikeudenmukaisempi veroratkaisu teille?

Ensimmäinen varapuhemies Mauri Pekkarinen: Kun ministerillä on tärkeä virkameno
aivan kohta, myönnän hänelle nyt sitten puheenvuoron, sanotaan 3 minuuttia maksimis-
saan, ja sen jälkeen sitten voidaan jatkaa debattia.

18.15 Valtiovarainministeri Petteri Orpo: Arvoisa puhemies! Harmi, että tuo edellinen
keskustelu kesti niin pitkään: Komission varapuheenjohtaja Timmermans odottaa minua,
minun on sinne kiirehdittävä. Muuten mielelläni olisin täällä keskustelemassa.
6



Pöytäkirjan asiakohta PTK 112/2016 vp
Nopeita kommentteja.
Ensinnäkin kriisinhallintaveteraanit. Siitä on hallituksen esitys eduskunnassa, ja rahat

tulevat täydentävässä esityksessä voimaan 1.1.17.
Poliisit nousivat esille täällä monessa. Kyllä, me olemme sitoutuneet siihen, että alle

7 000:n ei mene. Nyt tänä vuonna poliisien resurssit on turvattu. Ensi vuodelle me vielä li-
säämme 8,5 miljoonaa poliisille, 1,5 miljoonaa suojelupoliisille riittää ensi vuoteen. (Pia
Viitanen: Ei riitä!) — Aivan varmasti riittää. — 7 200 poliisia eli käytännössä lähes jokai-
nen poliisimies ja -nainen, joka on koulutettu, voi jatkaa työssään ensi vuonna. Tämä on
totta. Se vaatii tietysti vielä sen, että poliisin ison budjetin sisällä nimenomaan näin suun-
nataan, mutta se on valtioneuvoston ja tähän mennessä trion, hallituksen puolueiden, linja-
us.

Maahanmuuton kustannukset: Kaikkein parasta on — tällä hetkellä — se, että me viem-
me nopeasti läpi nämä prosessit ja että erottuvat ne, jotka turvapaikan saavat ja jotka eivät,
ja että heidät, jotka eivät suojelua tarvitse, myöskin nopeasti ja tehokkaasti pystytään pa-
lauttamaan kotimaahansa. Tämä on se kaikkein nopein. Heidät, jotka turvapaikan saavat,
pitää nopeasti integroida niin tehokkaasti kuin mahdollista suomalaiseen yhteiskuntaan. Ja
aivan oikein, työministeri Lindström on aivan keskeisessä asemassa sekä oikeusprosessien
että kotouttamisen kannalta, joten hänen kanssaan kannattaa käydä näitä keskusteluja.

Maatalouden tuista. Etelä-Suomen tuet ovat kieltämättä tärkeä asia. Tässä varmasti ovat
kaikki hyviä esityksiä, mitä maa- ja metsätalousministeri aiheessa tekee. On tärkeää, että
koko maassa säilytetään tasavertaisesti mahdollisuudet harjoittaa monipuolista ruuantuo-
tantoa.

Talouden kokonaiskuvasta. Siis se perusongelma on työllisyys — aivan oikein, edustaja
Viitanen. Se on se kaikkein tärkein. Mutta hallitus on tehnyt paljon ja tekee koko ajan työl-
lisyyttä parantavia toimia, ja lisää tulee voimaan ensi vuoden alusta. Ne ovat merkittäviä
toimia. Työllisyys on lähtenyt parempaan suuntaan: työllisiä on 30 000 enemmän kuin sil-
loin, kun hallitus aloitti, ja työttömiä on 8 000 vähemmän. Ei se riitä, minä olen sanonut sen
monta kertaa. Me teemme lisää, me teemme koko ajan lisää. Jos te katsotte hallituksen toi-
mia, niin kyllä sieltä löytyy samanlaisia ja samantyyppisiä toimia, jopa suoraan samoja,
mitä tekin olette esittäneet, esimerkiksi se, että työttömyysturvaa voi käyttää omien työelä-
mään työllistymisen valmiuksien parantamiseen, mikä on mielestäni juuri niitä asioita,
mitä muun muassa teidän puheenjohtajanne Rinne on esittänyt.

Mitä tulee siihen teidän veroratkaisuunne, se 95 prosenttia, niin tämä hallituksen esitys
parantaa tilannetta 100 prosentilla palkansaajista. 100 prosentilla joka ainoalla verot laske-
vat sen 0,6 prosenttia, (Puhemies koputtaa) tai enemmänkin, jos on siellä matalimmissa tu-
loluokissa. — Kiitos.

Ensimmäinen varapuhemies Mauri Pekkarinen: Myönnän nyt muutaman vastauspu-
heenvuoron. Debatin ainekset on tässä olemassa. Ministeri kerkeää olla jonkun minuutin
täällä.

18.18 Riitta Myller sd (vastauspuheenvuoro): Arvoisa puhemies! Ministeri sanoi juuri
tuossa, että talouden kokonaiskuvan kannalta tärkeintä on työllisyys, ja tästä emme var-
mastikaan kukaan voi olla eri mieltä. Sen vuoksi silmiini pisti nyt tästä kolmannesta lisä-
talousarviosta se, että siellä esitetään vähennettäväksi 20 miljoonaa euroa työ- ja elinkei-
noministeriön hallinnonalalta EU-rakennerahasto-ohjelmista, ja syy on se, että pienten ja
7



Pöytäkirjan asiakohta PTK 112/2016 vp
keskisuurten yritysten kehittämisohjelman käynnistyminen viivästyy. Kuitenkin, jos aja-
tellaan sitä, mitä näillä rahoilla voidaan tehdä, niillä voidaan tehdä juuri niillä alueilla, joil-
la työttömyys on kaikkein suurinta, pohjoisessa ja idässä. Mistä johtuu, että näin on pääs-
syt käymään? Kysyn tätä siitä syystä, että siellä on erittäin paljon sellaista, (Puhemies ko-
puttaa) mihin näitä rahoja voitaisiin käyttää, ja työllisyyden kannalta tämä on erittäin tär-
keä asia.

18.20 Hannakaisa Heikkinen kesk (vastauspuheenvuoro): Arvoisa herra puhemies! Il-
meisesti ja selvästi SDP:n varjobudjetti, jolle eilen varattiin käsittelyaikaa, jäi liian pahasti
Trumpin valinnan varjoon, kun koko suullinen kyselytunti ja tämän vuoden lisätalousar-
vio pitää käyttää sitten sen esittelyyn.

Mutta, arvoisa ministeri, kiitän tästä, että tämä 35 miljoonaa euroa maatalouden hätään
tulee. Varmasti entisenä maatalousministerinä tiedätte meidän maatalouden tilanteen.

Mutta en tiedä tätä asiaa, mitä aion teiltä kysyä: Maaseutuvirastolle myönnetään 1,4 mil-
joonaa euroa toimintoihin, jotta tämä kriisituki saadaan toimeenpanoon. Viljelijätukia
maksetaan aikaisemmin, jo tänä vuonna, ja sitten viljelijätukien toimeenpanon kannalta
välttämättömän kehitystyön jatkon varmistamiseen. Miksi aina tarvitaan lisärahoja? Mitkä
ovat sitten ne Mavin perustoiminnot, mihinkä on se normaali määräraha? (Puhemies ko-
puttaa) Miksi aina tarvitaan sitten lisää? Tämän haluan kysyä.

18.21 Kaj Turunen ps (vastauspuheenvuoro): Arvoisa puhemies! En puutu nyt näihin
varjobudjetteihin sen enempää, mutta otan pienen pointin edustaja Viitasen puheenvuoros-
ta, kun edustaja Viitanen sanoi, että hallituksella on varaa antaa autoveroalennus. Todella-
kin, kun katsoo tässä, että autovero on plus 60 miljoonaa euroa, uusien autojen kauppa on
kasvanut ennakoidusta 6 000 autolla, niin veroja alentamalla voidaan kasvattaa verotuloja.
Valtiovarainministeriltä kysynkin: Missä muussa tämä mekaniikka voisi toimia kuin pel-
kästään tässä autoverossa? Pitäisikö meidän pohtia tämmöisiä kohteita, missä me voisim-
me veroja alentamalla kasvattaa verotuloja? (Hannu Hoskonen: Ikiliikkuja!) Onko tätä
mietitty tarkasti hallituksessa?

18.22 Pia Viitanen sd (vastauspuheenvuoro): Niin, kyllähän tässä hallitus on kovasti
muuten koettanut alentaa nimenomaan hyväosaisten veroa. Se on vain vähän ikävää, kun
minä luin noita lainsäädännön arviointineuvoston arvioita siitä, mitä esimerkiksi nämä
yrittäjävähennykset eli apteekkarivähennykset ja muut voisivat työllistää, että kovasti siel-
tä en löytänyt sellaista tekstiä, vaikka vähän oikein tutkailin toden totta tarkasti, jossa olisi
sanottu, että näillä on työllisyysvaikutuksia. Kun ministeri Orpokin tässä juuri sanoi, että
se kaikkein tärkein asia on työllisyys, niin miten ihmeessä voi olla varaa sellaisiin veron-
kevennyksiin, jotka eivät edistä kasvua ja työllisyyttä?

Sitten se, missä tässä nyt on se ero, se kuuluisa ero, ministeri Orpo, on juuri se, että mei-
dän vaihtoehdossamme se 95 prosenttia palkansaajista ja eläkkeensaajista hyötyy enem-
män kuin hallituksen esityksessä ja ne ovat juuri niitä pieni- ja keskituloisia, tavallisia ah-
keria lapsiperheitä, eläkkeensaajia. On kyse heidän ostovoimastaan, joka auttaa työllisyy-
teen. Sitten taas niillä hyväosaisimmilla, jotka (Puhemies koputtaa) meillä vähän enem-
män tienaavat, ei se ostovoimaan vaikuta.
8



Pöytäkirjan asiakohta PTK 112/2016 vp
Ensimmäinen varapuhemies Mauri Pekkarinen: Nyt tässä vaiheessa myönnän vielä
vastauspuheenvuoron edustaja Kiurulle ja sen jälkeen ministerille puheenvuoron. Ministe-
rin aikataulu on loppu, ja pidän huolen siitä, että eri ryhmät saavat nyt vastauspuheenvuo-
ron, ja tästä syystä vielä edustaja Kiurulle ja sen jälkeen ministerillä puheenvuoro.

18.23 Pauli Kiuru kok (vastauspuheenvuoro): Arvoisa herra puhemies! Kiitos puheen-
vuorosta. 

Turunen esitti, että verot alas ja sitä kautta verotulot ylös. Ymmärsin niin, että kun yh-
teisöveroa on alennettu muistaakseni peräti kahteen kertaan ja niin tehtiin viime vaalikau-
della, niin on tapahtunut niin, että veron tuotto on kasvanut. Ymmärrän myös niin, että
työllisyysvaikutus on ollut positiivinen, ja tähän ehkä ministeri voi vastata, olenko muista-
nut ja ymmärtänyt oikein.

Sitten haluan vielä kiittää tästä poliisiasiasta. Itse asiassa tässä tuli melkoinen uutinen sa-
nottua, kun sisäisen turvallisuuden selonteossa puhuttiin 7 000 poliisin määrän vakiinnut-
tamisesta ja nyt ministeri kertoi, että ensi vuonna olemme 7 200:ssa. (Pia Viitanen: Se on
muuten SDP:n tavoite!) Tämä on erinomainen uutinen, ja haluan siitä ministeriä kiittää.

Ensimmäinen varapuhemies Mauri Pekkarinen: Vielä ministerille nyt 2 minuuttia pai-
kan päältä. Oman kertomanne mukaan te joudutte lähtemään sen jälkeen. (Petteri Orpo:
Kyllä!) Voitte jäädä, jos teillä on aikaa.

18.24 Valtiovarainministeri Petteri Orpo: Arvoisa puhemies! Voin vielä antaa viimei-
set vastaukset. 

Siis se on noin 7 200, minä en muista nyt aivan eksaktia summaa, ja täällä olen oppinut,
että kannattaa olla varovainen näiden lukujen kanssa. Mutta käytännössä oleellisinta on se,
että niiden poliisimiesten ja -naisten työsuhteita, joilla on määräaikaiset työsuhteet nyt tänä
vuonna, jotka loppuvat vuodenvaihteeseen, nyt tämän lisärahan ansiosta pystytään jatka-
maan. Meillä on siis maksimivahvuus, ja ei mennä taatustikaan alle tuon 7 000:n. Tämä on
oleellista.

Vielä tähän eroon, 95 vai 100. Siis me kunnioitamme sitä kiky-sopimusta, jossa sovit-
tiin siitä kokonaisuudesta, joka laski näiden suurempituloistenkin verotusta mutta ei olisi
laskenut pieni- ja keskituloisten verotusta, ja hallitus suuntaa sen omaansa. Minun täytyy
katsoa se, onko kiky-sopimuksen vastainen se teidän veronkevennyksen perumisenne. Se
on kiinnostava yksityiskohta. Mutta kaiken kaikkiaan uskon siihen, että veronalennuksilla
on dynaamisia vaikutuksia. Yhteisöveron alentaminen on tuonut enemmän kassaan kuin
vienyt. Autoverossa me näimme tämän saman. Työn verotuksessa minä olen aivan varma,
että kun me nyt pääsemme sille linjalle, että työn verotusta alennetaan ja jatketaan samaa
aina kun mahdollista, niin se tuo dynamiikkaa, se tuo uutta työtä ja se kannustaa ihmisiä ot-
tamaan työtä vastaan.

Kiitän eduskuntaa erinomaisen hyvästä keskustelusta. Mielelläni jatkaisin, mutta pitää
jatkaa matkaa.

Ensimmäinen varapuhemies Mauri Pekkarinen: Mikäli, arvoisat edustajat, debattiin
vielä löytyy voimaa, niin täällä on pyydettyjä puheenvuoroja: edustajat Heinonen, Hosko-
nen, Hakkarainen, Järvinen, Kiviranta, Mäkelä, nämä kaikki vastauspuheenvuoroja. Men-
nään nämä läpi, sitten siirrytään puhujalistaan.
9



Pöytäkirjan asiakohta PTK 112/2016 vp
18.26 Timo Heinonen kok (vastauspuheenvuoro): Arvoisa herra puhemies! Tässä otet-
tiin esille vielä sosialidemokraattien vaihtoehtobudjetti — otin sen tuosta eduskunnan teli-
neestä — ja täällä sanotaan: "On siis helppo nähdä, miten Sipilän hallitus on suosinut kaik-
kein ylintä tuloluokkaa. Se muutti veroasteikkoja vuonna 2016 siten, että 12 000 euroa
kuukaudessa ansaitsevalla toimitusjohtajalla on sama veroprosentti kuin puolet siitä tie-
naavalla akavalaisella asiantuntijalla." Pitääkö tämä paikkansa? Ei pidä paikkansa. Tämä
voi mennä läpi Hakaniemen torilla, mutta ei tämä mene läpi Suomen eduskunnassa. Ja
tämä on tuolta eduskunnan telineestä otettu asiakirja, jossa sanotaan: keskustelualoite,
Antti Lindtman, sosialidemokraatit ynnä muut. 12 000 euroa tienaavalla on lähes
10 prosenttiyksikköä suurempi verotus kuin 6 000 euroa tienaavalla. Sosialidemokraatit
väittävät omassa vaihtoehtobudjetissaan aivan muuta.

Ensimmäinen varapuhemies Mauri Pekkarinen:  Myönnämme tähän väliin vastauspu-
neenvuoron edustaja Harakalle.

18.27 Timo Harakka sd (vastauspuheenvuoro): Arvoisa puhemies! On hyvä, että edusta-
ja Heinonen on lukenut Olli Kärkkäisen tviitin, joka herätti hänet huomaamaan tämän lap-
suksen, jonka olemme korjanneet. Me olemme sen välittömästi julkisesti korjanneet. Mi-
tes hallitus on korjannut omia esityksiään ja peruuttanut niitä? Vähän eri mittakaavassa. Se
on nyt sähköisessä versiossa ollut jo pitkään korjattuna. Ja muuten, ette huomannut, että
ihan sama lapsus oli vuonna 2016 vaihtoehtobudjetissa, että olette nyt vähän hitaasti he-
rännyt kyseenalaistamaan tätä asiaa. Olen pahoillani, että virhe on tapahtunut, mutta ky-
seessä on yhden sanan korjaus, ja se on jo toteutettu aikaa sitten.

18.28 Timo Heinonen kok (vastauspuheenvuoro): Arvoisa puhemies! On hyvä, että se
virhe myönnetään, mutta siitä huolimatta eduskunnassa jaetaan tätä versiota. Tämä on vi-
rallinen versio eduskunnan asiakirjatelineestä, ja täällä on mustaa valkoisella. Ei tarvitse
lukea kenenkään tviittiä, vaan luetaan eduskunnan papereita, jotka tänne on tuotu. Nämä
on syytä korjata silloin, jos näissä on näin räikeitä veroja. Niin kuin totesin, tämä voi men-
nä läpi Hakaniemen torilla, voidaan väittää, että Sipilän hallitus on muuttanut verotusta
niin, että 12 000 euroa tienaavalla olisi sama vero kuin 6 000 euroa tienaavalla. Näin ei ole.
Ja nyt kysyisin, kun, edustaja Viitanen, te vastaatte sosialidemokraattien talouspolitiikan
isosta linjasta: kuinka paljon muita virheitä tässä teidän lisätalousarviossanne on?

18.29 Pia Viitanen sd (vastauspuheenvuoro): Arvoisa puhemies! En ole kyllä huoman-
nut tarkistaa, onko edustaja Heinonen mahdollisesti uudelleen tviitannut sen tviitin, mitä
hän ei huomannut, ja lukiko kenties näistä papereista. Sitä en ole katsonut Twitteristä. Ku-
ten sanottu, puhemies, ihan reilun pelin hengessä, me olemme myöntäneet, että meillä on
ollut siellä yhden sanan virhe, ja se on nyt korjattu. Ja tietenkin, jos se on siellä digiversi-
ossa, niin siellä se sitten jää elämään, ja toivotaan, että ne seuraavat monisteet, mitä edus-
kunnassa otetaan, olisivat sitten sillä korjatulla tekstillä. 

Mielestäni, puhemies, tämä on vähän turhaa ajankulua käyttää kaksi vastauspuheenvuo-
roa tähän yhteen yhden sanan virheeseen, (Kaj Turunen: Miksi pyysitte sitten?) kun edus-
taja Harakka aika hyvin tässä jo kuvasi sitä, että hallitus on varmasti itse aika monia vähän
isomman mittakaavan virheitään perunut. Ja se on hyvä, koska useimmiten me sosialide-
mokraatit olemme esimerkiksi esittäneet: luopukaa päivähoitomaksujen korotuksesta tai
10



Pöytäkirjan asiakohta PTK 112/2016 vp
luopukaa eläkkeensaajien asumistuen leikkauksesta. (Kaj Turunen: Perussuomalaisilla ei
ollut yhtään virhettä vaihtoehtobudjetissa!) Ja te olette sitten luopuneet. Ihan (Puhemies
koputtaa) hyvä näin, että virheet myönnetään ja niitä korjataan.

18.30 Hannu Hoskonen kesk (vastauspuheenvuoro): Arvoisa herra puhemies! Edustaja
Viitasen esiintyminen alkaa muistuttaa kiinalaista rukousmyllyä: kun tarpeeksi monta ker-
taa jotakin asiaa toistaa, siihen alkaa uskoa itsekin. (Pia Viitanen: Pakkohan se on vastata,
kun kysytään samaa!) Viittaan tähän teidän esittämäänne, että 95 prosenttia tietystä kansa-
kunnan osasta hyötyy, kun noudattaa teidän ohjeitanne. Herää väkisin kysymys vielä, min-
kä takia te ette näitä aivan erinomaisia, loistavia ideoita toteuttaneet viime vaalikaudella.
Se oli ihan käsittämätöntä, että nyt sitten... Veikko Huovinen aikoinaan sanoi omassa kir-
jassaan Havukka-ahon ajattelija, että jälkiviisaus on kaikista imelin viisauden muoto, sil-
loin ihminen on viisaimmillaan ja kuulijat eivät välttämättä niin viisaimmillaan.

Mutta kuitenkin on tärkeää tässä huomata, kuten edustaja Turunen talousvaliokunnan
puheenjohtajana aivan oivallisesti kuvasi tätä autoveron laskua, että kun demarien usko on
vankkumaton siihen, että vain veroja nostamalla tämä maailma pelastuu, niin edustaja Tu-
runen talousvaliokunnan puheenjohtajan ominaisuudessa esitti hyvin vahvan teorian ja to-
disti sen välittömästi oikeaksi, että kun veroja lasketaan, niin valtion tulot voivat lisääntyä.
Summa summarum, (Puhemies koputtaa) ei kaikkea pidä uskoa, mitä demarit sanovat.

18.31 Teuvo Hakkarainen ps (vastauspuheenvuoro): Arvoisa puhemies! Verotus on
semmoinen asia, että se erottaa työnteosta. Niin kuin Turunen sanoi, että autoveroa laske-
malla verotulot kasvavat. Sama on muuten perintöverossa nyt. Siitä verosta, jolla verote-
taan jo verotettua tuloa, vielä rangaistaan uudestaan. (Pia Viitanen: Miten miljoonaperin-
töjen veronkevennykset?) — Vaikka on miljoonaperintöjä, (Pia Viitanen: Onko se oi-
kein?) se on ihan sama, näillä ei valtion kassa kasva, mutta jos verotus saadaan alas, niin
silloin alkaa työtä tulemaan. Se ei tule verottamalla, sitä on kokeiltu maailmanhistorian läpi
ja varsinkin sosialistisessa ympäristössä. (Pia Viitasen välihuuto) — Nimenomaan, siellä
on miljonäärit tapettu ja muuta ja tullut köyhyys. Nimittäin köyhä ei työllistä ketään, mutta
se jolla on rahaa, se työllistää. Se vaan menee näin. Tehokas verotus jakauttaa (Puhemies
koputtaa) sen yhteiseksi hyväksi.

18.32 Heli Järvinen vihr (vastauspuheenvuoro): Arvoisa puhemies! Ministeri Orpo tääl-
lä peräänkuulutti sitä, miten kiky-sopimusta arvostetaan. Jotta nyt kävisi selväksi, niin me
vihreätkin yritämme olla parhaamme mukaan kiky-sopimuksen takana siitä huolimatta,
että siinä on selkeästi myös isoja ongelmia, etenkin mitä tulee julkisen puolen lomarahojen
leikkaukseen. Ja koska tämä valuvika siellä on, olisimme toivoneet ja odottaneet, että hal-
litus omilla toimillaan, omilla veronkevennyksillään olisi korostetusti korjannut etenkin
pienituloisten verotusta, koska yhteisesti niin hallituksessa kuin oppositiossakin olemme
huolissamme ihmisten ostovoimasta. Jos pienituloisten ostovoimaa parannetaan, se heijas-
tuu kaikkein tehokkaimmin suomalaisilla markkinoilla, ja nyt se ei tapahdu, vaan pienitu-
loisimmat hyötyvät vähiten, suurituloisimmat eniten, ja tästä olemme huolissamme.

18.33 Esko Kiviranta kesk (vastauspuheenvuoro): Arvoisa puhemies! Olen täällä jo
useamman viikon ajan joutunut kuuntelemaan näitä sosialidemokraattien puheita siitä, että
yrittäjävähennys on turha eikä sillä ole työllistävyysvaikutuksia. Ajattelevatko sosialide-
11



Pöytäkirjan asiakohta PTK 112/2016 vp
mokraatit todella niin, että jos tämä raha, 123 miljoonaa euroa arvion mukaan, otettaisiin
yrittäjiltä pois ja annettaisiin verovaroina julkiselle sektorille, sillä silloin olisi jotenkin pa-
rempia työllisyysvaikutuksia ja että julkinen sektori jotenkin käsittelisi rahaa tuottavam-
min ja tehokkaammin yhteiskunnan kannalta kuin yksityinen sektori? Kyllä minä uskon,
että yrittäjät tämän säästyneen veromäärän mielellään käyttävät työpaikkojen luomiseen,
ja uskon, että sillä myös syntyy työpaikkoja.

18.34 Jani Mäkelä ps (vastauspuheenvuoro): Arvoisa puhemies! Aivan ensimmäisenä
kannatan edustaja Vähämäen erinomaista esitystä kodittomien majoituksesta. Toivon, että
hallitus ryhtyy toimeen tämän esityksen johdosta.

Mutta mitä tulee näihin opposition varjobudjetteihin, kiinnitin huomiota, että niissä kai-
kissa systemaattisesti ohitetaan nämä maahanmuuton kustannukset. Tämä ylimääräinen,
melkein miljardin euron kustannus, turvapaikkaturismin meille suoma lisäkustannus, ohi-
tetaan. Tällaisen rahan kattamiseen ei mikään Sitra-säästöpossun rikkominen riitä. Halli-
tus esittää maastapoistamis- ja noutokuljetusten määrärahoille vähennystä. Periaatteessa
tällaisesta voisi olla iloinen, mutta käytännössä todellinen syy onkin se, että kielteisen tur-
vapaikkapäätöksen saaneista suurin osa valittaa ja heitä ei voida poistaa maasta, vaikka ha-
luttaisiinkin. Tällaisen lainsäädännön ovat perussuomalaisia lukuun ottamatta kaikki muut
puolueet olleet rakentamassa. Tämä ei auta kuin veronmaksajan maksaa, tai lapsiemme,
kun he maksavat näitä velkoja. Kysynkin: millä vasemmisto-oppositio kattaa nämä vaati-
muksensa turvapaikka- ja pakolaiskiintiöiden moninkertaistamisesta? Hallituksen siihen
osoittamat (Puhemies koputtaa) rahat eivät millään riitä.

Ensimmäinen varapuhemies Mauri Pekkarinen: Vielä vastauspuheenvuoro, edustaja
Viitanen.

18.35 Pia Viitanen sd (vastauspuheenvuoro): Arvoisa herra puhemies! Tässä päästään-
kin siihen jutun pihviin. Meidän esityksemme, joilla parantaisimme yrittäjien asemaa, ovat
varmasti työllistävämpiä. Nimittäin kyllä minä nyt luulen, että se, että vaikkapa arvonlisä-
veron alarajaa nostettaisiin 10 000:sta 30 000:een tai annettaisiin ensimmäisen työntekijän
palkkaamisesta verovähennystä, nyt nimenomaan auttaisi sitä pientä yrittäjää eteenpäin.
Eli meillä on, puhemies, taas kerran se kuuluisa taikasana "vaihtoehto", jota kannattaisi
monesti kuunnella ja ottaa siitä koppia. Nimittäin mitä tulee näihin työllisyysvaikutuksiin
— viittasin tässä muun muassa tällaiseen lainsäädännön arviointineuvoston arvioon näistä
työllisyysvaikutuksista — niitä en löytänyt, joten ei tämä pelkästään sosialidemokraattien
keksintö ole, että nämä työllisyysvaikutukset ovat hyvin heikot. Kyllä me olemme yhteisiä
asiantuntijoita kuunnelleet monesti siitä, että näillä apteekkarivähennyksillä ja muilla työl-
lisyysvaikutukset ovat kovin, kovin vaatimattomat, jos niitä on ollenkaan. (Puhemies ko-
puttaa) Tästä on kysymys, tässä on se pihvi.

Ensimmäinen varapuhemies Mauri Pekkarinen: Tähän debattivaiheeseen olen havain-
nut vielä edustaja Järvisellä pyydetyn vastauspuheenvuoron. Otetaan se ja sitten siirrytään
puhujalistaan. 

18.36 Heli Järvinen vihr (vastauspuheenvuoro): Arvoisa puhemies! Yrittäjävähennys on
tervetullut toimenpide parantamaan etenkin pienituloisten yrittäjien toimeentuloa, mutta
12



Pöytäkirjan asiakohta PTK 112/2016 vp
sitä ei voi perustella työllistämisellä, koska se ei mene työllistämiseen, jos yrittäjä saa
omaan taskuunsa tuloja. Aivan sama vaikutus on esimerkiksi yhteisöveron alennuksella,
jonka toteutti edellinen hallitus — katson hyvin tässä peiliin, silloin olivat vihreät mukana
hallituksessa. Sitäkin perusteltiin työllisyysvaikutuksilla, mutta se, että yhteisöveroa alen-
nettiin, ei toteuttanut tätä työllistämistavoitetta. Jos me haluamme, että yritykset työllistä-
vät enemmän, sitä rahaa kannattaa antaa niille nimenomaan esimerkiksi ensimmäisen
työntekijän sivukulujen maksamiseen tai verohelpotuksina siinä tilanteessa, että porukkaa
palkataan lisää. Yrittäjävähennys sellaisenaan ei lisää työllistämistä. Sen sijaan kannatan
sitä nimenomaan pienituloisen yrittäjän toimeentulon parantamisena.

Ensimmäinen varapuhemies Mauri Pekkarinen: Vielä vastauspuheenvuoro, edustaja
Heikkinen.

18.37 Hannakaisa Heikkinen kesk (vastauspuheenvuoro): Puheenjohtaja! Joskus olen
kuullut sanottavan, että demarit on katkerien ihmisten puolue. Tämä keskustelu ja kritiikki
yrittäjävähennyksestä voi osin olla ihan hyvää, näkökulmia suuntaan jos toiseen, mutta ha-
luan ainakin ekana tuoda sen viestin niiltä kymmeniltätuhansilta yrittäjiltä, jotka ilolla ovat
tervehtineet tätä helpotusta. Se todellakin koskettaa monia pienituloisia yrittäjiä, yksinyrit-
täjiä, mikroyrittäjiä, joille tämä voi olla aivan elinehto. Samoin tämä alvin muutos, että
vasta silloin tulee alv maksuun, kun saa tuloutettua rahat tehdystä työstä, on todella tärkeä
heille. Ja apteekkareilta muuten sitten tuossa tulevassa lääkelaissa viedään 5 prosenttia tu-
loista — jos se tätä katkeruutta vähän vähentäisi.

Ensimmäinen varapuhemies Mauri Pekkarinen: Aivan ehdottomasti viimeinen vas-
tauspuheenvuoro, edustaja Harakka verojaoston jäsenenä, myönnän teille tästä syystä vas-
tauspuheenvuoron.

18.38 Timo Harakka sd (vastauspuheenvuoro): Kiitos, arvoisa puhemies! Pienituloisten
yrittäjien auttaminen on aivan välttämätöntä, mutta silloin se pitää tehdä niin, että se koh-
dentuu pienituloisiin yrittäjiin. Tämä yrittäjävähennys, jonka tarkoitusperät ovat kiistatto-
masti hyvät, on ikävä kyllä toteutukseltaan täysin epäonnistunut, kuten tiedämme jo mo-
neen kertaan toistetusti: eduskunnan tietopalvelun laskelmien mukaan siitä 60 prosenttia
päätyy ylimpiin tuloluokkiin eli 75 miljoonaa euroa, jotka pitäisi käyttää toisin. Ja se, että
tämä olisi elinehto pienituloisille yrittäjille, ei voi mitenkään toteutua, koska mediaaniyrit-
täjä, joka olisi oikeutettu tähän vähennykseen, ansaitsee alle 10 000 euroa vuodessa. Tämä
5 prosentin alennus tarkoittaa yhtä bussilippua kuukaudessa, ikävä kyllä. Siksi alvirajan
nosto, (Puhemies koputtaa) jota Yrittäjänaiset ovat esittäneet 10 000—50 000... [Puhe-
mies keskeytti puheenvuoron puheajan ylityttyä.]

Ensimmäinen varapuhemies Mauri Pekkarinen: Puhujalistaan siirrymme tässä vai-
heessa.

18.39 Riitta Myller sd: Arvoisa puhemies! Tämä on äärimmäisen tärkeä keskustelunai-
he, millä tavalla saamme työpaikkoja pieniin ja keskisuuriin yrityksiin. Mielestäni tässä on
tullut aika selkeästi todistetuksi se, että ne lääkkeet, mitkä hallituksella on tähän ollut esit-
tää, eivät tule toimimaan ainakaan niin, että työpaikkoja saadaan. Sen sijaan sillä, että suo-
13



Pöytäkirjan asiakohta PTK 112/2016 vp
raan kohdistetaan tuki sinne yritykseen, työllistäviin toimiin, on varmasti merkitystä. Täs-
tä syystä nyt edelleen nostan esille sen asian, jota tuossa vastauspuheenvuorossani pyrin
ministeriltä kysymään, johon hän ei osannut sanoa vastausta. Tämmöisenä aikana Suomes-
sa, jossa työllisyys on kaikkein vaikein asia, meiltä lisäbudjetilla vähennetään 20 miljoo-
naa euroa EU:n aluekehitysrahaston varoja pienten ja keskisuurten yritysten ohjelmasta,
koska sen käynnistyminen on viivästynyt.

Täällä myöskin puhuttiin siitä, että leikkaaminen loppuu, kun työllisyysastetta saadaan
nostettua. Nyt todella tarvittaisiin niitä välineitä, millä työllisyysastetta saadaan nostettua,
millä työpaikkoja luotua. Se on mahdollista esimerkiksi niin kuin sosialidemokraatit ovat
esittäneet, että 5 miljoonaa euroa laitettaisiin erityiseen matkailun kehittämisohjelmaan.
Pieni julkinen raha vaikkapa EU-rahaston kautta saa aikaan myöskin yksityisiä investoin-
teja, ja tätä kautta pienissä ja keskisuurissa yrityksissä myös näitä työpaikkoja syntyy.

18.41 Teuvo Hakkarainen ps: Arvoisa puhemies! Tämä tempputyöllistäminen, mitä va-
semmisto tuolta esittää, on sitä toveripopulismia, mistä eilen puhuttiin. Nimittäin jos yh-
teisöveron alennus — niin kuin tuolla edustaja sanoi, että ne verotulot ovat lisääntyneet —
saadaan vielä alemmaksi, alkaa tulemaan työpaikkoja tänne. Se ei ole tempputyöllistämis-
tä eikä tämmöistä, että siirretään paikasta paikkaan rahaa: vähän niin kuin jos kaksi avan-
toa kaivetaan järven jäälle ja kannetaan vettä toisesta toiseen, niin siitä ei ole kenellekään
mitään hyötyä.

Jos tänne saadaan investointeja, muun muassa vastaavanlaisia kuin Äänekoskelle on tul-
lut, yhteisöveron alennus vaikuttaa siihen. Suuria yrityksiä alkaa investoimaan, ja niitten
ympärille syntyy luonnostaan pieniä yrityksiä, jotka tuottavat. Siinä ei tarvitse mitään ra-
han kohdentamista. Tämä lähtee luonnostaan silloin. Tässä on se ongelma, minkä takia
täällä ei ole töitä. Kyllä me voimme sanoa tuohon, että aletaan kiertämään tätä salia ympäri
ja työllistetään joku sillä. Rahaa kyllä menee, ja se turhauttaa ihmisen, mutta jos tämmöi-
nen oikea järjestys tähän asiaan saadaan, niin varmasti homma toimii. Elikkä niin kuin tääl-
lä on sanottu, verojen keventäminen tuo työpaikkoja. Se on helppo mennä sinne torin kul-
malle puhumaan tämmöistä — se on sitä populismia, toveripopulismia — ja kertoa, että
näin rikkaat ja näin rikkaat. Sitä on niin paljon maailmanhistoriassa niiltä rikkailta otettu,
jossakin päin maailmaa on jopa tapettu, mutta todellisuus on se, että on tullut kaaos ja nä-
länhätä niihin paikkoihin. Siellä on esimerkkejä.

Arvoisa puhemies! Ihan stilisoin pikkuisen tästä omalta alaltani. Tämä hallitus on teh-
nyt paljon toimenpiteitä yritystemme hyväksi, ja sitä kautta on syntynyt lisää työpaikkoja,
mutta lisää kaivataan. Ja uskon ja toivon, että hallitus korjaa metsähaketuen vääryydet.
(Riitta Myller: Toivotaan!) Tällä hetkellä Suomi maksaa Venäjältä tuodulle metsähakkeel-
le tukea, vaikka oma sahateollisuutemme kärsii miljoonatappioita, kun puujäte ei käy kau-
paksi. Vuonna 2011 — teroitan, 2011 — päätettiin valtion sähköntuotantotuesta metsähak-
keelle. Tuen ulkopuolelle jäivät kuoret, sahanpurut ja puutähdejakeet. Pidän tuota päätöstä
ihan käsittämättömän huonona. Kaikki muu puujäte paitsi metsähake pilaantuu sahojen pi-
hoissa. Metsä menettää lämpöarvonsa ja niin edelleen. Energiatuen takia metsähaketta tuo-
daan Venäjältä, vaikka kotimaassa olisi polttoainetta muun muassa puujätteen muodossa
yllin kyllin. Tässä on näyttö sosialidemokraattien tempputyöllistämisestä. Se menee Venä-
jälle.

Arvoisa puhemies! Uusi puuhakevoimala voi saada korkeintaan 750 000 euron tuen val-
tiolta. Jos olen oikein ymmärtänyt, tämä on liian vähän. Sen pitäisi olla 3—4 miljoonaa,
14



Pöytäkirjan asiakohta PTK 112/2016 vp
jotta se kannustaisi sähköä ja lämpöä tuottavan voimalan rakentamiseen. Nykyään pelkäs-
tään suodatinjärjestelmä vaatii puolen miljoonan investoinnin, ja alle miljoonan tuella ei
kukaan perusta voimalaa.

Suomen sahateollisuus on tiukassa taloudellisessa tilanteessa. Meidän on tehtävä kaik-
kemme Suomen yhden tärkeimmän ja luontaisimman elinkeinon säilyttämiseksi. Tämä
edellyttää hallitukselta pikaisia muutoksia tukipolitiikkaan. — Arvoisa puhemies, kiitos.

18.47 Timo Harakka sd: Arvoisa puhemies! Nyt heti alkuun haluan saada vähän selvyyt-
tä siitä, kun perussuomalaiset ovat tässä tänään, edellinenkin puhuja, kehuneet tätä yhtei-
söveron alennusta ja viimeksi eilen täällä useampi puhuja pauhasi, miten epäoikeudenmu-
kainen se yhteisöveron alennus viimeksi oli, ja itse asiassa pääministeri Sipilä oli tästä niin
tuohduksissaan, että käytti vääriä prosenttilukujakin, joten jos vaikka edustaja Turunen
voisi nyt kertoa, vaihtuuko päivittäin tämä mielipide siitä, oliko yhteisöveron alennus hyvä
vai huono, vai onko teillä joku oikea kanta siihen. Käsittääkseni te ette ole nyt kuitenkaan
vaatimassa sen palauttamista 24 prosenttiin tässä hallituksessa. Hyvä vai huono asia?

Mutta mennäkseni tähän kolmanteen lisätalousarvioon tässä on yksi hyväkin asia, ja se
on valtion omaisuuden myyntitulojen siirtäminen ensi vuoden puolelle, tämä 758 miljoo-
naa euroa. Toivomme, että näitä suunnitelmia harkittaisiin kokonaan uudelleen.

Hallitushan on varautunut vähentämään Nesteen omistusta 50 prosentista kolmasosaan,
ja yksin tämän myynnin arvo olisi nykyarvolla 1,5 miljardia euroa. Sosialidemokraattien
vastuullisen sinivalkoisen omistamisen ohjelmassa, jonka pääarkkitehti oli Lauri Ihalai-
nen, todetaan selkeästi, että Nesteen omistusta ei pidä vähentää. Aivan perussyy on se, että
valtio on ollut Nesteelle hyvä omistaja. Talouselämä-lehdessä haastateltiin kolme viikkoa
sitten OP:n osaketutkimusjohtaja Henri Parkkista, joka totesi, että kolmessa vuodessa kol-
minkertaistunut markkina-arvo on ollut paljolti valtion suuren omistusosuuden ansiota.
Olisiko muu omistaja uskaltanut panostaa korkealla riskillä biopolttoaineeseen, joka vii-
meisen osavuosikatsauksen mukaan toi jo suuremman osan liikevoitosta kuin fossiilisen
öljyn jalostus? Olen yhtiön yhteiskuntasuhteiden neuvoston varapuheenjohtajana ylpeä sii-
tä, että Neste on suuri menestystarina, esimerkki siitä rohkeudesta, jonka soisi yleistyvän
suomalaisissa yrityksissä. Kertaluonteisten kärkihankkeiden rahoittamiseksi hallitus olisi
siis valmis luopumaan noin 70 miljoonan euron vuosittaisesta osinkovirrasta. Tämä on ly-
hytnäköistä, sillä tase tekee juuri nyt työtä Suomen julkisten palveluiden rahoittamiseksi.

Eilisessä keskustelussa suorastaan hymyilytti, että sen sijaan, että hallituspuolueet olisi-
vat keskustelleet palkansaajien ja eläkeläisten reilusta verokohtelusta, jota SDP vaihtoeh-
tobudjetissaan esitteli, tai vähäosaisilta tehtävistä leikkauksista tai vahingollisista koulu-
tuksen, tieteen sekä tutkimus- ja kehitysyhteistyön leikkauksista, hallituspuolueiden edus-
tajia närästi kaikista maailman asioista ehdottamamme Sitran taseen leikkaus. Mahtoi ylei-
söä kummastuttaa, miksi tämä laitos tai kanteletta muistuttava perinnesoitin on niin pyhä.

Nykyisessä taloustilanteessa ei ole perusteltua, että yksi julkisen talouden piiriin lasket-
tava rahasto kartuttaa 710 miljoonan euron taseen, joka on isompi kuin monilla pörssiyh-
tiöillä. Ei ole mitään erityistä syytä, miksi Sitra omistaa esimerkiksi Erottajan pysäköinti-
hallia, mahdolliset tuotot eivät tule valtion käyttöön. Sitran toimintamenot ovat alle 5 pro-
senttia taseen loppusummasta, ja ne on helppo turvata, vaikka tase puolitettaisiin. Sen jäl-
keenkin Sitralle jäisi taseeseen 355 miljoonaa euroa, ja se on edelleen isompi kuin vaikka-
pa hienon pörssiyhtiön Ponssen tase. Kyllä tämä on ihan vakavasti tehty ehdotus taseen
15



Pöytäkirjan asiakohta PTK 112/2016 vp
hyödyntämisestä tavalla, joka aiheuttaisi paljon vähemmän vahinkoa kuin luopuminen hy-
västä osinkoyhtiöstä.

Harmi, että ministeri Orpo ehti tässä poistua, halusin häntä lämpimästi kiittää. Nimittäin
viime vuonna käsitellessään SDP:n vaihtoehtobudjettia silloinen valtiovarainministeri lau-
sui kuusi virheellistä väittämää yhteen minuuttiin. Tämänkertainen ministeri käytti useita
puheenvuoroja, ja vain yksi seikka kaipasi tarkennusta.

SDP:n vaihtoehtobudjetissa kertaluontoisilla tuloilla katetaan vain ja ainoastaan kerta-
luontoiset menot, investoinnit kasvun ja työllistämisen käynnistämiseen. Sitra saa johtaa
käytännössä hyviä ohjelmiaan esimerkiksi hyvinvointikeskusten rakentamisessa, jossa las-
ten varhaiskasvatus ja vanhusten hoiva voisivat olla saman katon alla, siis käytännössä joh-
taa hyviä ohjelmiaan myöskin ihan oikeilla miljoonilla eikä vain pelkillä raporteilla ja Po-
werPointeilla.

Rohkenen tässä salissa esitetystä suuresta tuohtumuksesta huolimatta uskoa, että minis-
teri Orpo ja hänen fiksut alaisensa voisivat harkita ehdotustamme perusteellisesti ja avoi-
mesti. Olemme keskustelleet asiasta myös Sitran johdon kanssa jo viime vuonna, kun en-
simmäisen kerran ehdotimme tätä asiaa. Vaikka itse kukin haluaa pitää aina omastaan kiin-
ni, niin kyllä me pääsimme ideoimaan ihan käytännön yhteistyötä.

18.52 Kaj Turunen ps (vastauspuheenvuoro): Arvoisa puhemies! Todellakin viime vaa-
likaudella laskettiin yhteisöveroa 4 prosenttia. Yhteisöveron suurin hyötyjä oli Nordea
Pankki, ja tämä tehtiin sosialidemokraattisen valtiovarainministerin ollessa hallituksessa,
ja oli myöskin vihreät. Itse asiassa, niin kuin tänään salista kuultiin — taisi olla edustaja
Kiuru — minkä valtiovarainministeri kuittasikin, yhteisöverotuotto on kasvanut tästä ve-
ron laskusta huolimatta. Minun mielestäni se on hyvä asia.

Mutta sitten mitä tulee yrittäjävähennykseen: Kun yhteisöveroa laskettiin, on oikeuden-
mukaista, että myöskin muilla yhtiömuodoilla kuin osakeyhtiöillä lasketaan saman verran
veroja. Ja ei missään tapauksessa pidä sanoa tätä yrittäjävähennystä apteekkivähennyksek-
si tai apteekkareitten vähennykseksi, koska apteekkimaksu — joka on tässä meidän nyt kä-
sittelyssä olevassa lisätalousarviossa ja on 15 miljoonaa euroa — otetaan apteekkareilta
tässä kyllä pois. (Puhemies koputtaa)

Sen verran vielä sanon edustaja Järviselle, kun hän oli viime vaalikaudella aikanaan
Yrittäjänaisten toimitusjohtaja, (Puhemies koputtaa) että naisyrittäjät ovat erityisesti iloi-
sia tästä yrittäjävähennyksestä.

Ensimmäinen varapuhemies Mauri Pekkarinen: No nyt tämä puheenvuoro varmaan
riittää, kun minuutti ylittyi oikein reippaasti. Minä olen pyrkinyt pitämään nyt aika tiuk-
kaan kiinni siitä 1 minuutista. Tämä sopinee edustajille.

18.53 Timo Harakka sd (vastauspuheenvuoro): Eipä nyt saatu vastausta tähän esittämää-
ni kysymykseen, ovatko perussuomalaiset sitä mieltä, että yhteisöveron lasku oli hyvä asia,
vai oliko se huono asia. Ehkä saamme sitä odottaa. Tai ehkä se on joka toinen päivä tarkoi-
tuksiin sopivasti hyvä asia ja joka toinen päivä tarkoituksiin sopivasti huono asia. Mutta
tämä pantakoon nyt merkille.

Mitä tulee tähän väitteeseen ja argumenttiin, että kun yhteisöveroa alennettiin, niin pitää
henkilöyhtiöiden veroa alentaa, niin suurin osa, ylivoimaisesti suurin osa, pienituloisista
yrittäjistä, jotka kuuluisivat tämän huojennuksen piirin, maksavat ansiotuloveroa. Eli toi-
16



Pöytäkirjan asiakohta PTK 112/2016 vp
sin sanoen tämä ansiotuloveron alennus huojentaa heidän elämäänsä paljon enemmän kuin
tämä täysin epäonnistunut yrittäjävähennys, joka koskee vain pientä murto-osaa niistä ih-
misistä, jotka ovat niin pienituloisia. Kuten sanoin, mediaanitulo tämän saajien joukossa
on 10 000 euroa. He eivät maksa pääomatuloveroa, he eivät maksa muuta kuin ansiotulo-
veroa. (Puhemies koputtaa) Tämä on pelkkä sumuverho, tämä mukamas... [Puhemies kes-
keytti puheenvuoron puheajan ylityttyä.]

18.54 Heli Järvinen vihr (vastauspuheenvuoro): Arvoisa puhemies! Minusta on erin-
omaista, että täällä keskustellaan yhteisöverosta ja yritysverotuksesta ylipäänsä. Kannat-
taa muistaa, että Suomessa on tällä hetkellä yhteisövero 20 prosenttia, joka on paljon alem-
pi kuin Euroopassa keskimäärin. Muistaakseni Euroopan maissa keskimääräinen luku on
26 prosenttia. Kun muistetaan vielä se, että yritysparatiisina pidetyssä USA:ssa yhteisöve-
ro on 35 prosenttia, niin varmasti jokainen suomalainen voi olla sitä mieltä, että olemme
hyvin kilpailukykyisiä tässä mielessä.

Se, mistä annan valtiovarainministeri Orpolle tunnustusta, on se, että hän peräänkuulut-
taa yritysverotuksen, ja toivottavasti myös yritystukien, kokonaisvaltaista tarkastelua en-
nen kuin uusia toimia tehdään, koska kuten jo kerran sanoin, yhteisöveron alennus ja yrit-
täjävähennys eivät ole parhaita ja helpoimpia toimia työllistämisen helpottamiseksi — si-
nänsä ehkä tarpeellisia (Puhemies koputtaa) ja vientiä edistäviä.

Ensimmäinen varapuhemies Mauri Pekkarinen: Puhujalistaan.

18.55 Hannakaisa Heikkinen kesk: Arvoisa puhemies! Vielä tästä yrittäjävähennykses-
tä, jota sosialidemokraatit haluavat apteekkarivähennyksenä ilmoille kuuluttaa. Se koskee
erityisesti yksinyrittäjiä. Verohallinnon tietojen mukaan Suomessa on noin 176 000 elin-
keinonharjoittajaa — nämä ovat toiminimiä, avoimia yhtiöitä ja kommandiittiyhtiöitä.
Heistä 77 prosentilla eli yli 135 000 yrityksellä vuotuinen verotettava tuotto on alle 30 000
euroa, ja yrittäjien keskimääräisillä 47 000 euron tuloilla vähennys keventää yrittäjän ve-
rotusta noin 940 euroa vuodessa. Yli 100 000 euron tuloilla toimivia yrityksiä on yrittäjä-
vähennyksen piirissä vain noin 5 000 kappaleetta.

Arvoisa puhemies! On todellakin toveripopulismia väittää yrittäjävähennystä kaverika-
pitalismiksi. Vähennyshän toki hyödyttää myös enemmän ansaitsevia, mutta se on tärkeä
tasokorjaus kaikenkokoisille yrityksille, joista erityisesti pienimmät ovat toimineet tähän
asti usein vailla minkäänlaista kannustinta verrattuna palkkatyöhön.

Toinen asia. Edustaja Harakka sanoi, että tällä valtion omaisuuden myynnillä rahoite-
taan kertaluontoisia kärkihankkeita. Haluan muistuttaa, että esimerkiksi sosiaali- ja ter-
veyssektorille nuo kärkihankkeet raivaavat aivan uudenlaista tulevaisuutta. Näitten kärki-
hankkeitten muodossa etsitään eri puolilla Suomea niitä hyviä käytänteitä, joita halutaan
levittää koko Suomeen paremman hoidon aikaansaamiseksi, tehokkaampien palvelujen ai-
kaansaamiseksi. Malleja on useita, ja nämä eivät todellakaan ole kertaluontoisia juttuja.
Uusia käytänteitä halutaan nostaa esille.

Ensimmäinen varapuhemies Mauri Pekkarinen: Arvoisat edustajat, tästä yrittäjävähen-
nyksestä on keskusteltu nyt aika pitkään, ja puhujalistalla on henkilöitä, jotka pyysivät var-
sinaisen puheenvuoron tähän keskusteluun liki 2 tuntia sitten. Siitä syystä en enää tähän
teemaan myönnä vastauspuheenvuoroja. — Seuraavana edustaja Mäkisalo-Ropponen.
17



Pöytäkirjan asiakohta PTK 112/2016 vp
18.58 Merja Mäkisalo-Ropponen sd: Arvoisa puhemies! Yhdestä asiasta me olemme ol-
leet tänään yksimielisiä tässä värikkäässä keskustelussa, ja se yksi asia on huoli pitkäai-
kaistyöttömyyden kasvusta. Myös hallituspuolueiden edustajat ovat tämän asian tuoneet
täällä julki. Pitkäaikaistyöttömyys on todella jatkanut kasvuaan, ja jopa ministeriön oman-
kin tiedotteen mukaan asiassa ollaan tekemässä uutta suomenennätystä. Pitkäaikaistyöttö-
myys maksaa yhteiskunnalle lähes 9 miljardia euroa vuodessa, eli kyllä asialle täytyisi teh-
dä jotakin, mutta mitä hallitus tekee? Antaa vain pitkäaikaistyöttömyyden kasvaa, ja se on
kyllä käsittämätöntä tässä tilanteessa, se on inhimillisten ja taloudellisten resurssien huk-
kaan heittämistä.

Hallituksen esittämillä keinoilla ei pitkäaikaistyöttömyyttä kyllä saada kuriin. Työttö-
miä kepittämällä ei työpaikkoja synny, ja toisaalta on kuitenkin tosiasia, että meillähän on
yhteiskunnassa paljon tekemätöntä työtä, jota esimerkiksi järjestöt organisoivat ja joka so-
pisi myöskin semmoisille henkilöille, jotka eivät avoimille työmarkkinoille joko tilapäi-
sesti tai sitten pysyvästi pääse tai siellä pärjää, mutta valitettavasti hallitus on ajamassa näi-
tä niin sanottuja välityömarkkinoita alas rajoittamalla yhdistysten työllistämismahdolli-
suuksia. Nyt on arvioitu, että sieltä välityömarkkinoilta on katoamassa jopa useita tuhansia
ja tuhansia työpaikkoja. Näitä välimarkkinoita ei pitäisi ajaa alas vaan niitä pitäisi ruveta
kehittämään, koska meidän pitäisi nyt ymmärtää, että vaikka työllisyys paraneekin ja pa-
ranisikin, niin tässä muuttuvassa työelämässä meillä tulee aina olemaan sellaisia ihmisiä,
jotka eivät nykyisillä työn tuottavuus- ja tulosodotuksilla pääse avoimille työmarkkinoille,
ja siksi näitä välityömarkkinoita pitää kehittää. Ne antavat uuden mahdollisuuden työttö-
myyden ja yhteiskunnallisesti merkittävän työn kohtaamiselle.

Ensimmäinen varapuhemies Mauri Pekkarinen:  Edustaja Semi, odotitte puheenvuo-
roanne yli puolitoista tuntia.

19.00 Matti Semi vas: Arvoisa puhemies! Näinhän tässä välillä joutuu odottamaan, ja jot-
kut ovat odottaneet vielä minua pitempäänkin, mutta se on varmaan pelin henki tässä.

Mäkisalo-Ropponen puhui tuosta työllisyydestä ja työllisyyden hoitamisesta. Se oli erit-
täin hyvä puheenvuoro. Samoin haluan kiittää hallituspuolueiden jäseniä Heinosta ja Sa-
viota, koska he kantoivat huolta tästä pitkäaikaistyöttömyyden hoidosta. Sitten vielä tuosta
lisätalousarviosta. On hyvä, että siinä huolehditaan näitten poliisien riittävyydestä. Ne oli-
vat positiivisia asioita, mitä katsoin siitä.

Mutta valitettavasti, kun katsoo tätä palkkatukityöllistämisen määrää, mitenkä se on tä-
män hallituksen aikana muuttunut, niin tällä hetkellä tehdään 15 000 työsopimusta vähem-
män palkkatukitöihin, koska ei ole palkkatukimäärärahoja riittävästi. Kuitenkin meidän
pitkäaikaistyöttömyytemme on koko ajan kasvanut eteenpäin, ja se tavallaan aiheuttaa sen,
että ei ole saatu työpaikkoja lisää. Mutta kun katsotaan sitten taas näitä palkattomia työsuh-
teita — tai ei työsuhteita vaan työkokeilua, työharjoittelua ja näitä — niin näitä on lisään-
tynyt yli 10 000. Tällä hetkellä noin 35 000 ihmistä tekee töitä ilman palkkaa. He saavat jo
työmarkkinatuen ja jonkun lisän siihen päälle. Joku tämmöinen systeemi on menossa, ja
näillä siivotaan näitä tilastoja. Tähän minä olisin kaivannut lisäystä, että meillä olisi tuntu-
vasti lisätty palkkatukityöllistämisvaroja, jotta mahdollisimman moni pitkäaikaistyötön ja
työtön olisi saanut työpaikan ja hankkinut elantonsa aidolla työllä. Kyllä meillä kunnissa ja
järjestöissä niitä työkohteita ja töitä on hirmu paljon, ja minä en pidä sitä tempputyöllistä-
misenä, kuten edustaja Hakkarainen sanoi, minä pidän sitä oikeana työnä. Minä ajattelen
18



Pöytäkirjan asiakohta PTK 112/2016 vp
sitä, että työ on parasta työkunnon ylläpitämisessä, ammattitaidon ylläpidossa ynnä muus-
sa, mitä siihen lisätään. Lisäksi se vähentää myös syrjäytymistä. Tässä vaiheessa tuntuva
lisäys näihin palkkatukimäärärahoihin olisi ollut tarpeen tässä pitkäaikaistyöttömyyden ti-
lanteessa.

Mutta se asia, missä edustaja Hakkarainen oli oikeassa, on tämä hakeasia. Siinä on suo-
malaisia yrityksiä, kuljetusyrityksiä, hakefirmoja, investoinut useita miljoonia euroja nii-
hin vehkeisiin, ja minusta on noloa katsoa, kun maakuntiin tulee Venäjältä kelopuuta ja hy-
vää tukkipuuta hakkeeksi hakattuna, näitten polttolaitoksiin. Ne puhuvat siitä, että se on
vähäinen määrä, mutta tiedän semmoisenkin laitoksen, mikä puhuu vähäisestä määrästä, ja
se on 2 miljoonaa euroa. Se on meiltä suomalaisilta yrittäjiltä pois, hakealan yrittäjiltä pois,
ja tähän pitäisi saada joku järjestys kanssa. (Riitta Myller: Odotetaan, että tämän hallitus
korjaa!)

19.03 Hannu Hoskonen kesk: Arvoisa herra puhemies! Nyt käsittelyssä oleva lisätalous-
arvio on jatkumo sille, että meidän tulee tämän maan asioita pikkuhiljaa laittaa kuntoon ja
pyrkiä siihen päämäärään, että saamme työllisyyden paranemaan. Muuta keinoa tämän
maan talouden kuntoonlaittoon ei ole. Ymmärrän toki sen tilanteen, että aina pitää huoleh-
tia niistä ihmisistä, jotka ovat hädänalaisessa tilanteessa, mutta heidän paras auttamisensa
pitkän päälle on se, että saamme heille järjestettyä työtä. 

Tämä esimerkki, josta äsken käytiin keskustelua, autoveron laskeminen, joka yllättäen
tuottikin sitten valtion kassaan enemmän rahaa kuin autoveron lasku itsessään vei, on esi-
merkki siitä, että hallituksen pitää uskaltaa olla myös rohkea. Tässä ei auta nyt työllisyys-
määrärahojen jatkuva korottaminen ja niiden maksaminen, koska jonain päivänä näiden ih-
misten kohdalta toteutuu se karmea tilanne, että kun ei ole eläketurvaa kerinnyt työaika-
naan hankkimaan, niin eläkkeellä on tilanne vielä tukalampi, koska se eläke on vieläkin
pienempi kuin itse työaikana saatu ansio kuukaudessa. Elikkä tässä on sellainen noidanke-
hä, josta meidän pitää pikkuhiljaa päästä ulos. Ymmärrän vasemmiston tuskan tässä asias-
sa, koska jostain syystä heillä on jäänyt tämmöinen sama valitusvirsi päälle. En aina sen si-
sältöä ymmärrä, mutta kuitenkin periaatteen pitää olla se, että yhteiskunnan pitää järjestää
meillä systeemit siihen kuntoon, että kuitenkin suurimmalle osalle mahdollistuu se työhön
pääseminen.

On totta, että Lex Lindströmin nimellä tunnettu lakiesitys on siitä hyvä, että nämä pitkä-
aikaistyöttömät päästetään arvokkaasti eläkkeelle. Se on erittäin viisas ja inhimillinen te-
ko. Nythän on sen jälkeen niille ihmisille, jotka ovat työttömyyden rasittamia ihmisiä, hal-
litusohjelman mukaan valmistelussa sellainen menettely, jossa työttömyyspäivärahasta
voitaisiin käyttää osa tai se peräti kokonaan saataisiin käyttää ihmisen työllistämiseen, kun
hän menisi esimerkiksi vapaille työmarkkinoille työpaikkaa hakemaan, eräänlaisena työl-
listämistukena. Erittäin kannatettava ajatus. 

Ymmärrän, että tähän liittyy ammattiyhdistysliikkeellä suuria intohimoja, koska kysy-
myksessähän on selkeästi tavallaan heidän rooteliinsa koskeminen. Mutta oli niin tai näin,
sen ihmisen kannalta, kuka tässä työttömyysputkessa on, tällainen ratkaisu, jossa uusia kei-
noja käytetään, on tärkeä asia. Saksassahan tätä on kokeiltu menestyksellisesti nimen-
omaan sen heidän järjestelmänsä mukaisesti, joka 2000-luvun alussa luotiin. Se on kieltä-
mättä aika suoraviivainen, mutta se on selkeä. Jos saat töitä, niin se pienentää maksettavaa
päivärahaa ja tuhanteen euroon asti valtio takaa sen kuukausittaisen tulon. Siinä on todella
järkeä, koska ihminen aktivoidaan töihin ja joku sieltä kuitenkin aina selviää sitten niin sa-
19



Pöytäkirjan asiakohta PTK 112/2016 vp
notusti normaaliin työelämään, jossa saa ihan hyvää palkkaa ja pystyy itsensä elättämään.
Sen pitää olla päätavoitteena, mutta me emme tähän päämäärään pääse, ellemme saa tätä
tämän maan taloutta kuntoon. Velanoton varaan älkäämme enää uskoko. Se tie lienee lop-
puun kuljettu, mutta emmehän voi tietenkään eläkkeitä tällä hetkellä jättää maksamatta
emmekä väistää muitakaan valtion velvollisuuksia. Mutta joka tapauksessa meidän pitää
ponnistella eteenpäin.

Maatalouden toimintaedellytyksiin tässä lisäbudjetissa on varattu se 35 miljoonaa eu-
roa, mikä on hyvä asia, koska maatalouden tilanne on todella ahdistava. On syytä muistaa,
että maatalouden tuotannosta alkaa meidän elintarvikeketjumme, joka itsessään työllistää
lähes 300 000 ihmistä. Jos tässä me tingimme, niin silloin menetämme työpaikkoja ja työt-
tömien jono jälleen kasvaa. Kyllä meidän pitää elintarvikepuolella olla omavaraisia ja ni-
menomaan niin, että pystymme tälle kansakunnalle itse omat ruokatarpeet tuottamaan. Se
on itsenäisen kansakunnan yksi tärkeimpiä merkkipaaluja.

Se, että poliisit saavat lisämäärärahat, ne poliisit, joilla on määräaikainen työsuhde, saa-
vat jatkaa työssä, on erittäin hyvä asia.

Lopuksi, arvoisa puhemies, tässä edustaja Semi äsken mainitsi ansiokkaasti siitä Venä-
jältä tulevan puun tilanteesta. Olemme avoimilla markkinoilla, rajojamme emme voi pan-
na kiinni, ja en jaksa ymmärtää, miksi se hakkeella tuotetun sähkön energiatuki, joka lie-
nee muutamia kymmeniä miljoonia euroja vuodessa, on tässä kuitenkin saatu ikään kuin
toimivaksi käytännöksi tässä maassa. Se on kuulemma Euroopan unionin komission kaut-
ta uitettu ja lobattu siellä WTO:n elikkä Maailman kauppajärjestön vapaakaupan sääntöjen
puitteissa tapahtuvaksi lailliseksi toiminnaksi. Kaikki hake, mikä Venäjältä tulee, ei tieten-
kään ole energiapuuta, elikkä se ei mene polttoon, vaan iso osa siitä hakkeesta, mikä Ve-
näjältä tulee, menee selluteollisuuden raaka-aineeksi. Se jalostetaan kyllä eteenpäin, mutta
osa siitä varmasti menee sellukattiloiden sijaan polttokattiloihin, joilla tehdään osittain
lämpöä, osittain sähköä, ja sille sähkölle saa tuotantotuen. Samaiset metsäyhtiöt saavat sit-
ten tietenkin tämän päästökaupan kompensaation, joka suuruusluokkana myöskin muista-
mani mukaan on noin 30 miljoonaa euroa vuositasolla. Tästä meidän pitäisi päästä irti, kos-
ka meillä on omat metsät, joissa puuta riittää, ja nimenomaan se kuitupuupuoli pitäisi hoi-
taa kuntoon. 

Tässä soisin, että tässä talossa ei sitä kateutta enää olisi, että kuvitellaan, että kun ener-
giapuuta korjataan lisää, niin esimerkiksi metsälahjavähennyslaki, joka tulee kohta käsit-
telyyn, olisi jotakin väestöryhmää suosiva lakiesitys. Jos ollaan tarkkoja, niin 75 prosenttia
metsänomistajista asuvat näissä kaupungeissa, missä tällä hetkelläkin olemme. Niistä hy-
vin pieni vähemmistö on maaseudulla asuvia ihmisiä, eli jos tämä demarien tuskaa vähän
helpottaa, niin sen mielelläni näin illalla teen, että soisin heillekin ensi yönä oikein makoi-
sat, miellyttävät unet, niin että huomenna on virkeänä oppositio taas liikkeellä. 

19.10 Kaj Turunen ps: Arvoisa puhemies! Tässä kun kuuntelin edustaja Harakan pu-
heenvuoron, niin en voinut ottaa sitten itse puheenvuoroa tähän. Minä ihmettelen hiukan
sosialidemokraattien hyökkäystä Sitraa vastaan. Kun tämä hyökkäys alkoi itse asiassa tä-
män kiky-sopimuksen neuvottelujen aikaan ja hallitus toi silloin esityksen, joka liittyi työl-
lisyyteen ja joka oli itse asiassa Sitrasta kotoisin, ja perustelikin sitä jopa tällä Sitran näke-
myksellä, niin tämän jälkeen sosialidemokraatit ilmoittivat sitten, koska tämä esitys ei ol-
lut heidän poliittiseen arvomaailmaansa sopiva, että Sitralta voidaan leikata rahat pois. Se
oli sosialidemokraattien vaihtoehtobudjetissa viime vuonna, se on tänä vuonna. Tietysti
20



Pöytäkirjan asiakohta PTK 112/2016 vp
voi kysyä, kuinka monta kertaa Sitralta voi rahat ottaa joka vuosi. Normaalisti jos otetaan
yhden kerran, niin ne on sitten otettu, mutta tietysti kun sosialidemokraattien vaihtoehto-
budjetti ei viime vuonna toteutunut, on ymmärrettävää, että sitä yritetään niin pitkään, että
tämän tahtotilan saisi läpi.

Peräänkuuluttaisin hiukan vastuullisuutta. Mitä tulee sellaiseen tahoon kuin Sitra, minä
pidän kuitenkin sitä hyvin puolueettomana laitoksena, eivätkä varmasti Sitran kaikki teesit
vastaa perussuomalaisten aatemaailmaa, mutta minä pidän sitä pikkusen arveluttavana
käyttäytymisenä, jos sanotaan, että otetaan Sitralta rahat pois. Pitäisi toisentyyppisiä tulon-
lähteitä keksiä vaihtoehtobudjettiin kuin tämäntyyppisiä, jotka vaikuttavat suoraan sanot-
tuna kostotoimenpiteiltä. (Timo Harakka: Ohhoh!)

19.12 Esko Kiviranta kesk: Arvoisa puhemies! Edustaja Viitanen tänäänkin hehkutti
tuota arvonlisäverotuksen alarajan nostamista 10 000:sta 30 000 euroon. Viime vuoden
alussa valtiovarainministeri Rinne toi tänne esityksen, jolla sitä nostettiin silloisesta 8 500
eurosta 10 000 euroon. Hän oli silloin sitä mieltä, että 10 000 euroa riittää. Nyt vaaditaan
30 000:ta euroa. Suomen Yrittäjät ei käsittääkseni kannata näin suurta korotusta — voitai-
siin sitä ehkä vähän korottaa. On tietysti aika korkea jo tuo 30 000 euron liikevaihto, ja jos
sen alapuolella myydään ilman arvonlisäveroa, niin sitten kun raja ylittyy, koko määrästä
menee esimerkiksi 24 prosenttia arvonlisäveroa, ja se on melkoinen kilpailuhaitta.

Sen sijaan voitaisiin kehittää arvonlisäverotuksen alarajahuojennusta, joka toimii niin,
että kaikki myyvät samalla arvonlisäveroprosentilla ja sitten voi hakea palautusta niin, että
se tarkoittaa käytännössä sitä, että arvonlisäveroprosentti on pienellä myynnillä jonkin ver-
ran alempi kuin suuremmalla myynnillä. Tuota alarajaahan nyt Rinne esitti nostettavaksi
22 500 eurosta 30 000 euroon, ja tämähän tapahtui silloin viime vuoden alussa ennen edus-
kuntavaaleja. Minusta sitä rajaa voitaisiin vielä nostaa ylöspäin siitä 30 000 eurosta, esi-
merkiksi 50 000 euroon. Se ei häiritsisi kaupantekoa, kaikki myisivät samalla verokannal-
la, ja pienemmän myynnin ihmiset saisivat sitten hakemuksesta takaisin arvonlisäveroa.
(Hannu Hoskonen: Erinomainen esitys!)

19.13 Teuvo Hakkarainen ps: Arvoisa puhemies! Siitä metsähaketuesta vielä sen ver-
ran, että sitä haketta, mikä menee Venäjälle, ajetaan jopa Keski-Suomeen asti, ja se aiheut-
taa sen, että siellä ovat Itä-Suomen, Kainuun, Pohjois-Suomen sahat täynnä kuorta, purua,
joka käy siellä pihamaalla ja menettää sen lämpöarvonsa. Se on merkittävä kuitenkin sillä
tavalla, että se on noin 4 euroa/megawatti, se on suoraan kuutio, sen voi kuutioida, elikkä 4
euroa/kuutio. Jos sitä satojatuhansia tulee per saha, se on iso määrä käyttöpääomaa, ja sillä
kyllä työllistetään paljon ihan luonnostaan. Siinä ei tarvitse mitään tukijärjestelmiä edes,
siis suoraan työllistämiseen.

Arvoisa puhemies! Minä otan tässä kantaa vähän tuohon maahanmuuttoon, kun olen
profiloitunut siihen. Tässäkin lisätalousarviossa ehdotetaan lisää rahaa maahanmuutosta
aiheutuviin menoihin. Tällä kertaa summa on 38 miljoonaa. Tässä salissa on monia edus-
tajia, joiden mielestä haittamaahanmuutto on hyvä ja kannatettava asia. Jotkut jopa nelin-
kertaistaisivat sen — on semmoinenkin esitys. Kuitenkin jokaisessa budjetissa ja lisäta-
lousarviossa maahanmuuttoon laitetaan aina vain lisää ja lisää euroja. Milloin te siellä va-
semmalla laidalla arvioitte, että rahan kippaaminen turvapaikkaturisteille loppuu? Koska
on se hetki, että nämä kymmenettuhannet henkilöt eivät enää lypsä yhteisiä verovarojam-
me vaan elättävät itse itsensä ja perheensä? Lainaus lisätalousarviosta: "Poliisin maasta-
21



Pöytäkirjan asiakohta PTK 112/2016 vp
poistamis- ja noutokuljetusten määrärahaa ehdotetaan vähennettäväksi 9 miljoonalla eu-
rolla määrärahan tarpeen tarkennuttua. Palautuksia on tehty vuonna 2016 aiemmin enna-
koitua vähemmän, sillä Maahanmuuttoviraston kielteisen päätöksen saaneista suurin osa
valittaa. Lainvoimaisen kielteisen päätöksen saaneiden palauttaminen kotimaihin on käy-
tännössä usein hidasta."

Arvoisa puhemies! Olen ennenkin todennut, että valitusoikeutta tulee rajata. On käsittä-
mätöntä, että oikeusjärjestelmäämme saavat kuormittaa ihmiset, joilla ei ole oikeutta täällä
olla ja joista emme todellisuudessa tiedä juuri mitään. Meillä on vain heidän sanansa, ja jo-
kainen voi mielessään arvioida, miten luotettava tuo sana on. Monen turvapaikkaturistin
kohdalla edes oikeasta nimestä ei ole tietoa, syntymäajasta puhumattakaan. Valitusoikeus
on syytä ottaa heiltä pois. Kun kielteinen päätös tulee, on henkilön joko omatoimisesti
poistuttava maasta tai hänet on poistettava maasta. On kerta kaikkiaan väärin, että suoma-
lainen veronmaksaja maksaa tämän valitustehtailun ja sosiaalitoimi vieläpä antaa rahaa
kielteisen päätöksen saaneille.

Arvoisa puhemies! Haittamaahanmuutto on täysin ylimääräinen kulu meille, eikä se tule
koskaan tuottamaan takaisin niitä miljardeja euroja, joita on sen pohjattomaan kitaan kaa-
dettu meillä jo kymmeniä vuosia. Oma kansa on asetettava etusijalle. Jos aikaa ja rahaa jää,
sitten voidaan ruveta hyysäämään muuallekin kuin tänne. — Kiitos.

19.18 Timo Harakka sd: Arvoisa puhemies! Perustelin äsken täysin asiallisesti, miksi
Sitran taseen leikkaus on järkevämpi vaihtoehto kuin Nesteen omistuksen myynti. Raken-
tavan keskustelun sijasta edustaja Turunen esitti loukkaavia arvailujaan, jotka jätän omaan
arvoonsa. Sellainen paljastaa enemmän puhujasta kuin kohteesta. 

Edustaja Heikkinen siteerasi Suomen Yrittäjien tiedotetta ja sen harhaanjohtavia lukuja
— se onkin sopivaa, koska Suomen Yrittäjien asialla hallitus on. Tämä verorakennetta en-
tisestään monimutkaistava yrittäjävähennys on ollut Suomen Yrittäjien tavoite jo pitkään.
Mitä tarkoitan harhaanjohtavilla luvuilla? Tuo siteerattu keskimääräinen YEL-tulo koskee
kaikkia yrittäjiä eikä näitä henkilöyrittäjiä, jotka ovat paljon pienituloisempia. Kuten olen
jo sanonut, yrittäjävähennykseen oikeutettujen mediaanitulo on huomattavasti pienempi,
alle 10 000 euroa. Eli siis vielä kerran: 90 prosenttia ammatinharjoittajista maksaa ansio-
tuloveroa, koska tulot ovat pienet. Siis tämä verolajien yhdenvertaistaminen on perusteena
humpuukia. Tämä on silkka tukiainen. Ja ketkä ovat ne 10 prosenttia, jotka lakiesityksen-
kin mukaan hyötyvät tästä epäonnistuneesta härpäkkeestä eniten? He ovat ammattilaisia,
jotka tekevät lääkärin tai asianajajan tehtäviä yritysmuodossa. Heillä ei edes ole aitoa yrit-
täjäriskiä. Suomen Yrittäjät ei ole koskaan kannattanut arvonlisäveron alarajan nostamis-
ta. He eivät ole yksinyrittäjien asialla. Sen sijaan Yrittäjänaiset esittivät alvirajan nostamis-
ta peräti 50 000 euroon. Tämä aidosti pienituloisia yrittäjiä auttava uudistus on myös
SDP:n vaihtoehto. 

En leimaa toisia puhujia katkeriksi enkä esitä loukkaavia arvailuitani toisten motiiveis-
ta, mutta jos katkeruudesta puhutaan, niin kyllä katkeria ovat ne toimeentulostaan taistele-
vat yksinyrittäjät, joille riittää aina lämpimiä sanoja, mutta silloin kun sanat pitäisi muuttaa
euroiksi, he jäävät isompien ja varakkaampien jalkoihin. (Kaj Turunen: Demarithan ne
ovat olleet parhaita yrittäjien puolustajia aina!) 

19.20 Toimi Kankaanniemi ps: Arvoisa puhemies! Hallitusohjelmaa on nyt toteutettu
puolitoista vuotta. Siinä hallitusohjelmassahan ovat johtavana periaatteena etupainotteiset
22



Pöytäkirjan asiakohta PTK 112/2016 vp
säästöt valtiontalouteen, ei enää siten, että siirretään velkaa kunnille, vaan aidot säästöt.
Edellinen hallitus kaatoi kuntien vastuulle suuren osan taakasta, ja siitä oli omat vakavat
seurauksensa. Nyt muuten ensi vuoden talousarvio on kuntatalouden osalta vuosiin, usei-
siin vuosiin, positiivinen, ei kovin paljon, mutta kuitenkin. (Timo Harakka: Suunnilleen!)

Mutta, herra puhemies, todellakin hallitusohjelmassa ovat nämä säästöt ensimmäisenä
osana, ja ne on nyt pääosin tehty. Toisena isona osana on yrittäjyyden ja työllisyyden pa-
rantaminen. Siinä kiky-sopimus on ollut hyvin merkittävä osa. Kolmantena ovat rakenne-
uudistukset, joita edellinen hallitus ei saanut aikaan ollenkaan mutta jotka nyt ovat menos-
sa eteenpäin hyvää vauhtia. Näillä toimenpiteillä on saatu luottamus elinkeinoelämään ja
yhteiskuntaan palautumaan siitä kuopasta, missä se oli vielä vähän aikaa sitten. 

Se näkyy hyvin tässä käsittelyssä olevassa lisäbudjetissa. Täällä todetaan yleisperuste-
luissa: kotitalouksien reaalitulot ovat suotuisassa kehityksessä, ja toisaalta työmarkkinoil-
la on tapahtunut positiivista käännettä. Siis leikkauksista huolimatta kotitalouksien reaali-
tulot ovat suotuisassa kehityksessä ja työllisyys on parantunut ja paranee edelleen. On mer-
kittävä asia tässä vaiheessa todeta, että näin on. Tätä vahvistavat myös tämän lisäbudjetin
tuloarvioiden luvut. Täällä todetaan, että verotulojen arviota tässä lisätalousarviossa koro-
tetaan nettomääräisesti 608 miljoonaa euroa, ansio- ja pääomatulojen arviota ehdotetaan
korotettavaksi 270 miljoonaa euroa, yhteisöveron tuloarviota ehdotetaan korotettavaksi
195 miljoonaa euroa, arvonlisäveroa 141 miljoonaa euroa, ja autoveron tuoton on arvioitu
lisääntyvän 60 miljoonalla eurolla. Tämä autoverokohta on sellainen, että nähdään, että
kun ei olla himoverottajia, niin verotuksen tuotto kasvaa (Kaj Turunen: Näin se on!) ja li-
säksi saadaan ympäristöystävällisiä autoja, turvallisempia autoja — sillä on monenlaisia
positiivisia vaikutuksia. On tavattoman hyvä, että tässä on liikuttu tähän suuntaan perus-
suomalaisten vaatimuksesta. Emme häpeä sitä ollenkaan, koska tulokset puhuvat puoles-
taan. Verotulot kasvavat ja turvallisuus ja ympäristö paranevat. 

Arvoisa puhemies! Mikä tässä lisäbudjetissa herättää kyllä vakavaa pohdintaa, on tämä
maahanmuutto, josta edustaja Hakkarainen tuossa kertoi toiselta näkökulmalta. Täällä to-
detaan: "Maahanmuuton aiheuttamat kustannukset vuonna 2016 arvioidaan nyt runsaat
820 miljoonaa euroa korkeammiksi verrattuna aiempaan tavanomaiseen noin 3 000—
4 000 vuotuiseen turvapaikanhakijamäärään." Kun tämä lisäbudjetti oli jo ennakkokäsitte-
lyssä valtiovarainvaliokunnassa, kysyin valtiovarainministeriön budjettipäälliköltä, pal-
jonko tuo tavanomainen 3 000—4 000 turvapaikanhakijan kustannus on. Hän sanoi, että
noin 300 miljoonaa. Tänä vuonna menee siis 820 miljoonaa. 40 000 maahanmuuttajaa,
maahantulijaa, aiheuttaa näin kaiken kaikkiaan yli 1 100 miljoonan kustannukset valtiolle.
Se on hirvittävän iso summa, velkaannuttaa tietysti. Jos sitä ei olisi, niin meillä olisi mil-
jardi vähemmän velanottotarvetta, jolloin velkamääräkin olisi aivan toisissa näkymissä
kuin nyt on. Tästä runsaasta miljardista pitäisi kyllä olla keskustelun paljon syvällisempi.
Esimerkiksi jos siitä annettaisiin puolet sinne pakolaisleireillä oleville naisille, lapsille,
vanhuksille ja sairaille, heidän olojensa parantamiseen, niin se olisi järkevää, (Välihuuto)
mutta nyt se käytetään byrokratian pyörittämiseen ja suman seisottamiseen Suomessa.
(Välihuuto) Tämä peruslähtökohta tässä on kyllä pielessä pahasti, eli nyt olisi syytä harkita
koko maahanmuuttopolitiikan uudelleenarviointia. Onneksi meidän vaatimuksestamme
rajoilla ei tänä päivänä ole mitään suurta virtaa, mutta vaara on, että näin tulee tapahtu-
maan. Olen todella huolissani siitä, että kaikkein eniten kärsivät ihmiset, lapset, vanhuk-
set, sairaat, ovat siellä huonoissa oloissa ja me pyöritämme tällaista miljardimäärää täällä
kotimaassa, tässä kalliissa systeemissä, mikä meillä pyörii. 
23



Pöytäkirjan asiakohta PTK 112/2016 vp
19.26 Hannu Hoskonen kesk: Arvoisa herra puhemies! Vielä pari huomiota tässä kes-
kustelun aikana syntyneistä aiheista:

Ensinnäkin tämä Suomen itsenäisyyden juhlavuoden rahasto ja demarien esitys siitä,
että Sitran rahoja otettaisiin se iso summa sieltä pois. Tarkalleen en muista, mutta se oli yli
300 miljoonaa kuitenkin. (Toimi Kankaanniemi: 355 se oli!) — 355 miljoonaa olisi se
summa, kiitoksia avusta. — Sitrahan on aikoinaan 1967 perustettu. Kun Suomi täytti 50
vuotta silloin, tämä rahasto perustettiin, ja se sai nimen Suomen itsenäisyyden juhlavuo-
den rahasto. Se pääoma, mikä sinne laitettiin, oli se pääoma, jolla sitten Sitra on toiminut,
ja se on toiminut tällä pääoman tuotolla, elikkä pääomaa ei ole syöty vaan tuottoa on käy-
tetty kaikenlaisten tutkimusten, projektien ja hankkeiden vetämiseen. Ja nyt tämä demari-
en esitys käytännössä lopettaisi Sitran toiminnan lähes kokonaan. (Anneli Kiljunen: Eikä!)
Käytännössä se tarkoittaa sitä, hyvät ystävät, kun pääoma lähtee, että ei sieltä tuottoakaan
tule. Teillä varmaan on joku uusi pääomien hallintasysteemi, kun olette viemässä pääomat
ja väitätte, että tuloja säilyy saman verran. En jaksa ymmärtää teidän matematiikkaanne,
mutta se varmaan on korkeampaa matematiikkaa, jonka opiskeluun käytin vain lukioajan,
en sen pitemmälle. Mutta toivoisin, että tällainen pölhöpopulismi lopetettaisiin.

Kyllä Sitraa tarvitaan välttämättä. Se on toki eduskunnan valvonnassa, mutta sen riippu-
mattomuushan on nimenomaan taattu sillä, että se toimii omilla rahoillaan. Elikkä se, jolla
on omat rahat kukkarossa, on itsenäinen toimija, tutkii niitä asioita, jotka ovat yhteiskun-
nalle tärkeitä. Muun muassa meidän sote-uudistusta varten Sitra tekee hyvin uraauurtavaa
työtä, ja toivoisi, että sosialidemokraatit tämänkin asian huomioisivat. Kyllähän sitä voi
julkisuuteen heitellä asioita vastuuttomasti ja ottaa toisen kukkarosta rahaa, mutta sitten
kun pitää sitä vastuuta kantaa, niin se on hieman eri asia.

Toisesta asiasta, tästä Venäjän puuasiasta, vielä muutama huomio, arvoisa puhemies. Se
on totta, että sieltä tuleva hake aiheuttaa tämän ilmiön, mistä edustaja Hakkarainen oival-
lisesti puhui. Meillä todellakin Suomessa näillä piensahoilla, jotka ovat tämän suuren met-
säteollisuuden ulkopuolella olevia sahoja, on satojatuhansia kuutioita kuorta, haketta, sa-
hanpurua varastoissaan, kun ne eivät käy Suomessa kaupaksi ollenkaan sen takia nimen-
omaan, kun on tämä järjetön tuki, jota metsäteollisuus nauttii sähköä tuottaessaan Venäjäl-
tä tuodulla hakkeella. Siitä olen esittänyt ministeri Rehnille kysymyksen. Sitä nyt tutkitaan
parhaillaan, miten se saataisiin loppumaan, mutta se on saatava loppumaan.

Mutta tässä murhenäytelmässä, hyvät edustajakollegat, on vielä pahempi vika: tullitilas-
tojen mukaan Suomen metsäteollisuus elikkä Metsäliitto, UPM ja Stora Enso maksavat ve-
näläiselle puulle paljon parempaa hintaa kuin suomalaiselle metsänomistajalle puusta
maksetaan. Kun tämän nostin edellisen kerran julkisuuteen, minun sähköpostiini tuli met-
säteollisuuden erilaisilta johtajilta pyyntöjä tulla aamupuhutteluun siitä, miksi minä tuol-
laisia puhun. Tullitilastot ovat virallisia tilastoja, ja ne hinnat, mitä siellä on, ovat täysin oi-
keita. Tullitilastoon ilmoitettu väärä hinta on veropetos, elikkä ne tilastot, mitä Tulli ja
Luonnonvarakeskus ilmoittavat, voitte kuka tahansa, arvoisat kansanedustajat, tilata sieltä
itsellenne. Luonnonvarakeskuksella on hintatilasto siitä, paljonko Suomeen tuotu puu
maksaa, ja se puun hinta on paljon isompi luku tällä hetkellä kuin suomalaiselle metsän-
omistajalle maksetaan.

Eihän tämä ole tervettä peliä, hyvät ystävät. Meillä on 105 miljoonaa mottia puun kas-
vu, työttömiä maa täynnä, ja koneet olisivat valmiina tekemään töitä vaikka heti. Olisi
mahdollisuus tehdä hyvää elintasoa tähän maahan, vähentää työttömyyttä, mutta metsäte-
ollisuus tekee tällä puun tuonnilla ylitarjontatilanteen markkinoille, jolloin puun hinta pi-
24



Pöytäkirjan asiakohta PTK 112/2016 vp
detään kurissa ja kotimainen markkina täysin hiljaisena. Tällä hetkellä esimerkiksi kuitu-
puun kauppa on lähes pysähdyksissä nimenomaan Venäjältä tulevan puun takia. Olen tästä
yrittänyt puhua sen tuhannen kertaa ja jatkan puhetta niin kauan kuin tämä tulee julkisem-
paan keskusteluun, mutta näin ei kerta kaikkiaan voi jatkaa. Miksi kotimainen metsäteol-
lisuus maksaa Venäjälle paremman hinnan puusta kuin suomalaiselle metsänomistajalle?
Sitä minä en ole vielä, arvoisat edustajakollegat, hyväksynyt enkä ymmärtänyt. Jos joku
sen keksii, miksi näin tapahtuu, niin kertoisi minulle, niin saisin minäkin ensi yönä nukut-
tua muutaman minuutin pitempään levollisemmin. Tämä on järjetöntä, hyvät kollegat.
Joku on sanonut minulle, että minun pitäisi olla tästä hiljaa, mutta minä en ole tästä hiljaa.
Tämä on väärin, ja vääryyttä en voi olla puolustamassa koskaan.

Kolmantena asiana tämä edustaja Kankaanniemen mainitsema kotitalouksien tilanne:
Se on todellakin parantumaan päin. Olemme selvässä kulminaatiopisteessä, moottorikie-
lellä sanottuna alakuolokohta on ohitettu, ja olemme nousemassa pikkuhiljaa ylöspäin.
Mutta tämä on nyt, hyvät ystävät, sitä peliä, jossa sanotaan, että maltti on valttia. Nyt pitää
olla rauhallinen, tehdä oikeita päätöksiä, kuten kilpailukykysopimus, kärsivällisesti men-
nä eteenpäin ja uskoa siihen, että kotimarkkinoilla tapahtuu, kotitalouksien tilanne paranee
ja pikkuhiljaa työllisyys paranee. Tässä ei ole, hyvät kollegat, silmänkääntötemppuja eikä
hokkuspokkusliikkeitä, että huomisaamuna heräämme ja on 100 000 uutta työpaikkaa. Se
on kyllä hallituksen tavoite, mutta se ei tule vuodessa eikä puolessakaantoista vuodessa,
mutta kun tämä vaalikausi on käyty, niin uskon, että se toteutuu, kun pidämme jalat läm-
piminä ja pään kylmänä. Se yleensä on johtanut maratoonareillakin parhaisiin lopputulok-
siin, sanovat ainakin ne henkilöt, jotka ovat sen maratonin juosseet.

Toivon, että tässä asiassa maltti on valttia edelleen ja että sitten tuon Venäjältä tulevan
puun kohtalo saadaan ratkaistua. Sitä, että metsäteollisuus käyttäytyy näin, minä en ym-
märrä, kysykää sitä metsäteollisuuden suurilta johtajilta. Heiltä löytyy kyllä hyviä selityk-
siä, mutta en pidä niitä järkevinä, kun suomalaista rahaa viedään ulkomaille ja kotimaassa
olisi puuta yltä kyllin.

19.33 Riitta Myller sd: Arvoisa puhemies! Kahdesta asiasta olen edustaja Hoskosen
kanssa samaa mieltä, ja se ensimmäinen on se, että toivon todella, että tähän Venäjän puu-
hakkeeseen saatte nyt sitten kunnon toimintaohjelman tuolla hallituksessa. Tiedän myös-
kin itse, että sahayrittäjälle satojentuhansien eurojen kulut aiheutuvat siitä, että näitä suojia
rakennetaan sitten, kun tämä kuori ja muu sivupuutuote ei tee kauppaansa. 

Olen myöskin siitä samaa mieltä, että hokkuspokkuskeinoilla ei työllisyyttä paranneta,
ja sen takia olisi hyvä, että todella tartuttaisiin niihin ajatuksiin, mitä olemme esittäneet esi-
merkiksi koulutuksesta, ja sitä tarinaa ja näitä esityksiä on kuultu eilen ja tänään.

Mutta pyysin puheenvuoron vielä sen takia, että en halunnut, että nämä perussuomalais-
ten puheet tästä maahanmuutosta jäävät ainoiksi, mitä sillä saralla täällä käytetään. En tie-
dä, miten se on mahdollista, että jollakin olisi tieto siitä, kuka tulee tänne turhaan, ilman
että sitä tutkitaan. (Hälinää — Puhemies koputtaa) Sitä varten nämä oikeusvaltion järjes-
telmät ovat olemassa, että meillä on järjestelmä, jolla tutkitaan, kenellä on...

Toinen varapuhemies Arto Satonen: Anteeksi, puhuja. — Pyydän, että keskustelut pide-
tään salin ulkopuolella. — Voi jatkaa.
25



Pöytäkirjan asiakohta PTK 112/2016 vp
...oikeus hakea turvapaikkaa ja kenellä ei. On varmasti tärkeää se, että kehitetään myös
sitä toimintaa, mitä turvapaikkakeskuksissa on. Sitten sanon vielä sen, että on aikamoista
puhetta samalla kertoa, että lapset ja naiset kärsivät pakolaisleireillä, ja samaan aikaan lei-
kata 40 prosenttia kehitysyhteistyörahoista. Kyllä puhetta aina piisaa, mutta haluttaisi näh-
dä myöskin niitä toimivia ratkaisuja, joita tähän esitetään.

19.35 Kaj Turunen ps: Arvoisa puhemies! Paikalta ja ihan lyhyesti, kun täällä edustaja
Harakka antoi ymmärtää, että minun edellinen puheenvuoroni oli jotenkin halveksiva tai
omasta päästä keksitty. Arvostan rehellistä puhetta ja siksi haluan sanoa kyllä rehellisesti,
että kyllähän tässä oli kysymys siitä, että hallitus olisi halunnut jossain vaiheessa toteuttaa
sen Sitran työnäyteasian, joka kohtasi voimakasta vastustusta demareitten suunnasta. Meil-
lä kaikilla on pienet mörkömme siellä komeroissa. Kaiken rehellisyyden nimissä täytyy sa-
noa, että edustaja Hakkarainen, joka tässä vieressä ei ole tyytyväinen Ylen toimintaan, on
ollut valmis leikkaamaan Yleltä rahat sen takia, ettei ole tyytyväinen Ylen toimintaan, mut-
ta itse asiassa perussuomalaiset ja siellä Ylen hallintoneuvoston puheenjohtajana toimiva
Kimmo Kivelä ovat pystyneet kyllä hyvin tilanteen siltä osin rauhoittelemaan. Emme me
niin tosissamme ole siitä Ylen rahojen leikkaamisesta, mutta minä hämmästelen kuitenkin,
että sosialidemokraatit ihan tekevät vakavasti otettavan vaihtoehtobudjetin ja täällä saman-
tyyppisillä perusteilla ovat viemässä Sitralta rahat. Tämähän tuli nimenomaan tämän työ-
näyteasian yhteydessä esille.

Toinen varapuhemies Arto Satonen: Puheenvuoroja voi varata P-painikkeella.

19.36 Hannakaisa Heikkinen kesk: Arvoisa herra puhemies! Jatkan edelleenkin tästä
yrittäjävähennyksestä, vaikka debatissa vastarannan kumppani, edustaja Harakka jo pois-
tuikin salista. Haluan puolustaa tätä yrittäjävähennyksen oikeutta, semminkin kun se oli
keskustan vaaliohjelmassa, ja olemme todella iloisia, että se pystytään nyt toteuttamaan.
Verotusaineiston verovuoden 14 tietojen perusteella valtaosa elinkeinonharjoittajista on
pienen nettovarallisuuden ja pienten tulojen yrityksiä, tavallisia suutareita, parturi-kam-
paajia, kioskinpitäjiä, kuljetusyrittäjiä, putkimiehiä ja niin edelleen, ja noin 77 prosentilla
verotettavaa voittoa tuottavista elinkeinonharjoittajista todellakin tuo vuotuinen tulo on
alle 30 000 euroa, ei siis mitään isopalkkaisia ihmisiä. Henkilöyhtiöiden osalta vastaava
luku oli 79 prosenttia ja maatalouden osalta peräti 87 prosenttia. 

Vaikka tämän hallituksen yrittäjävähennyksen toteuttamisen tavoitteena on kannustaa
yrittäjätoiminnan harjoittamiseen, niin minun täytyy, arvoisa puhemies, sanoa, että monel-
le maatalousyrittäjälle tämä on valtavan iso asia jo ihan toimeentulon kannalta ja tavallaan
elossa säilymisen kannalta. Pari vuotta sitten, kun Venäjän vastapakotteet astuivat voi-
maan, esimerkiksi maidontuottajilla tuottajahinta laski kerralla noin 24 prosenttia, niin että
tämä 5 prosentin yrittäjävähennys on näille tiloille valtavan iso asia, (Puhemies koputtaa)
ja olen siitä iloinen.

19.38 Teuvo Hakkarainen ps: Arvoisa puhemies! Edustaja Myller puhui tuosta kehitys-
avusta. Muun muassa MOT-ohjelmassa oli sellaista, että kun kehitysapu meni Gambiaan,
niin paikallinen johtaja oli sen laittanut omaan taskuunsa. Kyllä tätä kehitysapua, kun sitä
tällä tavalla jaetaan... Minä olen itse ollut joskus semmoisessa projektissa mukana, ja kuin-
ka ollakaan, mihin se meni? Sinne viidakkoon laitettiin koneet ja opetettiin lähinnä mars-
26



Pöytäkirjan asiakohta PTK 112/2016 vp
silauluja, työväenlauluja niille ihmisille, eikä opetettu käyttämään niitä koneita. Minä sa-
noin heille, että se tuo leivän suuhun, kun ruvetaan käyttämään noita ja ruvetaan tekemään
töitä eikä marssita eikä lauleta. Se ei hyödytä ketään.

Ja sitten vielä: Jos minä saisin noista kehitysrahoista päättää, niin niitä laitettaisiin pa-
kolaisleireille Syyriaan, Irakiin ja sinne kaikki järjestelmät pystyyn, lähelle miljardi euroa,
niin varmasti ovat asiat kunnossa. Ne pitää kohdentaa eikä hajauttaa tuonne poliittisiin jär-
jestelmiin. Sinne uppoavat kaikki, ja perille ei mene kuin prosentti. Jos sen oikein kohden-
taa, kehitysapu nimenomaan sinne pakolaisleireille kaikki, ja sinne terveydenhuoltojärjes-
telmä, koulutusjärjestelmä, ne saadaan tuommoisella rahalla varmasti kuntoon, ja ongelma
ei ole täällä sitten. Mutta kun jotkut ovat aikanaan tehneet näistä kehitysapuhommista täm-
möistä oman kilven kiillottamista, että nyt sinne on annettu ja tuonne on annettu ja tuon-
nekin vielä, se on tehotonta hommaa. Mutta jos kuuntelisitte perussuomalaisten Hakkarais-
ta, niin sitten rupeaisi toimimaan tämä homma. Ongelma lähtisi täältä pois, ja siellä hoidet-
taisiin ongelmaa, eikä olisi oman kilven kiillottamista.

19.41 Mika Raatikainen ps: Arvoisa herra puhemies! Täällä sosialidemokraattien edus-
taja puhui kehitysavusta ja turvapaikanhakijoista ja näitten hintojen tai summien välisestä
suhteesta. Kun minä nyt kuitenkin kymmenen vuotta olen Lähi-idässä ollut tekemässä vä-
hän sen suuntaisia töitä ja joskus ollut vähän ihmisoikeuksistakin luennoimassa ympäri
maailmaa, niin minun mielestäni, jos ajatellaan sitä, että käytetään x määrä euroja, ja sitä,
paljonko sillä saadaan hyötyä, niin kyllä sitä hyötyä saadaan aika paljon enemmän paikan
päällä kuin raahaamalla ihmisiä tänne. Yhden päivän kustannuksilla täällä jossain vokissa
voidaan elättää siellä jotain perhettä suunnilleen kuukausi. Se on suhdeluku. Näitä kannat-
taa miettiä, missä saadaan eniten hyötyä sille rahalle.

19.41 Riitta Myller sd: Arvoisa puhemies! Tästähän en puhunut, vaan puhuin siitä, kun
esimerkiksi sanotaan, että turvapaikanhakijoilla ei saa olla oikeutta tulla tänne ennen kuin
heitä edes tutkitaan, ja sitten taas toisaalta sanotaan, että rahaa pitää antaa sinne pakolais-
leireille, mutta näinhän ei tehdä, koska kehitysapua leikataan. Totesin vain tämän asian. On
erittäin hyvä, jos hallitus, jossa olette mukana, toimii toisella tavalla eli sitä rahaa menee
myös pakolaisleireille todella kurjassa asemassa ja tilanteessa oleville ihmisille.

Halusin myös vastata väitteeseen siitä, että sosialidemokraatit keksivät sen, että Sitran
taseesta otetaan näihin investointeihin, siitä syystä, että Sitrassa oli kehitelty tätä työnäyte-
asiaa. Ehkä tässä aikataulu menee vähän vinksalleen, koska meillähän oli tämä ajatus, niin
kuin tekin totesitte sen, jo viime vuoden vaihtoehtobudjetissa. Työnäytteestä ryhdyttiin
keskustelemaan viime keväänä.

Sitten sanon vielä tästä elinkeinonharjoittajien yrittäjävähennyksestä. Me olemme puhu-
neet siitä, että hyöty siitä vähennyksestä ei mene pienille yrityksille, emme siitä, että Suo-
messa on paljon pieniä yksinyrittäjäyrityksiä, vaan siitä, että se hyöty tästä vähennyksestä
ei mene näille pienille yrityksille vaan kaksi suurinta tulodesiiliä yrittäjistä saa oliko se 80
vai 75 prosenttia koko hyödystä.

19.43 Hannakaisa Heikkinen kesk: Arvoisa herra puhemies! Se hyöty varmaan menee
myös suhteessa siihen, mikä se yrityksen tulonmuodostus on, ja minä uskon, että mitä pie-
nempi yritys on, niin sitä tärkeämpää heille on se hyöty saada. (Riitta Myllerin välihuuto).
27



Pöytäkirjan asiakohta PTK 112/2016 vp
Arvoisa puhemies! Haluan sen kertoa, että minä ymmärsin täysin oikein edustaja Myl-
lerin kritiikin kehitysapuun liittyen tai sen, mitä hän puhui tässä aiemmin käydyssä deba-
tissa, johon en ole vielä osallistunut. On ihan aiheellista kritisoida sitä, jos samaan aikaan
kehitysapua leikataan ja sitten mietitään, mitenkä me hoidamme turvapaikanhakijoitten
asioita täällä taikka toisaalla. Ja sen haluan muistuttaa myöskin, että vaikka varmasti jota-
kin kritisoitavaa Suomenkin kehitysavussa on ja sen kohdentamisessa — on voitu osoittaa,
että se ei ole aina mennyt sinne, minnekä suomalaiset ovat sen halunneet — niin kaiken
kaikkiaan suomalaiset kehitysavun tekijät ovat olleet erittäin haluttuja kumppaneita kan-
sainvälisesti erilaisten projektien toteuttamisessa kehityskohteissa. 

Tämä varmasti korostuu edelleenkin, kun vaikka näitä kehitysapuja leikataan, niin siinä
rinnalla tehdään myös hyvääkin asiaa, elikkä yhä enemmän halutaan katsoa, mitenkä se
apu päätyy siihen, mihinkä on haluttu, ja miten niillä euroilla saadaan mahdollisimman
hyvä tulos. Ja totta on, että silloin kun me saamme voimaannutettua niitä ihmisiä, joilleka
se kehitysapu halutaan kohdentaa, että he pystyvät tekemään omaa yritystoimintaa, koulut-
tautumaan, valtaistumaan kaiken kaikkiaan elämässä, niin se on sitä parasta ja kestävintä
kehitysapua.

19.45 Toimi Kankaanniemi ps: Arvoisa puhemies! Silloin kun sosialidemokraatit olivat
hallituksessa ja kehitysministerin salkkua kantoivat, niin olisi ilmeisesti pitänyt sitten Suo-
men kehitysyhteistyörahoja ohjata Irakiin ja Syyriaan ja näin estää niillä rahoilla se sota,
mikä siellä on, ja sitten se pakolaisvirta, mikä siellä on syntynyt. Mutta ettepä tehneet näin.
Toisaalta siellä on aika monia rikkaita öljyvaltioita, joissa käydään sotaa, ja ei sitä kyllä ke-
hitysyhteistyörahoilla pystytä estämään. Meidän kehitysyhteistyö suuntautuu vähän
muualle, ja sillä tehdään pääosin hyvää työtä. 

Mutta nämä pakolaisten, maahanmuuttajien nyt aiheuttamat kustannukset tänä ainoana
vuonna ovat yli miljardi. Sen järkevä käyttäminen, niin kuin edustaja Raatikainen hyvin
asiantuntijana sanoi, on tärkeää. Ja meillä täytyy olla, niin kuin hallitus on myös katsonut,
sellainen maahanmuuttopolitiikka, että Suomi ei ole houkutteleva. Silloin meille ei tule
tänne maahanmuuttajia ja meillä ei ole tarvetta niin paljon leikata mitään määrärahoja, pys-
tytään jopa kehitysyhteistyötä järkevästi tekemään siltä osin, kun päätetään poliittisesti sitä
tehdä. Eli johdonmukaisuutta sosialidemokraateilta kyllä odottaisin. (Riitta Myller: No
tuota en ymmärtänyt!) — No joo, minä uskon, että te ette ymmärtänyt, mutta katsokaa,
mitä olette tehneet, eli ette ole panneet rahoja sinne. Nyt voisitte sanoa, mikä maa on seu-
raava sodan kohde, niin lähetettäisiin sinne rahoja.

Sitrasta sanoisin, että nyt sosialidemokraateilla on sama menettely Sitran suhteen kuin
teillä oli viime kaudella kuntien osalta. Te leikkasitte kuntien valtionosuuksia äärettömän
rajusti, ja kunnat velkaantuivat 7 miljardia. Se ei ollut mitään säästöä siis vaan velkavas-
tuun siirtämistä kunnille, ja tämä ei ole viisasta politiikkaa.

19.48 Teuvo Hakkarainen ps: Arvoisa puhemies! Tuosta kehitysavusta vielä, että kun se
hajaantuu tuolla tavalla, siitä ei ole mitään hyötyä. Valiokunta viedään sinne kaivon luok-
se, että tässä nyt on tapahtunut ja saatu hyvää aikaan, ja sitten todetaan täällä, että tämmöis-
tä on tapahtunut. Mutta jos se tehdään niin kuin pitää, niin siitä on hyötyä, ja jos se miljar-
di, mitä pistetään näihin turisteihin, laitettaisiin pakolaisleirille, järjestetään sinne koulu-
tus, sairaanhoito ja niin edelleen, niin sillä on tehoa. Mutta siinä on ihmeellinen juttu vielä
semmoinen, että muistaakseni Jordaniassa — korjatkaa, jos se on joku muu maa — on pa-
28



Pöytäkirjan asiakohta PTK 112/2016 vp
kolaisleiri, mihin on muun muassa SPR laittanut miljoonia, kymmeniä miljoonia, euroja,
siellä on ilmastoinnit, koulutusjärjestelmä, sairaanhoitojärjestelmä ja kaikki, ja ei ole pa-
kolaisia. Miten ne miehet osaavat tulla tänne? He ovat siellä leireillä ja tällä lailla, näyte-
tään semmoista kuvaa. Kuitenkin siinä on vieressä tämmöinen paikka, niin jotenkin tun-
tuu... Ja Bahrainissa muistaakseni — täytyy korjata sitten myöhemmin — on yksi maail-
man rikkaimpia paikkoja, ja yhtään pakolaista ei otettu. Muun muassa rauhan uskonnon
edustajat ovat samaan aikaan sijoittamassa tähän Helsingin moskeijaan rahaa. Ihmettelen
tätä logiikkaa, mikä sikäläisillä ihmisillä on. Olisikohan tuossa semmoinen tilanne, että
käyttävät meidän hyväntahtoisuuttamme hyväkseen? Ja tähän pitää pystyä puuttumaan.
Todennäköisesti käyttävät.

Keskustelu päättyi.

Asia lähetettiin valtiovarainvaliokuntaan.
29


