















































DEM6530.tmpSave.xml


Pöytäkirjan asiakohta PTK 16/2016 vp
Pöytäkirjan asiakohta 

PTK 16/2016 vp

Täysistunto

Tiistai 1.3.2016 klo 13.59—20.51

3. Hallituksen esitys eduskunnalle vuoden 2016 lisätalousarvioksi
Hallituksen esitys HE 9/2016 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 3. asia. Puhemiesneuvosto ehdottaa, että asia lähetetään valtiovarainva-
liokuntaan.

Keskustelu

14.01 Valtiovarainministeri Alexander Stubb (esittelypuheenvuoro):  Arvoisa puhe-
mies! Hallitus tuo siis eduskunnan käsittelyyn vuoden 2016 ensimmäisen lisätalousarvion,
ja me tuomme sen nyt poikkeuksellisen aikaisessa vaiheessa — normaalistihan nämä an-
netaan eduskunnalle vasta tuossa loppukeväästä. Syy tälle varhaiselle aikataululle on se,
että on uusi Metsähallitus-laki, eli ministeri Tiilikaisen johdolla valmisteltu Metsähalli-
tus-laki on paraikaa eduskunnan käsittelyssä, ja sen olisi tarkoitus astua voimaan huhti-
kuun alussa. Kuluvan vuoden talousarvioon ehdotetaan nyt tekstimuutoksia, jotta myös
budjettipykälät vastaisivat uutta Metsähallitus-lainsäädäntöä. Hallitus tulee maksamaan
voiton tuloutusta valtiolle käyttöoikeuskorvausten ja osinkojen perusteella, ja vanhan Met-
sähallituksen voiton tuloutusta aikaistetaan niin, että alkuvuoden 2016 voitto tuloutetaan
valtiolle poikkeuksellisesti jo tänä vuonna. Aikaistettu voiton tuloutus lisää kuluvan vuo-
den varsinaisten tulojen arviota 10 miljoonalla eurolla.

Metsähallitus-lain edellyttämien korjausten lisäksi olemme ottaneet sisään muutamia
kiireellisiä muutoksia, jotka ovat seuraavat: 1) Liikennevirastolle esitetään 132 miljoonan
euron valtuutta solmia palvelusopimus Arctia Icebreaking Oy:n kanssa uudesta jäänmur-
taja Polariksesta. 2) Talvivaaran Terrafame Group Oy:n oman pääoman korottamiseen eh-
dotetaan 38,5 miljoonaa euroa toiminnan jatkumisen takaamiseksi. Vaikka siirtyvä raha-
summa onkin neutraali peruutettavan summan kanssa, siirtyy 38,5 miljoonaa euroa nyt
kuitenkin rasittamaan kehysmenoja. 3) Hallitus etenee kiireellisesti myös Turkille annetta-
van pakolaisavun koordinoinnin kanssa, ja tässähän siis on kyse EU-päätöksestä johtuvas-
ta kokonaisuudesta, jossa varsinaisen kehitysyhteistyön määrärahaa ehdotetaan korotetta-
vaksi 8,3 miljoonalla eurolla, ja tämä on meidän osuutemme tästä EU:n 3 miljardin euron
paketista. Kokonaisuudessaan Suomen kansallinen maksuosuus on 28,4 miljoonaa euroa,
josta loput jakautuvat vuosille 2017 ja 2018.

Sitten on tukku pienempiä lisäyksiä, jotka löytyvät lisätalousarviosta. Ne sisältävät eh-
dotukset: Muun muassa 1,7 miljoonaa euroa peltipoliiseihin, myös kansallispuistojen pe-
rustaminen Suomussalmen Hossaan ja Moilasenvaaralle sekä Kuusamon Julman-Ölkyn
alueelle. Tämä kokonaisuushan liittyy meidän 100-vuotisjuhlavuoteen ja on yksi hallituk-
 Tarkistettu
4.0



Pöytäkirjan asiakohta PTK 16/2016 vp
sen kärkihankkeista. Määrärahan lisäys vuodelle 2016 on 2 miljoonaa euroa. Lisätalousar-
vioesitys sisältää myös ehdotuksen Pietari-säätiölle myönnettävästä 375 000 euron ylimää-
räisestä avustuksesta.

Arvoisa puhemies! Lopetan muutamiin lukuihin. Eli tämän esityksen myötä esitämme,
että talousarvion varsinaisten tulojen arvioita korotetaan 10 miljoonalla eurolla ja määrä-
rahoja lisätään 50,9 miljoonaa euroa. Näin ollen esitämme, että valtion nettolainanottoa li-
sätään 40,9 miljoonalla eurolla. Valtion nettolainanotto on siis tänä vuonna arvion mukaan
yhteensä noin 5,4 miljardia euroa, ja valtionvelkaa tämän vuoden lopulla arvioidaan ole-
van noin 105 miljardia euroa, mikä on noin 50 prosenttia suhteessa bruttokansantuottee-
seen. Tästä seuraa, että jakamattomaksi varaukseksi jää lisätalousarviovaraus 300 miljoo-
naa euroa, ja lisäksi vuodelta 2015 siirtynyttä jakamatonta varausta on vielä käytettävissä
tälle vuodelle 151 miljoonaa euroa.

Hallituksen kehysriihiprosessi etenee tulevalla viikolla valtiovarainministeriön ja mui-
den ministeriöiden kahdenvälisillä neuvotteluilla, ja huhtikuussa pääsemme sitten jälleen
kerran keskustelemaan talouden isosta kuvasta, kun hallituksen kehyspäätös tulee edus-
kunnassa käsiteltäväksi.

Ensimmäinen varapuhemies Mauri Pekkarinen: Asia antanee aiheen pieneen debat-
tiin. Pyydänkin siis nyt niitä, jotka haluavat käyttää vastauspuheenvuoron, nousemaan ylös
ja painamaan V-painiketta.

14.06 Eero Heinäluoma sd (vastauspuheenvuoro): Arvoisa puhemies! Kun tämä lisäbud-
jetti tuli tänne käsittelyyn, olin aivan varma, että hallitus nyt reagoi tähän edelleenkin pa-
henevaan työttömyystilanteeseen ja on valmis ottamaan konkreettisia toimia työllisyyden
hyväksi. Me tiedämme, että pitkäaikaistyöttömyys on nyt hyvää vauhtia räjähtämässä kä-
siin, ja sehän on seuraus siitä, että työllisyyden hoidon määrärahoja on leikattu. Mutta pet-
tymykseksi joudun toteamaan, että ei täällä oikeastaan ole mitään tähän aihealueeseen liit-
tyvää. Kun ministeri esitteli budjetin, niin siinä kävi selvästi ilmi, että nyt ollaan siinä ti-
lanteessa, että puheista huolimatta velanoton määrä vain kasvaa, koska työllisyystoimet ei-
vät ole ollenkaan riittäviä. Ajattelisin niin, että tämä tuloratkaisu antaisi (Puhemies koput-
taa) mahdollisuuden hallitukselle satsata myös omilla toimillaan työllisyyteen. Onko täl-
lainen suunnanmuutos odotettavissa tämän kevään aikana?

14.07 Kari Uotila vas (vastauspuheenvuoro): Arvoisa puhemies! Niin kuin valtiovarain-
ministeri totesi, tämä tuli kiireisellä aikataululla. Tähän lisäbudjettiin on pystytty kuiten-
kin tässäkin aikataulussa sijoittamaan erittäin isoja periaatteellisia ja myöskin taloudelli-
sesti erittäin suuria ratkaisuja, mutta työttömyyteen, työllisyystilanteeseen, niin kuin edus-
taja Heinäluoma totesi, ei ole aikaa riittänyt paneutua, ja sitä täytyy todella ihmetellä.
Eduskunnan budjettivallan ja eduskunnan taloudellisen päätöksenteon kannalta ehkä suu-
rin on kyllä Talvivaara-kysymys. Ja vaikka tässä annetaan tämä 38,5 miljoonaa ja se tapah-
tuu tällaisena sisäisenä siirtona teknisesti, niin on aivan selvää, että tähänhän tämä ei jää, ja
on odotettavissa, että jo ennen kesätaukoa eduskunnan edessä on huomattavasti suurem-
mat vaatimukset Talvivaaran pääomittamisesta ja rahoittamisesta. Olisin toivonut, että val-
tiovarainministeri olisi muutamalla sanalla tätä valottanut, koska se on todella iso kysy-
mys ja siitä ollaan huolissaan sekä ympäristön, työllisyyden että muiden seikkojen, ennen
kaikkea myöskin budjettitalouden, näkövinkkelistä.
2



Pöytäkirjan asiakohta PTK 16/2016 vp
14.08 Olavi Ala-Nissilä kesk (vastauspuheenvuoro): Arvoisa herra puhemies! Tässä lisä-
talousarviossa on tärkeitä ajankohtaisia määrärahoja. Tuossa edustaja Uotila viittasi tähän
Terrafame Oy:hyn. Sen tavoitteena on tietenkin sen osalta mahdollisimman hyvä ratkaisu,
nyt toiminnan turvaaminen, ja sitten, myöskin valtiovarainvaliokunnalle annettujen selvi-
tysten mukaan, minusta oli hyvä kuulla, että siinä on varauduttu kaikkiin eri vaihtoehtoi-
hin.

Parhaillaanhan Suomessa tehdään todella tärkeitä sopimuksia työllisyyden parantami-
seksi. Minusta tämmöistä taivastelua, mitä edustaja Heinäluoma tässä nyt teki, voidaan
joka istunnossa tehdä, mutta kyllä meidän on tärkeätä todellakin saada työllistämisen ja
työllisyyden edellytyksiä laajemmin Suomessa parannettua. Valtion mahdollisuudethan,
valtion rahoituksen turvin, siinä ovat rajalliset.

14.09 Eero Heinäluoma sd (vastauspuheenvuoro): Arvoisa puhemies! Ei tässä mistään
taivastelusta ole kysymys vaan siitä, että aika kuluu, tiimalasissa hiekka vähenee, ja kun
hallitus ei itse tee täällä työllisyyden hoidon puolella yhtään mitään, niin lopputulos on kas-
vava työttömyys edelleenkin. Kun täällä aikaisemmin ministeri on sanonut ja moneen ker-
taan kertonut meille, että hallituksen tavoite on 110 000 työpaikkaa, niin se oli se tavoite
vuosi sitten. Mutta oletteko, ministeri Stubb, laskenut, mitä se on nyt, kun työpaikkojen
määrä on vain vähentynyt? Te olette jo 120 000:n tavoitteessa loppuvaalikauden osalta. Ja
kun ei tehdä työllisyyden hyväksi hallituksen toimesta mitään, niin lopputuloksena on, että
valtion velkaantuminen pahenee ja tänne tuodaan yhä uusia, suurempia lukuja valtion vel-
kaantumisesta, ja sitten ajaudutaan siihen leikkauskierteeseen, josta ministeri Stubb meitä
varoitti ollessaan pääministeri ennen eduskuntavaaleja. Te olette kertonut, että kehysrii-
heen valmistellaan uusia leikkauksia. Joten peräänkuulutan sitä, että pitäisi hallituksen
omissakin toimissa näkyä tämä työllisyystavoite.

Ensimmäinen varapuhemies Mauri Pekkarinen: Tähän otteluun vielä edustaja Vanha-
nen, vastauspuheenvuoro.

14.10 Matti Vanhanen kesk (vastauspuheenvuoro): Arvoisa puhemies! Me olemme juu-
ri joulukuussa tälle vuodelle talousarvion laatineet, ja siinä on myös työllisyyteen liittyen
määrärahoja olemassa. Tämä lisätalousarvio on selvästikin vastaus näihin muutamaan
akuuttiin kysymykseen, jotka pitää hoitaa. Tämän viikon ylivoimaisesti tärkein työllisyy-
den ja kasvun kannalta oleva prosessi käydään nyt siinä keskustelussa, jossa yritetään yh-
teiskuntasopimus saada aikaan. Mikäli se saadaan satamaan riittävän kunnianhimoisella
tavalla, niin se on työllisyyden ja kasvuinvestointien kannalta valtavan paljon tärkeämpi
kuin tämä muutaman kymmenen miljoonan käyttäminen tiettyihin tarkoituksiin.

Ensimmäinen varapuhemies Mauri Pekkarinen: Ja vielä vastauspuheenvuorot tähän
keskusteluun, edustaja Arhinmäki ja edustaja Turunen, ja sen jälkeen menemme debatissa
eteenpäin.

14.11 Paavo Arhinmäki vas (vastauspuheenvuoro): Arvoisa herra puhemies! Työttö-
myysmäärärahoja leikattiin viime vuodesta tälle vuodelle, ja työttömyys on entisestään
kasvanut, erityisesti pitkäaikaistyöttömyys. Jos hallituksen tavoite olisi todella pitkäaikais-
3



Pöytäkirjan asiakohta PTK 16/2016 vp
työttömyyteen puuttuminen ja työllisyyden parantaminen, niin ensimmäisessä lisätalous-
arviossa pitäisi parantaa mahdollisuuksia työllistää ihmisiä, luoda työpaikkoja.

Arvoisa puhemies! Nyt tässä ollaan valmistelemassa Metsähallituksen yhtiöittämistä.
Siihen ei ole mitään EU:n painetta tai velvoittavaa puolta, ja sitten samaan aikaan tehdään
tätä työmarkkinaratkaisua, jota hallitus haluaa kutsua yhteiskuntasopimukseksi. Tosin tä-
nään hallitus on ilmoittanut, että ei sovittu riitä, vaikka siinä jo ollaan viemässä pienipalk-
kaisilta naisilta julkisella sektorilla lomarahoja ja niitä ollaan antamassa yksityisille yrityk-
sille — tulonsiirto arviolta 2 500 miljoonaa euroa.

14.12 Kaj Turunen ps (vastauspuheenvuoro): Arvoisa puhemies! Tässä on nyt opposi-
tion suulla kovasti toitotettu sitä, ettei työllisyyttä hoideta eikä siihen laiteta rahaa, mutta
jos katsoo nyt valtiovarainministerin esittelyn, niin ihan nopeastikin laskien 170 miljoonaa
laitetaan nimenomaan työpaikkoihin, työpaikkojen säilymiseen: 132 miljoonaa euroa Arc-
tia Icebreakingille ja Talvivaaraan 38,5 miljoonaa. Nämä ovat juuri sellaisia asioita, joilla
hoidetaan työllisyyttä, pidetään työpaikoista kiinni.

Mitä tulee tähän Metsähallitukseen, niin tämä aikataulu on tässä Metsähallituksen osal-
ta se, että tämän keissin täytyy olla hoidettuna kuitenkin huhtikuun 17. päivään mennessä.
Tämä yhtiöittäminen tältä osin on ainut järkevä ratkaisu. Kaikennäköinen kansalaisten
(Puhemies koputtaa) pelottelu suomalaisen kansallisomaisuuden myymisestä on aivan tur-
haa.

14.14 Touko Aalto vihr (vastauspuheenvuoro): Arvoisa herra puhemies! Elinkeinomi-
nisteri Olli Rehn ei ole pystynyt tässä salissa vastaamaan lukuisiin kysymyksiin siitä, mi-
ten hallitus pystyy vakuuttamaan yhdenkään sijoittajan, puhumattakaan meistä päättäjistä
tässä salissa, siitä, että Talvivaaran kaivos pystyisi tuottamaan markkinaehtoisesti voittoa.
Olemme saaneet vain pettyä kerran toisensa jälkeen.

Kysynkin teiltä, arvoisa valtiovarainministeri Alexander Stubb: jos nikkelin maailman-
markkinahinta ei tuplaannu, jos kaivoksen prosessien toimivuudesta ei saada vakuuksia,
jos Vaasan hallinto-oikeuden päätös viivästyy, valmistautuuko hallitus Talvivaaran kai-
voksen hallittuun alasajoon?

14.14 Timo Heinonen kok (vastauspuheenvuoro): Arvoisa herra puhemies! Talous ja
työllisyys ovat kaiken a ja o, ja niissä on onnistuttava, ja on myönteistä, että yhteiskunta-
sopimuksessa nyt on tahtoa tehdä ratkaisuja ja sopimuksia. Kaikki päätökset, joita tehdään
tässä salissa, pitäisi aina tehdä työn kautta, ajatella, lisäävätkö ne työtä vai vähentävätkö ne
työtä.

Kiitos tässä lisätalousarviossa kuuluu ennen muuta Julman-Ölkyn kansallispuiston pe-
rustamisesta. Suomi 100 vuotta -kansallispuiston perustaminen on merkittävä asia, mutta
huoleni liittyy tuohon samaan Talvivaaraan. Vajaa vuosi sitten annoimme 200 miljoonaa
rahaa sinne, se raha on mennyt, nyt annamme 38 miljoonaa, ja hetken kuluttua on mennyt
se 300 miljoonaa, mikä olisi sen hallittu alasajo maksanut. Kuka laittaisi tähän omaa ra-
haansa nyt kiinni? Olisi tärkeää, että elinkeinoministeri Rehn ja ympäristöministeri Tiili-
kainen olisivat myös paikalla tässä keskustelussa, kun Talvivaaran, Terrafamen jatkosta
keskustellaan. Olen itse tähän valitettavasti aika lailla kriittinen. En ole sitä ennen ollut
(Puhemies koputtaa) mutta nyt olen. (Eduskunnasta: Syystäkin!)
4



Pöytäkirjan asiakohta PTK 16/2016 vp
Ensimmäinen varapuhemies Mauri Pekkarinen: Arvoisat edustajat, myönnän nyt juuri
tähän keskustelun osaan, Talvivaaraan liittyen, muutaman vastauspuheenvuoron, ensim-
mäisenä edustaja Turunen ja sen jälkeen edustaja Suutari ja sitten edustaja Korhonen. Näil-
lä mennään. (Li Andersson: Toivottavasti naisetkin saavat puheenvuoron!)

14.16 Kaj Turunen ps (vastauspuheenvuoro): Arvoisa puhemies! Nyt edustaja Heino-
nen käytti oikein oivallisen puheenvuoron, mutta täytyy nyt oikaista kuitenkin siinä, että
tämä 38,5 miljoonaa ei ole sen 200 miljoonan päälle vaan aivan sitä samaa rahaa, joka
myönnettiin jo aiemmin, se 200 miljoonaa. Siellä pussin pohjalla on vielä tämä 38,5 mil-
joonaa, joka nyt teknisesti käytetään sitten tähän näin.

14.16 Eero Suutari kok (vastauspuheenvuoro): Arvoisa puhemies! Todella on niin, että
tässä on kysymys samasta rahasta, tässä Terrafamessa vain teknisesti siirretään se pää-
omaksi. Nämä asiat minun mielestäni on syytä käsitellä ihan tarkasti, ja ne käydäänkin val-
tiovarainvaliokunnassa nimenomaan siellä elinkeinojaostossa, ja voisi sanoa, että on saatu
hyvät selvitykset siitä, että se tuotanto on sillä tavalla kasvussa siellä, että mikäli maail-
manmarkkinahinta kasvaa odotetusti, niin meillä saattaa olla ihan hyvät mahdollisuudet
sieltä saada myös tuloja ja työllistettyä ne 800 kainuulaista, mitkä tällä hetkellä siellä ovat
töissä.

14.17 Timo V. Korhonen kesk (vastauspuheenvuoro): Arvoisa puhemies! Tässä on työl-
lisyysrahoitusta painotettu, ja täytyy sanoa, että Terrafamen lisärahoituspääomittaminen
vajaalla 40 miljoonalla eurolla on tässä tilanteessa nimenomaan työllisyysrahoitusta niin
monella tavalla. Kaivos työllistää tällä hetkellä noin 800 ihmistä suoraan, ja se on maakun-
nassa, jossa työttömiä tällä hetkellä on noin 6 000, valtava työllistäjä. Totta kai tähän liit-
tyy monia kysymysmerkkejä: toimiiko liuotusprosessi varmasti, mikä on lopputuotteitten,
nikkelin hintataso, vesilupaprosessi on auki, eli näitä jos-kysymyksiä on paljon. Mutta voi-
daan tässä tilanteessa myös kysyä, että jos käykin niin, että kaikki nämä ongelmat pysty-
tään hoitamaan, niin mikä valtava myönteinen merkitys Terrafamella on sen jälkeen.

Kaikkien näitten jos- ja kun-kysymysten jälkeenkin itse olen edelleen vahvasti sitä miel-
tä, että Terrafamea on syytä rahoittaa, pääomittaa tavalla, jota hallitus esittää.

Ensimmäinen varapuhemies Mauri Pekkarinen: Myönnän tähän keskustelun osaan
vielä yhden puheenvuoron, edustaja Halmeenpää, ja sitten menemme debatissa eteenpäin.

14.18 Hanna Halmeenpää vihr (vastauspuheenvuoro): Arvoisa herra puhemies! Työlli-
syys on tärkeä asia, ja Kainuun työllisyys on tietysti itsellenikin erityisen tärkeä asia, kun
omasta vaalipiiristä on kyse. Mutta kovin kalliiksi tällä tavalla työllistäminen valtiolle tu-
lee. Jos lasketaan mukaan kaikki lisätalousarviobudjetit, mitä Talvivaaraan, Terrafameen
on tehty, lasketaan mukaan Solidiumin sijoitukset, Finnveran kautta mennyt rahoitus, niin
kyllä tässä on työllistetty jo yli puolella miljardilla eurolla. Mutta onko saatu haluttua tu-
losta, markkinaehtoisesti toimivaa kaivosta ja metallia maailmanmarkkinoille? On saatu
aikaan paljon työtä, yksi iso konkurssi ja huomattavia ympäristöongelmia. En ole kyllä ai-
van vakuuttunut siitä, että tällä tavalla työllistämisen pitää jatkua. Mutta jos me siirrymme
hallittuun alasajoon, kyllä sekin työllistää kainuulaisia vuosikausiksi eteenpäin.
5



Pöytäkirjan asiakohta PTK 16/2016 vp
14.19 Pia Viitanen sd (vastauspuheenvuoro): Arvoisa herra puhemies! Kyllä meidän,
valtiovarainministeri, pitää nyt nostaa kissa pöydälle ja todeta se, että meidän pitkäaikais-
työttömyytemme on kasvamassa noin 19 prosenttia ja samaan aikaan te leikkaatte työlli-
syysmäärärahoja tälle vuodelle. Meillä on jälleen lisätalousarvio käsillä, josta puuttuvat
tyystin työllistämistoimet. Hallitus puhuu työllisyydestä, mutta teot puuttuvat täysin. Nyt
olette saaneet liikkumatilaa, kun neuvotteluesitys on syntynyt. Olisi järkevää ja viisasta
muuttaa talouspoliittista linjaa työllistävämpään suuntaan.

Puhemies! Kehysriihi on oiva paikka muuttaa tätä suuntaa. Sen sijaan, että lupaisitte
siellä työllistäviä toimia, puhutte lisäleikkauksista, jotka olisivat täysin tuhoisia. Samaan
aikaan kehysriihessä, arvoisa ministeri, teidän on voitava korjata eläkkeensaajien verotuk-
seen liittyvä vääryys. Saammeko näitä vastauksia kehysriihestä? (Eero Heinäluoma: Hyvä
kysymys!)

14.20 Sampo Terho ps (vastauspuheenvuoro): Arvoisa puhemies! Haluan kommentoida
ensin yleisemmin tätä lisätalousarviota. Olen erittäin tyytyväinen siitä, että se on tuotu hy-
vissä ajoin tämän Metsähallitus-lain edistämiseksi ja meillä on hyviä kohtia tässä useita,
jotka ovat nimenomaan ajankohtaisia. Korostan tätä Turkille annettavaa apua. Me olemme
saaneet paljon kritiikkiä hallituksessa myös siitä, että kehitysapua on leikattu. No, nyt rea-
goidaan nimenomaan siihen tilanteeseen, mikä todellisuudessa on juuri käynnissä. Annet-
tu apu sinne lähtöalueelle ja sen lähettyville on panos—tuotos-suhteeltaan huomattavasti
tehokkaampaa, ja on hyvä, että tähän reagoidaan.

Mitä tulee tähän työllisyyteen, niin eikö nyt jo ole erittäin selväksi tullut, että se on hal-
lituksen ykkösasia? (Välihuutoja vasemmalta) Se on kaiken meidän suuren suunnitelmam-
me maali ja kohde ja keskiössä kaikissa meidän keskeisissä ratkaisuissamme. Tämä lisäta-
lousarvio ei ole se työkalu, jolla vastataan tähän ongelmaan. Tämä on pieni osa suuressa
budjetissa. Kuten jo ministeri totesi, kehysriihessä tähän puututaan seuraavan kerran ja
koko ajan tulevat ne suuret päätökset ja uudistukset, jotka todella ratkaisevat tämän ongel-
man.

14.21 Peter Östman kd (vastauspuheenvuoro): Arvoisa puhemies! Me puhumme työlli-
syydestä, mutta samalla kuulimme valtiovarainministerin puheessa, että hallitus esittää 1,7
miljoonan euron lisämäärärahoja peltipoliisien eli valvontakameroiden hankintaan. Pää-
töstä perusteellaan muun muassa sillä, että hankinta maksaa itsensä nopeasti takaisin li-
sääntyvien sakkotuottojen muodossa. Yksi hallitusohjelman tavoitteista on myös, että oi-
keusturvaa toteutetaan tehokkaasti ja että rangaistukset vastaavat ihmisten oikeustajua.
Voidaan perustellusti kysyä, ovatko hallituksen esityksen perustelut kestävällä pohjalla. Ei
ole oikein, että hallitus käyttää sakkoja keinona tilkitä valtiontaloutta. Rangaistuksia, val-
vontaa tai sääntöjä ei tule asettaa taloudellisin perustein.

14.22 Sari Sarkomaa kok (vastauspuheenvuoro): Arvoisa puhemies! Työn ja yrittäjyy-
den edistäminen on hallituspolitiikan ykkönen, siinä haluan hallitusta kannustaa. On hyvä,
että ollaan oltu sitkeitä yhteiskuntasopimusasiassa, ja kun nyt sopimus on syntymäisillään,
kokonaisuus on ratkeamassa, niin kysyn: onko varmasti niin, että hallitus pitää kiinni
myöskin siitä, että vanhemmuuden kustannusten tasaukseen johtava kertakorvaus on
myöskin tulossa lainsäädäntönä tänne eduskuntaan?
6



Pöytäkirjan asiakohta PTK 16/2016 vp
Lisätalousarvio käydään huolella läpi valtiovarainvaliokunnassa, mutta haluan sanoa,
että on tärkeää, että kaiken taloudellisen tiukkuuden keskellä tehdään tärkeitä arvovalinto-
ja. Tässä lisätalousarviossa on myöskin määräraha sille, että Istanbulin sopimuksen mukai-
nen lähisuhdeväkivallan uhreille tarkoitettu 24/7-puhelin saa määrärahat ja THL ryhtyy
tätä koordinoimaan. Tämä on erittäin hyvä ja tärkeä merkki siitä, että tämä hallitus on
myöskin tasa-arvon hallitus. Kiitos siitä.

14.23 Antti Lindtman sd (vastauspuheenvuoro): Arvoisa puhemies! Aivan, kuten edus-
taja Terho totesi, tällä lisätalousarviolla ei työllisyyttä korvata tai paranneta. Ja sehän tässä
ihmetyttää juuri sen takia, että se budjetti, jonka kanssa me elämme nyt, näyttää jo nyt, että
kohta työllistämiseen, starttirahoihin tarkoitetut rahat uhkaavat loppua. Sen takia, juuri hal-
lituksen omien valintojen takia, tässä olisi nyt ollut mahdollisuus ja olisi pitänyt jo muuttaa
linjaa.

Mutta, arvoisa puhemies, se on totta, että nyt saatu ratkaisuesitys työmarkkinoilta toteu-
tuessaan antaisi mahdollisuuden hallitukselle tarkistaa linjaansa. Nimittäin ongelmahan on
se, että mahdolliset työehtosopimukset tulevat voimaan vasta vuonna 17. Kaksi vuotta me-
nee, kello käy, Hakulista ei näy. Hyväksyykö kokoomus nyt tämän ratkaisun, ja aiotteko
nyt muuttaa työllistävämpään, tasapuolisempaan linjaan hallituksen politiikkaa tulevassa
kehysriihessä? Nyt teillä olisi siihen mahdollisuus, jos tästä sopimus syntyy.

14.25 Antti Rantakangas kesk (vastauspuheenvuoro): Arvoisa puhemies! Minä haluan
kiittää SDP:tä — kiittää siitä, että te lopetitte yhteiskuntasopimuksen kampittamisen ja
vastustamisen (Välihuutoja) aivan viime hetkellä. Nyt meidän yhteisesti pitää huolehtia,
että se menee myöskin satamaan. Te olette kyllä aktiivisesti unohtaneet tämän hallituksen
talouspolitiikan kokonaisuuden, joka lähtee siitä, että yhteiskuntasopimuksen lisäksi toteu-
tetaan rakenneuudistuksia, joilla muun muassa sote-kustannusten nousua pystytään hillit-
semään tulevina vuosina, ja nämä kärkihankkeet, 1,6 miljardia euroa seuraavien vuosien
aikana muun muassa biotalouteen, koulutukseen, byrokratian purkuun, työllistämiseen,
yrittäjyyteen ja infran parantamiseen. Tämä muodostaa kokonaisuuden, joka tähtää siihen,
että Suomen asiat saadaan kuntoon ja Suomi saadaan nousuun. Siinä toki tarvitaan meitä
kaikkia, mutta haluan myös sanoa sen, että kuten täällä aiemmissa keskusteluissa on todet-
tu, opposition vaihtoehdot ovat olleet valitettavasti huteralla, tyhjällä pohjalla.

Ja se on sanottava, että kertaluontoisesti voi ottaa Suomen Pankista ja Sitrasta, mutta
vain yhden kerran. Ei sille voi tulevaisuutta rakentaa.

14.26 Antti Lindtman sd (vastauspuheenvuoro): Arvoisa puhemies! En tiedä, missä mie-
likuvitusmaailmassa Rantakangas oikein on elänyt, jos hän ei ole huomannut, että moneen
kertaan tarjosimme apua. Ja näyttää siltä, että heti, kun hallitus kuunteli oppositiota — jää-
dytti näitä pakottavia lakeja — syntyi tilaa ratkaisulle, ja nyt näyttää siltä, että on mahdol-
lisuus, että saadaan ratkaisu aikaiseksi.

Ja vielä, edustaja Rantakangas, mitä tulee tähän höttöön, muistanko oikein, että te esitit-
te viime kaudella ollessanne oppositiossa, että 600 miljoonaa euroa harmaasta taloudesta
tuosta vain ilman mitään ohjelmaa? Pääministeri Sipilä varmaan sanoisi, että tämä on ai-
kamoista höttöä, omalle vaihtoehtobudjetilleen.

Mutta, arvoisa puhemies, kysymys: hyväksyykö kokoomus tämän sopimuksen, ja aiot-
teko te muuttaa linjaa tulevassa kehysriihessä? Jos tämä nyt syntyy, se luo vakautta. Teillä
7



Pöytäkirjan asiakohta PTK 16/2016 vp
olisi mahdollisuus ottaa työllistäviä toimia käyttöön tässä ja nyt. Milloin toteutatte Rinteen
mallin?

Ensimmäinen varapuhemies Mauri Pekkarinen: Viime vaiheessa vastauspuheenvuoro
kääntyi edustaja Zyskowiczille. (Naurua)

14.27 Ben Zyskowicz kok (vastauspuheenvuoro): Arvoisa herra puhemies! Työllisyys-
määrärahoilla on oma roolinsa työllisyyden kehityksessä, mutta kuten esimerkiksi edusta-
jat Ala-Nissilä ja Vanhanen ovat täällä todenneet, niin luonnollisesti yleinen talouspolitiik-
ka on kaikkein vaikuttavinta. Tähän liittyy nyt tämä tekeillä oleva laaja työmarkkinasopi-
mus.

Todettakoon nyt ensin, kun hallitusta moititaan, että ikinä tällaisia neuvotteluprosesseja
ja tällaista miinusmerkkistä ratkaisua ei olisi syntynyt ilman sitä, että hallitus on painanut
päälle. Tällä sopimuksella tulee olemaan merkittävä työllisyysvaikutus. Puhutaan kymme-
nistätuhansista työllisistä.

Mitä sitten tulee kokoomuksen ja hallituksen suhtautumiseen, niin hallitus tällä hetkellä
tarkastelee syntynyttä neuvottelutulosta, tarkastelee sitä julkisen talouden vaikutusten kan-
nalta, tarkastelee siltä kannalta, pyritäänkö siinä rajaamaan hallituksen toimintaa säästöjen
ja uudistusten osalta, ja tarkastelee sitä sen osalta, mitä paikallisesta sopimisesta on tarkoi-
tettu. Sen jälkeen hallitus tekee omalta osaltaan lopullisia ratkaisuja.

14.28 Hanna Sarkkinen vas (vastauspuheenvuoro): Arvoisa puhemies! Talvivaaran kai-
vos on tärkeä työllistäjä Kainuussa, ja se puhuttaa paljon meidän vaalipiirissämme, mutta
tämän lisätalousarvion äärellä herää vakava kysymys, milloin veronmaksajien rahan kaa-
taminen Talvivaaraan loppuu. Ei ole järkeä ylläpitää kannattamatonta ja ympäristön kan-
nalta haitallista kaivostoimintaa, mikäli ei ole uskottavaa näkymää siitä, että kaivosproses-
si saadaan toimimaan, toiminta tulee kannattavaksi ja ympäristöongelmat saadaan hoidet-
tua. Ja ennen kuin eduskunta myöntää tämän ehdotetun lisämäärärahan, sen tulee saada
kattava ja luotettava selvitys kaivoksen todellisista toimintaedellytyksistä. Mainospuheet
ja katteettomat toivomukset nikkelin maailmanmarkkinahinnan noususta eivät enää riitä.

Kaivoksen alasajokin toki maksaa, mutta jos näkymää kannattavuudesta ei ole, on su-
rullisena todettava, että on järkevämpää ja halvempaa käyttää julkiset rahat kaivoksen hal-
littuun alasajoon kuin jatkuvasti pumpata lisärahaa kannattamattomaan toimintaan. Kysyi-
sin: eikö voitaisi Kainuun työllistämistoimintaa tehdä kestävämmällä tavalla (Puhemies
koputtaa) kuin tällä tavalla?

14.29 Susanna Huovinen sd (vastauspuheenvuoro): Arvoisa herra puhemies! Aivan en-
siksi haluan minäkin yhtyä tuohon edustaja Heinosen ihmettelyyn siitä — kun lisäbudje-
tissa on näin merkittäviä asioita kuin tämä Metsähallitukseen liittyvä kysymys ja Terrafa-
meen liittyvä kysymys — että olisi ollut suotavaa, että asianomaiset ministerit olisivat
myös tässä salissa keskustelemassa näistä asioista. Valiokuntakäsittely on tietenkin tärkeä,
mutta tämä on se julkinen areena, jolla näitä asioita pitäisi kyetä selvittämään.

Puhemies! Eri puolilta Suomea kuuluu nyt erittäin huolestuneita yhteydenottoja nimen-
omaan työllisyyden osalta. Starttirahoista on pulaa. Ihmisille sanotaan eioota tuolla työvoi-
mapalveluissa. Siksi haluan kyllä kysyä, mitä te, ministeri Stubb, näille nyt työttömänä ole-
ville ihmisille haluatte sanoa, koska se, että me nyt kerromme säilyttävämme olemassa ole-
8



Pöytäkirjan asiakohta PTK 16/2016 vp
via työpaikkoja, ei riitä heille. He tarvitsisivat polkuja työelämään, ja niitä polkuja ei syn-
ny ilman, että tulee myöskin rahoitusta näille tärkeille toimijoille. Ja te leikkaatte. Mikä on
tämä yhtälö tässä?

14.30 Elsi Katainen kesk (vastauspuheenvuoro): Arvoisa puhemies! Kansalaisten turval-
lisuudentunnetta koetellaan nyt niin ulkoapäin kuin myöskin sisäisen turvallisuuden osal-
ta, ja nythän tässä lisäbudjetissa ollaankin poliisitoimintaan ehdotettu 1,7 miljoonaa euroa
lisää kohdistaen tähän peltipoliisitoimintaan ja siihen liikenneturvallisuuteen. Ei ollen-
kaan huono kohde sinänsä. Tässä tietysti tiukassa tilanteessa pyritään suuntaamaan varoja
enemmän toimistotiloista kohti toimintaa ja samalla sitten noin seiniä vähentämällä pyri-
tään myöskin niitä poliisien työpaikkoja säilyttämään, mikä on näin työvoimapoliittisesti-
kin tietysti viisautta, puhumattakaan sitten sisäisestä turvallisuudesta.

Tietysti täytyy jo kysyä sitä, että joko ollaan siinä tilanteessa, että poliisimiehiä ei enää
voida vähentää, vaan että nimenomaan siihen on jatkossa suunnattava. Nyt sitten kun si-
säisen turvallisuuden ohjelmaa ollaan työstämässä ja aloittamassa, niin tähänkin on kiinni-
tettävä huomiota.

Tosin sitten on hyviä kokemuksia myös digitalisaatiosta ja palveluautoista. Muun muas-
sa Keski-Suomessa on tällainen palveluautojärjestelmä ollut ja siitä on ollut hyviä (Puhe-
mies koputtaa) kokemuksia, ja jos valtiovarainministeri tietää tästä jotain, (Puhemies: Nyt
on aika reilusti aika ylitetty!) niin kuulemme kyllä vastauksen.

14.32 Kai Mykkänen kok (vastauspuheenvuoro): Arvoisa puhemies! Ensinnäkin tästä
työllistämiskysymyksestä: Ehkä se kuvaa tätä vasemmisto-opposition tempputyöllistämi-
suskoa, että täällä penätään joidenkin kymmenien miljoonien määrärahoja budjettiin, kun
samaan aikaan valtakunnassa käydään nimenomaan ratkaisevaa viikkoa sen osalta, saa-
daanko oikeasti Suomen kilpailukykyä pelastettua, saadaanko oikeasti nimenomaan niitä
työttömiä työllistettyä riittävän alhaisella kynnyksellä. Haastehan tässä nyt erityisesti on
muodostumassa tämän verotuksen puolelle siitä, sisältääkö tämä käsillä oleva paketti riit-
tävät elementit tuloverotuksen alentamiseen.

Onneksi joka tapauksessa tietysti meillä on tulossa kysymyksiä, esimerkiksi sote-aluei-
den rahoituksen yhteydessä, joissa täytyy miettiä verotuksen painopistettä valtion puolella
uudelleen. Toivoisin, että jos kerran täällä näin voimakkaasti ollaan työllisyydestä kiinnos-
tuneita, niin siinä vaiheessa eduskunnan selvä enemmistö ajaisi sitä, että verotuksen paino-
pistettä siirretään nimenomaan työn verottamisesta muihin verolajeihin, joilla on pienempi
vaikutus kuin työn ja yrittämisen verotuksella tämän maan pelastamisen hankaloittami-
seen. Toivon, että tämä näkyy siinä vaiheessa, kun veroista päätetään. — Kiitos.

14.33 Paavo Arhinmäki vas (vastauspuheenvuoro): Arvoisa puhemies! Ei se ole mitään
tempputyöllistämistä, kun joku haluaa aloittaa yritystoiminnan ja tarvitsee siihen starttira-
haa, tai se, että yritys saa tukea siihen, että pystyy työllistämään työttömän ihmisen. Se on
nimenomaan niitä toimia, joilla ihmiset, jotka ovat pulassa, työttöminä, pääsevät kiinni.
Viime vuonna työllisyysmäärärahat loppuivat kesken kesäkuun alkupuolella, ja niitä raho-
ja leikattiin tähän vuoteen — samaan aikaan, kun työttömyys on kasvanut. Ja nyt sanotaan,
että ratkaisu on tämä niin sanottu yhteiskuntasopimus. Kysyisinkin valtiovarainministeri
Stubbilta, että kun työaikaa pidennetään, niin miten se lisää työllisyyttä, miten työttömät
9



Pöytäkirjan asiakohta PTK 16/2016 vp
saavat enemmän työpaikkoja tai miten se, että siirretään ostovoimaa arviolta 2 500 miljoo-
naa euroa työntekijöiltä yrityksille, tämä ostovoiman leikkaus, lisää työllisyyttä.

Ensimmäinen varapuhemies Mauri Pekkarinen: Vastauspuheenvuoro, edustaja Kilju-
nen, ja muutaman puheenvuoron jälkeen on sitten ministerillä vastauspuheenvuoro.

14.34 Anneli Kiljunen sd (vastauspuheenvuoro): Arvoisa herra puhemies! Nuoriin ja
työvoimapalveluihin panostaminen on totaalisesti unohtunut hallituksessa. Tässäkään ta-
lousarviossa, joka meillä on tänään täällä käsittelyssä, ei ole panostettu nuoriin eikä pitkä-
aikaistyöttömiin lainkaan. Hallituksen toimettomuus näkyy muun muassa siinä, että palk-
katukityössä on 17 prosenttia vähemmän, työkokeilussa 22 prosenttia vähemmän sekä työ-
voimakokeilussa noin 17 prosenttia vähemmän työntekijöitä kuin viime vuonna. Elikkä
hallitus ei todellisuudessa panosta pitkäaikaistyöttömiin ja nuoriin lainkaan. Me tiedäm-
me, että nyt tämä työllisyysmäärärahojen lisääminen ja nuoriin panostaminen on kannatta-
va investointi ja pysyvä syrjäytyminen yhteiskunnasta maksaa jokaisen nuoren kohdalta
noin miljoona euroa. Miten te perustelette sen, että te annatte nuorten syrjäytyä, kun sa-
manaikaisesti tiedätte, että se tulee maksamaan jokaisen nuoren kohdalta noin miljoona eu-
roa? Mikä on se tulevaisuuteen panostus, johon te nyt, ministeri Stubb, suuntaatte?

14.35 Sampo Terho ps (vastauspuheenvuoro): Arvoisa puhemies! Tämä opposition kri-
tiikki on meille kyllä tuttua jo edellisistä keskusteluista, mutta kerrataan: Kilpailukyky on
se, mikä tuottaa Suomeen yksityissektorin työpaikkoja. Yksityissektorin työpaikat ovat ne,
jotka vahvistavat valtiontaloutta eivätkä heikennä sitä. Näistä teidän keinoistanne voisi
päätellä, että meillä on aivan eri käsitys siitä, kuinka vaikeassa tilanteessa Suomi on ja
kuinka suuria uudistuksia tarvitaan.

Kun te katsotte yhtä lisäbudjettia ja valitatte, että tässä ei ole sitä ja tätä ja tästä puuttuu
tämä ja tuo ja mitään ei muka tehdä, niin kyllä minä ihmettelen, ettekö te ole seuranneet
lainkaan, mitä muuta hallitus koko ajan tekee. Juuri tällä viikolla on valmistumassa aivan
historiallinen muutos tähän Suomen pitkään jatkuneeseen negatiiviseen kierteeseen. Meil-
lä on tulossa historiallinen käänne, ja te penäätte muutamia pieniä miljoonia tässä lisäta-
lousarviossa. Todellisuudessa meillä on tapahtumassa niin paljon, että nyt vaikuttaa enem-
män siltä, että te ette jotenkin suostu näkemään sitä, mitä on tapahtumassa. Me olemme ni-
menomaan ratkaisemassa nämä kysymykset, mitä te haluatte, niillä areenoilla, missä ne oi-
keasti on mahdollista ratkaista, (Paavo Arhinmäki: Konkreettisesti miten?) siten, että Suo-
mi saa kilpailukykyä.

Ensimmäinen varapuhemies Mauri Pekkarinen: Ja vielä vastauspuheenvuorot, edusta-
ja Alanko-Kahiluoto, edustaja Salolainen ja edustaja Kari, ja sen jälkeen ministerillä vas-
tauspuheenvuoro.

14.36 Outi Alanko-Kahiluoto vihr (vastauspuheenvuoro): Arvoisa puhemies! Täytyy
kyllä ihmetellä tuota tyhjän puheen määrää. Sampo Terho kehuskelee sillä, että hallitus on
tekemässä historiallisen käänteen, mutta mitään konkretiaa ei tule siitä, että mikä se kään-
ne on ja miten se tehdään.

Mitä tulee tähän Terrafamen edelleenrahoittamiseen, niin täytyy sanoa, että jos melkein
mihin tahansa Kainuussa suunnattaisiin nuo samat määrärahat, niin saataisiin enemmän
10



Pöytäkirjan asiakohta PTK 16/2016 vp
työpaikkoja kuin pumppaamalla Talvivaaran likakaivoon. On vaikea löytää vastaavaa ym-
päristökatastrofia, vastaavaa konkurssia, vastaavaa likakaivoa ja turhaa hanketta, kun ver-
taa tähän Talvivaaraan. Ainoastaan Suomen turhat ydinvoimahankkeet tuntuvat vetävän
tälle enää vertoja.

Ja mitä tulee tähän yhteiskuntasopimukseen, jota täällä on kiitelty, niin siinähän itse
asiassa siirretään taas matalapalkkaisilta naisaloilta rahaa yksityisten yritysten tukemi-
seen. Miten hallitus aikoo vastata siitä, että kokonaisuus tästä yhteiskuntasopimuksesta on
sitten kuitenkin lopulta oikeudenmukainen, (Puhemies koputtaa) ettei vain kiusata taas pie-
nipalkkaisia naisia?

14.38 Pertti Salolainen kok (vastauspuheenvuoro): Herra puhemies! Talvivaaran kaivos
ei ole elinkelpoinen. Ei ole esitetty mitään sellaista, mikä ainakaan minut saisi uskomaan,
että se on tulevaisuudessa elinkelpoinen. Mitään sellaista en ole nähnyt. Sitä paitsi koko
projekti on auki siinä mielessä, että Nuasjärven purkuputki ei ole vielä saanut lainmukaista
päätöstä. Jos se kaatuu, siihen menee mukkelis koko kaivos.

Tässä on tapahtumassa aikamoisia ympäristörikoksia, joiden maksaminen tulevaisuu-
dessa täytyy joka tapauksessa hoitaa. Nyt valtiovarainvaliokunta on todella kovan paikan
edessä. Heidän täytyy nyt objektiivisesti katsoa, mikä tämä tilanne todella on: heitetäänkö
40 miljoonaa hukkaan tuonne korpeen, ilman että siitä seuraa mitään muuta kuin työlli-
syystulos, joka sinänsä on myönteinen, mutta ei se ratkaise tätä kysymystä. Minä jään odot-
tamaan valtiovarainvaliokunnalta objektiivista arviota tästä.

Ensimmäinen varapuhemies Mauri Pekkarinen: Annan vähän poikkeuksellisesti nyt
saman ryhmän toiselle edustajalle heti puheenvuoron. Edustaja Suutari, olkaa hyvä, vas-
tauspuheenvuoro teille.

14.39 Eero Suutari kok (vastauspuheenvuoro): Arvoisa puhemies! Tässä on kysymys to-
siaan sisäisestä siirrosta, ja raha on ihan sama, annetaanko se nytten sinne — joka tapauk-
sessa se tarvitaan, vaikka se ajettaisiin alas sitten kesällä. Mutta nyt sitten huhtikuussa to-
dennäköisesti saadaan Vaasan hallinto-oikeudelta päätös tästä purkuputken puolitetusta lu-
vasta. Vaasan hallinto-oikeushan puolitti sen purkuputken luvan sinne, ja kuormitusta ei
ole tällä hetkellä sitten huomattu siinä Nuasessa sen enempää. Minä itse asun siinä rannal-
la ja siinä Talvivaaran vieressä, että olen kyllä kiinnostunut tästä ympäristöstä ja olen ollut
kiinnostunut ympäristöstä aikaisemmin kuin ehkä yksikään teistä. Olen siellä paikkakun-
nalla asunut vuodesta 2007 lähtien, ja se on minun lapsuusmaisemiani, että siinä mielessä
minä tiedän tämän tilanteen.

Täytyy sanoa, että täällä minun mielestäni vouhotetaan tästä asiasta vähän liikaa. Odo-
tetaan nyt sitten valtiovarainvaliokunnan ja siellä asiantuntijajaoston esitystä asiasta.

Ensimmäinen varapuhemies Mauri Pekkarinen: Debatin tässä vaiheessa viimeinen pu-
heenvuoro edustaja Karille.

14.40 Mika Kari sd (vastauspuheenvuoro): Arvoisa herra puhemies! Tähän edustaja Sa-
lolaisen puheenvuoroon voi ehkä lisätä sen, että nyt eduskunnalle tarvitaan ulkopuolinen
selvitys niin Terrafamen kuin tämän koko Talvivaaran tilanteen selkeyttämiseksi tässä sa-
lissa.
11



Pöytäkirjan asiakohta PTK 16/2016 vp
Mutta puheenvuoron pyysin varsinaisesti edustaja Kataisen puheenvuoron jälkeen. Oli
kyse poliisien määrärahoista. Lisätalousarviossa lisätään 1,7 miljoonaa peltipoliiseihin.
Samaan aikaan oikeitten poliisien, poliisimiesten ja poliisinaisten, määrä uhkaa kehyskau-
della laskea 7 500:sta noin 6 500:aan, siis yli tuhannella poliisimiehellä ja -naisella. Kor-
jataanko tämä poliisien määrän taso nyt keväällä, kun eduskunnalle tulee hallitukselta ta-
lousarvion kehysten tarkistaminen? Me tarvitsemme sisäiseen turvallisuuteen jotain muu-
takin kuin katupartioita tai ylipäätänsä tilannetta, jossa sisäisen turvallisuuden kokonaisku-
va on vielä varsin hahmottumaton.

Ensimmäinen varapuhemies Mauri Pekkarinen: Ja nyt ministeri Stubb, pöntöstä 4 mi-
nuuttia. Debattia jatketaan ministerin puheenvuoron jälkeen sitten vielä kotvan.

14.41 Valtiovarainministeri Alexander Stubb: Arvoisa puhemies! Jos sallitte, niin nos-
taisin esille kolme kysymystä, jotka tässä debatissa olivat pinnalla.

Ensimmäinen liittyy Terrafameen. Aivan kuten monet edustajat ovat todenneet, tämä on
oikeasti vaikea kysymys. Tähän liittyy sekä työllisyys, ympäristö että talous. Vuonna 2015
muistaakseni lisätalousarviossa lisäsimme määrärahoja Terrafameen ja silloiseen Talvi-
vaaraan 209 miljoonaa euroa ja tänä vuonna sitten noin 28 miljoonaa. Tässä on paljon avoi-
mia kysymyksiä, ei siitä pääse yli eikä ympäri: täällä on mainittu nikkelin hinta, meneil-
lään olevat oikeusprosessit.

Se, mihinkä me hallituksena tällä hetkellä pyrimme, on se, että me löydämme Talvivaa-
ran kaivokseen, Terrafameen, ratkaisun, joka on sekä työllisyyden näkökulmasta, taloudel-
lisesti että erityisesti ympäristön näkökulmasta se järkevin. Tässä ei voi ikään kuin nostaa
käsiä pystyyn. Ja olemme myös tietoisia siitä, että jossain vaiheessa on valinta tehtävä. Se
ratkaisu, jonka me nyt esitämme tässä talousarviossa, on se 38 miljoonaa, jolla päästään tä-
män kevään, kesän yli.

Toiseksi, jos sallitte, voisin sanoa muutaman sanasen tuosta työmarkkinatilanteesta,
koska se nousi paljon esille tässä keskustelussa. Voisin kertoa sen verran, kuten varmasti
moni tietää, että olemme tänään aamulla hallituksen piirissä tavanneet työmarkkinajärjes-
töt. Tapaaminen kesti noin 2 tuntia, 8:sta 10:een. Kävimme läpi niitä yksityiskohtia, joita
työmarkkinajärjestöt omassa yhteiskuntasopimuksessaan ovat meille esittäneet. Samalla
tapasimme juuri ennen eduskunnan istuntoa Suomen Yrittäjät ja kävimme keskustelua hei-
dän kanssaan paikallisesta sopimisesta.

Hallituksen tämänhetkinen tulokulma on se, että valtiovarainministeriön virkamiehet
yhdessä työmarkkinajärjestöjen ekonomistien kanssa tarkastavat niitä lukuja, joihinka
koko yhteiskuntasopimus työmarkkinaosapuolten näkökulmasta pohjautuu. Se tapaami-
nen alkaa muistaakseni tuossa 15.30, ja toivon mukaan sieltä löytyy sitten ainakin lukujen
pohjalta yhteinen sävel. Hallitus tekee sitten oikeastaan arvionsa kokonaisuuden kannalta,
ja me peilaamme kokonaisuutta ja erityisesti hallitusohjelmaa eli sitä, millä tavalla yhteis-
kuntasopimus heijastaa hallitusohjelman tavoitteita 4 miljardin euron sopeutuksesta, työl-
lisyystilanteen parantamisesta tai vaikkapa yksikkötyökustannusten alentamisesta, ja sen
pohjalta me teemme hallituksena tästä kokonaisuudesta ratkaisut.

Itse näkisin niin, että on kaksi avointa kysymystä, joita edelleen tarkastelemme. Yksi
liittyy talousvaikutuksiin eli siihen, mitkä ovat tämän paketin talousvaikutukset, ja toinen
liittyy sitten paikalliseen sopimiseen. On hirveän tärkeätä, että maltilla katsotaan tätä ko-
konaisuutta, miten sen kanssa voidaan edetä.
12



Pöytäkirjan asiakohta PTK 16/2016 vp
Kolmas huomio liittyy meidän talouspolitiikan yleiseen viritykseen, joka nousi jälleen
kerran ja ihan aiheellisestikin keskusteluun. Me lähdemme siis siitä — ymmärrän sen tu-
lokulman, jonka oppositio esitti työllisyystoimenpiteissä — että isossa kuvassa on kyse
työn tarjonnasta ja kysynnästä. Sellaiset suuret rakenteelliset uudistukset, jotka avittavat ja
parantavat meidän työllisyystilannetta, liittyvät paljon paikalliseen sopimiseen ja vaikka-
pa niihin kannustinloukkuihin, joita meillä järjestelmässä on. Täällä mainittiin muuten
vanhemmuuden kustannusten tasaaminen. Kyllä, hallitus tulee viemään tämän eteenpäin,
näin olemme hallituksen sisäisesti puhuneet. Tämä on eräänlainen työllisyystoimenpide ja
nimenomaan työllisyystoimenpide, joka vahvistaa naisten asemaa työmarkkinoilla.

Toinen finanssipoliittinen viritys on tietysti julkisen talouden sopeuttaminen. Täällä pe-
räänkuulutettiin, että teettekö muutoksia kehysriihessä. Kyllä meidän tavoitteemme on
edelleen sama, eli tavoitteena on julkisen talouden sopeuttaminen 4 miljardin verran ja si-
ten, että velaksi eläminen loppuu 2021 ja velkaantuminen taittuu 2019.

Viimeinen huomio liittyy veropolitiikkaan, joka mainittiin useissa puheenvuoroissa.
Tässä hallituksen tulokulma ei ole muuttunut. Me panostamme sellaisiin toimenpiteisiin,
jotka lisäävät tässä maassa ahkeruutta, eli pyrimme laskemaan työn verotuksen kokonais-
taakkaa. Ja kyllä, olen samaa mieltä niiden kanssa, jotka totesivat, että yhteiskuntasopimus
itse asiassa on käytännössä työn verotusta kiristävä toimenpide. Sen takia me myös tarkas-
telemme sitä tällä hetkellä tarkkaan.

Viimeinen huomio on se, että meidän kokonaistavoitteemme myös verotuksen saralla
on se, että kokonaisveroaste ei kiristy.

14.47 Antti Rinne sd (vastauspuheenvuoro): Arvoisa puhemies! Minulle jäi hieman epä-
selväksi nyt hallituksen suhtautuminen tähän paikalliseen sopimiseen. Kun työministeri
Lindström julkisuudessa on todennut, että tämä malli, mitä nyt on neuvoteltu, riittää, niin
onko se valtiovarainministerin kanta, vai onko hallituksella joku kolmas kanta, joka ei vä-
lity nytten sitten tänne eduskunnan keskusteluun? Tässä kysyn teiltä, mikä on valtiovarain-
ministerin kanta suhteessa tähän paikalliseen sopimiseen, josta keskusjärjestöt ovat neu-
vottelutuloksen saavuttaneet.

Toinen asia, josta olen hieman huolissani, on se, että kun työministeri Lindström on tääl-
lä eduskunnassa useampaan otteeseen todennut kuukausien ajan, että otetaan käyttöön
tämä malli, jossa peruspäiväraha passiivisena päivärahana saatetaan aktiiviseen käyttöön,
ikään kuin työllistämismäärärahoiksi, aktiivisiin toimenpiteisiin — ja se ei maksa mitään,
itse asiassa säästää valtion kustannuksia — niin missä tämä viipyy. Tällä saataisiin työllis-
tettyä niitä tuhansia ihmisiä, jotka odottavat sitä työllistämisrahaa, aktiivirahaa, jotta he
voisivat työllistyä palkkatuen muodossa. Sitä odotetaan nyt siellä kentällä, (Puhemies ko-
puttaa) ja toivon, että tämä otetaan äkkiä käyttöön.

14.48 Kari Uotila vas (vastauspuheenvuoro): Arvoisa puhemies! Edustaja Zyskowicz to-
tesi, että tämä hallitus on tehnyt sellaista, mitä mikään hallitus ei ole aiemmin tehnyt. Ja
niin on tehnyt. Ei mikään hallitus — ei Ahon porvarihallitus 90-luvulla eivätkä sen jälkei-
set hallitukset — ole pystynyt vetämään palkansaajia sillä tavalla kölin alta kuin tämä pe-
rusporvarihallitus nyt pystyy tekemään. (Ben Zyskowicz: Silloin tulikin devalvaatio!)
Vaikka tämä on paljon parempi kuin ne pahimmat pakkolakiehdotukset, niin kyllä tämä tu-
lee olemaan aika vaikea ratkaisu palkansaajajärjestöille, ja sen takia muun muassa SAK
miettii omissa liitoissaan, miten siihen suhtautuu.
13



Pöytäkirjan asiakohta PTK 16/2016 vp
Tänä aamuna kuuntelin, kun Jyri Häkämieheltä toimittaja kysyi, että mitä työnantajat
antoivat tähän pakettiin — ei penäämälläkään löytynyt yhtään kohtaa. Ja tämähän on totta.
Palkansaajille tarjottiin malarian ja koleran välistä vaihtoehtoa, työnantajat saivat terveys-
kylpyläreissun. (Naurua) Ja kysymys kuuluu: Millä turvataan se, että niitä työpaikkoja to-
della tulee, kun niitä ei ole tullut aiemmin yhteisöveron alennuksella, Kela-maksun pois-
tolla? (Puhemies koputtaa) Miten tällä nyt taataan, että työnantajat todella investoivat,
työllistävät eivätkä aja vain osinkoja?

14.49 Matti Vanhanen kesk (vastauspuheenvuoro): Arvoisa puhemies! Kyllä tämä viik-
ko tarjoaa ainutlaatuisen mahdollisuuden myös oppositiolle aidosti ottaa kantaa siihen,
minkä puolesta ovat, mitä vastaan ovat. Tämä äskeinen, edustaja Uotilan puheenvuoro ker-
toi siitä, että vasemmistoliitto selvästikään ei olisi kannattamassa tätä tekeillä olevaa sopi-
musta. Te olette esittämässä teidän keinonanne työllisyyden hoitoon — sinne pitkälle mo-
mentille työllisyysmäärärahoille — että lisätään rahaa ja valtio työllistää eri tavoin. Minus-
ta olisi rehellistä nyt, että ottaisitte kannan, puollatteko tätä neuvottelujen loppuvaiheessa
olevaa sopimusta vai ette.

Ja kyllä samaa vastausta odotan myös sosialidemokraateilta. (Eero Heinäluoma: Entäs
hallitukselta?) Edustaja Rinne, oletteko puoltamassa sitä niillä tiedoilla, jotka on? — Hal-
litus on hakemassa tarkennuksia ja lisätietoja muun muassa paikallista sopimista koske-
vaan pykälään, joka ei kovin paljoa avaa ulospäin sitä, mitä täsmälleen tehdään. Kun vas-
taukset saadaan, sitten siihen otetaan kantaa.

14.50 Jari Myllykoski vas (vastauspuheenvuoro): Arvoisa herra puhemies! Itse asiassa
täältä oppositiosta käsin on ehkä vieläkin vaikeampi arvioida niitä lopullisia kantoja, mitä
on, kun sitä hallituskin joutuu vielä pohtimaan.

Itse asiassa mitä tulee paikallisen sopimisen problematiikkaan, kun tätä neuvottelutulos-
ta selaa, niin täällä on paikallisen sopimuksen voimaantulo ilman liittotason hyväksyntää.
Hyvää täällä on se, että edunvalvojien asemaa pyritään kehittämään työpaikoilla, mutta jos
ajatellaan niin, että työpaikalla tulee riita siitä paikallisesta sopimisesta, mikä on, niin olisi
aika mahdoton tilanne, etteivätkö ammattiliitot voisi olla ratkaisemassa tätä asiaa joko työ-
tuomioistuimessa taikka käräjäoikeudessa. Jos sitoutumaton eli järjestäytymätön työnteki-
jä tekee paikallisen sopimuksen järjestäytymättömän työnantajan kanssa, ollaan melko
mahdottomassa tilanteessa, että kuinka työntekijäpuoli voisi oikeutensa turvata, kun jou-
tuisi itse henkilökohtaisesti maksamaan ne oikeudenkäyntikulut. Joten tässä on vielä pal-
jon pohdittavaa.

14.51 Maria Tolppanen ps (vastauspuheenvuoro): Arvoisa puhemies! (Eero Heinäluo-
ma: Nyt tulee rakentava puheenvuoro!) Kun viime viikolla saimme lukea maaraportin, niin
siinä oli aika lailla karua kerrottavaa: Suomi on samassa tilanteessa kuin Kreikka, meillä
menee aivan yhtä huonosti. Missä on syy? Syy on siinä, mitä tässä maassa on tehty aikai-
semmin. Syy on siinä, että asioita ei ole pantu tärkeysjärjestykseen. Syy on siinä, että ei ole
otettu niitä rakenteellisia muutoksia käyttöön, mitkä olisi pitänyt ottaa käyttöön.

Täällä puhutaan nytten tukityöllistämisestä ja palkkatuesta. Täytyy ottaa huomioon, että
kun tukityöllistetään ja palkkatukityöllistetään, niin se on valtio silloin, joka työllistää. Se
ei ole tuottavaa työtä. Se, mitä tähän maahan tarvitaan, on investointeja, investointeja, in-
vestointeja, investointeja ja vielä kerran investointeja. Ja se, mikä on se kaikkein tärkein
14



Pöytäkirjan asiakohta PTK 16/2016 vp
asia tällä hetkellä, (Välihuutoja vasemmalta) minkä hallitus on ottanut omassa ohjelmas-
saan esiin, on se, (Hälinää — Puhemies koputtaa) että kaikki työllistymisen esteet on pois-
tettava. Vaikka työllistyisi päiväksi, viikoksi, (Puhemies koputtaa) kuukaudeksi tai vuo-
deksi, sen täytyy aina olla kannattavampaa kuin se, että saa tukea sieltä. Ja se verotusasia
tässä kohdin puuttuu, arvoisa valtiovarainministeri.

14.52 Antti Lindtman sd (vastauspuheenvuoro): Arvoisa puhemies! En kyllä meinannut
uskoa korviani, kun kuulin edustaja Vanhasen, entisen pääministerin, puheenvuoron. Me
siis täällä äsken oppositiosta kysyimme, käykö tämä paikallisen sopimisen malli kokoo-
mukselle. Se jäi epäselväksi. Käykö tämä ratkaisu hallitukselle? Sen täällä moni todisti,
että jäi epäselväksi. Täällä on hallituspuolueiden edustajia, jotka ovat aikaisemmin otta-
neet kantaa, että tätä ratkaisua ei pitäisi hyväksyä, ja edustaja Vanhanen, joka tähän men-
nessä on sanonut, että opposition ei nyt pitäisi sotkea tätä prosessia, nyt vaatii täällä jo vas-
tauksia ennen kuin hallituksella on edes omaa kantaa olemassa.

Nyt olisi tärkeää kuulla, mikä on hallituksen ja erityisesti kokoomuksen kanta. Aivan
olennainen kysymys on se, että kello käy, sopimukset tulevat voimaan 2017, muodossa
missä tahansa, ja tässä menee kaksi vuotta hukkaan, kun odotamme, ja työllisyys heikke-
nee ja työttömyys pahenee. Jos tämä syntyy, teillä olisi nyt vakautta ja näkymää muuttaa
hallituksen talouspolitiikkaa työllistävämpään suuntaan ja ottaa käyttöön Rinteen malli.
Kyllä, tämä on ostovoimalle kova ratkaisu, mutta sen takia olemme esittäneet esimerkiksi
Emu-puskureita. (Puhemies koputtaa) Onko hallitus valmis näitä harkitsemaan?

14.54 Elina Lepomäki kok (vastauspuheenvuoro): (Eero Heinäluoma: Nyt selviää halli-
tuksen linja!) Arvoisa puhemies! Hallitus ei ole vielä muodostanut kantaa asiaan, koska,
kuten valtiovarainministeri Stubb totesi, yksityiskohdat ovat vielä auki ja niitä nyt selvitel-
lään. Katsotaan sitten, miltä kokonaisuus näyttää.

Totuus on kuitenkin se, että Suomea ei nosteta tempputyöllistämisellä. Se tie on kuljettu
nyt loppuun, ja sen vuoksi meillä on tällainen velkataakka kuin meillä on. Käytännössä ai-
noa tapa saada kestäviä työpaikkoja on se, että me laskemme pikkuhiljaa markkinataloutta
Suomeen. Se tarkoittaa markkinataloutta myös työpaikoille, työmarkkinoille, ja sitä halli-
tus tässä osana nyt käytävää yhteiskuntasopimuskeskustelua ja sitä kokonaisratkaisua on
pyrkinyt saamaan eteenpäin. Mutta lisäksi sitä markkinataloutta tuodaan myös muilla ta-
voin, eli tässä puretaan sääntelyä, sujuvoitetaan lupaprosesseja ja lisätään aukioloaikoja.
Muun muassa kauppojen aukioloaikojen vapauttaminen, joka oli historiallinen päätös, li-
sää tutkitusti merkittävissä määrin työpaikkoja.

14.55 Eero Heinäluoma sd (vastauspuheenvuoro): Arvoisa herra puhemies! Kyl maar
mä oon nyt kauhia hämmästyny, kun kuuntelen tätä hallituksen ilmoitusta. Minä en kyllä
aidosti tiedä, oletteko te nyt hyväksymässä ja edistämässä tätä sopimusta vai ette. Ei tuosta
valtiovarainministerin vastauksesta erkkikään ottanut selvää, mitä te olette tekemässä —
joku hämärä kuvaus, että "me tarkastelemme täällä jotakin". Siinähän on selvä sopimus,
jonka osapuolet ovat sopineet, kun te pyysitte heitä sopimaan. Hehän eivät tehneet sitä niin,
että teillä ei olisi ollut mitään osuutta, vaan te pyysitte, että järjestöt hakevat yhteisymmär-
rystä. Nyt se on. Ja nyt te täällä niin kuin pyöritätte, että vielä tarvitaan jotakin. He ovat so-
pineet, että paikallista sopimista edistetään liittojen välisin sopimuksin. Eikö se ole aika
selvää suomen kieltä? Mikä siinä on hämärää? Kaikki uskottavuus menee, jos ei hallitus
15



Pöytäkirjan asiakohta PTK 16/2016 vp
tämmöisessä tilanteessa pysty toteamaan, että se on valmis hyväksymään tämän sopimuk-
sen.

14.56 Sari Essayah kd (vastauspuheenvuoro): Arvoisa puhemies! Kun täällä nyt tuntuu
olevan epäselvyyttä näistä kannoista, niin kerrotaan nyt, että kristillisdemokraatit jo eilen
sanoi, että karkauspäivän kosintaan kannattaa kyllä vastata myöntävästi. On aivan selvää,
että näissä yhteiskuntasopimusneuvotteluissa eteneminen ja myöskin paikallisen sopimi-
sen yksityiskohdissa eteneminen on äärimmäisen tärkeätä Suomen talouden ja työllisyy-
den kannalta ja aivan keskeistä.

Mutta olisin halunnut valtiovarainministeriltä vielä kysyä, että kun näissä sosiaalivakuu-
tusmaksuissa nyt ollaan tulossa sitten sinne työntekijöitten ostovoimaan, niin onko halli-
tuksella kehyksissä varaa tulla sitten veronkevennyksellä vastaan ja paikata sitä tilannetta,
jotta ei käy niin, että tosiasiallisesti työn verotus tätä kautta välillisesti lähtee sitten kiristy-
mään.

Ja toisaalta haluan tässä antaa myös tunnustusta, ruusuja siitä hyvästä, että totesitte, että
aiotte viedä eteenpäin tätä vanhemmuuden kustannusten jakamista. Tämä on erittäin hyvä
uutinen, ja haluamme kyllä oppositiosta tässä kannustaa. Pitäkää siitä kiinni.

14.57 Ben Zyskowicz kok (vastauspuheenvuoro): Arvoisa herra puhemies! Minäkin ha-
luan aluksi kiittää ministeri Stubbia tästä myönteisestä uutisesta, että hallitus toteuttaa pu-
heena olleen perhekustannusten tasauksen.

Mitä tähän sopimukseen tulee, niin demareille on epäselvää, mitä kokoomus ja hallitus.
Ja Arhinmäelle on epäselvää se, miten yleensä tämä sopimus lisää työpaikkoja. Hallituk-
sen ja kokoomuksen kannalta tärkeätä on juuri se, vaikka Arhinmäki ei sitä ymmärrä, että
tämä sopimus lisää työpaikkoja kymmenillätuhansilla, enemmällä kuin nyt puheena olevat
aktiiviset työllisyysmäärärahat.

Joka tapauksessa hallitus hyvän sopimuksen jatkokäsittelyssä haluaa selvennystä vaiku-
tuksista julkiseen talouteen, (Eero Heinäluoma: Oho!) haluaa selvennystä vaikutuksesta
hallituksen mahdollisuuksiin tehdä jatkossa erilaisia politiikkapäätöksiä ja haluaa selven-
nystä siitä, mitä työmarkkinakeskusjärjestöt ovat tämän paikallisen sopimisen osalta tar-
koittaneet.

Kun demarit täällä viestivät epäselvästi omasta kannastaan, niin, edustaja Lindtman ja
edustaja Heinäluoma, teille konkreettinen kysymys: miltä osin SDP haluaa lisäselvennystä
tähän sopimukseen?

14.59 Matti Vanhanen kesk (vastauspuheenvuoro): Arvoisa puhemies! Minusta ei kan-
nata nyt kantaa huolta siitä, ottaako hallitus kantaa tähän, koska varmasti se tulee ottamaan
kantaa sitten, kun tiedetään, mitkä ovat sen täsmälliset vaikutukset kilpailukykyyn ja jul-
kiseen talouteen ja mitkä myös sen tämmöiset sekä käytännön että juridiset vaikutukset tä-
män paikallissopimisen kautta, jotta työpaikoilla myös tiedetään, mistä on oikeus sopia ja
mistä ei. Ja näihin vastaukset varmaan aika pian saadaan.

Kun — itse uskallan käyttää sitä sanaa — sopimus syntyy, niin sen jälkeen... Tietysti
minä koetan malttaa siinä, että en muistuta SDP:tä siitä, että te ette suostuneet missään vai-
heessa ottamaan kantaa edes sen tavoitteen puolesta, paljonko kilpailukykyä pitää paran-
taa. Te ette missään yhteydessä hyväksyneet ainuttakaan niistä käytännön ehdotuksista,
joita hallitus oli tekemässä lainsäädännön kautta, (Välihuutoja vasemmalta) jotta sai tä-
16



Pöytäkirjan asiakohta PTK 16/2016 vp
män neuvotteluprosessin liikkeelle. Mutta siitä huolimatta ennustan, että jos sopimus syn-
tyy, tekin tulette hyväksymään sen.

15.00 Antti Rinne sd (vastauspuheenvuoro): Arvoisa puhemies! Täytyy todeta, että so-
sialidemokraattinen puolue ei ole osapuoli tässä sopimuksessa. Siinä ovat palkansaajien ja
työnantajien keskusjärjestöt neuvotelleet sopimuksen, ja se on neuvottelutulos, jota sitten
hallitus on ilmoittanut arvioivansa. Minulle on epäselvää se, miltä osin kokoomus tai hal-
litus ei ylipäätään ole valmis hyväksymään tätä sopimusta. Sehän on sen prosessin pohjalta
tehty, jonka hallitus asetti tavoitteeksi tälle keskusjärjestöjoukkiolle: hakea ratkaisu tähän
kokonaisuuteen. Minulle on edelleen epäselvää näitten puheenvuorojen jälkeen, mikä on
keskustan, kokoomuksen ja erityisesti myöskin perussuomalaisten kanta tähän kokonai-
suuteen — ei selviä näistä puheenvuoroista, joita eduskunnassa on nyt käytetty. (Eero Hei-
näluoma: Joku tässä mättää!)

15.00 Li Andersson vas (vastauspuheenvuoro): Arvoisa puhemies! Ensinnäkin, jos tämä
hallitus aidosti olisi ollut kiinnostunut naisten aseman edistämisestä työmarkkinoilla, niin
silloin te olisitte jättäneet subjektiivisen päivähoito-oikeuden rauhaan ja panostaneet päi-
vähoidon laadun parantamiseen sen heikentämisen sijaan.

Mutta, valtiovarainministeri Stubb, tämä hallitus on linjannut, että veroaste ei saa nous-
ta. Nyt tämä työmarkkinajärjestöjen eilen tekemä sopimus kuitenkin tarkoittaa, että pal-
kansaajien veroluontoiset maksut tulevat nousemaan aika merkittävästikin kaikkien pal-
kansaajien kohdalla. Tämä perittävä raha ei siis siirry valtion kassaan yhteisten palvelui-
den rahoittamiseksi, vaan se siirtyy suoraan yritysten kassaan. Aikana, jolloin yritykset
mieluummin maksavat jättiosinkoja kuin laittavat rahaa työpaikkoihin ja investointeihin,
ollaan tekemässä tällaisia massiivisia tulonsiirtoja palkansaajilta yrityksille, eli hallitus lä-
hettää nyt tämän kilpailukykypolitiikan maksun kokonaan palkansaajien maksettavaksi.
Minä haluaisin kysyä valtiovarainministeriltä: onko tämä teidän mielestänne oikeudenmu-
kaista politiikkaa, ja aikooko hallitus ollenkaan osallistaa suurituloisia osingonsaajia näi-
hin talkoisiinsa?

Ensimmäinen varapuhemies Mauri Pekkarinen: Vastauspuheenvuorot, edustajat Elo-
maa, Harakka ja Hautala. (Paavo Arhinmäki: Zyskowicz esitti suoran kysymyksen!)

15.02 Ritva Elomaa ps (vastauspuheenvuoro): Arvoisa puhemies! Jos yhteiskuntasopi-
mus syntyy, mitä toivon myös SDP:n haluavan, olisi se historiallinen, aivan kuten edustaja
Terho tässä painotti. Kun puhutaan työllisyyden parantamisesta, on selvää, että työmark-
kinaosapuolten kanssa pitää päästä sopimukseen. Siinä on jokaisen tultava vähän vastaan.
Uskon, että sopimus syntyy. Sen myötä on työhyvinvointiin kiinnitettävä erityistä huomio-
ta. Työn laatua voidaan entisestään parantaa. Tämä koituisi työntekijöiden hyväksi yhtä
lailla. Miksi aina pitää asettaa työntekijä ja työnantaja vastakkain? Eikö voitaisi lähteä ke-
hittämään uutta kulttuuria? Kaikkien meidän halu ja tahto on varmaan Suomen ja suoma-
laisten hyvinvointi.

15.03 Timo Harakka sd (vastauspuheenvuoro): Arvoisa puhemies! En kyllä uskaltaisi
ostaa käytettyä autoa tältä hallitukselta. Kaupat on tehty, kättä on lyöty päälle, mutta sitten
17



Pöytäkirjan asiakohta PTK 16/2016 vp
tuleekin vielä tämmöistä kiemurtelua ja varmaankin vielä jonkinlaista iltalypsyä. (Väli-
huutoja)

Toinen hämmennystä aiheuttava seikka on se, että ministeri Stubb on hokenut yhtä ai-
noaa mantraa: verotus ei saa keneltäkään kiristyä. Nyt ministeri itse myönsi, että verotus
kiristyy sadoiltatuhansilta tavallisilta työntekijöiltä, pienipalkkaisilta julkisen sektorin nai-
silta, niiltä kuuluisilta kätilöiltä.

Mutta haluaisin puhua vielä pari sanaa yrittäjyydestä, koska tämä hallitus on olevinaan
yrittäjähallitus. Starttirahathan loppuivat monin paikoin jo vuosi sitten. Uusyrityskeskus-
ten liiton toiminnanjohtaja totesi, että viime vuonna starttiyrityksiä aloitti lähes tuhat vä-
hemmän kuin vuotta aikaisemmin. Erityisen karu tilanne on pääministerin kotikentällä Ou-
lussa, missä starttiyritysten määrä jäi alle puoleen edellisestä vuodesta. Että tällainen yrit-
täjähallitus. Todellinen luku on vielä suurempi. Uudellemaalle olisi syntynyt yli 2 000 yri-
tystä enemmän, jollei starttirahoja olisi lopetettu. Tämä on yrittäjähallituksen karu saldo.

15.04 Lasse Hautala kesk (vastauspuheenvuoro): Arvoisa herra puhemies! Kiitokset val-
tiovarainministerille siitä, että tässä lisätalousarvion käsittelyn yhteydessä toitte tilannekat-
sauksen tästä työmarkkinaratkaisusta. Kuten me kaikki tiedämme, siellä on vielä avoimia
kysymyksiä. Tässä salissa on tässä vaiheessa turha lähteä niitä aprikoimaan, mitä ne ovat,
me ehdimme palata siihen keskusteluun vielä tuonnempana. Ei vahingoiteta nyt omilla pu-
heillamme tämän mahdollisen työmarkkinarauhan aikaansaamista.

Täällä keskustelun alkuvaiheessa käytiin keskustelua siitä, mitkä ovat tämän lisätalous-
arvion työllisyysvaikutukset. Esimerkiksi Terrafamen määrärahan antaminen mahdollis-
taa sen, että siellä alueellisesti työpaikat vielä säilyvät. Pitää muistaa, että Terrafame on sa-
taprosenttisesti valtion omistama yhtiö, eli nyt me omistamaamme yhtiötä pääomitamme
niin, että se voi vielä toimia. Aika näyttää sitten sen, mikä sen kaivoksen tulevaisuus on,
mutta tässä lisätalousarvion yhteydessä sitä asiaa ei ratkaista.

15.05 Mika Niikko ps (vastauspuheenvuoro): Arvoisa puhemies! Haluan palata vielä
tuonne kaukaisempaan puheenvuoroon, jossa edustaja Kiljunen mainitsi nämä nuoriso-
työttömyystilastot ja huolen siitä, kuinka paljon yksi työtön tai syrjäytynyt nuori maksaa.
Se on aivan totta, lasku on yli miljardi euroa, jos ei mitään tehdä. Mutta täytyy myös op-
position varmasti ihan rehellisesti tunnustaa se, että tämä hallitushan on saanut perinnöksi
tämän ongelman, mikä nuorisotyöttömyyden osalta ja nuorten syrjäytymisessä on. Meillä
on yli 100 000 alle 29-vuotiasta nuorta aikuista, jotka eivät ole saaneet mitään toisen as-
teen koulutusta tässä vaiheessa vielä, kun ovat peruskoulun lopettaneet. Siellä on valtava
savotta ja valtava työ.

Hallitus tekee kaikkensa, jotta tullaan kouluttamaan ja luomaan työpaikkoja näille hen-
kilöille, ja sen takia hallitus onkin luomassa toisenlaista ammattikoulureformia, -uudistus-
ta. Kuten varmasti tiedätte, siellä tullaan pureutumaan esimerkiksi osakoulutustyyppisiin
koulutuspolkuihin ja työllisyyspolkuihin, joita aikaisemmat hallitukset eivät ole halunneet
saada aikaiseksi, ikävä kyllä. Toivoisin, että sosialidemokraatit myös näkisivät sen mah-
dollisuutena luoda työpaikkoja, jos me teemme uudenlaisia polkuja, eikä aina laiteta tuk-
koon sitten niitä ovia jonkun ammattijärjestön nimikkeen verukkeella.

Ensimmäinen varapuhemies Mauri Pekkarinen: Ministeri Stubb joutuu lähtemään vir-
katehtäviin — siis muihin tärkeisiin virkatehtäviin, tämä on tavattoman tärkeä — ja ennen
18



Pöytäkirjan asiakohta PTK 16/2016 vp
kuin hän lähtee, myönnän vielä vastauspuheenvuorot edustajille Wallinheimo, Arhinmäki
ja Heinäluoma, ja sitten ministeri Stubb.

15.06 Sinuhe Wallinheimo kok (vastauspuheenvuoro): Arvoisa herra puhemies! Työ-
markkinaosapuolet ovat toden totta tehneet oman esityksensä, mutta VM:n laskelmien mu-
kaan yhteiskuntasopimuksen vaikutukset jäävät kauaksi siitä, mitä hallitus alun perin vaa-
ti. Ehkä tämän voisi konkretisoida esimerkillä, että hallitus halusi seiväshyppytermein ri-
man kuuteen metriin ja valitettavasti työmarkkinaosapuolet päätyivät kahteen metriin. Eli
kyllä minä ainakin hallituspuolueen edustajana halusin tarkistaa tämän nyt, (Välihuutoja
vasemmalta) kuinka tässä jäätiin näin kauas. Mielestäni on ihan hyvä, että tässä otetaan nyt
aikalisä ja katsotaan rauhassa, kuinka päädyttiin vain kahteen metriin.

15.07 Paavo Arhinmäki vas (vastauspuheenvuoro): Arvoisa puhemies! Edustaja Zysko-
wicz oli varma, että tämä kahden metrin taso tuo kymmeniätuhansia uusia työpaikkoja,
mutta mistään muusta Zyskowicz ei ollutkaan varma ja sen vuoksi ei halunnutkaan ottaa
yhtään mihinkään kantaa. (Välihuutoja oikealta)

Arvoisa puhemies! Kun Kela-maksut poistettiin, luvattiin, että se tuo työpaikkoja ja in-
vestointeja. Kun yhteisöveroa laskettiin, sen luvattiin tuovan työpaikkoja ja investointeja.
Ja mitä me nyt näemme? Ennätyssuuret osingot jaetaan, työttömyys vain pahenee, ja meil-
lä on täydellinen investointilama. Miten hallitus lupaa, että tällä sopimuksella nyt ei kävisi
juuri samalla lailla, että osingot vain kasvaisivat entisestään? Nimittäin maksajinahan täs-
sä ovat tavalliset työntekijät, erityisesti pienipalkkaiset julkisen sektorin naiset, joiden lo-
marahoja leikataan vientiyritysten omistajien hyväksi. Työaikaa pidennetään, mikä mer-
kitsee, että nykyiset työpaikat vähenevät. Ja alustavasti tämä kokonaisuus arvion mukaan
siirtää noin 2 500 miljoonaa euroa työntekijöiltä työnantajille, eli sen verran ostovoima
heikkenee, kun verotusta näiden veroluontoisten maksujen kautta kiristetään.

Ensimmäinen varapuhemies Mauri Pekkarinen: Tähän väliin vastauspuheenvuoro,
edustaja Sampo Terho.

15.08 Sampo Terho ps (vastauspuheenvuoro): Arvoisa puhemies! Tässä nyt opposition
tehtävä on toki aina kritisoida kaikkea, (Vasemmalta: Ei ole!) mutta jonkinlainen johdon-
mukaisuus olisi miellyttävää säilyttää uskottavassa kritiikissä. Te jatkuvasti olette meitä
koko lyhyen hallitustaipaleen syyttäneet siitä, että asioita ei valmistella hyvin. No, nyt kun
otetaan edes hetki aikaa katsoa, mitä ollaan sopimassa, niin te valitatte siitä, että nyt taas
katsotaan sitä sopimuspaperia, mikä on valmistumassa, että niinkään ei saisi tehdä. (Väli-
huutoja) Te valloitatte tämän koko keskustelun sillä, että hallitus ei laita muutamaa miljoo-
naa (Hälinää — Puhemies koputtaa) johonkin lisätalousarvioon, kun me puhumme sata- tai
tuhatkertaisista ongelmista, jotka pitää ratkaista, ja niitä juuri ollaan nyt ratkaisemassa. Te
korostatte, että hallitus ei saa puuttua mitenkään näihin neuvotteluihin — eikä se niihin ole
puuttunut — emmekä me saa painostaa mitään emmekä olla missään nimessä ansioitunei-
ta mistään, mitä on syntynyt. Mutta samaan aikaan te syytätte meitä siitä neuvottelutulok-
sesta jo etukäteen, nyt ennen kuin mitään sopimusta on edes vielä tehty valmiiksi. Eihän
tässä teidän palautteessanne ole mitään tolkkua. Koko ajan hallitus on työskennellyt suo-
malaisten työpaikkojen puolesta ja te olette puhuneet tyhjää, mistä te syytätte meitä.
19



Pöytäkirjan asiakohta PTK 16/2016 vp
15.09 Eero Heinäluoma sd (vastauspuheenvuoro): Arvoisa puhemies! Yleensä on niin,
että kun edustaja Zyskowicz pyytää puheenvuoron, niin selviää, mikä on kokoomuksen
kanta, (Naurua) ja se tulee aika ymmärrettävällä suomella. Mutta tänään en lukuisista pu-
heenvuoroista huolimatta vieläkään tiedä, hyväksyykö kokoomus vai eikö hyväksy ja mikä
tässä nyt kangertaa. Mutta minua alkaa tämä pikkuhiljaa kiinnostaa, koska tässähän on sel-
västi tapahtumassa jotakin, jota ei ole meille eikä myöskään Suomen kansalle kerrottu.
Tässä on käynnissä joku, en tiedä mikä, mutta joku. (Paavo Arhinmäki: Kokoomuksen il-
talypsy!) — Olisiko iltalypsy? — Mutta palautan mieleen, että te pyysitte järjestöjä neu-
vottelemaan. Nyt teillä on neuvottelutulos. Ja nyt te ämpylöitte sen päällä ettekä tiedä, mitä
pitää tehdä.

Palautan sitten toisen tosiasian mieleen. Liittojen, työnantaja- ja työntekijäpuolen liitto-
jen, pitäisi tällä viikolla hyväksyä tämä sopimus neuvottelujen lähtökohdaksi. Voivatko he
tehdä näitä päätöksiä, kun hallitus itse istuu tämän pinon päällä, jota se on vuoden ollut te-
kevinään? Nyt sillä olisi tulos ja se ei pysty (Puhemies koputtaa) edes sanomaan, että me
hyväksymme.

15.11 Ben Zyskowicz kok (vastauspuheenvuoro): Arvoisa herra puhemies! Täällä tuli
toinenkin uutinen — toivottavasti joku media seuraa tätä keskustelua. (Eero Heinäluoma:
Useita!) Kun SDP:ltä kysyttiin, mitä mieltä SDP on tästä saavutetusta neuvottelutulokses-
ta, niin SDP:n puheenjohtaja Rinne vastasi: emme ole osapuoli. Hyvä uutinen. (Eduskun-
nasta: Mikäs uutinen se oli!) — Se on uutinen. SDP ei ottanut kantaa esimerkiksi sen puo-
lesta.

Sitten tämä edustaja Heinäluoman puheenvuoro. On kerrottu, mitä tapahtuu, toisin kuin
edustaja Heinäluoma täällä totesi. Hallitus kokoontuu seuraavan kerran parin tunnin pääs-
tä ja arvioi tätä saavutettua neuvottelutulosta. Arvioinnin näkökulmat: 1) Julkisen talou-
den kannalta, mikä on vaikutus julkiseen talouteen? 2) Mitä siinä tarkoitetaan tietyillä koh-
dilla, jotka rajoittaisivat hallituksen toimintaa? 3) Mitä siinä tarkoitetaan tietyillä kohdilla,
jotka liittyvät paikalliseen sopimiseen? Tämä on tämänhetkinen tilanne.

15.12 Antti Rinne sd (vastauspuheenvuoro): Arvoisa puhemies! Koko tämän matkan var-
rella, kun tätä yhteiskuntasopimukseksi kutsuttua työmarkkinaratkaisua on haettu — kaik-
kine elementteineen lähtien sieltä hallituksen muodostaja Sipilän keskusteluista — sosia-
lidemokraattinen puolue on todennut kaikissa yhteyksissä, että me kannatamme työmark-
kinaratkaisua, joka luo vakautta tulevaisuuteen, luo ennakoitavuutta yrityksille ja kansalai-
sille, työntekijöille, palkansaajille. Ja niin totean tässäkin yhteydessä, että me kannatamme
semmoista ratkaisua, joka luo tätä tulevaisuutta, ja olemme todenneet, että tässä ratkaisus-
sa osapuolet, keskusjärjestöt, ovat päässeet neuvottelutulokseen.

Nyt on kysymys, niin kuin edustaja Heinäluoma totesi, siitä, mitä hallitus sanoo tästä,
jotta keskusjärjestöt pääsevät jatkamaan neuvotteluja liitoissa. Nyt on kysymys siitä. Hal-
lituksen pitää kyetä määrittelemään nyt oma kantansa. Ei ole järkeä kysyä oppositiolta, kun
kysymys on hallituksen kannasta. (Vasemmalta: Juuri näin! — Välihuutoja oikealta)

15.13 Touko Aalto vihr (vastauspuheenvuoro): Arvoisa herra puhemies! Palatakseni vie-
lä — arvoisa valtiovarainministeri Stubb on paikan päällä — tähän varsinaiseen kysymyk-
seen elikkä lisätalousarvioon: jos hallitus pystyy jonkinlaisella hokkuspokkustempulla
tuplaamaan nikkelin maailmanmarkkinahinnan ja poistamaan sen kiinalaisen nikkelirauta-
20



Pöytäkirjan asiakohta PTK 16/2016 vp
seoksen, puristamaan jonkinlaisen myönteisen päätöksen Vaasan hallinto-oikeudesta ja
vakuuttamaan ja insinöröimään myös nämä prosessit kuntoon, niin kuinka pitkään valtion
piikki on auki ja kuinka paljon veronmaksajien rahaa pörssiyhtiön pelastamiseen vielä tar-
vitaan tulevaisuudessa? Onko teillä tästä jokin arvio?

Ensimmäinen varapuhemies Mauri Pekkarinen: Viimeinen puheenvuoro, edustaja Sa-
vola, ja sitten ministerillä puheenvuoro.

15.14 Mikko Savola kesk (vastauspuheenvuoro): Arvoisa herra puhemies! Työllisyys ja
yrittäjyys ovat tietysti ne avaintekijät, ja työpaikkoja meidän pitää saada. Nyt yhteiskunta-
sopimuksen pohja on tehty työmarkkinajärjestöjen toimesta, ja kyllä ainakaan tämän pa-
lautteen pohjalta, mitä eri puolilta kuuluu, kukaan ei tunnu olevan täysin tyytyväinen sii-
hen, joten ehkä siitä joitain kompromissiaineksia sitten on kokonaisuuteen löydettävissä.

Herra puhemies! Tämä Talvivaara-asia täällä on keskusteluttanut paljon. Kyllähän se on
myös tiedostettava tosiasia, että jos yhtään rahaa sinne ei laitettaisi enempää ja toiminta py-
säytettäisiin kuin seinään, niin myös ympäristövaikutukset sillä olisivat äärimmäisen suu-
ret. Sen takia nyt täytyy kyllä kaikki tarmo keskittää siihen, että se kaivos saadaan ympä-
ristövaikutuksiltaan toimivaksi mutta myös että tämä kannattavuus siinä saataisiin kohdal-
leen ja toiminta siellä käyntiin. Sillä on valtaisa merkitys Pohjois-Suomelle. Ainakin itse
jaksan vielä tässä tilanteessa uskoa, että tällä mahdollisuuksia ja edellytyksiä tulevaisuu-
teen on.

Ensimmäinen varapuhemies Mauri Pekkarinen: Nyt ministeri Stubb, riittääkö 2 mi-
nuuttia? (Eero Heinäluoma: Ei riitä!) 3 minuuttia riittää yllin kyllin. (Ben Zyskowicz: 12!)

15.15 Valtiovarainministeri Alexander Stubb: Arvoisa herra puhemies! Ehkä kannat-
taa tässä viimeisessä kommenttipuheenvuorossa keskittyä työmarkkinakysymykseen, kos-
ka se on niin monella tapaa ajankohtainen ja akuutti. Se tarkastelutulokulma, joka meillä
tällä hetkellä hallituksessa on, on osittain juridinen, koska tämä yhteiskuntasopimus sisäl-
tää yhdeksän kohtaa ja myös paljon juridisia ja monimutkaisia yksityiskohtia, joita me kat-
somme, mikä niiden kokonaisvaikutus ja -merkitys on.

Toinen tarkastustulokulma meillä on tietysti poliittinen, eli me peilaamme sitä hallitus-
ohjelman tavoitteiden mukaisesti. Mitä tarkoittaa yhteiskuntasopimus suhteutettuna mei-
dän hallitusohjelmaamme? Mitä tarkoittaa nollapalkkaratkaisu suhteutettuna meidän halli-
tusohjelmaamme? Mitä tarkoittaa paikallisen sopimisen ratkaisu suhteutettuna meidän pai-
kallisen sopimisen ehdotukseemme hallitusohjelmassa ja sitten siihen 72 prosentin työlli-
syystavoitteeseen?

Kolmas tulokulma, joka on myös erittäin tärkeä:
Tässä monesti ollaan ehkä viitattu siihen, että hallituksen valmistelu on ollut ontuvaa

joko juridisesti tai taloudellisesti tai muutoin. Nyt me laskemme tarkkaan, mikä on koko-
naisvaikutus tälle paketille. Ongelma tässä tietysti on se, että jokainen laskelma, joka teh-
dään, on osittain epätarkka, koska meillä ei ole empiiristä todistusaineistoa sille kokonai-
suudelle, joka on pöydällä. Se on niin jättiläismäisen iso. Siis se on yhteiskunnallisesti to-
della suuri, ja sen takia me joudumme tekemään nämä laskelmat.

Annan vain yhden esimerkin, minkä takia valtiovarainministeriön virkamiehet ja työ-
markkinajärjestöjen ekonomistit istuvat yhteiseen pöytään hetken kuluttua. Heillä oli eri
21



Pöytäkirjan asiakohta PTK 16/2016 vp
arvio muun muassa siitä, mikä on 24 työtunnin vuosittaisen lisäämisen kokonaisvaikutus
julkiseen talouteen. Meidän arviomme mukaan se oli 1,5 prosenttia, kun taas muistaakseni
työmarkkinajärjestöjen ekonomistien arvion mukaan se oli 1,3.

Toinen esimerkki: Mikä on tämän kokonaispaketin vaikutus työllisyystilanteeseen?
Meidän arviomme mukaan muistaakseni 35 000 uutta työpaikkaa, kun taas työmarkkina-
järjestöjen arvion mukaan 45 000 uutta työpaikkaa.

Vastaus, edustaja Heinäluoma, on se, että me käymme nyt tarkkaan läpi tämän kokonai-
suuden. Me olemme keskustelleet työmarkkinajärjestöjen kanssa sekä taustalla että yhdes-
sä. Me olemme keskustelleet Suomen Yrittäjien kanssa. Me jatkamme tätä kokonaisuutta,
ja kun hallitus on valmis ilmoittamaan oman kantansa yhteiskuntasopimukseen, niin me
tulemme sen totta kai tekemään ja me tulemme peilaamaan sitä hallitusohjelman kokonai-
suuteen. (Touko Aalto: Milloin?) — En pysty antamaan tarkkaa aikataulua tässä vaiheessa.

Meillähän on myös yksi työmarkkinajärjestökeskusliitto, joka ei ole vielä antanut omaa
kantaansa tämän sopimuksen hyväksymiseen vaan antaa sen vasta maanantaina. (Välihuu-
toja) Me katsomme tässä, me etenemme ihan rauhassa. Tämä on niin jättiläismäinen, edus-
taja Lindtman, tämä on ihan oikeasti niin jättiläismäinen yhteiskunnallinen uudistus, että
tässä täytyy nyt olla tarkkana ja katsoa, miten me laskemme tämän kokonaisuuden, mikä
on sen juridinen vedenpitävyys ja millä tavalla sen kanssa edetään ja miten sitä peilataan
hallitusohjelmaan. Tässä ei kannata hätiköidä, mutta kyllä hallitus tulee tähän yhteiskunta-
sopimukseen vastaamaan. Kuten me olemme toistaiseksi jo todenneet, tämä on askel oi-
keaan suuntaan.

Ensimmäinen varapuhemies Mauri Pekkarinen:  Arvoisat edustajat, täällä on vielä ta-
vattoman paljon pyydettyjä vastauspuheenvuoroja. Nyt ehdotan niin, että jatkaisimme vie-
lä hetken debattia, ja pyydän nyt uudestaan niitä, jotka haluavat vastauspuheenvuoron,
nousemaan ylös ja painamaan V-painiketta. Puheenvuorot myönnetään nyt tässä pyydettä-
vien puheenvuorojen perusteella. — Ministeri Stubb.

Valtiovarainministeri Alexander Stubb: Koska peräänkuulutetaan hallituksen kantaa,
niin lähdemme sitä rakentamaan ja muodostamaan, siksi joudun poistumaan salista. Pa-
hoittelen sitä. (Sirkka-Liisa Anttila: Mutta myönteisesti, eikö niin?) — Kyllä. (Eduskun-
nasta: Oikein!)

15.19 Sirkka-Liisa Anttila kesk (vastauspuheenvuoro): Arvoisa puhemies! Todellakin
olisin toivonut, että täällä olisi kuulunut hallituksen rivistä myönteinen sana, sen takia, että
nyt on tehty tietyllä tavalla historiaa. On kyetty sopimaan sellaisista asioista, joista aikai-
semmin ei ole kyetty sopimaan. Niille pitää antaa oikea arvo. Se on ihan oikein, että halli-
tus purkaa auki sen, mitä nämä vaikutukset ovat, ja sitten toivotaan sen jälkeen, että pääs-
tään yhteisymmärrykseen kaikkien järjestöjen kesken siitä, että tällä voidaan mennä eteen-
päin. Tämä on kerta kaikkiaan sillä tavalla historiallinen, että nyt kuitenkin vaikutukset
ovat ihan oikean suuntaiset, ja näitä nyt tarvitaan. Ja tärkeää, totta kai, on tietää, mitkä ovat
nämä vaikutukset sitten pidemmällä aikavälillä.

Täällä käytyyn keskusteluun totean sen, että edustaja Harakka peräänkuulutti työllisyys-
määrärahoja sellaisesta budjetista, joka oli tehty sosialidemokraattien ollessa hallitukses-
sa. Peräänkuulutan sitä, että kannattaa muistaa, mitä puuta täällä arvostelee.
22



Pöytäkirjan asiakohta PTK 16/2016 vp
Sitten paikallisesta sopimisesta sanon lopuksi, että se viime kädessä rakentuu mitä suu-
rimmassa määrin luottamuksen varaan, (Puhemies koputtaa) ja sitä luottamusta pitää kaik-
kien osapuolten rakentaa.

15.20 Antti Lindtman sd (vastauspuheenvuoro): Arvoisa puhemies! Lyhyesti: Tästä Ter-
rafamesta SDP kantaa huolta, Kainuun ja tämän alueen kaivoksen työllisyydestä, se on
ehkä hyvä sanoa tässä. Samaan aikaan on löydettävä ratkaisu, josta löytyy tasapaino ym-
päristöarvojen kanssa sekä sitten työllisyyden kannalta kestävä ratkaisu. Nähdäksemme
tämä edellyttäisi nyt sitä, että tästä tehtäisiin ulkopuolinen, rehellinen ja puolueeton arvio.
Kyllä tämä yhtiönkin tekemä arvio on kohdallaan, mutta olisi järkevintä, että siitä tehtäi-
siin ulkopuolinen arvio. Ja haluan sanoa, että SDP kantaa huolta Kainuun työllisyydestä.

Arvoisa puhemies! Vielä, edustaja Zyskowicz, kun nyt selvästi on niin, että hallitus ei
omaa kantaansa pysty antamaan, ja Zyskowicz täällä kyseli, että mitä lisäselvityksiä SDP
haluaa, niin otan nyt yhden esimerkin. Nämä paikallisen sopimisen kirjaukset — minusta
ne ovat täysin selkeitä, ei niihin mitään lisäselvityksiä tarvitse. Se on mustaa valkoisella,
meille ne käyvät. Edustaja Zyskowicz, käyvätkö ne teille, käyvätkö ne kokoomukselle?
Uskon, että tämä edesauttaisi tämän ratkaisun syntyä. Käyvätkö ne teille, edustaja Zysko-
wicz? (Ben Zyskowiczin välihuuto)

15.21 Jari Myllykoski vas (vastauspuheenvuoro): Arvoisa herra puhemies! Haluan myös
ottaa kantaa vähän tähän Terrafamen tilanteeseen.

Tilanne on erittäin hankala, ja varmasti nyt, jos tätä lisäbudjetissa tarkoitettua rahaa täs-
sä kohtaa ei annettaisi, se olisi huono ratkaisu. Eli nyt sen edellisen päätöksen mukaisesti
tämä ratkaisu tehdään.

Minun mielestäni edustaja Lindtman käytti hyvän puheenvuoron, sosialidemokraattien
näkemyksen mukaan: nyt tarvittaisiin kyllä ihan oikeasti aito, ulkopuolinen arviointi, jotta
me kaikki voisimme oman päätöksentekomme pohjaksi tehdä niitä ratkaisuja, sillä asian-
tuntijoiden mukaan ensi kesäkuussa tarvitaan 100 miljoonaa euroa lisää rahaa.

Puhemies Pekkarinen on tuonut omia näkemyksiään, jotka varmasti on syytä myös pun-
taroida, missä tilanteessa näitä tehdään. Mutta nikkelin hinnan vaikutus nyt tässä tilantees-
sa on ollut vain prosentin luokkaa tuloksesta, että se nyt ei ole tässä kohtaa ollut se ratkai-
seva tekijä, mutta totta kai sen pitäisi nousta.

15.22 Toimi Kankaanniemi ps (vastauspuheenvuoro): Arvoisa puhemies! Yhteiskunta-
sopimus syntyi 38 tuntia sitten. Kun ajatellaan, kuinka valtavan iso se on pakettina ja mo-
nipuolinen, niin on aivan ymmärrettävää, että vielä nyt 38 tunnin kuluttua ei ole hallituk-
sella lopullista kantaa sen sisältöön, koska hallitus ei ole ollut neuvottelupöydässä muka-
na. SAK esimerkiksi oli, mutta silläkään ei ole kantaa. (Eduskunnasta: Kyllä Lindströmillä
on!) Tärkeää on, että se syntyi.

Nyt ovat työllisyysasiat olleet esillä voimakkaasti, ja totean, että viime vuonna Rin-
teen—Ihalaisen työllisyysbudjetin määrärahat loppuivat toukokuussa. Nyt on väitetty, että
olisivat jo helmikuussa loppuneet tänä vuonna rahat. En sitä kyllä usko, mutta tilanne on
tietysti vaikea. Mutta ministeri Lindström on moneen kertaan todella todennut, että nyt py-
ritään uudistamaan työttömyysturvaa, (Eero Heinäluoma: Kyllä!) koko järjestelmään käy-
tettäviä rahoja niin, että ne ovat aktiivisessa työllisyyskäytössä. (Puhemies koputtaa) Odo-
tetaan niitä tuloksia nopeasti.
23



Pöytäkirjan asiakohta PTK 16/2016 vp
15.23 Eeva-Maria Maijala kesk (vastauspuheenvuoro): Arvoisa puhemies! Yksi merkit-
tävä asia, minkä takia tämä lisätalousarvio nytten tehtiin, on tämä Metsähallitus-asia. Meil-
le lappilaisille tämä Metsähallitus-asia on erittäin tärkeä, ja tärkeää on se, että tilanne py-
syy niin paljon nykytilassa kuin mahdollista vain on olemassa. Mutta on todellinen pelko-
tila, että tämä tilanne tulee muuttumaan, sillä huhtikuun puolivälissä tulee voimaan direk-
tiivi palveluiden käyttöoikeussopimusten kilpailuttamisesta. Tässä on oikeasti olemassa
pelko, että jos me emme nyt tee tätä osakeyhtiömallia, niin voi olla, että esimerkiksi puo-
lalainen firma voittaa kilpailun ja yhtäkkiä minun kotikuntani Savukosken metsäasioista
vastaakin tämä puolalainen firma, ja sen jälkeen me olemme ongelmissa. Tämä on niin
suuri riski, että ainakaan minä en ole valmis ottamaan tätä riskiä. Kiitoksia siitä, että me
nytten tässä aikataulussa olemme tämän asian saaneet liikkeelle, ja toivottavasti ei mitään
muitakaan ongelmia nyt enää tule ja kaikki hoituu niin, että se on aikataulullisesti järjes-
tetty.

15.24 Pia Viitanen sd (vastauspuheenvuoro): Arvoisa herra puhemies! On tietenkin ollut
hyvin hämmentävää se, että hallitus ei kykene selkosanaisesti antamaan kantaansa tähän
syntyneeseen neuvottelutulokseen, mutta... (Eero Heinäluoma: Ensimmäinen hallitus 50
vuoteen, joka ei osaa päättää!) — Niin, ensimmäinen hallitus 50 vuoteen. Hyvänen aika, se
on tietenkin sitten pala historiaa, syytä todeta pöytäkirjoihin.

Mutta, puhemies, täällä... (Hälinää)

Ensimmäinen varapuhemies Mauri Pekkarinen: No niin, yhteislausunnan sijasta edus-
taja Viitasella on puheenvuoro.

Kiitos, puhemies. — Minä vain ajattelin tässä myös sen todeta, että toinen asia, mistä me
emme ole nyt saaneet selkoa, on se, että kehysriihessähän pitäisi täällä monin perusteluin
ilmituodusti tehdä ihan oikeasti suunnanmuutos tähän talous- ja työllisyyspolitiikkaan. Ja
nyt haluaisin hallituspuolueilta sitoutumista (Välihuutoja) siihen, tuleeko kehysriihessä
työllisyystoimia tässä ja nyt.

Ja toinen asia, mistä me sosialidemokraatit olemme sanoneet, että emme lopeta keskus-
telua ennen kuin hallitus korjaa tämän vääryyden, on tämä eläkkeensaajien verotus. (Ben
Zyskowiczin välihuuto) Huomasin positiivisena, että viikonloppunakin tästä asiasta kes-
kusteltiin (Välihuutoja) hallituspuolueiden toimesta, mutta (Puhemies koputtaa) sanoista
tekoihin: korjaatteko eläkkeensaajien epäreilun verotuksen?

15.26 Hannu Hoskonen kesk (vastauspuheenvuoro): Arvoisa herra puhemies! On aivan
luonnollista, että kun on tällainen valtavan suuri sopimuskokonaisuus kuin yhteiskuntaso-
pimus, niin sitä huolella tarkastellaan ja sen jälkeen siitä tullaan tekemään lopullisia pää-
töksiä. Aivan luonnollista, normaalia valmistelua, huolellista työtä.

Mutta ihmettelen tätä demarien maagista asennetta tähän yhteiskuntasopimukseen,
yleensä koko suomalaiseen politiikkaan. Te olette huutaneet tässä salissa, että kaikki, mitä
hallitus on tehnyt, on ollut aina väärin, (Vasemmalta: Ei, ei!) ja sitten sen jälkeen, kun te
olette esittäneet oman mallinne, niin mitä siellä on? Katsokaa neljä vuotta sitten, edellinen
vaalikausi, mitä tapahtui. Teidän positiiviset puheenne ovat olleet... Se neljä vuotta osoitti,
että ei siellä ollut mitään. Ja teidän negatiivinen asenteenne kaikkea kohtaan, mitä hallitus
esittää, on niin valtavan negatiivista, (Vasemmalta: Ei!) että minun kuivat koivuhalkoni-
24



Pöytäkirjan asiakohta PTK 16/2016 vp
kin liiterissä homehtuvat teidän negatiivisuutenne edessä. (Naurua) Tehkää nyt, hyvä ih-
minen, jotakin rakentavaa joskus älkääkä aina arvostelko!

Totta kai hallitus tekee aina parhaansa ja yrittää parantaa ja tekeekin monia asioita. Mei-
dän työllisyys ei koskaan parane, jos suomalaisen työn tulokset eli ne tuotteet maailman-
markkinoille eivät käy kaupaksi. Se on se ratkaisu. Turha teidän on yrittää väittää mustaa
valkoiseksi, kun se ei sitä ole.

Ensimmäinen varapuhemies Mauri Pekkarinen: Ja nyt kyllä edustaja Heinäluomalla on
puheenvuoro.

15.27 Eero Heinäluoma sd (vastauspuheenvuoro): Arvoisa puhemies! Edustaja Hosko-
nen, mehän yritämme tässä tukea, että tämä yhteiskuntasopimus menisi maaliin. (Eduskun-
nasta: Hyvä, hyvä!) Me yritämme tukea teitä ja ihmettelemme kovasti, kun on yli puoli
vuotta asiasta puhuttu ja te olette vedonneet eri tavoin, että on kiire ja kiire ja kiire, (Hannu
Hoskosen välihuuto) ja nyt te ette itse tiedä, mitä tälle pitää tehdä, kun järjestöt ovat saa-
neet valmiiksi neuvottelutuloksen, jota te olette pyytäneet heitä tekemään. (Pia Viitanen: Ja
me ollaan negatiivisia!) Nyt te olette ensimmäinen hallitus 50 vuoteen, joka ei tiedä, mitä
se tekee, kun järjestöjen sopimus on syntynyt. (Välihuutoja) Ensimmäinen hallitus 50 vuo-
teen, ja sekin ihme piti nähdä, että kun järjestöt tekevät sen, mitä hallitus pyytää, niin hal-
litus jää istumaan sen kakun päälle (Puhemies koputtaa) ja ihmettelee, että mikä tämä täm-
möinen kakku on ja mitä laskelmia nyt vielä (Puhemies koputtaa) tarvitaan. Ei, hyvät ys-
tävät, tästä tule mitään, jos te näin jatkatte.

15.28 Lea Mäkipää ps (vastauspuheenvuoro): Arvoisa puhemies! Tuntuu aika lapselli-
selta tämä keskustelu, mutta minulle ei ole ainakaan vielä selvinnyt se, mitä on paikalli-
seen sopimukseen koskevaan kirjaukseen merkitty. Sitä mielelläni kuuntelisin, jos edusta-
ja Heinäluoma sitten sanoisi.

Täällä on puhuttu työttömyydestä. Meille jätettiin 300 000 työtöntä viime vuonna. Oli
nuorisotyöttömiä, pitkäaikaistyöttömiä, ja tämä kehitys jatkuu. (Eduskunnasta: Sekään ei
teille riittänyt!) Samoin työttömyyspäivämaksut ovat vuodesta 2008 kohonneet 113 pro-
senttia samoin kuin ansiosidonnaiset päivärahat. Minkä takia? Kun nykyiset hallitukset ei-
vät pystyneet hoitamaan työttömyyttä. Eli me olemme tässä asemassa, että toivottavasti
tämä yhteiskuntasopimus tuo jotain muuta.

Ja kun Suomen pk-yritykset, joita on yli 90 prosenttia, työllistävät suomalaisia työnte-
kijöitä, niin mikseivät ne tällä hetkellä työllistä? Siksi, koska ei ole menekkiä, ei ole mark-
kinointia, (Eero Heinäluoma: Ei ole ostovoimaa!) ei ole kilpailukykyä. Eivät nämä pienet
yritykset (Puhemies koputtaa) laita osinkoihin, ne vain laittavat työntekijöihin, että ne pys-
tyvät siellä olemaan, ja myös investointeihin.

Pitäisi miettiä vähän, mitä täällä puhutaan.

Ensimmäinen varapuhemies Mauri Pekkarinen: Arvoisat edustajat, tätä debattia on nyt
käyty kohta 1,5 tuntia. Lisätalousarvion debattiosuudeksi 1,5 tuntia on aika lailla maksi-
missaan. Vielä muutama vastauspuheenvuoro, ensin edustaja Andersson. Kohta lopetam-
me.
25



Pöytäkirjan asiakohta PTK 16/2016 vp
15.29 Li Andersson vas (vastauspuheenvuoro): Arvoisa puhemies! Kyllä tämä hallitus-
puolueiden edustajien käsitys työllisyyspolitiikasta on erittäin ihmeellinen. Totta kai fi-
nanssipolitiikka, veropolitiikka, elinkeinopolitiikka kaikki ovat erittäin tärkeitä työkaluja,
kun mietitään, miten me saamme työpaikkojen määrää lisättyä ja työllisyysastetta nostet-
tua. Mutta sen lisäksi tarvitaan työvoimapolitiikkaa ja tarvitaan työllisyysmäärärahoja. Sii-
nähän tavoitteena on ihmisten työkyvyn ylläpitäminen, ihmisten työllistymisen helpotta-
minen, sitä työtä niiden kautta tehdään. Eli meillä tulisi olla riittävästi määrärahoja osoit-
taa nuorisotyöttömyyden hoitoon, pitkäaikaistyöttömien tukityöllistämiseen, starttirahoi-
hin. Tästähän on kyse.

On ollut työttömiä myöskin edellisen hallituskauden aikana, on työttömiä nytkin, mutta
se suurin ero tämän hallituksen ja edellisen hallituksen välillä on se, että nuorisotakuun ra-
hoitusta on leikattu, työllisyysmäärärahoja on leikattu kokonaan nuorisotakuusta pois,
minkä lisäksi te olette leikanneet jo valmiiksi riittämättömistä työllisyysmäärärahoista.

15.30 Markku Pakkanen kesk (vastauspuheenvuoro): Arvoisa herra puhemies! Täällä
on käyty kovaa keskustelua mahdollisesti syntyneestä yhteiskuntasopimuksesta, ja itse
olen niitä edustajia, jotka toivovat, että ensi maanantaina, kun SAK:n järjestöt ottavat sii-
hen viimeistään kantaa, saadaan varmistus, että tämä sopimus syntyy. Ja toivon, että tässä
salissa käyty keskustelu ei nyt aiheuta sitä, että siihen tulisi jotain epäselvää. Täällä on
epäilty toisten kantoja siihen, mutta itse toivon, että järjestöt ja työmarkkinajärjestöt ja hal-
litus tekevät tästä hyvän sopimuksen.

Lisätalousarviossa otettiin kantaa myös peltipoliiseihin, joita itse läheisesti tunnen, kos-
ka minulla on heihin hyvä sellainen valokuvauksellinen suhde, (Naurua) ja pidän sitä hy-
vänä asiana, että tällä kannalla yhteiskunta kerää sitä rahaa. Tämä 35 000 euroa per tolppa
(Puhemies koputtaa) on erittäin hyvä konsti kerätä tätä valtion kassaa, ja siihen me voim-
me itse aina vaikuttaa omalla ajokäyttäytymisellämme.

Ensimmäinen varapuhemies Mauri Pekkarinen: Tässä debatissa kutakuinkin viimei-
nen puheenvuoro, edustaja Zyskowicz.

15.32 Ben Zyskowicz kok (vastauspuheenvuoro): Arvoisa herra puhemies! Edustaja Ar-
hinmäki kertoi, että yhteisöveroa on alennettu eikä työpaikkoja ole syntynyt. Mistäköhän
edustaja Arhinmäki tietää, mikä työllisyystilanne meillä olisi, jos yhteisöverokanta olisi
esimerkiksi 26 prosenttia nykyisen 20 prosentin sijaan?

Edelleen edustaja Arhinmäki ei ymmärtänyt — ja muistan, että edustaja Anneli Kilju-
nen joskus aikaisemmin ei ymmärtänyt — miten työajan pidentäminen lisää työpaikkoja.
No, se lisää siten, että jos työaikaa pidennetään ilman, että palkkaa nostetaan, niin se yri-
tyksen valmistama tuote tai palvelu tulee jonkin verran halvemmaksi. Ja silloin se yritys
saa sitä jonkin verran paremmin kaupaksi, ja silloin siihen yritykseen tulee enemmän ja uu-
sia tilauksia, (Eduskunnasta: Enemmän osinkoja!) ja silloin siihen yritykseen syntyy uusia
työpaikkoja. Näin se menee, ja, edustaja Arhinmäki, jos ette te minua usko, niin uskokaa
edes palkansaajajärjestöjen ekonomisteja.

15.33 Paavo  Arhinmäki vas (vastauspuheenvuoro):  Arvoisa puhemies! Kun edustaja
Zyskowicz kysyi, että mistä tiedetään, mikä esimerkiksi yhteisöveron alentamisen vaiku-
tus on ollut, mikä sitten olisi työllisyysvaikutus, niin se ainakin tiedetään, mikä sen vaiku-
26



Pöytäkirjan asiakohta PTK 16/2016 vp
tus on ollut osinkoihin. Tänä vuonna tullaan jakamaan ennätyssuuret osingot. Silloin luvat-
tiin työpaikkoja, luvattiin investointeja. Se tiedetään, että meillä on investointilama. Meil-
lä on investoinnit yhtä huonolla tasolla kuin 90-luvun alussa, ja samaan aikaan jaetaan en-
nätyssuuret osingot. Se tiedetään, mikä tästä seurasi. Ja kysymykseni oli: kun te tiesitte var-
masti, että nyt tulee kymmeniätuhansia uusia työpaikkoja, niin mistä te sen varmasti tie-
dätte, kun näin on käynyt edellisellä kerralla, kun samanlaisia tulonsiirtoja on tehty?

Mitä tulee työajan pidentämiseen, niin ainakin valtiovarainministeriö omissa laskelmis-
saan lähti viime syksynä (Puhemies koputtaa) siitä, että työajan pidentäminen nimen-
omaan johtaisi siihen, että tarvitaan vähemmän työntekijöitä eli on vähemmän työpaikko-
ja.

Ensimmäinen varapuhemies Mauri Pekkarinen: Ja vihonviimeinen puheenvuoro,
edustaja Tolppanen.

15.34 Maria Tolppanen ps (vastauspuheenvuoro): Arvoisa puhemies! Tässä on nytten
aika hauskasti tullut näitä asioita.

Otetaanpa nuo palkkatukiasiat ensin. Edellisen hallituksen aikana ne pistettiin pank-
koon heti vuoden alusta ja vaadittiin ihmisiltä 800 päivää työttömyyttä ennen kuin niitä an-
nettiin. 

Eläkkeistä taas — no, sehän tehtiin sosialidemokraattien ollessa hallituksessa, tämä tai-
tettu indeksi. Nyt kun taitettu indeksi on eläkeläisille positiivinen, niin te haluatte ottaa sen
pois, jotta taas eläkkeet olisivat entistä pienempiä. (Eero Heinäluoma: Kuka niin on sano-
nut?) Tämä on aika hauskaa.

Ja se, mikä olisi hyvä tietää tällä hetkellä, on se, mitä mieltä tosiaankin hallitus on tästä
sopimuksesta, mitä mieltä SAK on tästä sopimuksesta ja mitä mieltä SAK:n takana sitten
sosialidemokraatit ovat tästä sopimuksesta. (Eero Heinäluoma: Mitäs mieltä edustaja on?)
Sen jälkeen kun päästään eteenpäin, niin olisi hauska tietää, mitä mieltä AKT on tästä, ja
kun AKT:n kanta tulee, niin mitä mieltä EK on tästä. (Puhemies koputtaa) Aika monta...
(Eero Heinäluoma: Entäs edustaja? — Eduskunnasta: Mikä teidän kantanne on, Tolppa-
nen?) — Minä haluan yhteiskuntasopimuksen.

Ensimmäinen varapuhemies Mauri Pekkarinen: Nyt siirrytään puhujalistaan.

15.35 Touko Aalto vihr: Arvoisa herra puhemies! Terrafame Group Oy:n oman pää-
oman korottamiseen ehdotetaan 38,5 miljoonaa euroa toiminnan jatkumisen takaamiseksi.
Samanaikaisesti esitetään 38,5 miljoonan euron peruutusta vuoden 2015 ensimmäisessä li-
sätalousarviossa myönnetystä 100 miljoonan euron kaksivuotisesta siirtomäärärahasta.
Vihreä eduskuntaryhmä ei voi hyväksyä esitettyä määrärahasiirtoa ympäristövahinkojen
estämisestä Terrafame Group Oy:n oman pääoman korottamiseen.

Kuten debatissa toin esille, elinkeinoministeri Olli Rehn ei tuolta penkiltä ole pystynyt
tässä salissa vastaamaan esitettyihin lukuisiin kysymyksiin siitä, miten hallitus pystyy va-
kuuttamaan yhdenkään sijoittajan siitä, että Talvivaaran kaivos kykenisi tulevaisuudessa
tuottamaan markkinaehtoisesti voittoa. Olemme saaneet vain pettyä kerta toisensa jälkeen
tehtyihin päätöksiin.

Meidän päättäjien osalta olennainen tieto on myös se — jos menee Terrafame Group
Oy:n suunnitelmien kannalta täydellisesti — kuinka pitkään tuo valtion piikki on auki,
27



Pöytäkirjan asiakohta PTK 16/2016 vp
kuinka paljon veronmaksajien rahaa pörssiyhtiön pelastamiseen vielä tarvitaan tulevaisuu-
dessa ja mitä tapahtuu tilanteessa, jossa kaikki menee putkeen. Ja mitä putkiin tulee, Vaa-
san hallinto-oikeuden päätös Nuasjärjen purkuputkesta voi venyä vaikka juhannukseen,
ensi syksyyn, vaikka vuoden päähän. Sitä ei voi tietää. Mutta sen voi tietää, että jos näin
käy, Talvivaaran tarina on varmuudella paketissa.

Arvoisa herra puhemies! Jo vuoden 2015 toisen lisätalousarvion yhteydessä oli selvää,
että Talvivaaran kaivoksen toiminnan jatkamisen turvaamista varten perustetun Terrafame
Oy:n pääomittaminen 209 miljoonalla eurolla ei tule riittämään kahden vuoden ajaksi.
Yhtä selvää oli myös se, että valtio joutuu pääomittamaan Talvivaaran kaivoksen toimin-
taa yksin, sillä yksityistä rahaa ei ole saatavissa nykytilanteessa. Yksityisten investointien
puuttuminen johtuu siitä, että nikkelin maailmanmarkkinahinnan pitäisi nousta tuntuvasti,
joidenkin arvioiden mukaan jopa tuplaantua, jotta toiminta voisi edes teorian tasolla olla
kannattavaa. Vaikka nikkelikaivosten osalta tapahtuisi maailmanmarkkinoilla pudotuspe-
liä, Kiina tuppaa markkinoille jatkuvasti halpaa nikkeli-rautaseosta, mikä vaikuttaa suo-
raan nikkelin maailmanmarkkinahintaan. Nikkelin alhaisesta hinnasta koituvia tappioita
voi hieman kompensoida sinkin ja koboltin myynnillä, mutta se on vain oireiden hoitamis-
ta.

Yksityisten investointien edessä seisoo siis nikkelin alhainen maailmanmarkkinahinta ja
Vaasan hallinto-oikeus, mutta myös epävarmuus sitä kohtaan, että kaivoksen prosessit oli-
si kaikkien vaikeuksien jälkeen uskottavasti saatu toimimaan erikseen ja yhdessä. Yhtiön
mukaan tulokset muun muassa bioliuotuksen osalta ovat lupaavia, mutta se ei kerro vielä
mitään siitä, miten homma toimii pitkällä aikajänteellä.

Arvoisa herra puhemies! Koska hallitus ei ole pystynyt uskottavasti todistamaan, että
Talvivaaran kaivos pystyy tuottamaan voittoa markkinaehtoisesti ja houkuttelemaan yksi-
tyisiä sijoituksia toiminnan ylläpitämiseksi sekä vastaamaan kestävän liiketoiminnan li-
säksi aiheuttamiensa ympäristöongelmien hoidosta, on edessä vain yksi vaihtoehto: kai-
voksen hallittu alasajaminen.

Arvoisa herra puhemies! Talvivaaran kaivoksen hallittu alasajaminen on monen vuoden
projekti ja maksaa arvioiden mukaan noin 300 miljoonaa euroa sekä ympäristöluvista koi-
tuvat kustannukset. Jos Talvivaaran kaivosta ei ole mahdollista saada kannattavalle ja kes-
tävälle pohjalle, kaivoksen hallittu alasajaminen on ennemmin tai myöhemmin edessä. Ja
alasajamisen hinta vain nousee päivä päivältä. Edellä mainitusta 300 miljoonan euron sum-
masta kaivos maksaa itse noin puolet, sillä kaivoksen toiminta ja myyntitulot eivät lopu
kuin seinään. Ne rahat, jotka on suunniteltu käytettävän vääjäämättömän päätöksen pitkit-
tämiseen, tulee käyttää Talvivaaran pilaaman ympäristön kunnostamiseen, alueen asukkai-
den kärsimien haittojen korvaamiseen sekä uuden yritys- ja elinkeinotoiminnan tukemi-
seen, jotta kaivokselta työttömäksi jäävät ihmiset saavat mahdollisuuden työllistyä, elää ja
asua myös jatkossa. — Kiitoksia.

15.40 Mika Niikko ps: Arvoisa herra puhemies! Tässä keskustelussa hallituksen lisäta-
lousarviosta pääosaan nousee selkeästi tämä Talvivaaran ja Terrafamen tulevaisuus ja toi-
sena tietenkin laajemmin katsottuna Suomen työllisyystilanne. Valtiovarainvaliokunnas-
sahan me kuulimme asiantuntijoita tästä Talvivaaran tilanteesta, ja olihan se tietenkin aika
lohdutonta kuultavaa. Tietenkin tässä vaiheessa, kun me rupeamme korjaamaan aikaisem-
man yhtiön tekemiä virheitä, meidän täytyy nyt kuitenkin mennä järjellä eikä tunteella täs-
sä päätöksenteossa. Me tiedämme, että Talvivaaralla ja tällä nikkelikaivoksella onnistues-
28



Pöytäkirjan asiakohta PTK 16/2016 vp
saan olisi kuitenkin toimintaedellytykset ja työllistävä vaikutus sille väestömäärälle, joka
leipänsä siltäkin alueelta saa.

Aikanaanhan tätä koko hanketta ei olisi pitänyt varmastikaan hyväksyä niillä perusteil-
la, mitä esitettiin, koska on tullut selväksi, ettei tämä liuotusmenetelmä välttämättä ole niin
hyvä kuin on annettu ymmärtää. (Eduskunnasta: Ei ole!) Tosin nyt ollaan vähän niin kuin
puun ja kuoren välissä: kun konkurssipesä tuli valtion syliin, niin nyt pitäisi löytää sitten
kaikkein paras ratkaisu. Itseni on kuitenkin vaikea ymmärtää, että hyvin pikaisesti lähdet-
täisiin 300 miljoonan euron alasajon toimenpiteisiin. Se on kova hinta veronmaksajille jo
siitä tehdystä työstä, millä tavalla sinne on tällä hetkellä investoitu. Meidän täytyy muistaa
se, että kun siellä kaivostoiminnat on aloitettu, ne myös tuovat tuloja tähän yhtiöön. Liuo-
tusmenetelmät kun vievät aikanaan eteenpäin, niin syksyllä ensi vuonna niistä aletaan saa-
maan jo merkittävää tuloa, ja sitä ei ole tässä keskustelussa huomioitu lainkaan. Totta on
toki se, että tämän nikkelin maailmanmarkkinahinnan ollessa reilu 8 000 per tonni se ei rii-
tä kattamaan niitä kustannuksia. Mutta sen asiantuntijatiedon perustella, mitä olemme
kuulleet, se on kuitenkin jo aika lähellä sitä, että se riittäisi kattamaan kustannukset. (Li
Andersson: Ei pidä paikkaansa!) Tästä pitää toki päästä pidemmälle, jotta siitä liiketoimin-
nasta tulee kannattavaa, ja siinä mielessä on johdonmukaista, että valtio yrittää hakea sii-
hen kumppania, joka ottaisi tämän tehtävän jatkossa hoitaakseen. (Touko Aalto: Mistä se
löytyy?) Totta on, että me joudumme päättämään tämän siinä vaiheessa, jos sitä kumppa-
nia ei löydy ja varsinkin jos tämä Nuasjärven purkuputkipäätös ei toteudu: silloinhan meil-
lä ei ole mitään muuta edessä kuin alasajo. Tämä on aivan totta.

Meidän olisi pitänyt jo viime hallituskauden aikana aloittaa se keskustelu, jota silloin
oppositiossa perussuomalaiset peräänkuuluttivat, että miksi Suomen valtio ja hallitus ei
itse ole mukana kaivostoiminnassa. Se on vähän kuin käänteinen tekijä verrattuna Ruot-
siin: Ruotsissa valtionyhtiö tienaa kaivosteollisuudesta kumminkin merkittävän määrän
myös verotuloja, muutaman miljardin euron edestä vuosittain. Siellä se homma toimii val-
votusti ja kansallisesti, mutta täällä, ikävä kyllä, tältä osin on pahasti epäonnistuttu. Totta
on, etten lähde puolustelemaan missään tapauksessa tätä Talvivaaraa ja vähättelemään Tal-
vivaaran aiheuttamia ympäristövahinkoja. Siinä mielessä tätä asiaa täytyy tarkastella huo-
lella, ja meidän tulisikin kyllä saada valtiovarainvaliokuntaan ihan puolueetonta asiantun-
tijuutta siltä osin, jotta me osaisimme tehdä oikeita, kauaskantoisia päätöksiä.

Arvoisa puhemies! Lisätalousarviosta haluaisin muutaman sanan myös sanoa tästä Tur-
kille kanavoitavasta pakolaisavusta. Valtiovarainvaliokuntahan ehdottaa, että varsinaisen
kehitysyhteistyön momentille lisätään 8 250 000 euroa. Tämähän olisi Turkin pakolais-
avun koordinointivälineeseen oleva raha, joka on osa EU:n sitoutumista 3 miljardin euron
rahoitukseen näitten pakolaisten elinolosuhteiden parantamiseksi. Suomen kansallinen
maksuosuus on kokonaisuudessaan vuoteen 2019 saakka 28,4 miljoonaa euroa. Erikoista
tässä päätöksessä on se, että EU ei ole kuitenkaan suoraan kytkenyt tätä 3 miljardin euron
rahoitusapua siihen, että Turkki tulee hillitsemään muuttoliikennevirtoja EU-alueelle. On
huolestuttavaa, että tällaista sitoutuneisuutta tai tämmöistä päätöstä ei tähän tehty. Päinvas-
toin, maksatukset menevät konkreettiselle hankkeelle, Turkissa olevan yli kahden miljoo-
nan syyrialaispakolaisen tukemiseen. Nyt jos tätä asiaa tarkastellaan Suomen näkökulmas-
ta, niin viime vuonna 32 000 turvapaikanhakijasta, jotka tänne saapuivat, kaksi kolmas-
osaa, yli 20 000, oli irakilaisia. Sitten siellä oli somalialaisia ja afgaaneja ja vasta sitten nel-
jäntenä syyrialaisia. Siinä mielessä tämän avustuksen tukemisen toki pitää kohdistua myös
kaikkiin niihin Turkissa oleviin pakolaisiin, ei vain syyrialaispakolaisiin.
29



Pöytäkirjan asiakohta PTK 16/2016 vp
Arvoisa puhemies! Toisena asiana näissä lisääntyvissä kustannuksissa, jos me tällaisia
sitoumuksia lähdemme tekemään, meidän täytyy myös harkita sitä, onko meidän syytä näi-
tä rahoja ottaa kehyksen ulkopuolelta. Olisin itse ollut valmis pohtimaan myös sellaista nä-
kökulmaa, olisiko tämä reilu 8 miljoonaa euroa voitu ottaa esimerkiksi kahdenvälisistä tai
monenkeskisistä momenteista.

Arvoisa puhemies! Vielä lopuksi haluan mainita siitä, että tätä työllisyysasiaa, joka on
Suomessa huono, ei hetkessä saada kuntoon. On totta, että tämä yhteiskuntasopimus, jota
nytten ollaan toivon mukaan saamassa, ei tule täyttämään niitä tavoitteita, joita hallitus on
osoittanut 110 000 uuden pysyvän työpaikan luomiseksi. Näillä tavoitteilla me tulemme
pääsemään yhteen kolmasosaan siitä tavoitteesta — mikä on paljon tässä tilanteessa. Mie-
luummin laiha sopu kuin lihava riita, ja siinä mielessä kannatan sen sopimuksen syntymis-
tä, vaikka kaikkia tavoitteita ei saavutetakaan. Tässä vaiheessa on kuitenkin syytä sitten
muistuttaa myös oppositiota, kun tulevaisuudessa ruvetaan moittimaan, että hallitus ei ky-
kene luomaan lupaamiansa reilua 100 000:ta työpaikkaa, ja kysymään, mistä se johtuu: se
ei johdu hallituksen saamattomuudesta tai toimettomuudesta, vaan siitä, että oppositio ei
rakentavalla tavalla itse osallistunut tämän yhteiskuntasopimuksen rakentamiseen. Ensim-
mäiset kaksi kuukautta uuden eduskunnan alettua viime syksynä aika meni siihen, että
huudettiin pakkolaista ja sen epäoikeudenmukaisuudesta. Siinä mielessä kuitenkin pidän
hyvänä saavutuksena sitä, että me pääsisimme siihen sopimukseen ja saisimme tämän
asian päiväjärjestykseen ja rupeaisimme keskittymään sitten toisenlaisiin toimenpiteisiin.

Mitkään temput eivät onnistu työllisyyden parantamiseksi. Hallitus tekeekin pitkäjän-
teistä työtä viennin edistämisen ja kilpailukyvyn parantamiseksi. Me tulemme näkemään
varmasti tämän hallituskauden aikana vielä useita kipeitä päätöksiä, joissa joudutaan tar-
kastelemaan valtiontalouden kohdentamista uudelleen, ja siinä mielessä tämä keskustelu
niin sanotusta pakkolaista ei varmasti tämän hallituskauden aikana tule loppumaan.

Ensimmäinen varapuhemies Mauri Pekkarinen: Me käymme noin kymmenen varsi-
naista puheenvuoroa nyt, jotta päästään listassa eteenpäin. Jokaisen puheenvuoron jälkeen
ei automaattisesti seuraa debattia.

15.48 Li Andersson vas: Arvoisa puhemies! Talvivaara tulee jäämään Suomen kai-
voshistoriaan surullisena esimerkkinä hankkeesta, jossa mikään ei mennyt niin kuin olisi
pitänyt. Tilanteessa, jossa vastuu tappiollisesta kaivoksesta ja sen lukuisista ympäristöon-
gelmista Terrafamen myötä on siirretty valtion ja veronmaksajien kannettavaksi, on äärim-
mäisen keskeistä, että arvioidaan kaivostoiminnan jatkamiseen liittyvät ympäristölliset ja
taloudelliset riskit hyvin tarkkaan. Taloudelliset kustannukset kasvavat koko sen ajan, kun
hankkeelle annetaan lisää armonaikaa.

Kaivoksen tulevaisuuteen liittyy ainakin kolme keskeistä epävarmuustekijää.
Ensimmäinen on bioliuotusprosessin toimivuus. Kaivoksen kannattavuuden näkökul-

masta tuotantokustannukset pitäisi saada alenemaan ja metallipitoisuudet nostettua. Tätä
bioliuotusprosessia on nyt kokeiltu ja jatkokehitetty jopa seitsemän vuoden ajan eikä on-
gelmia ole saatu ratkaistua. Prosessin kehittäminen metallipitoisuuksien nostamiseksi
edellyttää lisäinvestointeja, joten on hyvin vaikea nähdä, miten nämä kaksi tavoitetta voisi
sovittaa yhteen.

Toinen epävarmuustekijä liittyy kaivoksen jätevesien hallintaan ja ympäristölupaan.
Joulukuussa Talvivaarassa rikottiin lupamääräyksiä ylimääräisellä vesien juoksutuksella,
30



Pöytäkirjan asiakohta PTK 16/2016 vp
jotta vältyttäisiin altaiden tulvimiselta. Sama tarve on arvioiden mukaan edessä keväällä
vesimäärien kasvaessa entuudestaan. Purkuputkien käsittely Vaasan hallinto-oikeudessa
on vielä kesken, mutta jos hallinto-oikeus pitää kiinni vuoden 2015 syksyn välipäätökses-
sä annetuista vesipäästökiintiöistä, tarkoittaa tämä käytännössä, että kaivoksen toiminta
muuttuu mahdottomaksi järjestää. Oikeusprosessin ollessa kesken on myös hyvin epäto-
dennäköistä, että yksityiset sijoittajat olisivat halukkaat sitoutumaan projektiin, jonka tule-
vaisuusnäkymät ovat näin epävarmat.

Kolmas keskeinen epävarmuustekijä koskee nikkelin hinnan kehitystä. Koko kaivos-
hankkeen kannattavuus lasketaan sen varaan, että nikkelin hintakehitys olisi voimakkaasti
positiivinen. Mitään varmuutta tai osviittaa tällaisesta hintakehityksestä ei ole. Sen sijaan
muun muassa Maailmanpankki on korjannut omia ennusteitaan alaspäin.

Näitä riskejä huomioiden ja myöskin asiantuntijakuulemisten perusteella pidän itse
kaikkein järkevimpänä vaihtoehtona, että aloitetaan kaivoksen hallittu alasajo. Konkurssi-
pesän määrärahoista voidaan siirtää 38,5 miljoonaa Terrafamelle, mutta vasemmistoliiton
näkemyksen mukaan ne pitäisi suunnata ympäristövahinkojen estämiseen, ei toiminnan
jatkamiseen. Hallittu alasajo antaisi myös useamman vuoden aikaa varautua alueellisesti
kaivoksen sulkemisen vaikutuksiin työllisyyteen.

Arvoisa puhemies! Tässä lisätalousarviossa esitetään myös kehitysyhteistyömääräraho-
jen korottamista 8,3 miljoonalla Suomen osallistumiseksi Turkille annettavan pakolais-
avun koordinointivälineeseen. On selvää, että pakolaistilanteen hoitaminen edellyttää re-
sursseja, ja on kannatettavaa, että Euroopan unionin tasolla pyritään tekemään yhteisiä rat-
kaisuja sekä jakamaan vastuuta oikeudenmukaisesti jäsenmaiden kesken. Edustaja Niikon
edelliseen puheenvuoroon viitaten on minun mielestäni syytä huomioida, että Turkissa to-
siaankin on tällä hetkellä yli 2 miljoonaa pakolaista. Osoittaa kyllä sitoutumista maan hal-
lituksen osalta.

Mielestäni on kuitenkin mahdotonta hyväksyä tällaisen merkittävän taloudellisen tuen
maksaminen Turkille ilman minkäänlaisia maan hallitukseen kohdistuvia velvoitteita nou-
dattaa ihmisoikeuksia. Juuri tällä hetkellä Turkin hallituksen määräämät ulkonaliikkumis-
kiellot ja aseelliset hyökkäykset ovat pakottaneet arviolta kymmeniätuhansia kurdiperhei-
tä jättämään kotejaan Kaakkois-Turkissa. Tässä ollaan siis maksamassa taloudellista tukea
pakolaistilanteen hoitamiseksi maalle, joka omilla toimillaan lisää maan sisäistä pakolai-
suutta. Toimittajiin, poliittisiin päättäjiin, yliopistotyöntekijöihin ja kansalaisaktivisteihin
on viimeisen vuoden aikana kohdistunut yhä voimakkaampaa painostusta. On käsittämä-
töntä, että niin EU kuin Suomi ovat hiljaa Turkissa tapahtuvista ihmisoikeusloukkauksista
ja sen sijaan ovat valmiit myöntämään maalle näin mittavan taloudellisen tuen.

15.54 Katri Kulmuni kesk: Arvoisa puhemies! Käsittelyssä oleva lisätalousarvio lisää
valtion menoja 50,9 miljoonaa euroa ja varsinaisia tuloja 10 miljoonalla eurolla. Nämä
lisämäärärahat ovat varmasti tarkoituksenmukaisia, hyväksyttäviä.

Metsähallituksen uudelleenorganisoinnin aikataulu on erittäin nopea, ja siksi siihen liit-
tyviä muutoksiakin on tehtävä varsin nopealla aikataululla. Hallituksen esityksen uudeksi
Metsähallitus-laiksi 34 §:n mukaan valtioneuvosto päättää valtion talousarvion käsittelyn
yhteydessä eduskunnan antaman valtuutuksen nojalla Metsähallituksen hallintaan siirret-
tävästä valtion omaisuudesta sekä siitä, mikä osa omaisuudesta merkitään Metsähallituk-
sen peruspääomaksi, muuksi omaksi pääomaksi tai lainaehdoin annetuksi. Kiistaa on he-
rättänyt esimerkiksi se, että tuottovaateen alaiseen peruspääomaan on esitetty lisättäväksi
31



Pöytäkirjan asiakohta PTK 16/2016 vp
noin 40 000 hehtaaria Ylä-Lapin virkistysmetsiä. Mielestäni nämä metsät voisivat olla
muun pääoman piirissä, siis siinä taseessa, jolle ei ole tuottovaadetta.

Kansallispuistohanke Suomussalmen Hossassa ja Moilasenvaaralla sekä Kuusamon Jul-
man-Ölkyn alueella etenee, mikä on varsin hieno asia. Toive onkin saada puisto avattua jo
alkukesästä 17 eli Suomen 100-vuotisjuhlavuonna heti kesäsesongin alkaessa. Kuten hal-
lituksen esityksessä todetaan, kyseessä olisi 2 miljoonan euron määrärahan siirto vuosilta
17 ja 18 jo tälle vuodelle, koska olisi tärkeää, että opastus- ja virkistyspalveluiden tarvetta
voidaan kartoittaa ja muitten kansallispuistotasoisten palveluiden laatimista ja puutteita
korjata ja että ylipäänsä sinne saataisiin myös itsenäistymisvaiheita esittelevä näyttely jo
siinä vaiheessa, kun kansallispuisto sitten avataan.

Mutta itse suurin asia, joka tässä lisätalousarviossa varmasti on herättänyt keskustelua,
liittyy tietenkin tähän Terrafame Oy:n pääomittamiseen 38,5 miljoonalla eurolla toimin-
nan jatkumiseksi. Tämä on tietenkin ikävä asia, että me joudumme sitä jo nyt heti käsitte-
lemään, mutta kyllä se on kuitenkin myös välttämätön asia, että kaivostoimintaa voitaisiin
jollain tavalla koettaa turvata ja jatkaa. Tällä on kyllä aivan valtavia elinkeinopoliittisia nä-
kemyksiä ja tarpeita myös. Tietenkin huolta herättää se, kuinka pitkään kaivoksen toiminta
voidaan sitten tällä uudella pääomittamisella turvata, kun silloin edellisen, elokuussa 15
myönnetyn määrärahan laskettiin riittävän ensi kuuhun asti. Mutta tämä liikku on epäile-
mättä välttämätön tehdä.

Toimintaa turvataan myös opetus- ja kulttuuriministeriön hallinnonalalla ylimääräisellä
valtionavustuksella Pietari-säätiölle Suomen Pietarin-instituutin ja Pietarin Suomalaisen
Koulun toiminnan turvaamiseen, 375 000 euroa. Tällä olisi tarkoitus pitää yllä keskeytyk-
settä toimintaa, josta toivon mukaan tulevaisuudessa päästään sitten selvyyteen. On monia
syitä, miksi säätiö on vaikeuksissa ja miksi Pietarin ja samoin Moskovan suomalaisten
koulujen oppilasmäärät ovat pienentyneet erittäin dramaattisesti. Yksi syistä on epäilemät-
tä Venäjän toiminta, Venäjän heikko taloustilanne: ihmiset pohtivat tarkemmin muuttoa
Venäjälle, ja toisaalta myös Suomeen muutetaan herkemmin takaisin.

Täällä on jo aikaisemmissa puheenvuoroissa viitattu myös tähän kehitysyhteistyömää-
rärahan korotukseen, 8,3 miljoonaa euroa, syynä Turkin ja EU:n yhteistyönä toteutettava
pakolaisavun rahoitus. On tervetullutta, että EU pystyy luomaan jonkinlaisia konkreettisia
auttamisen välineitä, että pystyisimme hallitsemaan tätä turvapaikkakriisiä ja näin patoa-
maan niitä hallitsemattomia muuttoliikevirtoja. Jo pelkästään Turkissa on Syyrian pakolai-
sia noin 2,5 miljoonaa. Varoja on tarkoitus mennä suoraan ruoka-apuun, terveyspalvelui-
hin, koulutukseen, ja näistä sitten EU-maat maksavat omassa suhteessa, mutta ehkä pitäisi
päästä keskusteluissa jo myös siihen, miten voitaisiin väliaikaisesti korottaa meidän kiin-
tiöpakolaisten määriä suoraan YK:n pakolaisleireiltä ottamalla. Silloin voitaisiin sulkea
näitä laittomia Euroopan unioniin tulevia reittejä, EU:n ulkorajat silloin pitäisivät ja me
saisimme pidettyä Schengen-järjestelmän pystyssä.

Arvoisa puhemies! Tässä puheenvuoroni.

15.59 Pia Viitanen sd: Arvoisa herra puhemies! Kuten debatissa varsin hyvin kävi edellä
ilmi, meillä on iso ongelma, ja se iso ongelma on se, että hallituksen toimissa tälle vuodelle
ei tueta työllisyyttä tässä ja nyt. (Eduskunnasta: Kyllä!) Olen ollut hyvin hämmästynyt sii-
tä, kun katselin jälleen kerran, että voiko olla niin, että meillä on jälleen kerran tilanne, että
meillä on lisätalousarvio, josta tyystin puuttuvat kaikki työllistämistoimenpiteet. Meillä on
huolestuttava suunta, meillä on tällä hetkellä liki 50 000 alle 25-vuotiasta työtöntä. Mei-
32



Pöytäkirjan asiakohta PTK 16/2016 vp
dän pitkäaikaistyöttömiä on 120 000, vuoden takainen kasvu liki 19 prosenttia, ja tämä on
todella iso ongelma. Siksi en voi ymmärtää, miten nyt on varaa tehdä jälleen kerran lisäta-
lousarvio, jossa työllisyystoimia ei näy missään, ei mailla eikä halmeilla.

Tästä, puhemies, me olemme systemaattisesti koko viime keväästä asti varoitelleet, että
mikäli menemme tähän politiikkaan, että emme huolehdi työllisyydestä, ellemme panosta
siihen, me ajaudumme entistä vaikeampaan talouskierteeseen. Kasvua ei synny, ja tätä
kautta me joudumme sitten tälle lisäleikkausten tielle, mikä on tuhoisaa. Tästähän muun
muassa valtiovarainministeri ja moni muu on jo nyt väläytellyt, että lisäleikkauksia voi olla
tiedossa, ja se on tietenkin seurausta siitä, että työllisyyteen ei panosteta kylliksi. Työlli-
syysmäärärahojen perusta on puutteellinen tälle vuodelle, ja siksi pitäisi toimia. Kaiken
kaikkiaan, kun työttömyys lisääntyy ja määrärahoja samaan aikaan leikataan, yhtälö käy
mahdottomaksi, aivan kuten täällä aiemmin, puhemies, kävi ilmi.

No, nyt on tietenkin positiivista se, mikä myös todettiin, että työmarkkinaratkaisun neu-
vottelutulos on saatu ja esitys on pöydässä. Tietenkin tässä nähtiin juuri se, että tähän asti
sanelu ei tuottanut tulosta mutta sopiminen tuottaa. Nyt tietenkin oli hyvin hämmentävää
debatissa, kun kävi ilmi monin sanakääntein, että hallitus ei pysty kerta kaikkiaan kerto-
maan omaa kantaansa tähän, ja kyllä kehotan vahvasti hallitusta nyt tarttumaan tähän ja il-
maisemaan kantansa, toivottavasti myönteisen sellaisen. Tämän neuvottelutuloksen myö-
tä syntyy liikkumavaraa, ja kuten todettiin, nyt on hyvä paikka tarkistaa koko hallituksen
talouspolitiikan suuntaa työllistävämpään suuntaan. Tällaisia toiveitahan on esitetty paitsi
opposition myös lukuisten talousasiantuntijoiden toimesta. Hallituksen tulisi viimeistään
kehysriihessä tarkistaa tätä linjaa ja tuoda selkeitä konkreettisia esityksiä, joilla työllisyyt-
tä parannetaan tässä ja nyt.

Myös, arvoisat edustajat, hyvä puhemies, meillähän on SDP:ssä vaihtoehtobudjetti, jos-
sa on lukuisia konkreettisia avauksia ja esityksiä työllisyyden parantamiseksi. Meillä on
niin sanottu Rinteen malli, johon työministeri Lindström on sinänsä jo suhtautunut positii-
visesti, siihen ajatukseen. Meillä on erillinen yrittäjyyspaketti, meillä on konkreettisia toi-
mia viennin edistämiseksi ja esityksiä esimerkiksi investointien jouduttamiseksi. Näinä ai-
koina on viisasta rakentaa koteja, peruskorjata niitä, väyliä, homekouluja, päiväkoteja, kir-
jastoja perusparantaa ja rakentaa. Mielestäni tämä on viisas, järkevä linja, ja toivon, että
näihin konkreettisiin työllistämisesityksiimme tartutaan.

Huoleni on se, puhemies, että päinvastoin, kuin tällaista lupausta annettaisiin, puhutaan
näistä mainitsemistani lisäleikkauksista. Jos kehysriihessä senkaltaiseen kehitykseen men-
nään, niin kyllä minun mielestäni tässä vaiheessa uskaltaa jo melkeinpä tietää etukäteen,
että siitä ei hyvää kaiken kaikkiaan seuraa.

Toinen asia, minkä haluan tässä jälleen kerran toistaa, ja tuossa debatissakin sen sanoin,
on se, että täällä yksimielisesti puolueet lupasivat vielä ennen vaaleja, erityisesti kokoo-
mus, valtiovarainministeripuolue, lupasi, että eläkkeensaajien verotus on oikeudenmukai-
nen palkansaajan verotukseen nähden. Olimme hyvin järkyttyneitä siitä, että tämän vuo-
den alusta hallituksen toimin kävi niin, että eläkkeensaajien verotus eriarvoistettiin palkan-
saajiin nähden. Tämä on yksi asia, mikä pitäisi myös korjata tässä ja nyt.

Haluan tässä lähettää terveisiä siihen tulevaan kehysriiheen, koska varmasti tässä lisäta-
lousarvion talouskeskustelussa myös näitä terveisiä voi antaa, että toivon, että kaikki hal-
lituspuolueet, kaikki oppositiopuolueet, kaikki yhdessä sitoutuisimme siihen, että palkan-
saajien ja eläkkeensaajien verotus on tasa-arvoinen. (Puhemies koputtaa) Tästä me sosia-
33



Pöytäkirjan asiakohta PTK 16/2016 vp
lidemokraatit olemme tehneet esityksiä ja tulemme tekemään niin kauan, kunnes tämä epä-
kohta on korjattu.

16.05 Peter Östman kd: Arvoisa herra puhemies! Muutamia pohdintoja hallituksen lisä-
talousarviosta.

Hallitus esittää 1,7 miljoonan euron lisämäärärahoja valvontakameroiden hankintaan.
Päätöstä perustellaan muun muassa sillä, että hankinta maksaa itsensä nopeasti takaisin li-
sääntyvien sakkotuottojen muodossa. Samaan aikaan, kun liikennevalvontaa tehostetaan,
on hallitus korottamassa sakkojen määrää merkittävästi. Perusteluna sakkojen korotuksille
on annettu yksiselitteisesti valtiontalouden sopeutustoimet.

Liikenneturvallisuuden parantaminen valvontaa tehostamalla olisi perusteltua. Mutta
valtion kassavajetta ei tule paikata sakkotuloilla, eikä valvontaa tule tehostaa siksi, että voi-
taisiin kerätä mahdollisimman suuria sakkotuloja.

Kansalaisten uskoa oikeusjärjestelmään ei saa horjuttaa päätöksillä, jotka ovat selkeästi
kansalaisten oikeudentajua vastaan. Mahdollisimman suurten sakkotuottojen kerääminen
esimerkiksi valvontakameroiden laskelmoivalla sijoittamisella yhdessä merkittävästi ko-
rotettujen sakkomaksujen kanssa voi horjuttaa kansalaisten luottamusta oikeusjärjestel-
mään ja poliisiin.

Liikennevalvonnan tarkoitus on aiemmin ollut liikenneturvallisuuden parantaminen.
Rahan keräämisen sijaan tai rangaistusten jakamisen sijaan fokus on aiemmin ollut onnet-
tomuuksien ehkäisyssä. Hallitus on nyt näköjään valinnut uuden linjan, joka käytännössä
tarkoittaa ratkaisevasti erilaista valtiontalouteen kytkettyä kriminaalipolitiikkaa. Tämän
politiikan seurauksena poliisit eivät varsinaisesti enää valvo liikennettä vaan keräävät ra-
haa valtion kirstuun. Ikävä kyllä tällaisella muutoksella on useita negatiivisia vaikutuksia.
Kohtuuttomat sakkomaksut liikennerikkomuksista eivät ole kansan oikeustajun mukaisia.

Tämä hallituksen esitys on erikoinen myös siinä mielessä, että oikeusministeri Lind-
ström vasta viime kesänä päätti aloittaa selvityksen siitä, ovatko rangaistukset oikeassa
suhteessa yleisen oikeustajun kanssa. Selvityksen tarkoitus on muuttaa rangaistukset eri ri-
koksista vastaamaan rikoksen vakavuutta. Tästä näkökulmasta katsottuna pidän hallituk-
sen esitystä, joka johtaa merkittäviin ylinopeussakkojen korotuksiin, ristiriitaisena oikeus-
ministerin omien ajatusten kanssa.

Arvoisa puhemies! Voidaan perustellusti kysyä, ovatko hallituksen esityksen perustelut
kestävällä pohjalla. Ei ole oikein, että hallitus käyttää sakkoja keinona tilkitä valtionta-
loutta. Rangaistuksia, valvontaa tai sääntöjä ei tule asettaa taloudellisin perustein.

Vielä muutama sana tästä paljon puhutusta Talvivaara-hankkeesta. Hallitus esittää Ter-
rafame Oy:n pääomittamista 38,5 miljoonalla eurolla. Pääomittaminen on hyväksyttävää
vain, jos voidaan osoittaa, että kaivostoiminta saadaan kannattavaksi eikä valtion rahaa tä-
män panostuksen jälkeen enää tarvita esimerkiksi mahdollisen Nuasjärven purkuputken tai
ympäristölupien edellyttämien kipsi- ja metallisakka-altaiden tai sivukivialueen rakenta-
miseen. — Kiitos.

16.09 Kai Mykkänen kok: Arvoisa puhemies! Täällä on viimeaikaisissa puheenvuorois-
sa ihan viisaita sanoja mielestäni käytetty.

Ensinnäkin tähän Terrafame-, Talvivaara-asiaan: Tässähän hyviä vaihtoehtoja ei ole.
Mutta kyllä peräänkuuluttaisin erityisesti valtiovarainvaliokunnalta tässä korostetusti roo-
lia itsenäisenä ikään kuin controllerina, koska kyllä tässä minun mielestäni ihan luonnolli-
34



Pöytäkirjan asiakohta PTK 16/2016 vp
sesti on se riski, että erityisesti työ- ja elinkeinoministeriön virkamiesten, jotka ovat tätä
vuosia juoksuttaneet, on tietysti vaikeaa ikään kuin löytää sitä kohtaa, jossa myönnettäi-
siin, että okei, nyt on pakko pistää peli poikki ja valita se kaikkien kannalta sinänsä ikävä
vaihtoehto, että edelleen kuluu veronmaksajien rahaa runsaasti, mutta ei enää edes yritetä
nostaa kaivosta tässä tilanteessa pystyyn vaan aletaan ajaa sitä alas.

Nythän tämä 38,5 miljoonaa euroa, joka tosiaan ei sinänsä ole budjettitaloudessa uutta
rahaa vaan on jo tähän hankkeeseen aiemmin osoitettu mutta siirretään nyt ikään kuin ak-
tiivitoimintaan, ei ole tässä kokonaisuudessa iso asia, mutta kannattaa tietysti kiinnittää itse
kunkin huomiota siihen, että sillä nykyisellä kaivoksen tappiotahdilla se riittäisi vain noin
kahdeksi kuukaudeksi, jolloin tietysti herää kysymys siitä, onko tarkoitus vielä vaivata sit-
ten ennen kesälomiakin eduskuntaa uudestaan lisätalousarvion muodossa, jos ei tähän rat-
kaisua synny. No, uskon siihen, että tässä on olemassa perusteltuja odotuksia siitä, että
muuta pääomaa kaivokselle löytyy ja että siinä on tietty mahdollisuus, että se lähtisi elä-
mään, mutta itse kyllä suhtaudun tähän aika skeptisesti, koska tässä on tavallaan kolme
isoa riskiä, joista kukin voi yksinkin tämän homman kaataa.

Ensinnäkin nikkelin hintariski: Kaikki tiedämme, että silloin kun kaivosta lähdettiin te-
kemään, puhuttiin moninkertaisesta nikkelin hinnasta. Se kävi jopa 50 000 eurossa tonnil-
ta, nyt se on siellä 8 000:ssa, eikä ole mitään syytä olettaa, että raaka-aineiden hinnat lähi-
vuosina nousisivat.

Toinen on teknologiariski. Asiantuntijoita löytyy joka lähtöön, toimiiko vai eikö, mutta
joka tapauksessa se on riski, jota ei näissä oloissa ole missään kokeiltu.

Kolmas on sitten tämä regulaatioriski, joka tietysti voi tuottaa sen nopean ratkaisun. Jos
Vaasan hallinto-oikeus asettuu hankalaksi, niin silloin tässä varmaan asettaudutaan sitten
nopean alasajon tielle.

Tässä on paljon sellaisia tietoja, joita meille ei voida antaa, joita ei välttämättä voida
edes valiokunnille antaa, ja se minun mielestäni osoittaa sen, että valtio on huono toimi-
maan tämmöisenä riskisijoittajana ei-julkisissa asioissa. Sen takia ainoa peruste, minkä ta-
kia tätä valtion rahoilla voidaan jatkaa, on se ympäristökatastrofin estäminen mahdollisim-
man kohtuullisilla kustannuksilla, jos on vielä toivoa, että ne kustannukset olisivat koh-
tuullisemmat, jos sitä pyöritetään, kuin silloin, jos se ajetaan alas.

Työllistämishankkeena tämä ei ole tehokas. Silloin kannattaa hakea ihan muita inves-
tointikohteita tämmöisille rahoille, jos työllistämisen kautta tätä katsotaan.

Mutta todella toivon, että seuraavan kerran, kun tämä asia on salissa, meillä on selkeäm-
pi johtopäätös siitä, mihin Talvivaarassa mennään. Ei voi olla niin, että vuodesta toiseen te-
kohengitetään näkymällä, että potilas ei koskaan parane.

Metsähallituksesta sen verran sanoisin, että se olisi selkeyttänyt ainakin ympäristövalio-
kunnassa käsittelyä, jos tämä lisätalousarvion jaottelu ja tiedot olisivat olleet jo siinä vai-
heessa tiiviimmin mukana. Yleisestihän tästä asiasta on valtavasti liiallisia pelkoja — pu-
hutaan, että ollaan myymässä kansallisomaisuutta. Hehtaariakaan ei valtion ulkopuolelle
Metsähallitus-lain tai tämän lisätalousarvion takia myydä, ja itse asiassa 55 prosenttia, siis
yli puolet, Metsähallituksen hehtaareista ollaan tällä lisätalousarviolla osoittamassa nimen-
omaan siihen muuhun omaan pääomaan, jolla ei siis ole tuottotavoitetta. Eli aika päinvas-
taisen käsityksen saa julkisesta sanasta — tai julkisesta keskustelusta ainakin täällä etelän
mediassa.

Silti olen sitä mieltä, niin kuin tässä edustaja Kulmuni muun muassa viittasi, että näiden
Ylä-Lapin virkistysmetsien, joita ollaan siirtämässä tuottotavoitteen mukaiseen 40 000
35



Pöytäkirjan asiakohta PTK 16/2016 vp
hehtaariin, metsätaloudellinen arvo on niin pieni, että itse kyllä kallistuisin sille kannalle,
että vältetään ylimääräisiä kiistoja ja pidettäisiin tällaiset asiat omassa muussa pääomassa
ilman tuottotavoitetta. Sama koskee valtion retkeilyalueita, joiden tuotto on alle 3 promil-
lea Metsähallituksen liikevaihdosta. Olisi selkeämpää, että meillä olisi nämä asiat muussa
omassa pääomassa, kun on joka tapauksessa rajoituksia niiden käytölle. 

Luonnonsuojelualueista sanon, että paitsi että Hossa perustetaan, tärkeää on myös se,
että puoli miljoonaa ohjataan Porkkalan luonnonsuojelualueen perustamiseen, joka oli se
osa sitä kokonaisuutta, kun hallitus päätti kansallispuiston perustamisesta, ja se tulee todel-
la tarpeeseen merellisenä virkistysalueena, luonnonkohteena täällä etelässä.

Pietari-säätiön osalta tämä on välttämätön tekohengitys, joka nyt tehdään koulun toi-
minnan aikaansaamiseksi, mutta erityisesti kyllä kannustan niihin ratkaisuihin, joilla pysy-
vä ratkaisu saadaan siihen Pietarin Suomalaisen Koulun kiinteistön toisenlaiseen omistus-
tapaan, josta tällä hetkellä neuvotellaan.

16.14 Timo V. Korhonen kesk: Arvoisa puhemies! Tämä käsittelyssä oleva lisätalousar-
vio koskettaa poikkeuksellisen vahvasti Kainuun maakuntaa muun muassa Metsähallituk-
sen, Terrafamen ja Hossan kansallispuiston osalta. Ensinnäkin lisätalousarviolla viedään
eteenpäin Metsähallituksen toiminnan ja tehtävien uudelleenorganisointia koskevan uu-
den lainsäädännön vaatimia toimenpiteitä ja ennen kaikkea uudistuvan Metsähallituksen
aloitusvaiheen vaatimia toimenpiteitä.

Jossakin määrin on kyllä ongelmallista, että iso ja merkittävä Metsähallitus-lainsäädän-
tö on vielä keskeneräisenä eduskunnan käsittelyssä. Mutta tällä lisätalousarviolla muutos-
kokonaisuutta joudutaan aikataulusyistä viemään eteenpäin jo tässä vaiheessa. Ymmärrän
kuitenkin niin, että Metsähallitus-lain niin sanottu iso linja on kuitenkin etenemässä. Muu-
toksia siihen esitykseen toki edelleen tarvitaan, mutta tällä lisätalousarviolla ajatellut toi-
menpiteet joka tapauksessa on vietävä eteenpäin ja voidaan viedä eteenpäin. Näin Metsä-
hallitus-lain iso lopputulema ja tämä lisätalousarvio eivät olisi ristiriidassa keskenään.

Metsähallitus omistaa 45 prosenttia Kainuun metsätalousmaan pinta-alasta eli lähes mil-
joona hehtaaria, josta yli 20 prosenttia on vain suojelu- ja virkistyskäytössä. Metsähallituk-
sella on siis erittäin merkittävä vaikutus Kainuun aluetalouteen montaa kautta. Ja onkin
välttämätöntä, ettei Metsähallitus-lakiin tehtävillä muutoksilla vaikuteta kielteisesti alue-
talouteen, eli Metsähallituksen toimintojen uudelleenorganisoinnilla ei saa vaarantaa muun
muassa kuntien verotuloja.

Terrafame Group Oy:n oman pääoman korottamiseen ehdotetaan vajaa 40 miljoonaa eu-
roa toiminnan jatkumisen takaamiseksi. Kyseessä on, kuten täällä on monta kertaa jo to-
dettu, Talvivaaran aiempien talousjärjestelyjen yhteydessä käyttämättä jääneen määrära-
han uudelleenkohdistaminen. Eli kysymys ei sinällään ole kokonaan uudesta määrärahas-
ta, koska samalla peruutetaan vastaava summa Talvivaara Sotkamo Oy:n konkurssin ai-
heuttamien ympäristövahinkojen estämiseen myönnetyistä määrärahoista.

Myönnän, että arvioin Terrafamea ehkä monella tavalla erilaisin silmin kuin monet tääl-
lä. Yhtiö on merkittävä osa kotikuntani elämää. Hanke on minun silmissäni myös mitä suu-
rimmassa määrin työllisyyshanke, mutta se on silmissäni myös erittäin iso ympäristökysy-
mys. Kaivokseen kohdistui valtavan myönteiset odotukset vuosia taaksepäin ja toki edel-
leen kohdistuu. Ennen kaikkea näitten mittavien ympäristöongelmien mutta myös monien
muiden ongelmien myötä on pakko todeta, että tunteet ovat monta kertaa olleet kovin ris-
tiriitaiset. Usko, toivo ja erittäin rajut pettymykset ovat vaihdelleet kovin monella tavalla.
36



Pöytäkirjan asiakohta PTK 16/2016 vp
Valitettavasti edelleen monia kysymysmerkkejä on auki. Mutta kun valtio lähti viime
vuonna yhtiön omistajaksi, on kaivostoiminnan ylösajossa ymmärtääkseni edetty monella-
kin tavalla myönteisesti, suunnitellusti. Tuotanto on käynnistetty, mutta kaivoksen vesiti-
lanne on edelleen erittäin vaikea. Kaivoksen kannalta välttämättömät vesilupaprosessit
ovat myös edelleen kesken.

Kysymysmerkkejä kohdistuu myös muihin aivan keskeisiin asioihin: tuotannon, eten-
kin liuotusprosessin, toimivuuteen, lopputuotteitten hintaan, hintatasoon ja tietysti siihen,
missä määrin yksityiset sijoittajat ovat kiinnostuneita yhtiön omistajuudesta jatkossa. Mut-
ta kaivos työllistää tällä hetkellä suoraan alihankkijoineen noin 800 henkilöä ja välilliset
vaikutukset sen päälle.

Merkittävästä riskitasosta huolimatta olen edelleen sitä mieltä, että valtion mukaantulon
myötä tavoitteeksi asetettu ympäristön kannalta kestävän ja taloudellisesti kannattavan
kaivostoiminnan jatkuminen on edelleen se linjaus, jonka myötä on edettävä. Eli edelleen
uskon siihen, että meillä on mahdollisuudet tämän kaivoksen osalta kannattavan kaivostoi-
minnan jatkumiseen. Eli lisätalousarvion esitys Terrafamen osalta vaikuttaa tällä hetkellä
hyvin perustellulta, jo senkin takia, että kaivostoiminnan äkkinäinen lopettaminen voisi
merkitä mittavia ympäristövahinkoja ja toiminnan keskeytys on todella erittäin kallista.

Kolmas asia, Hossan kansallispuisto. Hossan kansallispuiston perustaminen Suomen it-
senäisyyden 100-vuotisjuhlavuonna 2017 on yksi hallituksen hyviä kärkihankkeita. Kan-
sallispuiston perustaminen Hossaan ja osin Kuusamoon on aivan erinomainen päätös. Li-
sätalousarviossa 2 miljoonan euron lisärahoitusta Hossan perustamiseen aikaistetaan, jotta
kansallispuisto voitaisiin avata jo alkukesästä 2017. Tätä myöten alue ja yrittäjät voisivat
hyödyntää kansallispuiston tuoman lisäarvon jo kesämatkailusesonkina 2017. Tämä on
hallitukselta aivan erinomaista ajattelua: aikaistaa rahoitusta, jotta Hossaa pystytään hyö-
dyntämään ajateltua aikaisemmin. Eli siis ympäristönsuojeluakin voidaan ajatella elinkei-
noelämän näkökulmasta. Aivan erinomaista ajattelua. (Olavi Ala-Nissilä: Erinomainen
puhe myöskin!)

16.21 Krista Mikkonen vihr: Arvoisa puhemies! Lisätalousarviossa on sekä kiitettävää
että moitittavaa. Annan ruusut ensin.

Olen iloinen siitä, että hallitus esittää varsinaisen kehitysyhteistyön määrärahaan 8,3
miljoonan euron korotusta. Täysin kohtuuttomien kehitysyhteistyöleikkausten jälkeen
tämä korotus tuleekin tarpeeseen. Turkki joutuu tällä hetkellä kantamaan kohtuuttoman
suuren vastuun pakolaisista. Maassa on tällä hetkellä 2,6 miljoonaa syyrialaista pakolaista,
ja siellä on syntynyt 150 000 syyrialaisvauvaa. Tällä hetkellä esimerkiksi koulunkäynnin
järjestäminen kaikille pakolaislapsille ei ole mahdollista. Tästä huolimatta hallitus on tä-
hän mennessä kieltäytynyt peruuttamasta edes osaa kehitysyhteistyöleikkauksistaan, mut-
ta käy se näinkin, että kehitysyhteistyövaroja nostetaan lisätalousarvioilla. Tätä soisi ta-
pahtuvan myös tulevien lisätalousarvioiden yhteydessä, sillä rahoituksen tarve ei tällä li-
säyksellä poistu. Hallitus voisi harkita, löytyisikö rahaa myös muuhun kehitysyhteistyö-
hön, esimerkiksi sellaisille järjestöille, jotka toimivat kriisialueilla.

Toisen ruusun hallitus ansaitsee Hossan kansallispuistolle antamastaan 2 miljoonan eu-
ron rahoituksesta. Kansallispuiston rahoitusta aikaistetaan, jotta uusi puisto voitaisiin ava-
ta jo ensi vuoden alkukesällä. Tämä on hieno tapa juhlistaa Suomen itsenäisyyden 100-
vuotisjuhlaa. Vielä hienompaa olisi kuitenkin ollut, jos itsenäisyyttä olisi juhlistettu yhden
puiston sijasta kahden kansallispuiston perustamisella. On hyvä, että Porkkalaan osoitet-
37



Pöytäkirjan asiakohta PTK 16/2016 vp
tiin lisärahaa, mutta olen edelleen sitä mieltä, että se ansaitsisi myös kansallispuiston sta-
tuksen.

Arvoisa puhemies! Sitten niihin risuihin.
Hallitus ehdottaa Terrafame Group Oy:lle eli Talvivaaralle 38,5 miljoonan euron lisära-

hoitusta. Valtiovarainministeri totesi, että vaikka tämä raha annettaisiin, niin se ei riitä kuin
kevään ajan. Lisärahaahan myönnettiin Talvivaaralle jo viime vuoden lisätalousarvioissa
yli 200 miljoonaa euroa, ja kaikkiaan rahaa on palanut jo noin puolisen miljardia. Hallituk-
sen mukaan lisärahoitusta tarvitaan, koska Terrafame-yhtiöön ei ole saatu ulkopuolisia si-
joittajia, vaikka niitä on etsitty jo vuosien ajan. Tähän on olemassa hyvä syy: kukaan ei us-
ko, että Talvivaarasta voisi saada kannattavaa.

Mielestäni nyt on jo aika katsoa totuutta silmiin. Vaikka me kaikki haluaisimme, että
kaivos toimisi ja toisi työtä Kainuuseen, niin teot osoittavat toista. Ulkopuoliset sijoittajat
eivät hankkeeseen enää usko. Bioliuotusprosessia ei ole saatu toimimaan, purkuputkilupaa
ei ole, ja vaikka se tulisi, ei sekään vielä takaa mitään. Nikkelin maailmanmarkkinahinta on
sellainen, ettei kaivosta saa kannattavaksi.

On arvioitu, että kaivoksen hallittu sulkeminen maksaisi 300 miljoonaa euroa. Tätä on
pidetty suurena summana. Tällä hetkellä kaivoksen ylläpitoon kuitenkin kuluu 20 miljoo-
naa euroa kuukaudessa. Tämä on valtava summa veronmaksajien rahaa, jolle voisi löytää
helposti parempiakin käyttökohteita. Myös työllisyysnäkökulmasta sijoittamalla saman
summan muihin työllistämistoimiin saataisiin myös työtä Kainuulle nykyistä enemmän. Ei
kannata haaskata tätä rahaa Talvivaaraan, missä se valuu hiekkaan yhtä varmasti kuin kai-
voksen kipsisakka-altaan likavedet. Me vihreät esitämmekin, että lisärahoitusta Talvivaa-
raan ei myönnetä vaan kaivos ajetaan hallitusti alas ja sijoitetaan sitten siihen valtion ra-
haa, että saamme ympäristövahingot korvattua.

Arvoisa puhemies! Hallituksen lisätalousarviota moitin myös siitä, että siinä ei mainita
sanaakaan junista. Nyt ei Joensuun ja Varkauden välillä kulje enää kuin yksi vuoro päiväs-
sä, aamuseitsemältä. Tämä ei ole palvelutason kannalta millään tavalla järkevää. Se ei
myöskään mahdollista sitä, että Joensuussa opiskelevat nuoret pääsisivät perjantaisin vii-
konlopuksi kotiin. Joensuu—Varkaus-välille pitäisi lisätä ainakin yksi lisävuoro, jos juna
halutaan säilyttää todellisena vaihtoehtona. Tähän VR:llä on valmius, eikä se tulisi edes
kovin kalliiksi. Lisävuoron saisi järjestettyä koko vuodeksi murto-osalla siitä rahasta, joka
Talvivaaraan nyt uppoaa joka kuukausi.

Risuja on annettava myös siitä, että lisätalousarviossa ei taaskaan anneta rahaa työllis-
tämiseen. On totta, että emme voi pelkästään valtion rahalla työllistää, mutta meillä on val-
tava joukko työttömiä, erityisesti nuoria ja pitkäaikaistyöttömiä, jotka tarvitsevat työllistä-
miskeinoja työllistyäkseen. Nyt tulee viestiä ympäri Suomea siitä, että työllistämisrahat
uhkaavat jo loppua, vaikka ollaan aivan alkuvuodessa menossa, ja toisaalta starttirahaa ei
voida myöntää niin pitkäksi ajaksi kuin olisi tarvetta, jotta uudet yrittäjät pääsisivät kokei-
lemaan siipiään.

Pennin venyttämisellään junailun tukemisessa ja työllisyysmäärärahoissa hallitus vaa-
rantaa maakuntien elinvoiman. Hallitus on sulkenut silmänsä siltä, että toimivalla junalii-
kenteellä olisi mahdollista tukea elinkeinoja paljon tehokkaammin kuin Talvivaaraa teko-
hengittämällä ja että työllistämisen edistäminen maksaa itsensä pitkällä tähtäimellä monin-
kertaisesti takaisin. Toivottavasti hallitus ymmärtää tämän ja tekee lisätalousarvioon vielä
uusjaon.
38



Pöytäkirjan asiakohta PTK 16/2016 vp
Ensimmäinen varapuhemies Mauri Pekkarinen: Edustaja Halmeenpää oli äsken puhu-
jalistalla kymmenes, ja todettiin, että pieni debatti voidaan sen jälkeen käydä.

16.28 Hanna Halmeenpää vihr: Arvoisa puhemies! Lisätalousarvio tuodaan eduskun-
nalle poikkeuksellisen aikaisessa vaiheessa, kuten valtiovarainministeri Stubb täällä asiaa
esitellessään totesi. Syynä on Metsähallitus-laki ja sitten joukko muita kiireellisiä asioita.
Valtiovarainministeriön lisätalousarvion mukaan Metsähallituksen liiketoiminnan tasee-
seen ollaan siirtämässä kaikkiaan noin 40 000 hehtaaria virkistysmetsää Ylä-Lapista. Li-
säksi yli 2 miljoonaa hehtaaria yleisiä vesialueita ja vajaat 400 000 hehtaaria Ylä-Lapin
luontaistalousalueita on ehdotettu siirrettäväksi niin sanottuun kolmanteen taseeseen, joka
on määritelty uudessa käsitteillä olevassa Metsähallitus-laissa.

Tämä uusi kolmas tase on melko epämääräinen välimuoto, eikä kukaan tunnu tietävän
sen tarkoitusta. Siihen ei kuulu tuottovaatimusta, mutta alueet on kuitenkin helposti muu-
tettavissa talouskäyttöön. Se, että 40 000 hehtaaria pääosin kitukasvuista metsää tai tuntu-
rikoivikkoa kasvavaa Ylä-Lapin virkistysmetsää siirretään tuottovaateen alaiseen liiketa-
louden taseeseen, on oma merkillinen kysymyksensä sinänsä. Tästä kolmannesta taseesta
puolestaan on sanottu, että se olisi jonkinlainen vastaantulo ja myönnytys ja että näin väl-
tyttäisiin siirtämästä kaikkia mahdollisia tiukasti suojeltujen alueiden ulkopuolisia valtion
maita ja vesiä Metsähallituksen tuottovaateen alaiselle bisnespuolelle liiketalouden tasee-
seen. En oikein tiedä, onko tämäkään selitys merivettä kestävä.

Huomionarvoista nimittäin on, että näihin lisätalousarvion kirjauksiin johtaneen uuden,
käsittelyssä olevan Metsähallitus-lain mukaan aiemmasta poiketen uuden kolmannen ta-
seen ja niin ikään tuottovaadetta vailla olevan julkisten hallintotehtävien eli käytännössä
Metsähallituksen luontopalvelujen taseen välisistä tasesiirroista ei päättäisikään eduskun-
ta vaan valtioneuvosto, kun aikaisemmin kaikista Metsähallituksen tasesiirroista on päät-
tänyt eduskunta. Kyllä tästä kolmannesta taseesta kaikkiaan sellainen vaikutelma jää, että
kyseessä on hallituksen poliittinen linjaus ottaa maamme kaikki mahdolliset luonnonvarat,
yhteinen kansallisvarantomme, entistä tiukemmin bisnespuolen haltuun tai ainakin sellai-
seen paikkaan, josta se helposti on sinne siirrettävissä.

Näistä muista lisätalousarvioesitykseen sisältyvistä asioista nostan muutaman asian.
Ensinnäkin 1,7 miljoonaa euroa lisää peltipoliisien hankintaan on aivan kannatettava ja

hyvä ajatus jo pelkästään liikenneturvallisuuden vuoksi. Niin me edustajat kuin kaikki kan-
salaisetkin oletettavasti tunnemme lain ja myös liikennesäännöt. Näin ollen tämän esityk-
sen tarkoitus ei tietenkään voi olla se, että kerätään lisää varoja valtion kassaan olettaen,
että mahdollisimman moni kansalainen lakia rikkoo, mutta liikenneturvallisuuden kannal-
ta tarkoitus on merkittävä ja kannatettava.

Samoin kannatettava on 2 miljoonan euron lisätalousarvioesitys Hossan kansallispuis-
ton välttämättömän infran rakentamiseen, jotta puisto on käyttövalmiudessa ja koko ko-
meudessaan vierailtavissa kaikille kansalaisille heti vuoden 2017 kesän kynnyksellä.

Samoin kannatettavaa on 8,3 miljoonan euron kehitysyhteistyörahan korotus Turkille
annettavan pakolaisavun koordinointiin. Se on vastuullista politiikkaa.

Mitä taas tulee lisätalousarvion esitykseen, että 38,5 miljoonaa euroa Talvivaara Sotka-
mo Oy:n konkurssin aiheuttamien ympäristövahinkojen estämiseen myönnetyistä määrä-
rahoista peruutetaan ja siirretään Terrafamen toiminnan turvaamiseen, siitä on paikallaan
muutama sananen.
39



Pöytäkirjan asiakohta PTK 16/2016 vp
Arvoisa puhemies! Jos vähän suhteuttaa asioita tämän rahanmenon suhteen, Energiavi-
raston mukaan tuulivoimaan on laitettu valtion rahaa nyt noin 226 miljoonaa euroa syöttö-
tariffin alusta lukien. Siitä on sentään saatu haluttua vastinettakin eli sähköä ja lisäkapasi-
teettia markkinoille. Uusi tasapuolisempi kustannusneutraali tukijärjestelmä on kyllä te-
keillä, se on hyvä.

Mitä tulee Talvivaaraan laitettuun rahaan, sinnehän me olemme upottaneet yhteensä lä-
hes 500 miljoonaa, puoli miljardia euroa, mukaan lukien Finnveran ja Solidiumin kautta
mennyt raha. Viimeksi vuosi sitten eduskunta lisärahoitti Talvivaaraa 100 miljoonalla, vii-
me syksynä 209 miljoonalla eurolla, ja nyt Talvivaaran, Terrafamen pussinperä ammottaa
jo taas tyhjyyttään.

Valtiovarainministeri Stubb arvioi tänään lisätalousarviota esitellessään ja siitä käytyä
debattia kommentoidessaan, että nyt lisätalousarvioesitykseen kirjatuilla 38,5 miljoonalla
eurolla Talvivaarassa päästäisiin toiminnan turvaamisessa jopa kesän yli.

Arvoisa puhemies! Tätä sopii kyllä vahvasti epäillä, sillä kaivoksen toiminnan kuluthan
ovat noin 20 miljoonaa euroa joka kuukausi, siis noin 165 000 euroa joka päivä. Kun Ter-
rafamen nykyvarat ovat lopussa huhtikuun loppuun mennessä, kuten tästä lisätalousarvio-
esityksestä saattoi lukea, eihän nyt keskustelussa olevalla vajaalla 40 miljoonalla eurolla
päästäisi kuin hädin tuskin juhannukseen. Jos tälle tielle lähdemme, kesäkuussa olemme
mitä todennäköisimmin jälleen Terrafamen, Talvivaaran lisärahoituksen äärellä ja arvaile-
massa parhaan tiedon mukaan, joko bioliuotusmenetelmä olisi vajaan kymmenen vuoden
yrittämisen jälkeen vihdoin vauhdissa, olisiko jo nikkelin hinta roimassa nousussa, olisi-
vatko kaivosalueen jätevesiongelmat, jotka eivät ole aivan vähäiset, kestävällä tavalla uu-
sia ympäristövahinkoja aiheuttamatta ratkeamassa.

Arvoisa puhemies! On kuitenkin hyvä todeta tässäkin yhteydessä, että kukaan ei kiellä
Talvivaaran kaivoksen merkittävää työllisyysvaikutusta Kainuun alueelle. Ei ole syytä
myöskään epäillä, etteivätkö Talvivaaran kaivoksen työntekijät olisi kaikissa tilanteissa
toimineet parhaan kykynsä mukaan, jos ei nyt aivan parhaalla tavalla aina onnistuen, kui-
tenkin parhaansa yrittäen, ei siitä ole kyse. On ollut varmasti aivan reilua ja paikallaan jo
viime kaudella antaa Talvivaaran kaivokselle mahdollisuus rämpiä ongelmista selviytymi-
sen tielle markkinaehtoiseen kaivostoimintaan, mutta rajansa kaikella.

Arvoisa puhemies! Totean kysymyksen muodossa vielä kertaalleen: Mitä muuta merkit-
tävässä määrin on saatu Talvivaaran kaivoksesta? Kuinka paljon työtä, joka on tullut val-
tiolle kalliiksi? Mitä muuta kuin yksi iso konkurssi? Mitä muuta kuin merkittäviä ympäris-
töongelmia lähialueen vesistöihin? Meidän on tässä tilanteessa syytä harkita erittäin tar-
koin, mitä teemme. Kannatan sitä salikeskustelussa esitettyä ehdotusta, että tarvitsemme
ulkopuolisen objektiivisen arvion, mitä nyt kannattaa tehdä ja mihin arvioihin kannattaa
uskoa. Sekin on työllistävä vaikutus, jos päätämme, että Talvivaaran kaivoksen toimintaa
tässä tilanteessa näillä nyt käsillä olevilla tiedoilla kannattaa lähteä hallitusti alas ajamaan.
Eivät siellä työllistävät vaikutukset seinään pysähdy. Ne jatkuvat, teimmepä mitä hyvänsä.
Kyse on siitä, minkä arvion annamme sille tavoitteelle, joka kaiketi meidän kaikkien mie-
lestä tulee olla: markkinaehtoinen, ympäristövastuullinen, taloudellinen, työllistävä kai-
vostoiminta. Jos me sitä emme ole saavuttamassa, on valittava toisin.

Ensimmäinen varapuhemies Mauri Pekkarinen: Vastauspuheenvuoro, edustaja Niik-
ko. — Pyydän muitakin, jotka haluavat käyttää vastauspuheenvuoron, nousemaan ylös ja
painamaan V-painiketta.
40



Pöytäkirjan asiakohta PTK 16/2016 vp
16.37 Mika Niikko ps (vastauspuheenvuoro): Arvoisa puhemies! Edustaja Halmeenpää
ja edustaja Mikkonen kovasti kritisoivat Talvivaara-investointia ja sen saavutuksia — ihan
aiheesta. Tämä kaivosteollisuuden kokeilu nikkelin osalta Suomessa on ollut aikamoinen
katastrofi, mutta minkäs teemme? Tässä tilanteessa olemme taas — jälleen yksi esimerkki
siitä, millaisen perinnön me olemme saaneet aikaisemmalta hallitukselta. Näitä esimerkke-
jä täällä on tänään kuultu monta kertaa.

Mutta ei tämä Talvivaara sillä ratkea, että me lyömme nytten luukut kiinni ja sanomme,
että laitetaan 300 tai 500 miljoonaa euroa sen sulkemiseen, vaan nyt pitää kärsivällisesti
katsoa, miten tässä edetään. Meidän täytyy saada jonkun verran siitä myös rahoja takaisin.
Mutta olen samaa mieltä, että mikäli ostajaa ei löydy ja mikäli ympäristölupia ei löydy, niin
toki näitä täytyy tarkastella hyvin kriittisesti välittömästi tämän jälkeen.

Mutta mitä tulee tähän työllisyyden lupaamiseen ja parantamiseen, eduskuntavaalien
alla vihreät lupasivat kovasti, että he luovat 200 000 työpaikkaa vuoteen 2020 mennessä,
jos he menevät hallitukseen. Mitkä ne keinot olivat? Täällä lukee, että eräässä seminaaris-
sa, missä on teidän puheenjohtajanne puhunut, ne keinot ovat olleet: "Puolet uusista työ-
paikoista saadaan aikaan työllistämisen ja työllistymisen helpottamisen kautta. Toinen
100 000 uutta työpaikkaa syntyy uusille aloille. Niistä puolet voitaisiin luoda uusiutuvan
energian käytöllä." Eihän tämmöisillä lauseilla ja lupauksilla työpaikkoja luoda, vaan mei-
dän täytyy saada tämä kilpailukyky kuntoon. Olen iloinen siitä, että myös vihreät varmasti
on samaa mieltä siitä, että yhteiskuntasopimus (Puhemies koputtaa) on äärimmäisen tär-
keä askel oikeaan suuntaan.

16.39 Jari Myllykoski vas (vastauspuheenvuoro): Arvoisa herra puhemies! En minä nyt
edellistä hallitusta kehu, mutta ei kai se Talvivaara kuitenkaan heidän perintönsä ole. Ehkä
tällä on vähän pidempi historia, ja se liittyy ehkä enemmänkin yritystoimintaan, minkä
edustaja Niikkokin varmasti tietää.

Toki joka vanhoja muistelee, sitä tikulla silmään, mutta jos ajatellaan tätä talouden ku-
vaa nyt tämän kyseisen yhtiön osalta, niin ehkä kannattaa kääntää katse vuoteen 2013, jol-
loin ministeri Vapaavuori ei lähtenyt 20 miljoonan talkoisiin, jotka olisivat olleet valtion
osuus, jolla olisi tämä yhtiön rahoitus viety siihen, että se olisi päässyt vapaaehtoiseen vel-
kajärjestelyyn. Siinä vaiheessa löimme oven kiinni ja nyt maksamme siitä. Tästä Vapaa-
vuoren ja TEMin ratkaisusta me olemme maksaneet satoja miljoonia jo nyt tässä.

Nyt on selkeätä ruveta arvioimaan näitä asioita järki kädessä. Minun mielestäni se, että
nyt varoja siirretään sieltä ympäristöpuolelta tänne, on kohtuutonta, eikä se ole meille va-
semmistoliitossa maistunut. Nyt on ratkaisuja tehtävä, jotta päästään eteenpäin.

16.40 Mikko Kärnä kesk (vastauspuheenvuoro): Arvoisa puhemies! Olen surullisena
seurannut tätä keskustelua Metsähallitus-laista ja viime päivinä Suomen luonnonsuojelu-
liiton kannanottoja, jotka näyttävät kyllä tulevan lähestulkoon kuin vihreiden puoluetoi-
mistolta, jos peilaan niitä näihin edustaja Halmeenpään sanoihin.

Tästä 40 000 hehtaarin alueesta tuolla Ylä-Lapissa, jossa itse olen pitkään asunut ja pal-
jon tuollakin retkeillyt, haluaisin todeta, että sillä alueella on nykyiselläänkin hakattu muu-
tama tuhat kuutiometriä puuta vuodessa ja pidetty se alue siistinä ja hyvänä ja retkeilykel-
poisena. Mitään muutoksia tämän alueen käyttöön ei nyt olla esittämässä, niin että huoli on
siinä mielessä täysin turha.
41



Pöytäkirjan asiakohta PTK 16/2016 vp
Hämmästelen tätä väitettä siitä, että olisi jotenkin helpompaa ottaa näitä alueita liiketa-
loudelliseen käyttöön. Kysynkin, mitä palomuureja meillä tällä hetkellä on. Aivan samalla
tavalla eduskunnan päätöksellä näitä asioita voidaan ottaa liiketaloudelliseen käyttöön, mi-
käli halutaan ja mikäli katsotaan se tarpeelliseksi. Mutta kyllä hyvin on pärjätty tähän saak-
ka, ja alueet siellä ovat edelleen, (Puhemies koputtaa) ja niitä hoidetaan, niitä käytetään ja
niistä huolehditaan vastuullisesti.

16.41 Joona Räsänen sd (vastauspuheenvuoro): Arvoisa puhemies! Itsekin olisin puuttu-
nut tähän keskusteluun liittyen näihin työllisyysmäärärahoihin ja niiden valitettavaan puut-
teeseen tässä lisätalousarviossa ja siihen, että hallitus ei näytä nyt omilla toimillaan tähän
työllisyystilanteeseen haluavan puuttua. Kun nyt kuitenkin ajatellaan, missä tilanteessa me
olemme — työttömyys koko ajan nousee, meidän nuortenkin työttömyys on noussut jo sii-
hen tilanteeseen, että meillä on noin 50 000 alle 25-vuotiasta työtöntä — niin nyt kyllä vaa-
dittaisiin niitä tekoja hallitukselta. Esimerkiksi niitä valitettavia leikkauksia, mitä hallitus
päätti tehdä nuorisotakuuseen, nyt olisi kyllä syytä harkita uudestaan ja satsata sinne lisä-
määrärahoja, koska ei tämä ainakaan sitä tulevaisuudenuskoa nyt sille porukalle anna, min-
kä pitäisi tämä Suomen tulevaisuus rakentaa.

Toisena kommenttina on hyvä tässäkin keskustelussa jälleen tuoda se ilmi, että kyllä nyt
alkaisi olla kiire myös sille, että tätä meidän työttömyysturvaa voitaisiin muuttaa vähän ak-
tiivisempaan suuntaan. Kun siitä on täälläkin paljon lupauksia kuultu hallituspuolueiden
osalta, niin nyt pitäisi pikkuhiljaa (Puhemies koputtaa) siirtyä sitten sanoista tekoihin.

16.42 Maria Tolppanen ps (vastauspuheenvuoro): Arvoisa puhemies! Hallitus on ryhty-
nyt tekemään toimia sen eteen, että saadaan työllistymisen esteet poistettua, ja se on tällä
hetkellä se kaikkein tärkein asia. Erilaiset tukityöllistämistoimet ovat valtion työllistämis-
tä, niin kuin varsin hyvin tiedämme. Ne eivät ole tuottavaa työllistämistä, ne eivät ole in-
vestointeja, ne eivät tue vientiä. Nyt täytyy löytää uusia keinoja, nämä vanhat keinot on jo
käytetty.

Mitä sitten taas Talvivaaraan tulee, niin hyväksykää nyt, hyvät ihmiset, se asia, että uut-
ta rahaa sinne ei ole menossa, vaan se on entisen, vanhan rahan siirtämistä paikasta toi-
seen. Mitä tulee siihen sinänsä, kun Talvivaara on nyt siinä tilanteessa, missä se on, niin se
vain on niin, että se maksaa, ajetaanpa se alas tai nostetaanpa se ylös. Kumpikin on äärim-
mäisen kallista. Tällä hetkellä tilanne on patti, koska meillä ei ole Vaasan hallinto-oikeu-
den päätöstä asiasta. Meidän täytyy saada Vaasan hallinto-oikeuden päätös siitä, mitä siel-
tä saa juoksuttaa ja mitä ei saa juoksuttaa, sen jälkeen voimme katsella tätä asiaa rauhalli-
sin mielin ja tehdä rakentavia ja hyviä päätöksiä.

16.43 Krista Mikkonen vihr (vastauspuheenvuoro): Arvoisa puhemies! On selvää, että
tähän maahan tarvitaan uusia työpaikkoja. Se, että täällä ollaan huolissaan myös työllistä-
mismäärärahoista, ei ollenkaan sulje pois sitä, että me tarvitsemme työtä myös sinne yri-
tyksiin ja yksityiselle sektorille. Me uskomme — itse asiassa samalla tavalla kuin hallitus-
kin kärkihankkeissaan on nostanut — että biotalous on yksi näitä meidän tulevaisuuden
aloja, niin kuin ovat digitalisaatio, cleantech, joista voidaan saada sitä uutta työtä luotua
sinne.
42



Pöytäkirjan asiakohta PTK 16/2016 vp
Myös perustulo — josta vihreät iloitsevat, että hallitus sitä kokeilua nyt ajaa — on yksi
keino nimenomaan yhdistää sosiaaliturvaa ja työntekoa niin, että aina kaikki työ olisi kan-
nattavaa ja aina kannattaisi ottaa työtä vastaan.

Yhteiskuntasopimuksessa nämä sotu-maksujen alennukset yrittäjille ovat ilahduttava
asia, mutta se ei poista sitä tosiasiaa, että meillä on jonkun verran nuoria pitkäaikaistyöttö-
miä, jotka tarvitsevat myös räätälöityjä keinoja siihen, että he voivat löytää (Puhemies ko-
puttaa) tiensä myös yksityisille markkinoille.

16.45 Marisanna Jarva kesk (vastauspuheenvuoro): Puheenjohtaja! Tähän työllistämi-
seen liittyen: Juurikin näin, että ei nuoria pidä tempputyöllistää, vaan nimenomaan sinne
oikeille työmarkkinoille näitä työpaikkoja pitää luoda, ja siinä pitää työnantajille tulla nyt
sitä helpotusta nimenomaan, että se työllistäminen on helpompaa ja kannattavampaa jat-
kossa. Sieltä niitä lääkkeitä on nyt löydettävissä. Hyvä, että tässä asiassa ollaan etenemäs-
sä.

Mitä Talvivaaraan tulee, niin muistuttaisin kuitenkin, että nämä miljoonat, mistä puhu-
taan ja mitä nyt ollaan lisätalousarvion myötä antamassa, eivät ole lisärahaa, vaan nimen-
omaan siirtomääräraha tulee sinne. Ne eivät nimenomaan kuitenkaan poista sitä, kun pu-
hutaan, että ympäristöstä pidetään huolta, vaan sehän on ehdottomasti linjattu näin, että ne
ympäristöasiat on hoidettava sieltä ja on oltava kannattavaa sen toiminnan, ei muuten tätä
jatketa. Sehän on linjattu, että se laitos pysäytetään siinä vaiheessa, kun se voidaan pysäyt-
tää, mutta joka tapauksessa sitä pitää pyörittää vielä luultavasti parin vuoden ajan. Kyllä
meidän on katsottava, että tämä kannattava toiminta voidaan siellä löytää. Bioliuotuspro-
sessihan toimii jo tällä hetkellä.

Ensimmäinen varapuhemies Mauri Pekkarinen: Vielä vastauspuheenvuorot edustajil-
le Halmeenpää, Niikko ja Myllykoski, ja sitten me menemme listaan.

16.46 Hanna Halmeenpää vihr (vastauspuheenvuoro): Arvoisa puhemies! Tuossa vä-
hän koetin suhteuttaa äskeisessä puheenvuorossani asioita, mihin sitä rahaa laitetaan. Jos
puhutaan siitä rahasta, mitä työllisyyteen sijoitetaan, niin voihan tässä verrata tätä Talvi-
vaaraan laitettua rahaa vaikkapa työllisyysmäärärahoihin, jotka ovat olleet noin 400 mil-
joonaa euroa vuodessa — näitähän nyt leikataan. Talvivaaraan on siis pistetty noin 500
miljoonaa euroa. Että kyllähän tämäkin tietysti työllistää, mutta en tiedä, onko lopputulos
aivan se haluttu.

Siitä, onko tämä edellisen hallituksen perintöä vai ei, toteaisin, että kyllä tässä aika pal-
jon on perintöä Talvivaara Oy:ltä itseltään ja siellä tehdyistä ratkaisuista ja valinnoista,
joista yksi on epävarma teknologia nimeltään bioliuotus, jonka on todettu toimivan hyvin
lämpimässä ja kuivassa ilmastossa, kuten vaikkapa Australiassa, mutta lämmintä ja kuivaa
ilmastoa ei ole Kainuuseen odotettavissa, ei edes ilmastonmuutoksen myötä.

Toinen perintö on huolimattomuus jätealtaiden koon ja tiiviyden mitoittamisessa. Se ei
ole hallituksen perintöä, se on Talvivaara Oy:n perintöä.

Kolmas perintö on nikkelin maailmanmarkkinahinta, (Puhemies koputtaa) johon eivät
syyllisiä ole sen paremmin mitkään maan hallitukset kuin Talvivaarakaan.

16.47 Mika Niikko ps (vastauspuheenvuoro): Arvoisa puhemies! Tukityöllistämistoimia
sekä työllisyysmäärärahoja kyllä tarvitaan jatkossakin, mutta eri asia on, missä määrin.
43



Pöytäkirjan asiakohta PTK 16/2016 vp
Nytten meidän täytyy tässä hallituksessa ottaa uudet keinot käyttöön, koska kuten, edusta-
ja Räsänen, mainitsitte, eihän nuorisotakuu ole toiminut viime hallituskauden aikana. Ei
ole syntynyt niitä luvattuja työpaikkoja, koulutusputkia, joilla nuoret ovat päässeet kiinni
tähän yhteiskuntaan. Meidän täytyy katsoa asiaa toisella tavalla, ja tämä hallitus on mie-
lestäni havainnut sen tärkeän muutoksen: meidän täytyy aivan uudella tavalla ruveta lähes-
tymään niitä henkilöitä, jotka eivät pääse kiinni koulutukseen ja työelämään.

Yksi asia on se, mitä ministeriö on luvannut, että tulee ammattikoulureformi, -uudistus.
Se on tärkeintä, että me pystyisimme lyhyilläkin koulutusputkilla saamaan nuorille työ-
paikkoja. Ja minä uskon, että tämä hallitus — kun annatte vielä aikaa — vielä onnistuu uu-
distamaan näitä polkuja, joita aikaisemmin eivät, tähän saakka, edelliset hallitukset ole
kyenneet tekemään.

Ensimmäinen varapuhemies Mauri Pekkarinen:  Täällä on nyt sekä vastauspuheenvuo-
ro että varsinainen puheenvuoro seuraavaksi edustaja Myllykoskella. Pyytäisin edustaja
Myllykoskea puhujapönttöön, varsinainen puheenvuoro. Siirrymme siis listaan. (Jari Myl-
lykoski: Meni taas yksi merkintä sitten! — Naurua)

16.48 Jari Myllykoski vas: Arvoisa herra puhemies! Täytyy sanoa, että kyllä tämä lisäta-
lousarvio tämän työllistämisen ja siihen kohdistuvien tukitoimien osalta on suuri petty-
mys. Jos tässä salissa aiemmin, kun tätä keskustelua käytiin, sanottiin, että oppositiolla on
taivastelua näissä puheenvuoroissa, niin täytyy sanoa, että oppositio ei taivastele vaan ym-
märtää numeroita ja tekee sen perusteella johtopäätöksiä, että meillä työllisyys on vain
koko ajan vähentynyt. Nyt jos ei meillä yrittäjyyden tukemiseen starttirahojen muodossa
ole tahtoa tällä hallituksella, joka pyrkii politiikkaansa korostamaan sillä, kuinka yrittä-
jyyttä, yrittäjyyttä ja taas yrittäjyyttä koetetaan tukea, niin onhan se nyt kummallista, että se
kääntää selkänsä sille omalle politiikalleen. Tuntuu melkeinpä käsittämättömälle.

On selvää, että me tarvitsemme tässä maassa työllisyyttä, mutta edelleenkään ei halli-
tuksen tässä eikä myöskään aiemmissa talousarvioissa ole esitetty sitä, mitenkä edistämme
itse asiassa sitä biotaloutta taikka cleantechiä, mihinkä hallituksella olisi hyvät mahdolli-
suudet, kun me loisimme vaikkapa eri verojärjestelyin mahdollisuuksia siihen, että uusia
cleantechin innovaatioita voitaisiin luoda referenssilaitoksiksi ja sitä kautta luoda tähän
maahan yrittäjyyttä mutta myös, totta kai, työpaikkoja.

Mitä Metsähallitus-lakiin tulee, niin tämä nyt näyttää sille, että hallitus on sen päättänyt,
että tässä asiassa emme taivu edes kätilöitten edessä, vaan nyt tämä viedään härkäpäisesti
asiantuntijoidenkin mukaan ilman, että tässä olisi EU:n kilpailulainsäädännön kanssa sel-
laista harmonian epätasa-arvoa, etteikö voitaisi jatkaa nykyisellään. Käyttöoikeussopimus-
ta, hankintadirektiivin voimaantuloa ei ole välttämätöntä nyt tehdä. Mutta kun tässä nyt
niin tulee käymään, niin me totta kai tarvitsemme tähän hetkeen, tähän aloitustoimenpitee-
seen, mitä tapahtuu tämän lainmuutoksen myötä, lisätalousarvion, missä huolehditaan sii-
tä, että työntekijöiden eläkkeet pystytään turvaamaan jo tässä vaiheessa. Se on erityisen
tärkeää ja on siis positiivinen asia tässä surkeassa tapauksessa.

Olisin lyhyesti vielä, arvoisa puhemies, perustellut näkemystäni siinä, että vaikka va-
semmistoliitto ei katso suopeasti sitä, että näitä rahoja siirretään sieltä ympäristöpuolelta
nyt tähän toimintaan, niin oma henkilökohtainen näkemykseni on kuitenkin se, että kun me
tiedämme, että jos ei tätä rahaa nyt anneta, niin toiminta loppuu todella nopeasti ja siihen
sitten taas tarvitsisi olla jo lisää rahaa, että tämmöistä hallittua alasajoa voitaisiin tehdä, ja
44



Pöytäkirjan asiakohta PTK 16/2016 vp
sitä en voi kyllä henkilökohtaisesti katsoa oikeaksi päätökseksi. Nyt olisi se aika, kun ra-
han tarve tällä kustannusrakenteella, mitä yrityksessä tällä hetkellä hoidetaan, on se, että
tulemme tarvitsemaan tälle vuodelle jo kesäkuussa 100 miljoonaa euroa rahaa. Sitä päätös-
tä edeltäen on pystyttävä perusteellisesti selvittämään asia niin, että eduskunnassa kaikki
voivat, jos haluavat sitten ulkopuolisen asiantuntijan näkemykseen perustaa omaa kantaan-
sa, tehdä kesäkuussa niitä ratkaisuja sen suhteen, onko jatkorahoitus oikein vai väärin.

Enkä voi olla toistamatta varapuhemies Pekkarisen esille tuomaa näkemystä siitä, voi-
daanko laitos laittaa uinumaan. Se on teknisesti mahdollista. Toki se tarkoittaisi erittäin no-
peita, rajuja toimia, myös henkilöstön lomautusta sekä urakoitsijoitten kanssa tehtävien so-
pimusten päättymistä, jos se tarkoittaisi, että se tehtäisiin nyt käytettävissä olevilla varoil-
la. Tietysti voisi kysyä, jos elinkeinoministeri täällä olisi, kuinka meidän omistajaohjauk-
sen valvonta on tässä kohtaa pitänyt. Jos valtiolta on annettu tietyn verran rahaa toiminnan
pyörittämiseen tietyksi ajaksi ja jos se nyt näyttää loppuvan jo niin sanotusti muutaman
kuukauden jälkeen, niin ehkä jossain on syytä sitten myös tarkastella ja perata tämäkin asia
sinne kesäkuuhun mennessä.

16.54 Hannakaisa Heikkinen kesk: Arvoisa puhemies! Poimin tästä lisätalousarviosta
pari aihetta ja käsittelen ne tässä puheenvuorossa yhtä aikaa, jos ehdin. Kovin ovat erilai-
sia: puhun Talvivaarasta ja sitten pakolaisavusta ulkoasiainministeriön hallinnonalalta.

Tänään on käyty niin hallituksen jäsenten kuin opposition puolelta minun mielestäni
melko ansiokasta, painokasta ja asioihin perustuvaa keskustelua Talvivaaran tilanteesta, ja
erityisesti kyllä haluaisin kiittää edustaja Halmeenpään puheenvuoron Talvivaara-pointte-
ja. Kun valtiovarainministeri Stubb oli täällä paikalla, hän puheenvuorossaan korosti, että
Talvivaaran tilanteessa ja tulevaisuuden ratkaisuissa korostuvat työllisyys, talous ja ympä-
ristö. Näinhän se on, ja näitä asioita on useampikin hallitus jo painottanut ja yrittänyt niitä
— toivon mukaan — parhaansa mukaan päätöksissään tehdä. Mutta rajansa varmasti kai-
kella. Omalta osaltani toivon paljon tulevalta oikeuden päätökseltä Nuasjärven purkuput-
ken kohtalosta. Se tulee ratkaisemaan paljon Talvivaaran kohdalla.

Oikeastaan en haluaisi tässä puheenvuorossa niinkään toistaa asioita, joita on sanottu.
No, yhden asian toistan: sen, että olen iloinen siitä, että uutta rahaa Talvivaaraan ei laiteta
vaan että tämä 38,5 miljoonaa euroa on siirtomäärärahaa. Kovat ovat luvut, mitä on vuo-
sien mittaan Talvivaaraan laitettu — ja varmasti hyvässä tarkoituksessa. Mutta itse tulen
tuolta Ylä-Savosta voimakkaalta maatalous-, karjatalous- ja viljanviljelyalueelta. Ne yh-
teydenotot eri tahoilta eivät ole vähäisiä, jotka ovat painottaneet ja tuoneet esille huolta
maatalouden ja puhtaan ruuan tulevaisuudesta. Nuo päästöt, mitkä Talvivaarasta esimer-
kiksi Vuoksen vesistön suuntaan tulevat, eivät tarkoita pelkästään vesistön pilaantumista.
Kyse on monen muunkin elinkeinon uhkista. On kyse muun muassa kalanviljelijöistä, ka-
lastajista, kalanjalostuksesta, viljanviljelyksestä, viljatuotteitten jalostamisesta, maidosta
ja maidonjalostuksesta. Jo nyt olen saanut kuulla, että paikallisten kalastajien toimeentulo
on suuressa vaarassa, koska kalanjalostajat ovat kieltäytyneet ostamasta niitä kaloja noi-
den valuma-alueitten vesistöistä, jotka on sieltä kalastettu. Viljanviljelijä, joka on jalosta-
nut omien viljojensa tuotteita, ei ole niitä saanut kaupaksi. Jo nyt on tilanne, että joittenkin
järvien rannoilla lehmät eivät saa laiduntaa. Voitte kuvitella, kuinka tässä sitten puolustat
suomalaista ruuantuotantoa, jos meille tulee tällaisia alueita, joilla me emme saa laiduntaa
eläimiä. Tämä on todella iso asia myös meidän maitotuotteitten jalostukselle, brändäyksel-
le, puhtaan ruuan asioille.
45



Pöytäkirjan asiakohta PTK 16/2016 vp
Osaltaan kyllä yhdyn tähän näkemykseen, että meidän olisi hyvä saada tällainen ulko-
puolinen kokonaisselvitys Talvivaaran tilanteesta. Mutta missään nimessä en halua mitään
vuosikymmenten tai usean vuoden selvitystä, joka osaltaan lykkää oikeiden päätösten te-
kemistä, vaan haluaisin semmoisen napakan selvityksen, jossa kattavasti otetaan huo-
mioon laajemminkin kuin vain Talvivaaran tehtaan alueen taikka edes niiden lähialueitten
ympäristöhaitat. Siihen tulisi saada isompi näkökulma.

Nyt näyttää sille, että tämä toinen osio näistä ulkoasiainministeriön hallinnonalan kan-
nanotoistani ei tähän puheenvuoroon sovi, mutta onneksi tuolla on tuo painike paikan pääl-
lä, niin että pyydänpä toisen puheenvuoron.

16.59 Kari Kulmala ps: Arvoisa rouva puhemies! Poliisin automaattisten nopeusvalvon-
talaitteiden määrän lisäämiseen ja uusimiseen ehdotetaan lisäystä 1,7 miljoonaa euroa si-
ten, että uusitut laitteet mahdollistavat entistä tarkemman nopeusvalvonnan. Tämä on eh-
dottomasti kannatettava lisäys, koska satsaus tuo moninkertaisesti eurot takaisin nopeasti,
erityisesti nyt, kun puuttumiskynnystä ollaan jälleen alentamassa. Toki tämä raha olisi voi-
tu laittaa myös perinteisen liikennevalvonnan kehittämiseen.

Tälle puuttumiskynnyksen alentamiselle ei ole mielestäni tarvetta, eikä se edesauta lii-
kenneturvallisuutta, jonka pitää olla kaiken liikennevalvonnan lähtökohta. Jos rahat ovat
valtion kassasta loppu, niin sitä vajetta ei saa paikata siten, että kansalaisten luottamus lii-
kenneturvallisuusvalvontaan horjuu. Liikenneturvallisuutta parannetaan parhaiten kiinni-
jäämisriskiä lisäämällä. Tällä hetkellä puuttumisrajaksi on asetettu 8 kilometriä tunnissa,
joka varmuusvähennyksen kanssa tarkoittaa, että puuttumisraja on tutkan näyttämän 11 ki-
lometriä tunnissa yli sallitun nopeuden — siis yli sallitun nopeuden. Tämän ovat kansalai-
set melko hyvin tiedostaneet ja hyväksyvät.

Kun autojen turvallisuus koko ajan paranee ja teiden remonttitalkoiden jälkeen tiever-
kostonkin on syytä olettaa olevan paremmassa kunnossa, ei ole kovin helposti ymmärret-
tävissä, että turvallisuuteen vedoten pitäisi puuttumisrajaa laskea. Puuttumisrajan laskun
sijasta tulisi satsata uskottavaan liikennevalvontaan, joka toimii valvontatolppien välissä-
kin, eli näkyvään, poliisien suorittamaan liikennevalvontaan.

Sakotuskynnyksen alentaminen 8 kilometristä tunnissa 7:ään toisi laskelmien mukaan
valtion kassaan 8 miljoonaa euroa. Hallitus kaavailee, että loput lisätulot tuo kameraval-
vonnan lisääminen, ja näin varmasti tapahtuukin. Merkittävä osa poliisin tietoon tulleista
rikoksista on liikennerikoksia, ja suurin osa niistä on ylinopeuksia.

Ainakin yksi tienkäyttäjä automaattisessa liikennevalvonnassa kuitenkin unohtuu eli
moottoripyörät. Moottoripyörillä ajetaan kaikkein eniten kuolonkolareita ylinopeudella,
mutta ne eivät jää automaattivalvonnassa lainkaan kiinni. Voikin hyvin kysyä, milloin
saamme jälleen kaksipyöräisten ajoneuvojen etuosaan pienen rekisterikilven, joka edes vä-
hän helpottaisi kuljettajan kiinnijäämistä.

Arvoisa rouva puhemies! Kun automaattinen kameravalvonta saa nyt odotetusti lisää ra-
hoitusta, niin toivottavasti valvonnassa pystytään tulevaisuudessa valvomaan muutakin
kuin ajonopeuksia. Tämä on osattu jo vuosia muualla, mutta ei Suomessa, vaikka olemme
teknologiassa maailman huippumaa.

Lakkautusuhan alla on useita pieniä poliisiasemia. Niiden ylläpito maksaa joidenkin ar-
vioiden mukaan miljoona euroa per vuosi. Samaan aikaan poliisien määrä on voimakkaas-
ti vähenemässä, ja samaan aikaan satsataan 1,7 miljoonaa euroa peltipoliisiin. Ilmeisesti
peltipoliisi on ainut, joka tuottaa valtiolle jotain.
46



Pöytäkirjan asiakohta PTK 16/2016 vp
Arvoisa rouva puhemies! Varsinaisen kehitysyhteistyön määrärahaa ehdotetaan korotet-
tavaksi 8,3 miljoonalla eurolla aiheutuen Suomen osallistumisesta Turkille annettavaan
pakolaisavun koordinointivälineeseen. Tällä määrärahan lisäyksellä helpotamme Turkin
tilannetta maahan tulleiden pakolaisten elinolosuhteiden parantamisessa. Tämä hillitsee
omalta osaltaan myös pakolaisten muuttovirtoja, ja pystymme vaikuttamaan Suomeen
suuntautuvaan maahanmuuttoon ennalta ehkäisevästi. Tästä on annettava hallitukselle eri-
tyiskiitos. Tämä 8,3 miljoonan euron lisäys on hyvä esimerkki siitä, mitä nykyiseen halli-
tusohjelmaan on kirjattu. Humanitäärinen apu kohdistetaan sinne, missä on suurin tarve
avullemme. EU on sitoutunut 3 miljardin euron rahoitukseen pakolaisten elinolosuhteiden
parantamiseksi Turkissa. Suomen kansallinen maksuosuus on tästä kokonaisuudessaan
28,4 miljoonaa euroa. Se ei ole pienelle Suomelle ollenkaan vähäinen määrä.

Näen myös hyvänä, että ylimääräinen valtionavustus annetaan Pietari-säätiölle Suomen
Pietarin-instituutin ja Pietarin Suomalaisen Koulun turvaamiseen. He tekevät paljon sel-
laista, mistä monellakaan meistä ei ole kovin paljon tietoa. Vaikka tämä rahasumma on
varsin vähäinen, niin se on menossa oikeaan osoitteeseen.

17.05 Leena Meri ps: Arvoisa puhemies! Kuuntelin tätä debattikeskustelua aikaisem-
min. En valitettavasti itse siihen ehtinyt osallistua, mutta minulle muutama asia tässä pisti
silmään, erityisesti keskustelu yhteiskuntasopimuksesta ja sen mahdollisuuksista kilpailu-
kykyyn ja tähän lisätalousarvioonkin, jota täällä tänään ja tälläkin hetkellä käsitellään.
Elikkä jotenkin jäi sellainen käsitys, että ensin oppositiossa on koko syksy arvosteltu sitä,
että hallitus ei vetänyt pakkolakeja pois, ja se oli sitten esteenä niille neuvotteluille ja nyt,
kun yhteiskuntasopimukseen on päästy — ja toivotaan tietysti, että se laajalti hyväksytään
ja se olisi korvaus tälle hallituksen kilpailukykypaketille — sitten tänään kuitenkin kriti-
soitiin sitä, miksei hallitus tee työllistämisen eteen riittävästi. Muun muassa SDP arvosteli
sitä, että kestää kuitenkin kaksi vuotta ennen kuin nämä vaikutukset näkyisivät. Minulle
heräsi semmoinen kysymys, että toivotaanko SDP:stä ehkä nyt sitten kuitenkin pakkolake-
ja kahdeksi vuodeksi, kun kuitenkin on vahvasti korostettu sitä, että annettaisiin se päätös-
valta sinne, minne se kuuluu.

Itse olen kyllä sitä mieltä, että eduskunnalle kuuluu lainsäädäntövalta, enkä ole nähnyt
suurena ongelmana sitä, että me emme täällä saisi säätää tai pystyisi säätämään lakeja tar-
vittaessa. Itse olen todella tyytyväinen siitä, että sopimus on nyt saatu syntymään, ja se on
parttien toivomus. Aivan kuin se olisi nyt joku riidan tulos, jotenkin täällä tänään sai kes-
kustelusta sellaisen käsityksen.

17.07 Ulla Parviainen kesk: Arvoisa puhemies! Lisätalousarvioesityksestä löytyy erin-
omaisen linjakkaasti etenevä hallituksen kärkihanke eli tämä kansallispuiston perustami-
nen itsenäisyyden 100-vuotisjuhlavuotena. Puisto tulee Suomussalmen ja Kuusamon rajal-
le Hossaan ja Julmaan-Ölkkyyn, niin kuin täällä on jo todettu. 2 miljoonan euron lisämää-
rärahalla saadaan tulevan kesän aikana kunnostettua ja viimeisteltyä jo olemassa olevia ret-
keilyalueen rakenteita ja näin puisto saadaan hyvään kuntoon kesäkuun 2017 avajaisiin.

Tämä kulttuurinen puisto rakennetaan vuorovaikutuksessa ja hyvässä kumppanuudessa
alueen ihmisten ja yritysten kanssa. Ihmisen kädenjälki näkyy puiston alueella tuhansien
vuosien takaa metsästyksen, kalastuksen, poronhoidon ja puiden hyötykäytön jälkinä.
Mielestäni tämän ihmisen ja luonnon erinomaisen kumppanuuden tulee näkyä myös puis-
ton tulevina toimintoina.
47



Pöytäkirjan asiakohta PTK 16/2016 vp
Tämä itsenäisyyden juhlavuoden puisto on erinomainen viesti kansainvälisille matkaili-
joille, kertoo tietynlaista laatuviestiä Suomen ainutlaatuisesta luonnosta, ja tämä viesti
kannattaa hyödyntää jo tulevana kesänä matkailussa. Ministerin ratkaisu oli hyvä niin Hos-
san kuin Porkkalankin kannalta. Porkkalan luonto saa tulevaisuudessa uuden mahdollisuu-
den, uskon niin.

Totean vielä, että edustaja Heikkisen puheenvuoro Talvivaaran kokonaisselvityksestä
on kannatettava. Vaikutusta muihin elinkeinoihin ei ole kenties riittävän painavasti tuotu
esiin tässä vuosien aikana.

17.08 Lea Mäkipää ps: Arvoisa puhemies! Ihan vielä lyhyesti tästä työllisyydestä, josta
on puhuttu tänä päivänä hallitus—oppositio-akselilla, ja me emme paranna varmaan työl-
lisyystilannetta toisia arvostelemalla. Mutta kaikki me muistamme, mitä tämä hallitus sai
viime vuonna käteen, reilut 300 000 työtöntä, ja tämä työttömyysnousu on jatkunut. Ennen
kaikkea saamme olla huolissamme pitkäaikaistyöttömistä ja nuorisotyöttömistä. On erit-
täin tärkeätä, että nuoret saisivat sen ensimmäisen työpaikan. Yleensä kun ihminen tai per-
he joutuu työttömäksi, niin siinä tulee perheelle monenlaisia ongelmia: on asuntovelat, las-
ten koulutukset ja yleensä toimeentulo.

Yhdyn myös siihen näkemykseen, että niin sanottu yhteisöveron lasku ei tuonut työpaik-
koja vaan nämä suuret yritykset jakavat osinkoja henkilöille ja välttämättä pkt-yrityksille
näistä ei tullut mitään hyötyä.

Tämän päivän toiveet pannaankin siihen, että pkt-yritys työllistäisi nyt ihmisiä. Tiedäm-
me, että välilliset työvoimakustannukset ovat valtavan suuret, että kukaan yrittäjä ei palk-
kaa ihmistä, jollei ole pakko. Toivottavasti nyt tämä yhteiskuntasopimus, josta tänäkin päi-
vänä on puhuttu, toisi varsinkin näille pk-yrityksille jotain hyötyä, että me saisimme niitä
yrittäjiä, jotka työllistäisivät sitten näitä työntekijöitä. Mekin perussuomalaiset toivomme,
että saataisiin tämä maailma sentään käyntiin. Kaikki lähtee siitä, että tavaralle tai palve-
luille on markkinarako. Siitähän se lähtee.

Sitten täällä on kaikista puhuttu, mistä minäkin aion lyhyesti puhua, että ihan myönteis-
tä on, niin kuin edellinenkin puhuja mainitsi, tämä kansallispuiston perustaminen Suomen
itsenäisyyden 100-vuotisjuhlavuoden kunniaksi sinne Suomussalmen Hossan alueelle. Sa-
moin myönteisenä me perussuomalaiset katsomme tämän runsaan 8 miljoonan euron avun
Turkille pakolaisapuun.

Sitten kun on puhuttu tästä Talvivaara-sotkusta, johonka nyt ollaan myöntämässä 38
miljoonaa, niin minä en ainakaan osaa sanoa, pitäisikö se koko tehdas laittaa alasajoon. Sen
tiedämme, että se ei ole vain näin ykskaks ajettu alas. Vai näemmekö me vuosien varrella,
että tämä on vielä toimeentuleva yritys, sen vain aika näyttää.

Sitten ihan tämmöinen henkilökohtainen kanta. Täällä on paljon puhuttu tästä, että po-
liisitoimelle lisätään 1,7 miljoonaa. Lisämäärärahan tarve aiheutuu automaattisten nopeus-
valvontalaitteiden uusimisesta ja lisäämisestä niin, että laitteet mahdollistavat entistä tar-
kemmin nopeuksien ylittämisen valvonnan. On tietysti hyvä, että liikennettä valvotaan
monipuolisesti, että siellä eivät kännikalat eivätkä muut aja eikä näitä suuria nopeusrajoi-
tuksia sitten tehtäisi. Mutta en voi yhtyä siihen hallituksen näkemykseen, että kun viime
vuoden syksyllä nostettiin rikesakot, oliko se nyt, 70—80:stä 200 euroon ja nyt ollaan vie-
lä nostamassa tuntuvasti, niin tämmöisellä rahastetaan sitten valtion kirstuun niitä lisära-
hoja, vaan kyllä ne pitää jollain muulla lailla saada tänne. Tässä kyllä toivoisin, että halli-
tus lähtee nyt vaikka tuonne Suomenlahden keväthangille miettimään. Jonkinlaista oikeu-
48



Pöytäkirjan asiakohta PTK 16/2016 vp
denmukaisuutta pitäisi tässäkin nopeusrajoituksessa olla. En kyllä ymmärrä, kuinka tähän
on päädytty, että nyt ollaan nostamassa aivan älyttömästi tätä rikesakkoa.

17.13 Hannakaisa Heikkinen kesk: Arvoisa rouva puhemies! Tässä käytiin äsken kes-
kustelua Talvivaaran tilanteesta, ja yhdyin niihin näkemyksiin, että olisi hyvä kenties saa-
da sellainen pikainen mutta kattava selvitys Talvivaaran vaikutuksista, ei pelkästään luon-
toon, talouteen ja työpaikkoihin vaan myös muihin elinkeinoihin. Listasin äsken, että
muun muassa eri maatalouden ja ruuantuotannon muodot ja alkutuotannossa tuotettujen
elintarvikkeiden jalostaminen ovat semmoisia, jotka voivat olla ja ovatkin jo nyt sijaiskär-
sijöinä. Tuohon listaan kyllä pitää ehdottomasti lisätä myös matkailu. Tämä on aika kes-
keinen elinkeino meillä eri puolilla Suomea eikä vähiten tuolla ylempänä Suomea. Moni
saa leivän matkailusta, ja kun me yritämme houkutella myös ulkomaisia matkailijoita ja
euroja tänne, niin meillä ei ole varaa menettää meidän uniikkia luontoamme.

Mutta, arvoisa rouva puhemies, tämä toinen asia, minkä takia tänne puhujanpönttöön
saavuin, oli tämä lisätalousarvion määräraha ulkoasiainministeriön hallinnonalan alla, rei-
lu 8 miljoonaa euroa maa- ja aluekohtaiseen kehitysyhteistyöhön, joka lähinnä kattaa 30
prosenttia siitä sopimuksesta, että EU on sitoutunut 3 miljardin euron rahoitukseen pako-
laisten elinolosuhteiden parantamiseksi Turkissa osana laajempaa EU—Turkki -yhteistyö-
tä muuttoliikevirtojen hillitsemiseksi Turkista Eurooppaan. Tämä on varmasti hyvä toi-
menpide, ja olen iloinen siitä, että EU-maat pystyvät yksituumaisiin toimiin Turkkiin ja eh-
dottomasti myös muille kriisialueille ja kriisin lähialueille.

Kaikki toimet EU:n ja YK:n pakolaisjärjestön yhteistyön tiivistämiseksi ovat kannatet-
tavia, avun muodossa siis sinne kriisialueille. Mutta myös haluaisin nostaa esille kaikki ne
toimenpiteet, mitä me EU:na tai YK:n sateenvarjon alla voisimme tehdä niin, että saisim-
me ihmissalakuljetuksen ja ihmiskaupan suitsituksi. Se ei tarkoita silloin pelkästään tätä
pakolaisapua niillä alueilla vaan yhteisiä toimia siihen, että viemme tavallaan elin- ja toi-
mintatilan näiltä rikollisjärjestöiltä, jotka tätä ihmissalakuljetusta ja ihmiskauppaa toteut-
tavat. Siinä säästetään ihmishenkiä, ja kaiken kaikkiaan se, että me pystyisimme tekemään
pakolaistyötä, turvapaikanhakijoitten "valintatyötä" siellä, monella tapaa olisi osaratkaisu
meidän pakolaiskysymyksiimme. Kun pystyisimme laajemmassa mittakaavassa toteutta-
maan niitten aitojen turvapaikanhakijoitten löytämistä ja heidän turvallista tuomistaan
EU:hun, se olisi mielestäni inhimillistä ja varmasti osaltaan pystyisi vastaamaan siihen kri-
tiikkiin, mitä tämä yhä jatkuva ja varmasti vielä vuosien saatossa jopa voimistuva maahan-
muutto ja ihmisten muuttovirrat aiheuttavat, jos näitä kriisejä ei saada kuriin.

Oma lukunsahan on tietysti tulevaisuuden ja tietysti nyt jo osin toteutuva ihmisten muut-
to sen takia, että ilmasto muuttuu ja elinolosuhteet, elämisen mahdollisuudet häviävät osas-
ta maapalloamme.

Niin, summa summarum, mitä tässä halusin sanoa, on se, että haluan kannustaa Suomen
hallitusta olemaan aktiivinen osapuoli näissä EU:n ja YK:n pakolaisjärjestön toimielimis-
sä, jotta näitä toimenpiteitä semmoisen tehokkaan ja oikein suunnatun pakolaisavun anta-
miseksi kriisialueilla pystytään toteuttamaan.

17.18 Merja Mäkisalo-Ropponen sd: Arvoisa puhemies! Suomen työttömyysluvut ovat
kauhistuttavat. Suomessa oli tammikuun lopussa lähes 370 000 työtöntä. Se on 8 500
enemmän kuin vuosi sitten. Omassa maakunnassani Pohjois-Karjalassa työttömien osuus
työvoimasta on 18 prosenttia, ja vastaava luku koko maassa on noin 14 prosenttia. Myös
49



Pöytäkirjan asiakohta PTK 16/2016 vp
nuorisotyöttömyys on kasvussa mutta myös pitkittymässä. Itse olenkin erityisen huolissa-
ni nuorten tilanteesta. Tutkimusten mukaan nuoren, jonka työttömyys on kestänyt 3 kuu-
kautta, työllistyminen vaikeutuu huomattavasti. Tällä hetkellä Suomessa on jo yli vuoden
työttöminä olleita nuoria yli 10 000. Tässä pahentuneen työttömyyden tilanteessa olisi ol-
lut tärkeää, että hallitus olisi jatkanut tavalla tai toisella Lauri Ihalaisen käynnistämää nuo-
risotakuuta. Me tiedämme kaikki, että nuorisotakuu ei poistanut nuorten työttömyyttä,
mutta sen avulla pystyttiin pitämään nuorten pitkäaikaistyöttömyys hyvin kurissa. Se oli
viime kaudella Euroopan matalin. Hallitus on kuitenkin luopunut suurimmasta osasta nuo-
risotakuuseen kuuluneista toimenpiteistä, ja se on aiheuttanut nyt myöskin nuorten pitkä-
aikaistyöttömyyden kasvun.

Aiempien lamojen ja taantumien aikana on valtiovallan taholta ohjattu työllisyyden hoi-
toon lisää rahaa ja te-toimistoihin lisää henkilökuntaa. Nyt hallitus pahenevasta työttömyy-
destä huolimatta on pienentänyt työllisyysmäärärahoja ja säästänyt myös te-toimistojen re-
sursseista. Tämä on tarkoittanut muun muassa sitä, että nuoret eivät saa te-toimistosta hen-
kilökohtaista palvelua. Monelle nuorelle työn hakeminen ilman henkilökohtaista ohjausta
ja tukea on raskasta. Nuoret eivät osaa toimia työnhakijoina työmarkkinoilla, sillä he eivät
tiedä työn hakemisen pelisääntöjä. On eettisesti väärin, että nuoret jätetään oman onnensa
nojaan, sillä syrjäytymisen riski nuoren kohdalla on erityisen suuri. Valtiontalouden tar-
kastusviraston tekemien selvitysten mukaan työttömyys saadaan taantuma- ja lamakausi-
na katkaistua nopeammin, jos te-toimistoihin lisätään henkilökuntaa. Tämä toimii siis
myös käänteisesti: mitä vähemmän työntekijöitä te-toimistoissa, sitä useammin työttö-
myys pitkittyy, ja näin on huomattu käyvän erityisesti nuorten kohdalla.

Samoissa selvityksissä on tullut esille, että nuoret pitäisi lähes aina ohjata henkilökoh-
taisen palvelun pariin. Nuorille, työelämään vasta tulleille ja työnhakuun tottumattomille
eivät nettipalvelut kerta kaikkiaan sovi. Ja tällä hetkellä nuoret joutuvat jonottamaan hen-
kilökohtaista palvelua viikkoja, joillakin alueilla jopa kuukausia. Ministeri Lindström on
monissa haastatteluissa myöntänyt nämä edellä mainitut asiat, mutta hän on kuitenkin sa-
malla todennut, että lisärahoitusta ei työttömyyden hoitoon tule. Päinvastoin määrärahoja
on tarkoitus pienentää entisestään. Siksi haluaisinkin tietää, onkohan hallituksessa lasket-
tu, mitä nämä syrjäytyneet nuoret tulevat yhteiskunnalle tulevaisuudessa maksamaan ja
miten vaikea on saada työelämän ulkopuolelle pitkäksi aikaa jäänyt nuori takaisin työky-
kyiseksi.

17.22 Sami Savio ps: Arvoisa puhemies! Käsittelyssä on nyt hallituksen esitys vuoden
2016 lisätalousarvioksi. Esitykseen sisältyy muutamia kohtia, joihin otan kantaa.

Ensinnäkin muutama sana kestomurheenkryynistämme Talvivaarasta, jonka tilanne on
edelleen varsin ongelmallinen. Tässä tapauksessa on toki nimellisesti kyseessä tekninen
siirto, eli Terrafame Oy:n omaa pääomaa on tarkoitus korottaa 38,5 miljoonalla eurolla ja
peruuttaa samalla vastaava summa Talvivaara Sotkamo Oy:n konkurssin aiheuttamien ym-
päristövahinkojen estämiseen tarkoitetuista määrärahoista. Kaivoksen pahin vaihe on toi-
vottavasti nyt takana, kun sen prosessit on saatu toimimaan aiempaa tehokkaammin. On
kuitenkin muistettava, että kyseisen kaivoksen talous- ja ympäristöriskit ovat edelleen var-
sin suuria, kuten ne ovat olleet koko sen toiminnan ajan. Yksityisen kumppanin löytämi-
nen ja hallinto-oikeuden päätös purkuputkesta ovat jatkossa avainasemassa, kuten muun
muassa edustaja Niikko aiemmin totesi. Toisaalta kaivoksen hallittu sulkeminenkin mak-
saisi arviolta noin 300 miljoonaa euroa. Sulkeminen saattaa toki joka tapauksessa olla
50



Pöytäkirjan asiakohta PTK 16/2016 vp
edessä jo lähitulevaisuudessa. Valtiovarainvaliokunta onkin sitten näiden seikkojen vuok-
si erittäin vaikean paikan edessä. Nyt jos koskaan tarvitaan puolueettomia asiantuntija-ar-
vioita ja toki vieläpä siten, että kokonaisuus otetaan huomioon mahdollisimman laajasti.

Sitten lyhyesti Turkille annettavasta avusta muuttoliikevirtojen hillitsemiseksi, mikä on
erittäin kustannustehokas tapa auttaa, kuten edustaja Terho aiemmin tänään totesi. Mikäli
turvapaikanhakijoiden lukumäärä Euroopassa ja Suomessa pysyy tänä vuonna kohtuulli-
sella tasolla, se tulee olemaan meidän kaikkien etu. Esitetty määrärahan korotus 8,3 mil-
joonalla eurolla on hyvin pieni summa verrattuna jo pelkästään Suomessa käsiteltävien ha-
kemusten kustannuksiin. Jos ja kun myös Venäjän rajan kautta tulevien turvapaikanhaki-
joiden määrä saadaan laskuun ja tilanne itärajallamme hallintaan, on meillä aiempaa sel-
västi paremmat edellytykset selviytyä maahanmuuttokriisistä kuivin jaloin. Tilanne ei ole
kuitenkaan lainkaan helppo, ja paljon on vielä tehtävää, mutta valonpilkahduksiakin on nä-
kyvissä.

Arvoisa puhemies! Esitän lopuksi muutaman huomion viikonvaihteessa kasaan väänne-
tystä yhteiskuntasopimuksesta. Prosessi sopimuksen aikaansaamiseksi on kestänyt jo hy-
vin kauan, ja on erittäin tärkeää saada se lopultakin onnistuneesti päätökseen. Pitkällä täh-
täimellä sopimus syntyessään parantaisi kilpailukykyämme. Toteutuessaan se kehittäisi
myös kansallista yhteistyökykyämme ja auttaisi rakentamaan viime vuonna kärsinyttä yh-
teiskunnallista luottamusta kokonaan uudelta pohjalta. Sopijaosapuolten löytämän neuvot-
telutuloksen jälkeen katseet kohdistuvatkin tällä erää sekä maan hallitukseen että
SAK:hon. Odotan näiltä molemmilta myönteistä kannanottoa lähipäivien aikana. Vaikka
ennakkotavoitteeseen ei neuvotteluissa nähtävästi aivan päästykään, on suunta ollut täysin
oikea. Täällä tänään esitetty vertaus kahden metrin seiväshypystä ei vastaa kovin hyvin to-
dellisuutta. Pikemminkin kyseessä on, prosessin erittäin vaikea alkutaival huomioiden, vä-
hintään 5,5 metrin loikka. Hallituksen kaavailemien veronalennusten avulla päästäisiin
vieläkin lähemmäs tavoitetta. On tärkeää, ettei veroasteemme jatkossa ainakaan nouse.

Arvoisa puhemies! Yhteiskuntasopimuksen kaatuminen tässä vaiheessa ei voisi olla
enää kenenkään etu. On näet aivan varmaa, ettei parempaa sopimusta saataisi neuvottele-
malla enää aikaiseksi. On kuitenkin sinänsä ymmärrettävää, että yön tunteina sorvatun rat-
kaisun yksityiskohtia käydään vielä kertaalleen läpi. Muutaman vuorokauden hidaste ei ole
mikään suuri ongelma, kunhan sopimus lopulta hyväksytään. Kannustankin lämpimästi
kaikkia osapuolia hyväksymään sopimuksen ja siirtymään eteenpäin kohti sen toteuttamis-
ta, jotta taloutemme lähtee uuteen nousuun.

17.27 Sari  Sarkomaa kok:  Arvoisa puhemies! Edustaja Mäkisalo-Ropposelle totean
nuorten työllistymisestä seuraavaa: Hallituksen keskeinen tavoite on se, että Suomeen syn-
tyy lisää työpaikkoja. Erityisen tärkeää on se, että jokainen nuori pääsee peruskoulun jäl-
keen jatkamaan opintoja ja saa työn syrjästä kiinni. Valtiovarainvaliokunta erityisesti pa-
neutui viime eduskuntakaudella nuorisotakuuseen, ja me yksimielisesti mietinnössä tote-
simme, että nuorisotakuu ei toiminut. Se ei antanut tukea, turvaa ja apua niille nuorille, jot-
ka sitä erityisesti tarvitsevat. Ja tuon mietinnön perusteella hallitusneuvotteluissa katsoim-
me, miten nuorisotakuuta pitää kehittää, ja sovimme, että nuorisotakuuta kehitetään yhteis-
kuntatakuun suuntaan, ja se on yksi hallituksen kärkihanke. Toivon todella, että oppositio
ja erityisesti sosialidemokraatit tarkkaan katsovat, mitä tuon kärkihankkeen tiimoilta ta-
pahtuu. Nuorisotakuun ongelma oli se, että oli paljon toimijoita mutta kukaan ei ottanut
koppia nuoresta. Nyt hallitus haluaa luoda mallin, jossa todellakin on aikuinen, joka saat-
51



Pöytäkirjan asiakohta PTK 16/2016 vp
taen vaihtaa ja huolehtii nuoresta, joka tarvitsee apua ja tukea. Mielestäni se on yksi halli-
tuksen tärkeimmistä kärkihankkeista.

17.28 Mika Kari sd: Arvoisa rouva puhemies! Tänään ollaan kuunneltu hallituksen esi-
tystä eduskunnalle vuoden 2016 lisätalousarviosta, ja kun keskustelu on päättymässä, niin
tämmöinen yleishuomio tästä Talvivaaran tilanteesta ja Terrafamen tilanteesta. Hallitus
nyt yrittää paikata tilannetta omilla toimillaan, ja sinänsä on ymmärrettävää, että toimiin
ryhdytään, koska ympäristökatastrofinkin välttämiseksi on joitain toimia tehtävä. Mutta
kyllä täällä aika moni kansanedustaja niin hallituksesta kuin oppositiosta on esittänyt va-
kavan huolen tästä tilannearvion tekemisestä. Toistankin tuossa debatissa esittämäni aja-
tuksen siitä, että tuotettaisiin niin maan hallitukselle kuin koko eduskunnalle kunnollinen
ulkopuolisen toimesta tehty tilannearvio tästä Talvivaaran tilanteesta ja niistä toimista, joi-
hin asiantuntijat meitä poliitikkoja kannustaisivat.

Sitten mainitsen vielä tämän peltipoliisiasian, 1,7 miljoonaa peltipoliiseihin. Se sama
eurosatsaus tekisi noin 34—35 poliisimiestä ja -naista kentälle. Meillä puuttuu kehyksestä
vuoteen 2019 poliisin määrärahoista huomattava osa. Silloin puhutaan jo kymmenistä mil-
joonista euroista, jos halutaan saada tämä sisäisen turvallisuuden tilanne, poliisin resurssit
ja poliisien ikärakenteeseen liittyvä poistuma hanskaan vuoteen 2019 mennessä. Sitä ei
korjata lisätalousarviolla, ja toivon, että eduskuntaan kevään kehyksissä hallitus tuo esityk-
sen siitä, millä tavalla tähän poliisitoimeen pystytään saamaan sellainen vakaus, ettei po-
liisi vuodesta toiseen joutuisi oman toimintansa paikkaamiseksi antamaan erilaisia poliisi-
laitoksia pois tai ottamaan jopa kunnalta lahjoituksena toimipisteitä, mitä tällä hetkellä
Suomessa tapahtuu. Tämä tilanne ei poliisin toiminnan uskottavuuden näkökulmasta ole
paras mahdollinen.

17.30 Merja Mäkisalo-Ropponen sd: Arvoisa puhemies! Totta on, että nuorisotakuu ei
pystynyt pitämään nuorten työttömyyttä kurissa, mutta se pystyi pitämään pitkäaikaistyöt-
tömyyden kurissa, joka oli viime kaudella siis Euroopan matalin, kun verrataan eri valtioi-
den nuorten tilannetta. Hallituksen kannattaisi myös lukea tämä Valtiontalouden tarkastus-
viraston selvitys, jossa tarkastusvirasto toteaa, että te-toimistoissa tarvitaan tällä hetkellä
juuri nyt lisää henkilökuntaa nuorten auttamiseen. Tarkastusviraston selvityksessä on tul-
lut esille, että se nuorten face-to-face-kohtaaminen on ensisijaista, jos halutaan auttaa niitä
nuoria työelämään. Tällä hetkellä on alueita, missä nuoret odottavat jopa neljä kuukautta
sitä, että he pääsevät face-to-face-kontaktiin te-toimiston ammattihenkilön kanssa. Ja jos
nuori odottaa neljä kuukautta sitä, että pääsee sinne kohtaamiseen, jossa voidaan neuvotel-
la ja pohtia sitä tilannetta, niin se on ihan liian pitkä aika, koska tutkimuksessa todetaan,
että jos nuori on mitään tekemättä kolme kuukautta tai yli, niin sen jälkeen se syrjäytymi-
nen on paljon helpommin tapahtuvaa ja työllistyminen on sitä vaikeampaa.

17.32 Pauli Kiuru kok: Arvoisa rouva puhemies! Tähän Talvivaara-asiaan sellainen el-
vyttävä näkökulma, että kun työllisyydestä on paljon puhuttu, niin Talvivaara työllistää, tai
Terrafame tässä tapauksessa paremminkin työllistää, 550 ihmistä suoraan, välillisesti noin
250. Joissakin keskusteluissa tahtoo hieman unohtua tämän merkitys Suomelle ja Kainuul-
le, mikä tällä tehtaalla on, ja varsinkin kun mietitään sitä, mikä se potentiaali sillä alueella
on. Malmivarannot riittävät arviolta 60 vuodeksi. Ympäristövahinkoja ja -riskejä ei pidä
52



Pöytäkirjan asiakohta PTK 16/2016 vp
väheksyä, mutta tässä tilanteessa, jossa toinen vaihtoehto on se, että lähdetään ajamaan kai-
vosta alas, sekin on pitkä tie ja erittäin kallis tie.

Kiitän tästä kansallispuistoasiasta. Suomussalmi ja Kuusamo saavat kansallispuiston, ja
tässä on nyt sitten hieman aikaistettu tätä rahoitusta siihen suuntaan, ja sillä on merkittäviä
matkailuun ja yrittäjyyteen liittyviä yhtymäkohtia.

17.33 Leena Meri ps: Arvoisa puhemies! Kuuntelin tässä muutamia puheenvuoroja ja
vielä innostuin kommentoimaan. Tuo Talvivaara oli semmoinen asia, jota seurasin viime
hallituskaudella televisiosta, kun en ollut täällä kansanedustajana, ja olen ollut siitä tosi
huolissani monta kertaa. Katsoin, että mitä ihmettä siellä eduskunnassa tehdään. Kyllä se
aika katastrofaaliselta kansalaisesta näyttäytyy.

Minusta se ei olisi ollenkaan huono idea, jos sillä selvityksellä olisi saatavissa jotakin
uutta, koska kyllä tässä täytyisi ratkaista, ettei tämä ole niin kuin joku Kreikka, että aina
vain lapataan lisää rahaa ja tuntuu, että se ei koskaan selviä. Totta kai minä pelkään hir-
veästi niitä ympäristökatastrofeja. Olen erittäin ympäristöystävällinen ihminen, ja siinä
mielessä se olisi varmaan hyvä.

Ilokseni huomaan, että minun täytyy olla SDP:n Mäkisalo-Ropposen kanssa samaa
mieltä tästä face-to-face-tapaamisesta. Tapasin Hyvinkään työvoimatoimiston toimipis-
teessä tämmöisiä työnohjauksen psykologeja ympäri Suomea. Meillä oli tämmöinen yh-
teistapaaminen, ja he korostivat nimenomaan sitä, että erityisesti näille syrjäytyneille ja
syrjäytymisvaarassa oleville nuorille se face-to-face, kasvokkain tapaaminen, on kyllä se
ainoa keino saada heillä eteenpäin sitä itseluottamusta. Siellä on monesti itseluottamuson-
gelmia.

Minusta oli semmoinen hyvä esimerkki, joka tämän kertoi ja joka on kuvaava. Nuori
mies sanoi, että minä olen työtön enkä minä töitä ikinä haluaisikaan. Tämä rouva oli kysy-
nyt sitten, että no, mitä sinä vastaat, kun tuttu mies tulee kadulla vastaan ja aina kysytään,
että mitä sinulle nyt kuuluu. Hän sanoi, että no, hän kääntyy kadun toiselle puolelle, kun ei
hän kehtaa sanoa, että hän ei ole missään, ja sitten siitä se keskustelu oikeastaan meni
eteenpäin, että ei siitä ollut kysymys, ettei hän halunnut työllistyä, vaan hän ei ollut oikein
osannut ja tiennyt, mitä tekee, ja sitten hän koki sen kuitenkin häpeälliseksi. Että ei se ol-
lutkaan niin, että hän ei halua työllistyä, että hän on niin nokkava tyyppi. Sitten sitä kautta
se solmu lähti auki.

Keskustelu päättyi.

Asia lähetettiin valtiovarainvaliokuntaan.
53


