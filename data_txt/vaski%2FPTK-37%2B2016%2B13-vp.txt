















































DEM45B8.tmpSave.xml


Pöytäkirjan asiakohta PTK 37/2016 vp
Pöytäkirjan asiakohta 

PTK 37/2016 vp

Täysistunto

Keskiviikko 13.4.2016 klo 13.59—15.58

13. Hallituksen esitys eduskunnalle alusten painolastivesien käsittelyä koskevan kansainvä-
lisen yleissopimuksen  hyväksymisestä  ja laeiksi sen lainsäädännön alaan kuuluvien mää-
räysten voimaansaattamisesta,  merenkulun ympäristönsuojelulain sekä alusturvallisuus-
lain muuttamisesta

Hallituksen esitys HE 122/2015 vp
Valiokunnan mietintö LiVM 6/2016 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 13. asia. Käsittelyn pohjana on liikenne- ja viestintävaliokunnan mietin-
tö LiVM 6/2016 vp. Nyt päätetään lakiehdotusten sisällöstä.

Keskustelu

15.45 Mikko Alatalo kesk (esittelypuheenvuoro): Arvoisa puhemies! Alusten painovesi-
lastien käsittelyä koskevalla kansainvälisellä yleissopimuksella pyritään estämään vieras-
lajien leviäminen vesistöihin, joihin ne eivät kuulu. Sopimus on tärkeä, koska vieraslajit
voivat syrjäyttää olemassa olevassa vesistössä alkuperäiset lajit ja johtaa luonnon epätasa-
painoon ja myös suuriin taloudellisiin menetyksiin. Tästähän on myös ympäristövaliokun-
ta lausunut, ja he ovat tämän muutoksen takana.

Valiokunta pitää yleissopimuksen tavoitteita kannatettavina mutta näkee myös joitakin
ongelmia tässä yleissopimuksessa. Sopimuksen toimenpiteet eivät aina ole kaikilta osin
perusteltuja, ja niillä lisätään kuitenkin merenkulun kustannuksia, eikä joidenkin asiantun-
tijoiden mielestä kaikki laitteisto toimi moitteettomasti. Tosin tuossa juuri eilen oli lehdis-
tössä kirjoitus siitä, että esimerkiksi Wärtsilä kertoo, että vieraslajit saadaan pois painolas-
tivesistä myös Suomen oloissa. Suomen Varustamot ry:n toimitusjohtaja Olof Widén oli
tätä epäillyt, ja Wärtsilä väittää, että heillä on kyllä sellainen laitteisto, joka on sertifioitu
toimimaan myös kylmässä ja pakkasessa sekä sameissa ja vähäsuolaisissa vesissä. 

Painolastivesien puhdistuslaitteistoja maailmalla tekee noin 60 yritystä. On esitetty kri-
tiikkiä, että ne on hyväksytty testiolosuhteissa mutta ei käytännössä. Mutta kuitenkin nyt
on myös tällaista informaatiota, että sen pitäisi toimia. Tämä jäätymisongelma koskee pai-
nolastitankkien putkistoja ylipäänsä. Nehän ovat kalliita laitteita, 100 000 eurosta noin
1 miljoonaan euroon. Tietysti ymmärrän erittäin hyvin myös tämän varustamojen huolen
tästä asiasta. Joka tapauksessa asia on suuri myös ihan luonnontieteelliseltä kannalta: Itä-
meren olosuhteet, veden sameus, vähäsuolaisuus, matala lämpötila talviaikaan saattavat
vähentää tätä painolastivesikäsittelylaitteiston suorituskykyä, ja tämä on suuri huolenaihe.

Kustannusvaikutukset hallituksen esityksen mukaan painolastivesien käsittelylaitteiden
investointiin olisivat noin 150 miljoonaa euroa Suomeen suuntautuvassa laivaliikenteessä.
 Tarkistettu
4.1



Pöytäkirjan asiakohta PTK 37/2016 vp
Kun ottaa huomioon, että tässä on ollut nyt takana rikkidirektiiviä, on typpidirektiiviä ja
muitakin rasitteita, niin totta kai on ymmärrettävää, että myös liikennekenttä on tästä hie-
man huolissaan. Tästä syntyy käyttökustannuksia ja hallinnollisia kustannuksia. On huo-
mioitava, että osa näistä aluksista palvelee myös muiden maiden liikennettä. Tästä syntyy
kuitenkin rasite suomalaiselle merenkululle ja vientiteollisuudelle. On tärkeää, että yleis-
sopimus on globaalisti tasavertainen, mutta asiantuntijakuulemisessa kokonaiskustannus-
ta on todella pidetty suurena ja katsottu, että kustannuksen minimoimiseksi tulisi varmis-
tua, että käsittelylaitteet todella toimivat.

IMO on julistanut Itämeren erityisen herkäksi merialueeksi, ja valiokunta pitääkin tär-
keänä, että yleissopimuksen voimaan saattamisella voidaan varmistaa Itämeren suojelu.
Tämä koskee tietysti myös niitä kolmansia maita, jotka Itämeren äärellä ovat. Lähimeren-
kulussa ongelmana on se, että satamat sijaitsevat lähellä toisiaan, ja niissä lajisto ei poik-
kea kovin paljon. Näin esimerkiksi Virosta Suomeen matkattaessa välimatkat ovat lyhy-
empiä kuin Haminasta Kemiin. Ruotsissa länsirannikolta itärannikolle liikennöitäessä on
myös kyse kotimaan liikenteestä, vaikka kyse on aivan erityyppisistä meristä. Eli tämä ei
ole yksinkertainen asia. Vesistöt myös vaihtelevat.

Lisäksi vielä lopuksi Suomen sisävesistöistä. Erityisesti Saimaa — mukaan lukien Sai-
maan kanava, jonne on kansainvälistä merenkulkua — on erityisen herkkä ja arvokas alue.
Tietysti olisi toivottavaa myös, että laivojen veden mukana ei tule sitten näitä vieraita eli-
öitä. — Kiitos.

15.50 Eeva-Maria Maijala kesk: Arvoisa puhemies! Meillä on tärkeää miettiä, miten
voisimme vaikuttaa meriliikenteen kustannuksiin. Meillä ovat meriliikennettämme rasitta-
massa työn alla nitraattidirektiiviasiat, typpioksidiasiat, SECA- ja NECA-asiat ja nytten
tämä painolastivesiasia. Kaikki nämä aiheuttavat meidän meriliikenteellemme lisää kus-
tannuksia. Tosin meidän on otettava huomioon, että Suomi ei ole yksin ja näitä kustannuk-
sia tulee muillekin valtioille. Mutta Suomelle tämä on erityisen hankala ja vaikea asia, kos-
ka Suomen vientiliikenne on täysin kiinni meriliikenteestä ja sen toiminnasta. Nämä kol-
me asiaa, jotka mainitsin, käytännössä joudutaan nytten Suomessa hyväksymään ja sen
mukaisesti toimimaan, ja meidän täytyy miettiä, millä tavalla me voisimme kuitenkin aut-
taa meidän meriliikennettämme, että meidän vientitoimintamme olisi kannattavaa jatkos-
sakin ja meidän työllistäminen ja työpaikat Suomessa voitaisiin turvata.

Tämä painolastivesiesitys on sinällään erittäin hyvä, kunhan me vain saisimme ne lait-
teet myöskin toimimaan. Kävimme valiokunnassa keskustelua siitä, riittääkö se, että toi-
mitaan säännösten mukaisesti, vai onko todella tärkeää, että myöskin nämä säännösten mu-
kaiset laitteet toimisivat, ja kyllä sekä ympäristövaliokunnassa että liikenne- ja viestintä-
valiokunnassa, joissa molemmissa olen, jäsenet pitävät tärkeänä sitä asiaa, että olisi hyvä,
että myöskin toimivat, sillä ei ole todellakaan tarkoituksenmukaista, (Puhemies koputtaa)
että meille tulisi mitään ylimääräisiä eliöstöjä tänne meidän vesistöömme.

15.52 Katja Taimela sd: Arvoisa herra puhemies! Liikenne- ja viestintävaliokunnan va-
rapuheenjohtaja esitteli tämän mietinnön aika hyvästi, mitä ollaan liikenne- ja viestintäva-
liokunnassa käsitelty. Itse kuulun myös ympäristövaliokuntaan, ja ympäristövaliokunta oli
lausuntovaliokuntana tässä esityksessä, ja siksi ihan muutama sananen.

Elikkä tosissaan tällä kansainvälisellä yleissopimuksella pyritään estämään vieraslajien
leviäminen vesistöihin, joihin ne eivät kuulu. Tämä sopimus on tärkeä, koska vieraslajit
2



Pöytäkirjan asiakohta PTK 37/2016 vp
voivat syrjäyttää olemassa olevassa vesistössä alkuperäiset lajit ja johtaa luonnon epätasa-
painoon ja myös suuriin taloudellisiin menetyksiin. Näissä molemmissa valiokuntakuule-
misissa tuli kaiken kaikkiaan ilmi kaksi aika suurtakin huolenaihetta: se, että nämä tänään
täälläkin mainitut laitteistot eivät toimi, ja toisena sitten se, että tämäkin yleissopimus tuo
taas tullessaan merenkululle lisää kustannuksia. Mietintövaliokunnassa, liikenne- ja vies-
tintävaliokunnassa, me kuitenkin pidimme ensiarvoisen tärkeänä, että Suomi hyväksyy tä-
män yleissopimuksen, jotta Suomi voi olla mukana sitten jatkossa kehittämässä tätä sopi-
musta edelleen ja tietysti myös olla korjaamassa niitä epäkohtia, joita tämä sopimus pitää
sisällään. Sen takia pitää olla pöydissä ja sopimuksissa tietystikin mukana. Minä itse koen
tärkeimpänä sen, että me seuraamme tätä teknologian toimivuutta — vai pitäisiköhän sa-
noa, että toimimattomuutta — ja Suomen tulee aktiivisesti osallistua sitten muun muassa
IMOn piirissä tehtävään työhön tämän varmistamiseksi.

Sitten mitä tulee näihin merenkulun kustannuksiin yleisesti, tämäkin esitys tuo suoma-
laiselle merenkululle ja vientiteollisuudelle kustannuksia, niin kuin ovat tehneet monet,
monet esitykset ja sopimukset ja lait. Minä en todellakaan nyt tarkoita pelkästään tämän
vaalikauden aikaa elikkä vajaan vuoden aikaa vaan yleisesti ottaen jo useampia vuosia, ja
jossain vaiheessa tässä talossa (Puhemies koputtaa) tietysti pitäisi myös perehtyä ja pysäh-
tyä miettimään aidosti sitä, kuinka paljon tämä kaikki tulee vaikuttamaan jatkossa (Puhe-
mies koputtaa) alan kannattavuuteen ja työllisyyskehitykseen.

Ensimmäinen varapuhemies Mauri Pekkarinen: Ja vielä edustaja Alatalo.

15.54 Mikko Alatalo kesk: Arvoisa puhemies! Edustaja Taimela toi hyvin esille sen huo-
len, mikä liittyy tähän kustannuskehitykseen, joka koskee meidän vientiteollisuuttamme
silloin, kun tällaisia rajoitteita tehdään. Mehän olemme tätä mietintöä valiokunnassa todel-
la hyvällä yhteistyöllä tehneet, mutta sitten toisaalta jos ajatellaan sitä, miten tärkeä Itäme-
ren alue on ja miten haavoittuva se on, niin kyllä tämä painolastivesien ongelma täytyisi
pystyä ratkaisemaan. Suomen merissähän elää useita vieraslajeja, joista tunnetuin lienee
laiturien rakenteet sotkeva merirokko. Muun muassa Wärtsilä on yksi niistä yhtiöistä, jot-
ka tekevät vieraslajeja poistavia laitteita. Pienempiin aluksiin sopii sellainen laitteisto, jos-
sa ensin ravut ja kalat suodatetaan pois ja sitten vesi käsitellään ultraviolettivalolla, joka
tappaa pieneliöt tai tekee ne vähintään lisääntymiskyvyttömiksi. Isoihin aluksiin on tarjol-
la järjestelmä, jossa vedet suodatuksen jälkeen kloorataan, ja tämän sitten pitäisi nuo eliöt
ja myös niitten lisääntyminen poistaa.

Eli tässä on isoista asioista kysymys. Mehän toki haluamme, että Suomessa luonto ja
meri säilyy ainutlaatuisena siinä, mikä on meidän luontaista kasvustoa. Me emme halua,
että tänne tulee liikaa vieraslajeja. Joka tapauksessa niitä tulee, mutta tällä painolastikäsit-
telyä koskevalla sopimuksella ja tällä lailla voidaan tämä estää ja torjua aika hyvin. Toivo-
taan, että nuo laitteistot myös tosiaan halpenevat. Me seuraamme niitten kehitystä, jotta
tästä ei aiheudu liian suurta rasitusta meidän laivaliikenteellemme ja vientiteollisuudellem-
me.

Yleiskeskustelu päättyi.

Eduskunta hyväksyi hallituksen esitykseen HE 122/2015 vp sisältyvien 1.-3. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
3


