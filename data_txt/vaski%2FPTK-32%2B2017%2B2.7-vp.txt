















































DEM47EE.tmpSave.xml


Pöytäkirjan asiakohta PTK 32/2017 vp

 Tarkistettu
4.0

Pöytäkirjan asiakohta 

PTK 32/2017 vp

Täysistunto

Torstai 30.3.2017 klo 15.58—18.43

2.7. Suullinen kysymys professori Holmströmin näkemyksistä (Pauli Kiuru kok)
Suullinen kysymys SKT 46/2017 vp

Suullinen kyselytunti

Puhemies Maria Lohela: Ehdimme ottaa vielä yhden kysymyksen. Edustaja Pauli Kiuru.

Keskustelu

16.56 Pauli Kiuru kok: Arvoisa rouva puhemies! Kuulimme eilen erinomaisen puheen
täällä salissa: Nobelisti Bengt Holmström kertoi näkemyksiään, joissa hän hyvin valtio-
miesmäisellä otteella käsitteli asioita. Siitä löytyi argumentteja, joita molemmin puolin sa-
lia varmasti kuunneltiin herkällä korvalla. Tarvitaan erilaisia toimijoita, tarvitaan julkista
sektoria, joka tekee arvokasta työtä, tarvitaan yrityksiä. Nobelistin viesti oli, että vaihtoeh-
to on paras oikeus, minkä ihmiselle voi antaa. Kysyn pääministeri Sipilältä: kun myös
kuuntelitte tätä puhetta, oliko siinä ja jäikö teille mieleen joitakin sellaisia kohtia, joita eri-
tyisesti hallitus voisi miettiä tulevassa puoliväliriihessä, niin että Holmströmin ajatukset
voidaan viedä mahdollisesti käytäntöön joiltakin osin?

16.57 Pääministeri Juha Sipilä (vastauspuheenvuoro): Arvoisa puhemies! Tuo puhe oli
erittäin hyvä, ja kaikki varmasti löysivät siitä jotakin. Totesin, että erittäin maalaisliittolai-
nen puhe, johon edustaja Salolainen totesi, että maltillinen markkinatalouspuhe, ja edusta-
ja Niinistö totesi, että erittäin vihreä puhe. Kaikki löysivät siitä jotakin, ja se oli erittäin vir-
kistävä ja sillä tavalla ajatuksia herättävä. 

Minusta siinä oli hyvää pohdintaa siitä, mikä on julkisen talouden ja yksityisen talouden
suhde ja minkälaisiin tehtäviin voidaan tuoda kilpailua ja minkälaisiin tehtäviin ei voida
tuoda kilpailua. Esimerkiksi sotesta hän totesi, että voitaisiin mennä kokeilujen kautta —
mehän olemme perusratkaisua kokeilleet jo pitkään Etelä-Karjalassa, Pohjois-Karjalassa,
Kainuussa, ja myöskin valinnanvapautta kokeillaan parastaikaa — ja keskustelin hänen
kanssaan niistäkin. Mutta minusta se paras anti tässä oli meille päättäjille juuri tämä julki-
sen sektorin ja yksityisen sektorin työnjaon täsmentäminen — erittäin hyviä, virkistäviä
ajatuksia koskien tätä työnjakoa.

Kysymyksen käsittely päättyi.

Kyselytunti päättyi.


