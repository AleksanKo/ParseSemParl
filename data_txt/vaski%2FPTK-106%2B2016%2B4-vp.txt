















































DEME56C.tmpSave.xml


Pöytäkirjan asiakohta PTK 106/2016 vp
Pöytäkirjan asiakohta 

PTK 106/2016 vp

Täysistunto

Tiistai 25.10.2016 klo 14.04—20.39

4. Hallituksen esitys eduskunnalle pakollista työtä koskevaan sopimukseen liittyvän pöytä-
kirjan hyväksymisestä sekä laiksi pöytäkirjan lainsäädännön alaan kuuluvien määräysten 
voimaansaattamisesta

Hallituksen esitys HE 69/2016 vp
Valiokunnan mietintö TyVM 5/2016 vp

Osittain ainoa, osittain toinen käsittely

Puhemies Maria Lohela: Osittain ainoaan, osittain toiseen käsittelyyn esitellään päiväjär-
jestyksen 4. asia. Ensin päätetään työelämä- ja tasa-arvovaliokunnan mietinnön TyVM 5/
2016 vp pohjalta ainoassa käsittelyssä sopimuksesta ja sitten toisessa käsittelyssä lakieh-
dotuksesta.

Keskustelu

15.31 Merja Mäkisalo-Ropponen sd: Arvoisa puhemies! ILO-sopimuksen ratifiointi on
varmasti hyvä asia, mutta valiokunnan kuulemisissa tuli selkeästi esille, että nykyinen kan-
sallinen lainsäädäntömme on epäselvä eikä siis täytä sopimuksen ehtoja. Siitä johtuen
kaikkia avuntarvitsijoita ei tunnisteta eivätkä he pääse auttamisjärjestelmän piiriin, ja aut-
tamisjärjestelmästä joudutaan jopa poistamaan ihmisiä näiden epäselvyyksien takia.

Koska nämä asiat ovat ihan selkeästi tiedossa, ei asian seuraaminen enää riitä, kuten va-
liokunnan lausumaehdotuksessa sanotaan, vaan on ryhdyttävä konkreettisiin toimenpitei-
siin. Siksi esitän, että eduskunta hyväksyy vastalauseen mukaisen lausuman, joka kuuluu:
"Eduskunta edellyttää, että ennen pakollista työtä koskevaan sopimukseen liittyvän pöytä-
kirjan ratifioinnin loppuunsaattamista varmistetaan, että pöytäkirjan 3 artiklan edellytyk-
set täyttyvät kansallisessa lainsäädännössä."

Arvoisa puhemies! Mielestämme ei ole hyvä toimintatapa ratifioida sopimusta, jonka
toteuttamista ei oma lainsäädäntö mahdollista.

15.32 Anne Kalmari kesk: Arvoisa rouva puhemies! Itse halusin puheenvuoron sen ta-
kia, että Euroopan neuvostossa käsitellään tämäntyyppisiä ihmisoikeusasioita, ja joskus
olen tuskastunutkin siihen asiaan, että jotenkin melko helposti kansainvälisesti tehdään täl-
laisia suosituksia, joita ei sitten implementoida eri maissa valmiiksi lainsäädännöksi. Siksi
minusta on erittäin hyvä, että tämä lainsäädäntö nyt astuu voimaan. Totta kai jos sieltä löy-
tyy ongelmakohtia, niin asioita voi vielä tarkentaa, mutta on tärkeintä, että se implemen-
tointi eri maissa tapahtuu. Ja itse asiassa valiokunta olikin jättänyt lausuman juuri tästä Mä-
kisalo-Ropposen esille nostamasta asiasta siinä mielessä, että seurataan, että tämä lainsää-
däntö nyt sitten toimii.
 Tarkistettu
4.0



Pöytäkirjan asiakohta PTK 106/2016 vp
15.33 Anna Kontula vas: Arvoisa puhemies! Kannatan edustaja Mäkisalo-Ropposen esi-
tystä.

Valiokunta kuuli varsin kattavasti ne tahot, jotka tässä maassa ylipäätään pakkotyöstä ja
ihmiskaupasta ja näiden välisestä rajapinnasta jotakin tietävät. On hyvin vaikea kuvitella,
mitä sellaista lisätietoa seuranta voisi tuottaa, joka helpottaisi päätöksentekoa ja arviointia
sen suhteen, onko meidän lainsäädäntö nykyisellään riittämätön vaiko ei. Perinteisesti
Suomessa on lähdetty siitä, että ratifiointi tapahtuu siinä vaiheessa, kun oman maan asiat
on laitettu siihen kuntoon, että ne kansainvälisen sopimuksen velvoitteet täyttyvät, ja mi-
nun mielestäni ei ole mitään syytä, miksi tätä perinnettä emme jatkaisi edelleen.

15.34 Leena Meri ps: Arvoisa rouva puhemies! Itse olen siinä enemmistössä, joka tämän
valiokunnan lausunnon antoi, ja kuten edustaja Mäkisalo-Ropponen totesi, siellä oli joita-
kin epäselviä kohtia. Mutta siitä olen eri mieltä, kun todetaan, että tätä ei olisi mahdollista
ratifioida. TEMin hallitusneuvos Liisa Heinonen antoi vastineen näistä lausumista, ja siel-
tä tuli taas sitten lausumana, että siellä ei sellaista estettä nähty kuin mitä tässä vastalau-
seessa esitetään. Valiokunta halusi tähän tämän lisäyksen, että jos sieltä sitten myöhemmin
todella kuitenkin löytyy jotakin, seurataan tilannetta. Olisihan se voinut olla niinkin, että
todetaan, että täällä on kaikki kunnossa, mutta jos siellä on pieniäkin tämmöisiä duubioita
asian suhteen, niin sitä tulee seurata ja sitten muuttaa sitä lainsäädäntöä, jos näin on.

Mutta tämä ei suinkaan ole nyt ihan näin selkeä asia kuin tässä annetaan ymmärtää. Us-
kon myös, että TEMissä on asiantuntemusta, ja jos virkamies virkavastuulla myös säädök-
sistä jotakin lausuu, niin kyllä silläkin valiokunnan enemmistön mukaan on painoarvoa.
Että en voi allekirjoittaa ihan tätä, että me tietoisina olisimme sivuuttaneet tämmöiset asiat.
Ja on hyvä huomioida, että tämä muutosesitys pitäisi sisällään sen, että sopimusta ei voi-
taisi tällä hetkellä ratifioida.

15.36 Merja Mäkisalo-Ropponen sd: Arvoisa puhemies! Kysymys on siitä, että nämä
ongelmat ovat todellisia ja ne eivät seuraamalla parane. Meillä valiokunnassa oli suuri
joukko asiantuntijoita, jotka kertoivat näistä ongelmista, ja he olivat henkilöitä, jotka teke-
vät työtä tämä ilmiön parissa päivittäin ja koko ajan. Eli kyllä minä ajattelen näin, että he
ovat niitä asiantuntijoita, joihin meidän on luotettava, ja siksi tämä seuranta tässä asiassa
on tällä hetkellä jo turhaa, koska me tiedämme näiden ongelmien olemassaolon.

15.36 Anna Kontula vas: Arvoisa puhemies! Jotta asia ei jäisi epäselväksi, niin ministe-
riöiden edustajat kannattivat lainsäädäntöä siinä muodossa kuin he olivat sitä alun perin
hallituksen toimesta meille esittäneetkin, mutta kaikki muut asiantuntijat — ne, joilla on
substanssiosaamista tästä asiasta, jotka joko arkipäivässään normaalisti auttavat ihmiskau-
pan uhreja, tutkivat ihmiskauppaa tai ovat oikeustieteellisestä näkökulmasta perehtyneet
ihmiskauppalainsäädäntöön ja sen haasteisiin — olivat yksimielisiä siitä, että meidän ny-
kyinen lainsäädäntö ja sen sisältämä pakkotyömääritelmän käyttö eivät riitä kattamaan nii-
tä velvoitteita, joita kyseisen pöytäkirjan ratifiointi meiltä edellyttää.

15.37 Ilmari Nurminen sd: Arvoisa puhemies! Haluaisin myös vielä jatkaa tätä keskus-
telua sillä, että tässä nähtiin kuitenkin periaatteellisena se, että ennen kuin tämä voidaan ra-
tifioida, niin tämän pitää pureutua näihin kaikkiin ongelmakohtiin, jotka kuitenkin valio-
kunnassa hyvin vahvasti tulivat esille. Me muistamme, kuinka vammaissopimus ratifioi-
2



Pöytäkirjan asiakohta PTK 106/2016 vp
tiin ja uutisoitiin — viimeisimpänä Suomessa. Kun kuitenkin pohditaan, millainen valtio
me olemme, niin tässäkin oli samasta asiasta kyse: vasta sitten voidaan ratifioida, kun me
varmasti pystymme toteuttamaan ne kaikki kohdat. Tässä on myös kyse periaatteellisesta
asiasta, koska asiantuntijat valiokunnassa toivat hyvin vahvasti esille, että näitä ongelma-
kohtia on.

15.38 Leena Meri ps: Arvoisa rouva puhemies! Kävimme tämän keskustelun viime vii-
kolla jo aika pitkälti. En ole ministeriön asiantuntija enkä leiki sellaista suinkaan, mutta ha-
luan kuitenkin todeta, että meillä on eduskunnassa hyvin paljon hallituksen esityksiä ja va-
liokunnassa ministeriö saatuaan asiantuntijalausuntoja saattaa todeta, että tässäpä onkin
kohta, jota emme ole huomanneet, joten meidänkin mielestämme sitä voisi esimerkiksi
muuttaa näin tai näin. En halua ajatella, että meidän virkamiehet olisivat niin lukkiutuneita
ja ajattelisivat, että meidän täytyy saada tämä läpi, eivätkä suostuisi näkemään mitään
muuta.

Tämä oli nyt kuitenkin valiokunnan näkemys tästä, niin että tämä ei ole suinkaan näin
yksiselitteistä kuin vastalauseessa on todettu, ja jos jotakin tulee, niin totta kai sitten muu-
tetaan sitä asiaa. Mutta minulla ei ole tähän nyt enää lisättävää.

15.39 Anna Kontula vas: Arvoisa puhemies! Minä haluaisin vielä painottaa, että näiden
meidän päätöstemme takana on ihan oikeita ihmisiä, ja kuinka monta vuotta me jotakin
prosessia viivytämme, niin siellä on aina niitä yksilöitä, jotka jäävät ilman suojelua, jäävät
ilman apua pakkotyöhön tai vastaaviin olosuhteisiin. Sen takia nämä asiat ovat hyvin tär-
keitä.

Mutta tässä nimenomaisessa kysymyksessä ei ole kysymys vain pakkotyön uhrien saa-
masta suojelusta ja siihen liittyvistä sanktiokäytännöistä, vaan kysymys on myös siitä,
mikä on meidän yleinen linjamme, yleinen ratifiointikäytäntömme. Ja kyllä meillä on aika
paljon varoittavia esimerkkejä erityisesti Etelä-Euroopasta siitä, että nimi pistetään mihin
paperiin tahansa, sitten päätetään, että laitetaan asiat joskus kuntoon, mutta ne saattavat
roikkua siellä vuosikymmeniä hoitamattomina. Sen takia niin voimakkaasti puolustan tätä
meikäläistä perinteistä järjestelmää, jossa ensin laitetaan asiat kuntoon ja sitten vasta rati-
fioidaan.

Keskustelu päättyi ja asian käsittely keskeytettiin.
3


