















































DEMD320.tmpSave.xml


Pöytäkirjan asiakohta PTK 104/2016 vp
Pöytäkirjan asiakohta 

PTK 104/2016 vp

Täysistunto

Torstai 20.10.2016 klo 15.59—19.16

2.3. Suullinen kysymys Ahvenanmaan demilitarisoinnista (Paavo Arhinmäki vas)
Suullinen kysymys SKT 107/2016 vp

Suullinen kyselytunti

Puhemies Maria Lohela: Seuraava kysymys, edustaja Arhinmäki.

Keskustelu

16.41 Paavo Arhinmäki vas: Arvoisa rouva puhemies! Puolustusministeri Jussi Niinistö
kyseenalaisti viikonloppuna Ahvenanmaan demilitarisoidun aseman. Ja tuskin kysymys
oli edes vahinkolaukauksesta, sillä hän on spekuloinut saarten militarisoinnilla jo kesällä
2015.

Ahvenanmaa on ollut demilitarisoitu alue 160 vuoden ajan. Asia on moneen kertaan
vahvistettu kansainvälisissä sopimuksissa. Saarten demilitarisointi on aina ollut nimen-
omaan rauhaa ja vakautta lisäävä seikka. Suomen on puolustettava kansainvälistä oikeutta
ja kansainvälisiä sopimuksia, joihin Suomi on itse sitoutunut.

Tasavallan presidentti ja pääministeri joutuivatkin korjaamaan puolustusministeri Nii-
nistön lausuntoja.

Arvoisa puhemies! Nyt täytyykin kysyä: kuinka, arvoisa puolustusministeri Niinistö,
nämä Ahvenanmaan asemaa kyseenalaistavat puheet istuvat isänmaamme yhteiseen tur-
vallisuuspolitiikkaan?

16.42 Puolustusministeri  Jussi  Niinistö  (vastauspuheenvuoro): Arvoisa rouva puhe-
mies! En ole kyseenalaistamassa Ahvenanmaan asemaa demilitarisoituna alueena. Puolus-
tusministerinä minun tehtävänäni on kuitenkin pitää huolta, että koko maata puolustetaan
mahdollisimman tehokkaasti. Ahvenanmaa on osa Suomea, ja halusin tuoda ilmi sen fak-
tan, että demilitarisoituna Ahvenanmaa on erittäin haasteellinen puolustaa mutta että kun
tulevaisuudessa teemme yhdessä Ruotsin kanssa yhä tiivistyvää yhteistyötä, niin siinä voi-
si olla sellainen kohde, jossa yhteistyössä voimme parantaa ahvenanmaalaisten turvalli-
suutta, mutta kuitenkin niin, että päävastuu Ahvenanmaan puolustamisesta on aina suoma-
laisilla, niin kuin nämä kansainväliset sopimukset, mihin edustaja Arhinmäki viittasi, mei-
tä velvoittavat.

Puhemies Maria Lohela: Pyydän niitä edustajia, jotka haluavat esittää lisäkysymyksiä
tästä aiheesta, ilmoittautumaan.

16.43 Paavo Arhinmäki vas (vastauspuheenvuoro): Arvoisa rouva puhemies! Kun kuun-
teli puolustusministeri Niinistön vastausta, niin itse asiassa siinä jälleen kerran nostettiin
 Tarkistettu
4.2



Pöytäkirjan asiakohta PTK 104/2016 vp
esille se, että mitä jos demilitarisointi purettaisiin. Pohjoismainen yhteistyö, yhteistyö
Ruotsin kanssa, on hyvä ja kannatettava asia, mutta Ruotsissa ei olla ollenkaan innostuttu
tästä puolustusministeri Niinistön ulostulosta Ahvenanmaan suhteen, puhumattakaan niis-
tä toiveista, joita on esitetty yhteisestä sotilasliitosta maiden välillä. 

Tässä näkee selvästi, että puolustusministeri Niinistöllä on ollut yksi linja, jota tasaval-
lan presidentti Niinistö ja myös pääministeri ovat joutuneet korjaamaan. Herää kysymys,
mitä mieltä ulkoministeri, puoluetoveri Timo Soini on näistä: onko hän presidentin linjoil-
la vai puolustusministerin linjalla? Ja herää kysymys: kuinka monta ulkopoliittista linjaa
meidän ylimmällä ulkopoliittisella johdolla voi olla? Yleensä on pidetty hyvänä asiana
Suomessa sitä, että meillä on yksi ja yhtenäinen linja, ei niin, että hallituksessa on monta
linjaa.

16.44 Ulkoasiainministeri Timo Soini (vastauspuheenvuoro): Arvoisa rouva puhemies!
Arvasin, että te, edustaja Arhinmäki, kysytte tätä. Siksi valmistauduin eksaktilla vastauk-
sella (Naurua), jonka nyt annan teille.

Ahvenanmaan vakiintunut kansainvälisoikeudellinen asema on vahvistettu viimeksi ke-
sällä annetussa valtioneuvoston ulko- ja turvallisuuspoliittisessa selonteossa, joka on tääl-
lä käsittelyssä. Ahvenanmaan asema on ankkuroitu kansainvälisiin sopimuksiin ja tapaoi-
keuteen, eikä hallituksessa ole mitään suunnitelmia puuttua tähän vakiintuneeseen ase-
maan. Keskustelu koko Suomen alueen, johon myös Ahvenanmaa kuuluu, puolustuksesta
on taas kerran lähtenyt julkisuudessa hieman ihmeellisille raiteille. (Välihuutoja vasem-
malta) En tiedä, onko kysymys väärinymmärryksestä vai tahallisesta väärinymmärrykses-
tä. Hallituksen ja presidentin välisessä linjassa ei ole mitään eroavaisuutta. (Hälinää — Pu-
hemies koputtaa)

16.46 Markus Mustajärvi vas (vastauspuheenvuoro): Arvoisa puhemies! Tilanne Itäme-
rellä on kiristynyt monin tavoin. Jokin aika sitten Ulkopoliittinen instituutti esitti selvityk-
sessään, että ensi vuonna Venäjä pyrkii kyseenalaistamaan Suomen itsenäisyyden monin
tavoin ja että valtioneuvosto on tähän varautunut. Lähteenä oli valtioneuvoston viestintä-
johtaja. Heti tämän jälkeen ulkoministeri Soini kertoi omassa vastauksessaan nimen-
omaan, ettei Venäjä kyseenalaista Suomen itsenäisyyttä, mutta ministeri Soinin vastauk-
sen jälkeen samainen valtioneuvoston viestintäjohtaja tuli uudelleen julkisuuteen ja sanoi,
että Venäjä kyseenalaistaa Suomen itsenäisyyden. Kenen etua tällainen sekoilu ja pelotte-
lu palvelee?

16.46 Ulkoasiainministeri Timo Soini (vastauspuheenvuoro): Arvoisa rouva puhemies!
Olin itse asiassa hyvin iloinen edustaja Mustajärven kirjallisesta kysymyksestä, johonka
vastasin yksiselitteisesti, niin kuin te sanoitte. Tämän maan ulko- ja turvallisuuspoliittista
linjaa vedetään tasavallan presidentin ja hallituksen yhteistoiminnalla eikä millään byro-
kraatin mielipiteillä.

16.47 Mats Löfström r (vastauspuheenvuoro): Värderade fru talman! Försvarsminister
Jussi Niinistö problematiserade senaste helg Ålands demilitarisering. Det var inte första
gången han gjorde det. Han konstaterade ändå att det var en utrikespolitisk fråga. Sedan
dess har republikens president Sauli Niinistö, statsminister Juha Sipilä och utrikesminister
Timo Soini klargjort att ingen linjeändring förberetts i frågan. Det är jättebra.
2



Pöytäkirjan asiakohta PTK 104/2016 vp
  Jussi Niinistö totesi, että tämä on ulkopoliittinen kysymys. Siksi oli hyvä kuulla, että ul-
koministeri, perussuomalaisten puheenjohtaja Timo Soini eilen Radio Yle Vegassa totesi,
että hallitus ei esitä, että Suomi uudelleenarvioisi asemaansa kansainvälisiä sopimuksia
kohtaan. Mutta koska tämä on erittäin tärkeä asia Ahvenanmaalle, haluan eduskunnan
edessä varmistaa, että tämä on hallituksen linja, niin että tämä ei jää epäselväksi.

  Jag vill därför fråga utrikesminister Timo Soini, statsministerns ställföreträdande, här in-
för riksdagen: Är regeringens linje samma i dag som den var förra veckan i den här frågan?

16.48 Ulkoasiainministeri Timo Soini (vastauspuheenvuoro): Arvoisa rouva puhemies!
Suomen linja on sama, joka se on ollut hyvin pitkän aikaa, ja mielestäni se on hyvä linja.
Me kunnioitamme kansainvälisiä sopimuksia, me pidämme kiinni sovitusta. Tämä on Suo-
melle kunnia-asia.

Aivan kuten edustaja Mustajärvi tuossa totesi, meillä on erinäköisiä keskustelunavauk-
sia ja erinäköisiä mielipiteitä. Ne voidaan kyllä demokraattisessa yhteiskunnassa sallia,
mutta hallitus vetää sitä ulkopoliittista linjaa, ja toivottavasti opposition tuella, kuten viime
kaudella tapahtui, eikä niin, että oppositio tarkoituksella etsii sellaisia erimielisyyksiä, joi-
ta ei ole.

16.49 Ilkka Kanerva kok (vastauspuheenvuoro): Arvoisa puhemies! Suomen kaltaisen
maan jos jonkun on tärkeää pitää kiinni tekemistään kansainvälisistä sitoumuksista. Ehdot-
tomasti. Toinen toimintalinjan peruste on se, että Suomen ulkopolitiikan aivan keskeisiä
tavoitteita on vakauden rakentaminen, ylläpitäminen ja turvaaminen meidän turvalli-
suusympäristössämme, tässä tapauksessa Itämeren piirissä. Ulkoministeri Soini, eikö niin,
että nämä periaatteet on kaikkein järkevintä paitsi vahvistaa ja turvata oman pesän kunnos-
sa pitämisellä niin myöskin maksimoida ne yhteistyöllä Ruotsin kanssa?

16.50 Ulkoasiainministeri Timo Soini (vastauspuheenvuoro): Aivan oikein. Olen iloi-
nen, että kokenut ulkopolitiikan tuntija, puolustusvaliokunnan puheenjohtaja Ilkka Kaner-
va tiivisti näin hienosti tämän asian. Tuskin itse olisin pystynyt parempaan. Vastaus on kyl-
lä.

16.50 Erkki Tuomioja sd (vastauspuheenvuoro): Arvoisa puhemies! On selvää, että kai-
kista asioista voi ja saa ja pitää saada keskustella vapaasti ja nostaa esiin Ahvenanmaankin
aseman — vaikka en pidä sitä viisaana — mutta on ihan eri asia, jos tämän tekee kuka ta-
hansa kansalainen tai lehdistökirjoitus tai jopa kansanedustaja. Mutta silloin kun asialla on
osaltaan turvallisuuspolitiikasta vastaava hallituksen jäsen, asia muuttuu, koska tällaiseen
kiinnitetään myös Suomen ulkopuolella huomiota, ja se herättää kysymyksiä: onko Suo-
men linja muuttumassa, onko täällä jotain muutoksia tekeillä? Minusta on tärkeätä, että ni-
menomaan nyt aikana, jolloinka on paljon epävarmuuksia ja jännitteitä ilmassa, ei esiinny-
tä tavalla, joka synnyttää tällaista keskustelua ja epäluuloa, ja tämän vuoksi haluan kysyä:
mitä hallitus aikoo tehdä varmistaakseen sen, että jatkossa ei tapahdu tällaisia yksittäisiä ir-
tiottoja, jotka voivat saattaa Suomen politiikan vakauden kyseenalaiseksi?

16.51 Ulkoasiainministeri Timo Soini (vastauspuheenvuoro): Arvoisa rouva puhemies!
Vastaan, koska tämä on tärkeä asia, minkä edustaja Tuomioja otti esiin, ja hän varmasti
3



Pöytäkirjan asiakohta PTK 104/2016 vp
nämä asiat tuntee. Jotta tämä asia tulee nyt mahdollisimman selväksi, toistan pari asiaa
täältä: Ahvenanmaan asema on ankkuroitu kansainvälisiin sopimuksiin ja tapaoikeuteen,
eikä hallituksessa ole mitään suunnitelmia puuttua tähän vakiintuneeseen asemaan. Tämä
on täysin yksiselitteinen linja. Jos tätä ei sitten ymmärrä, niin se on sitten eri asia. (Väli-
huutoja)

16.52 Leena Meri ps (vastauspuheenvuoro): Arvoisa rouva puhemies! Kun tässä nyt ko-
vasti huudetaan taustalla vastausta, niin minäkin katsoin sen haastattelun ja ymmärsin, että
puolustusministeri Niinistö vastasi toimittajan kysymykseen ja pohdiskeli sitä, että demi-
litarisointi, koska se on olemassa, tarkoittaa sitä, ettei ole sotilaallista läsnäoloa, ja joskus
voi käytännössä olla hankalampi ja hitaampi puolustaa Ahvenanmaata, ja tämäntyyppistä
keskustelua. Oliko tämä oikea tulkinta, ja oliko tämä teidän mielestänne irtiotto hallituk-
sen tästä linjasta, jonka ministeri Soini kertoi?

16.52 Puolustusministeri Jussi Niinistö (vastauspuheenvuoro): Arvoisa rouva puhe-
mies! Kyllä tämä oli aivan oikein, miten edustaja Meri tulkitsi tätä pohdiskeluani, ja ei ol-
lut tarkoitus ottaa irtiottoa hallituksen linjasta. Ahvenanmaa on demilitarisoitu alue, mutta
tosiasia on, että demilitarisointi ei vakavan kriisin aikana takaa turvallisuutta. Sen takia
meidän täytyy valmistautua mahdollisimman hyvin puolustamaan koko maata, mukaan lu-
kien Ahvenanmaata.

16.53 Ville Niinistö vihr (vastauspuheenvuoro): Arvoisa puhemies! On hyvä, että ulko-
ministeri Soini ilmaisi tässä hallituksen selkeän kannan, mutta olen minäkin sitä mieltä,
että puolustusministeri Niinistön puhe on ollut hieman huonosti harkittua. Tällaisissa ky-
symyksissä, kun puhutaan kansainvälisen oikeuden ja kansainvälisten sopimusten kun-
nioittamisesta, Suomi ei voi antaa sellaista mielikuvaa, että me olisimme itse valmiita niit-
ten muuttamista harkitsemaan, koska se, mitä edustaja Kanerva sanoi, on aivan totta. Kan-
sainvälinen sopimuspohjainen oikeusjärjestelmä on juuri pienten valtioiden, Suomen kal-
taisten valtioiden, tuki ja turva. Siksi haluankin nyt kysyä ulkoministeri Soinilta vähän laa-
jemmin hallituksen näkemyksestä: Kun tänä aikana suurvallat ovat eri tavoin rikkoneet
kansainvälistä oikeutta vastaan, niin eikö juuri nyt ole tärkeää, että Suomen kaltaiset maat
vahvasti puolustavat sopimusvaraista kansainvälistä järjestelmää ja vaativat esimerkiksi
Aleppossa mahdollisten sotarikosten tutkintaa? Meillä on myös Krimin valloitus, joka rik-
koo kansainvälistä oikeutta, ja meidän on nyt varmistettava, (Puhemies koputtaa) että kan-
sainvälinen oikeusjärjestelmä kestää näinä aikoina, kun se on koetteilla suurvaltojen toi-
mesta.

16.54 Ulkoasiainministeri Timo Soini (vastauspuheenvuoro): Arvoisa rouva puhemies!
Uskon, että tästä kaikesta kolme eri Suomen politiikassa vaikuttavaa Niinistöä ovat samaa
mieltä, ja minun mielestäni se on erinomainen asia. Suomi ottaa kantaa kaikilla kansainvä-
lisillä foorumeilla niin YK:ssa, Etyjissä, Euroopan unionissa kuin kaikissa yhteistyöjärjes-
töissä aina sääntöperusteisuuden, ihmisoikeuksien ja rauhan puolesta. Suomi myös osallis-
tuu käytännön rauhanturvaamiseen: Suomalaiset sinibaretit ovat tällä hetkellä Libanonissa
UNIFIL-operaatiossa, olemme mukana Afganistanissa, olemme mukana Malissa. Meillä
on neljän siviilirauhanturvaoperaation johdossa neljä hyvää suomalaista naista. Kyllä me
teemme käytännön yhteistyötä tässä, ja nämä ovat ne meidän perustat. Me olemme rauhaa
4



Pöytäkirjan asiakohta PTK 104/2016 vp
rakastava maa, joka tekee ulko- ja turvallisuuspoliittisesti sen, että emme joudu konfliktei-
hin. Mutta siltä varalta, jos joudumme, (Puhemies koputtaa) me pidämme huolta myös (Pu-
hemies: Aika täynnä!) omasta puolustuskyvystämme.

16.55 Seppo Kääriäinen kesk (vastauspuheenvuoro): Arvoisa puhemies! Tämä asia on
tullut varmaan selväksi tämän keskustelun perusteella aika pitkälti. Se hämmennys, joka
tässä on syntynyt, varmaan osaltaan johtuu siitä, että Itämeren tilanne on se, mikä on, vii-
meaikaisen negatiivisen kierteen omaisen kehityksen seurauksena. Mutta hallituksen linja
tähän kysymykseen Ahvenanmaan asemasta on tullut kyllä hyvin selväksi pääministerin,
presidentin ja nyt ulkoministerin hyvin selvien puheenvuorojen perusteella oikein moneen
kertaankin. Ja hyvähän tässä on todeta myös se, että tämä kanta on yksimielinen kanta
myös poliittisten ryhmien kesken, mikä minusta on arvokas asia ajatellen koko Suomen ul-
kopoliittista linjaa. 

Minulla on kuitenkin kysymys tähän asiaan liittyen: Ahvenanmaa varmaan kiinnostaa
myös naapurimaatamme Ruotsia, jonka kanssa meillä on hyvä yhteistyö turvallisuuspoli-
tiikassa, tiivistyvä sellainen, hyviä suunnitelmia myös jatkossa. Onko tämän asian tiimoil-
ta käyty minkäänlaista ikään kuin jälkikeskustelua Ruotsin kanssa?

16.56 Ulkoasiainministeri Timo Soini (vastauspuheenvuoro): Arvoisa rouva puhemies!
Viimeksi tapasin kollegani Margot Wallströmin Luxemburgissa maanantaina. Me olem-
me julkaisseet muun muassa yhteisartikkelin Helsingin Sanomissa, monissa muissa lehdis-
sä. Viime vuonna epäiltiin täällä salissa, että ulkoministeri Soini jotenkin sotkisi Ruotsin-
suhteet. Päinvastoin: Tulen sosiaalidemokraatti Margot Wallströmin kanssa erinomaisen
hyvin toimeen. Olen luonnehtinut yhteistyötämme niin, että siinä on Beauty and the Beast.
(Naurua) Molemmat voivat ymmärtää, kumpi on kumpi.

Meiltä ei ole tästä asiasta ministeritasolta Ruotsista kysytty, mutta jos kysytään, niin il-
man muuta me mielellämme tästä asiasta keskustelemme ja muodostamme yhteisen kan-
tamme.

16.57 Paavo Arhinmäki vas (vastauspuheenvuoro): Arvoisa rouva puhemies! On hyvä,
että nyt myös ulkoministeri teki hyvin selväksi hallituksen linjan. Toivottavasti tämä on
selvä ei vain hallituksen eturiville vaan myös siellä toisessa rivissä istuville ministereille. 

Te, ulkoministeri Soini, sanoitte, että kysymys on väärinymmärtämisestä tai tahallisesta
väärinymmärtämisestä. Jos siitä olisi kysymys, niin entä kun tasavallan presidentti Niinis-
tö joutui puolustusministeri Niinistön puheita korjailemaan julkisuudessa, onko kysymys
ollut tasavallan presidentin kohdalla tai pääministerin kohdalla väärinymmärtämisestä tai
tahallaan väärinymmärtämisestä, vai olisiko kuitenkin kysymys siitä, että jännittyneessä
Itämeren tilanteessa Venäjän varustelun ja USA:n, Naton vastauksen jälkeen tällaiset pu-
heenvuorot kyllä herättävät kummastusta ja huolta ja sen vuoksi ne leviävät niin laajasti,
että kun puhuu vähän ohi suunsa, niin muut joutuvat korjaamaan.

16.59 Ulkoasiainministeri Timo Soini (vastauspuheenvuoro): Arvoisa rouva puhemies!
On hyvä, että tämä asia on nyt käynyt selväksi. Mielestäni niin selvin sanoin asian totesin,
mikä on hallituksen linja. Täällä te, edustaja Arhinmäki, voitte tukea hallituksen hyvää esi-
tystä valtioneuvoston ulko- ja turvallisuuspoliittiseksi selonteoksi, johon tämä on muun
muassa sisällytetty. Jos ei sitä ole lukenut, se kannattaa lukea, nimittäin siellä se on.
5



Pöytäkirjan asiakohta PTK 104/2016 vp
Kysymyksen käsittely päättyi.

Kyselytunti päättyi.
6


