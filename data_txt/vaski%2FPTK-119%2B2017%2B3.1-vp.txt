















































DEM6F43.tmp.xml


Pöytäkirjan asiakohta PTK 119/2017 vp
Pöytäkirjan asiakohta 

PTK 119/2017 vp

Täysistunto

Torstai 16.11.2017 klo 15.59—18.49

3.1. Suullinen kysymys etuusleikkauksien peruuttamisesta (Tuula Haatainen sd)
Suullinen kysymys SKT 156/2017 vp

Suullinen kyselytunti

Puhemies Maria Lohela: Ensimmäinen kysymys, edustaja Haatainen.

Keskustelu

16.01 Tuula Haatainen sd:  Arvoisa puhemies! Arvoisa valtiovarainministeri Orpo, mi-
nun täytyy nyt kertoa teille, mitä tämän talon ulkopuolella tapahtuu. Liian moni suomalai-
nen nimittäin kokee jäävänsä tänäkin päivänä teidän mainostamanne orastavan taloudelli-
sen kasvun hedelmistä paitsi. Ihmisten pitää voida kokea olevansa arvokkaita ja sitä, että
heitä kohdellaan myös oikeudenmukaisesti. Me tiedämme myös, että se luo lisää vakautta
ja turvallisuutta. Yksinkertaisesti: eriarvoistumiskehitys on nyt katkaistava.

Valtiovarainministeri on todennut, että tuloerot kasvavat Suomessa. Kuten tiedämme,
jos vain osa voittaa, niin kaikki häviävät. Syksyn mittaan tapaamani ihmiset ovat kerto-
neet, että heiltä on leikattu eläkettä tai päivärahaa ja lääkekorvaukset ovat pienentyneet.
Tämä on erittäin surullista kuultavaa. [Puhemies: Nyt on aika täynnä!] Arvoisa ministeri,
sanokaa nyt rehellisesti, mitä sydämenne sanoo: eikö nämä leikkaukset pitäisi peruuttaa?

16.02 Valtiovarainministeri Petteri Orpo (vastauspuheenvuoro):  Arvoisa puhemies!
Kyllä minun sydämeni sanoo sen, että se vuosia kestänyt taloudellinen ahdinko ja korkea
työttömyys, mikä meillä on ollut, pitää pystyä meidän toimin hoitamaan. Pitää saada ta-
lous kasvuun ja työttömyys laskuun. Tämä on se työ, mitä nyt on tehty. Se on ainut tie. Se
on ainut tie, että me pääsemme pois siltä tieltä, mitä on jouduttu tekemään viimeisten hal-
litusten, jo kahden edellisen hallituksen, aikana ja myöskin tämän hallituksen aikana, että
me joudumme sopeuttamaan meidän menojamme ja tekemään kipeitäkin leikkauksia. Se
on ainut tie. En usko, että SDP:nkään ollessa hallituksessa se leikkaaminen oli mukavaa, ei
varmasti ollut mukavaa. Sen tähden minä iloitsen siitä, että meidän talous on saatu kasva-
maan, velkaantuminen vähenee. Se päivä on edessä, että meidän ei tarvitse miettiä, mistä
seuraavaksi leikataan. Se päivä on edessä, se on näköpiirissä, mutta meidän pitää tehdä vie-
lä enemmän. Silloin me voimme vielä paremmin auttaa ihmisiä. [Puhemies koputtaa] Mut-
ta nyt paras tapa on auttaa mahdollisimman moni ihminen töihin.

Puhemies Maria Lohela: Ja muistutan teitä, hyvät edustajat ja ministerit, että sekä kysy-
mysten että vastausten enimmäiskesto on 1 minuutti. Nyt pyydän niitä edustajia, jotka ha-
luavat esittää lisäkysymyksiä tästä aiheesta, ilmoittautumaan painamalla V-painiketta ja
nousemalla seisomaan.
 Tarkistettu
4.1



Pöytäkirjan asiakohta PTK 119/2017 vp
16.03 Tuula Haatainen sd (vastauspuheenvuoro):  Arvoisa puhemies! Tätä suomalaista
hyvinvointivaltiota ovat niin naiset kuin miehet rakentaneet vuorollaan vuosikymmeniä.
Nyt he katsovat, mitä tämä sukupolvi tekee heidän edestään. Viime vuosina hallitus on lei-
kannut eläkeläisiltä monin eri tavoin. Lääkekorvausten leikkaus, kansaneläkkeen jäädy-
tykset, kiinteistöveron nosto ja monet muut heikennykset ovat pienentäneet juuri eläkkeen-
saajien käytettävissä olevia tuloja. Eläkkeellä olevat kansalaiset eivät voi myöskään työn-
teollaan merkittävästi parantaa omaa toimeentuloaan. Puhuitte, Orpo, työnteolla ansaitse-
misesta. Eläkeläiset eivät voi tehdä sitä. Heille ei tule palkankorotuksia, sillä hallituksen
leikkaukset koskevat heitä kipeästi aina vuoteen 2019 saakka. Arvoisa ministeri Orpo, voi-
simmeko nyt yhdessä päättää, että nämä pientä eläkettä saavat ihmiset otetaan yhteiseksi
sydämenasiaksi ja korjataan heihin kohdistetut leikkaukset? [Susanna Huovinen: Kyllä,
kasvu kuuluu kaikille!] Taloushan kasvaa, ja sitä kuuluu jakaa.

16.05 Valtiovarainministeri Petteri Orpo (vastauspuheenvuoro):  Arvoisa puhemies!
Väitän, että olen itsekin tavannut ja tunnen niitä eläkeläisiä, jotka elävät todella pienillä tu-
loilla. Olen kuullut kyllä näitä tosielämän, arjen tarinoita siitä, kuinka tiukkaa ja vaikeaa
on. Ne lääkkeet, mitä me olemme tähän etsineet: Me turvaamme ensinnäkin meidän tasa-
vertaiset hyvät palvelumme — palvelut ovat kuitenkin niitä, jotka kaikki saavuttavat, ja ne
jos jotkut kuuluvat kaikille. Me olemme nostaneet takuueläkettä jo kolmella eri päätöksel-
lä tämän hallituskauden aikana. Mutta, arvoisat edustajat, meidän suomalaiseen hyvin-
vointiyhteiskuntaamme kuuluu kaksi lupausta yli kaiken. Ne ovat palvelulupaus ja eläke-
lupaus. Kumpikaan näistä ei toteudu — eli se, että on tasavertaiset hyvät palvelut jokaisel-
le suomalaiselle, tai se eläkelupaus, että niille 1,5 miljoonalle tämän päivän eläkeläiselle ja
tuleville eläkeläisille me maksamme eläkkeet, jotka heille kuuluvat — ilman korkeaa työl-
lisyysastetta, [Puhemies koputtaa] ja siksi jälleen kerran palaan tähän korkeaan työllisyy-
teen [Puhemies: Aika täynnä, ministeri Orpo!] ja siihen, miten se on meidän politiikkam-
me ytimessä.

16.06 Eeva-Johanna Eloranta sd (vastauspuheenvuoro): Arvoisa puhemies! Viime vuo-
sina hallitus on tosiaan leikannut eläkeläisiltä monin eri tavoin. Lääkekorvauksia on leikat-
tu, jopa diabeteksen osalta, kansaneläkkeet on jäädytetty, palvelumaksuja korotettu ja mo-
nella muulla tavalla heikennetty [Timo Heinonen: Niitähän tehtiin teidän aikana!] eläk-
keensaajien käytettävissä olevia tuloja.

Keväällä me sosiaalidemokraatit esitimme tehtäväksi toimenpideohjelman eläkeläis-
köyhyyden vähentämiseksi ja eläkeläisten toimeentulon turvaamiseksi. Esitimme, että
tuossa toimenpideohjelmassa selvitettäisiin vaihtoehdot esimerkiksi kansaneläkkeen taso-
korotuksen tekemiseksi ja verotuksen muuttamiseksi sekä eläkkeensaajien asumistuen,
palvelujen ja palvelumaksujen vaikutukset eläkeläisköyhyyteen kiinnittäen erityistä huo-
miota vaikeimmassa asemassa olevien ikäihmisten elikkä ikääntyneiden naisten ja pieniä
työeläkkeitä saavien asemaan. Esityksemme ei keväällä kelvannut hallituspuolueille —
voisitteko harkita asiaa nyt uudelleen?

16.07 Valtiovarainministeri Petteri Orpo (vastauspuheenvuoro):  Arvoisa puhemies!
Nämä ovat ihan äärettömän tärkeitä asioita, ei siitä ole kyse, [Vasemmalta: Ryhtykää toi-
meen!] eikä ole kyse siitä, etteikö tämäntyyppisiä asioita haluttaisi tehdä. Mutta, hyvät kol-
legat, me otamme velkaa tänä vuonnakin 4,5 miljardia, ensi vuonna 3 miljardia, ja jos mei-
2



Pöytäkirjan asiakohta PTK 119/2017 vp
dän julkista taloutta ei saada tasapainoon, jos me emme saa työllisyysastetta ylös ja Suo-
men talouskasvua pysyväksi, me emme koskaan pääse siihen tilanteeseen, että me voisim-
me miettiä, miten me lisäämme jotain jonnekin. Se vaatii sen, että me pidämme nyt kiinni
tehdyistä päätöksistä, me pidämme kiinni kipeistäkin päätöksistä. Vielä ei ole valitettavas-
ti se aika, että meillä olisi jotain jaettavaa. [Välihuutoja vasemmalta.] Ei ole vielä se aika
valitettavasti, se vaatii vielä sinnikkyyttä. Minä uskallan sitä puolustaa, vaikka se ei ole-
kaan kovin populääriä. Meidän on jatkettava tällä talous- ja työllisyyspolitiikan linjalla,
jotta voimme lunastaa palvelulupauksen ja jotta voimme lunastaa eläkelupauksen myös tu-
levina vuosikymmeninä. [Vasemmalta: Työnantajille on riittänyt miljardeja!]

16.08 Merja Mäkisalo-Ropponen sd (vastauspuheenvuoro):  Arvoisa puhemies! Köy-
hyyden ja eriarvoisuuden kasvaminen on suora seuraus hallituksen harjoittamasta politii-
kasta — perusturvaa on heikennetty, indeksiä on jäädytetty ja leikattu, asumistukea ja lää-
kekorvausten tasoa on heikennetty.

Erityisen käsittämätön leikkaus on kakkostyypin diabeteksen lääkkeiden korvaustason
laskeminen. Jokainen vähänkin asiaan perehtynyt tietää, että lääkkeiden käyttämättä jättä-
minen lisää kallishoitoisia lisäsairauksia ja komplikaatioita. Nyt tiedämme, että monet vä-
hävaraiset ikäihmiset ovat jättäneet diabeteslääkkeet ostamatta, kun rahat eivät kerta kaik-
kiaan riitä. Mikä järki tässä on? Ja mitä säästöjä hallitus kuvittelee saavansa tällä? Minis-
teri Orpo, eikö edes tätä järjetöntä säästöä voisi perua, koska tämä säästö tulee todella kal-
liiksi?

16.09 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Lääkekorvausjärjestelmä on sosiaali- ja terveysministeri Pirkko Mattilan
vastuualueella, mutta tunnistan tämän kysymyksen tärkeyden, ja hänen poissa ollessaan
haluamme hallituksena kuitenkin tähän vastata.

Tämä esiin nostettu aihe liittyi laajempaan kokonaisratkaisuun, jossa asiantuntijoiden
työryhmän tuloksena laadimme esityksen, joka liittyi lääkkeiden kokonaiskorvauksiin ja
niiden muutoksiin ja, kyllä, myös tiettyjen lääkeryhmien korvaustason heikentymiseen.
Meillä on eriasteisia korvausluokkia erilaisista lääkkeistä, ja tuo päätös liittyi siihen, mihin
korvausluokkaan mainitut diabeteslääkkeet käytännössä kuuluvat. Sosiaali- ja terveysva-
liokunta tuolloin painotti, että tämän päätöksen seurauksia tulee arvioida ja huolella tarkas-
tella. Erityisesti siksi, jos päädytään tilanteeseen, että havaitaan, että vähävaraiset sairastu-
neet jättävät tämän takia lääkkeitä hankkimatta, [Susanna Huovinen: Nythän näin on käy-
nyt!] tuota seurantaa kyllä toteutetaan. On hyvä huomioida, että hallituksen linjassa koros-
tuu vahvasti se, [Puhemies koputtaa] että lääkehuolto ja lääkehoito [Puhemies: Ministeri
Saarikko, aika on täynnä!] ovat osa sotea, eivät irrallinen osa.

16.10 Laura Huhtasaari ps (vastauspuheenvuoro):  Arvoisa puhemies! Ymmärrän, että
rahat ovat tiukilla, ja siksi oikeudenmukaisuus ja sisäinen solidaarisuus korostuu.

Nykyinen verojärjestelmä on luonut suursäätiöille eräänlaisen veroparatiisin, jonka
puitteissa varakkaat yksilöt voivat paeta verotusta lähes kokonaan. On kohtuutonta, että
pienetkin yritykset, jotka toimivat markkinariskin alaisena, joutuvat maksamaan pääoma-
tuloveroa, kun todella vauraat yhdistykset ja säätiöt saavat vakaat pääomatulonsa verotto-
mina. Perussuomalaisten kaavailema uudistus koskisi ainoastaan suurimpia säätiöitä ja hy-
vin varakkaita yhdistyksiä. Nyt kysynkin: olisiko hallitus valmis laittamaan suursäätiöiden
3



Pöytäkirjan asiakohta PTK 119/2017 vp
ja -yhdistysten pääomat verolle? Tästä saisimme kymmeniä miljoonia euroja esimerkiksi
eläkeläisten lääkkeisiin.

16.11 Valtiovarainministeri Petteri Orpo (vastauspuheenvuoro):  Arvoisa puhemies!
Tämä on hallitusohjelmassa, säätiöiden ja yleishyödyllisten yhteisöjen verotuksen selvit-
täminen ja sen pohjalta pohdinta siitä, onko siinä kehitettävää veropohjan laajentamiseksi,
ja tätä työtä tehdään parhaillaan valtiovarainministeriössä. [Leena Meri: Koska se valmis-
tuu?] Me palaamme tähän sitten aikanaan, kun selvitys valmistuu ja on johtopäätösten aika.

16.12 Markku Rossi kesk (vastauspuheenvuoro): Arvoisa rouva puhemies! Sipilän halli-
tuksen politiikassa on sekä sydäntä että järkeä. [Paavo Arhinmäki: Paatunutta sydäntä!]
Kun tämän vaalikauden alussa Sipilän hallitus aloitti työskentelynsä, olimme saaneet pe-
rinnöksi käytännössä konkurssipesän. Tällä hetkellä Sipilän hallitus on selvittänyt Suo-
men tilannetta. Talous on paranemassa, työllisyys on paranemassa. Vaikka Suomi velkaan-
tuu edelleen, luottamus on lisääntynyt. Luottamuksen lisääntyminen myös kansainvälisten
sijoittajien keskuudessa on aivan a ja o. Jotta pystymme leipomaan sitä kuuluisaa kakkua,
meidän täytyy tehdä nämä perustyöt, jotta me voimme sitten sitä myös jakaa, niin eläkeläi-
sille kuin sairaille, eri tarpeisiin.

Pyytäisin pääministeriä arvioimaan talouden kehityksen eteenpäin, koska se on aivan
ratkaisevaa nyt 100-vuotisen Suomen historiassa. Tänä vuonna olemme voineet panostaa
moneen asiaan, myös veteraanien kotiin vietäviin palveluihin. Se on [Puhemies koputtaa]
yksi pieni asia mutta tärkeä. Mutta entä kokonaisuus tästä eteenpäin?

16.13 Pääministeri Juha Sipilä (vastauspuheenvuoro):  Arvoisa rouva puhemies! Tämä
eriarvoistumiskehityksestä käytävä keskustelu on äärimmäisen tärkeää. Me olemme luvan-
neet turvata palvelut jokaiselle suomalaiselle ja inhimillisen elämän ja toimeentulon jokai-
selle suomalaiselle. [Vasemmalta: Te teette toisin!] No, miten me sen pystymme teke-
mään? Meidän pitää turvata julkisen talouden rahoitus. Millä julkisen talouden rahoitus
turvataan? Se turvataan sillä, että meidän työllisyysasteemme saadaan nostettua [Antti
Rinne: Alijäämä kasvaa!] sinne tavoitteeseen. — Alijäämä pienenee koko ajan tavoitteem-
me mukaisesti. Se on suurin piirtein puolittunut siitä, mistä aloitimme.

Mitä talouden jatkuvuuteen tulee, nyt näyttää tällä hetkellä hyvältä, 3,6 prosenttia oli
kasvu edellisellä neljänneksellä, mutta töitä pitää jatkuvasti tehdä sen eteen, että tämä ke-
hitys jatkuu ja työllisyysaste nousee. Vain sitä kautta me voimme turvata hyvinvointiyh-
teiskunnan perusteet.

16.14 Krista Kiuru sd (vastauspuheenvuoro):  Arvoisa puhemies! Tänään puhutaan oi-
keista asioista, kun puhutaan eriarvoisuuden kasvusta. Kyllä taloutta voi tasapainottaa niin
kovin monella tavalla. Pääministeri Sipilä pyysi suomalaisilta paljon, kun pyysi kaikkein
heikoimpiakin ihmisiä osallistumaan yhteisiin talkoisiin ja antamaan vähistään. Erityisesti
erittäin pienituloiset eläkeläiset antoivat vähistään. Nyt me kysymme oikeutetusti, että kun
tätä talouskasvua on, minkä perään tekin hehkutitte, olisiko nyt aika näitä hedelmiä palaut-
taa takaisin niille, jotka ovat vähistään antaneet, ja palauttaa oikeudenmukaisuus. Ja mitä
tekee maamme hallitus? Te, valtiovarainministeri Orpo, kiemurtelette siellä ja annatte ym-
märtää, että nyt vain säästetään, [Välihuutoja oikealta] mutta te itse panitte 2 miljardia eu-
roa menemään tässä matkan varrella, ja pieniltä pyysitte 3,5 miljardia katteeksi. [Susanna
4



Pöytäkirjan asiakohta PTK 119/2017 vp
Huovinen: Se on ollut jatkuvaa!] Nyt me kysymme aivan uudelleen, ministeri Orpo: palau-
tatteko eläkeläisiltä leikatut rahat?

16.15 Valtiovarainministeri Petteri Orpo (vastauspuheenvuoro):  Arvoisa puhemies!
Minä toistan edelleen itseäni, mutta hallituksen tärkein tavoite on se, että saadaan työlli-
syys ylös. Se on ainut mahdollinen keino, millä me turvaamme hyvinvoinnin [Susanna
Huovinen: Miten tämä auttaa sitä eläkkeensaajaa?] ja voimme jatkossa panostaa hyvin-
vointiin eri puolille.

Viittaatte tällä 2 miljardin epämääräisellä heitollanne luultavasti veronkevennyksiin.
Hallituksen veropolitiikka on yksi keskeisiä keinoja, millä työllisyyttä ja kasvua halutaan
luoda tähän maahan. [Vasemmalta: Tehdään alijäämää!] Me olemme suunnanneet 1,3 mil-
jardia työn ja ansiotulojen verotuksen keventämiseen kaikkiin tuloluokkiin, koska haluam-
me tukea työllisyyttä. Puoli miljardia on suunnattu pieni- ja keskituloisten verotuksen ke-
ventämiseen. Se on minusta aivan erinomainen asia ja myöskin kädenojennus pienempitu-
loisille ja sille, että töitä kannattaa ottaa vastaan. Veropolitiikka on johdonmukaista.

Ja vielä se, että kun viime kaudella — hallituksessa, jossa kyllä itsekin olimme — teidän
kanssanne pohdimme, että puolet menosopeutuksella, puolet veroilla. Teille verojen korot-
taminen oli erittäin tärkeää silloinkin, se on lähellä sydäntänne. [Puhemies koputtaa] Mut-
ta kun se ei auta kasvuun. Nyt veroaste ollaan saatu 42:een, [Puhemies: Ministeri Orpo, sii-
nä se aika nyt meni!] ja se on oikea suunta.

Kysymyksen käsittely päättyi.
5


