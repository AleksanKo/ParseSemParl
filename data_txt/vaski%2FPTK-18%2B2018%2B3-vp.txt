















































DEM4034.tmp.xml


Pöytäkirjan asiakohta PTK 18/2018 vp
Pöytäkirjan asiakohta 

PTK 18/2018 vp

Täysistunto

Keskiviikko 7.3.2018 klo 14.02—21.05

3. Lapsiasiavaltuutetun kertomus eduskunnalle 2018
Kertomus K 5/2018 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 3. asia. Puhemiesneuvosto ehdottaa, että asia lähetetään sosiaali- ja ter-
veysvaliokuntaan, jolle sivistysvaliokunnan ja työelämä- ja tasa-arvovaliokunnan on an-
nettava lausunto. — Edustaja Gustafsson. [Jukka Gustafsson: Missä lapsiasiavaltuutettu
on?] — Mitä edustaja etsii?

Keskustelu

15.30 Jukka Gustafsson sd: Arvoisa puhemies! Etsin katseellani lapsiasiavaltuutettu
Kurttilaa, koska olisin halunnut, että hän on paikalla kuulemassa sen, mitä nyt alkuun sa-
non. Se, että haluan käyttää tässä yhteydessä nyt ensimmäisen puheenvuoron — olin sitä
jonottamassa — johtui siitä, että tämä lapsiasiavaltuutetun kertomus eduskunnalle on pit-
kähkön poliittisen urani aikana kenties yksi merkittävimmistä asiakirjoista, esityksistä,
joka meille edustajille on jaettu. Se on poikkeuksellisen perusteellisesti, konkreettisesti,
selkokielisesti tehty, ja haluan esittää isot kiitokset lapsiasiavaltuutettu Tuomas Kurttilalle
ja hänen esikunnalleen ja myöskin niille asiantuntijoille, jotka ovat tämän kertomuksen
kirjoittamisen yhteydessä avustaneet ja tehneet tätä työtä.

Minulla on semmoinen arvio, että kun tämä nyt käsitellään näissä asiantuntijavaliokun-
nissa — tätähän on esitetty 2014 työelämä- ja tasa-arvovaliokunnassa, että tämmöinen ko-
koava lapsipoliittinen ohjelma pitäisi Suomeen saada — tämä tulee myöskin johtamaan tu-
loksiin. Pidän tätä — toistan nyt itseäni — historiallisena kertomuksena, jota nyt käsitte-
lemme.

Lapsiasiavaltuutetun pääviestihän on vakava, ja se sai jo julkisuudessakin huomiota.
Suomi on hyvinvointivaltion alisuoriutumisen tilassa. Tarvitaan uudistuksia ja kansallista
lapsipolitiikan strategiaa. Meidän tulee tässä talossa määritellä konkreettiset tavoitteet ja
indikaattorit, joiden avulla nykyinen hajaantunut lapsipolitiikka muutettaisiin yhdenmu-
kaisemmaksi ja lasten edun mukaiseksi.

Olen kirjassani ”Ihmisyys haastaa itsekkyyden” 2000-luvun alussa käynyt silloista lap-
sipolitiikkaa lävitse ja olen siinä yhteydessä todennut, että meillä on 48 eri ammattikuntaa,
jotka työskentelevät lapsien parissa. Sekin jo kertoo siitä, että tällaista professionaalista ha-
jaantumistakin on vähintäänkin riittävästi.

No, tässä kertomuksessa esitetään tai toivotaan, että eduskunta tekisi linjauksen kansal-
lisen lapsipolitiikan strategian valmistelusta perustana YK:n lapsen oikeuksien yleissopi-
mus. Hallituskausiin sidotut politiikkaohjelmat ja kärkihankkeet ovat jääneet yksittäisiksi
 Tarkistettu
4.2



Pöytäkirjan asiakohta PTK 18/2018 vp
kehittämistoimiksi hallituskaudet ylittävien tavoitteiden ja toimeenpanon sijaan. Tässä
kertomuksessa myös vedotaan eduskuntaan, että tämän kertomuksen käsittelyn yhteydes-
sä, siis toivottavasti nyt näissä erikoisvaliokunnissa, löydettäisiin, määritettäisiin keskeiset
Suomen lapsipolitiikan tavoitteet ja konkreettiset mittarit näiden tavoitteiden seurannalle.
Tietoon, politiikan läpinäkyvyyteen ja jatkuvuuteen perustuvan päätöksenteon kannalta
eduskunnan määrittämät mittarit ovat välttämättömät.

Sitten suora lainaus tästä kertomuksesta: 
”Suomi elää murroskautta, jossa syntyvyys on alle väestön uusiutumisen, Suomen osaa-

mistaso ja oppimistulokset ovat laskussa, merkittävä osa jokaisesta ikäluokasta jää vaille
tyydyttävää asemaa koulutus- ja työmarkkinoilla, väestön terveyserot ovat jo toisen asteen
opiskelijoiden kesken suuret, maahanmuuttajataustaisten lasten hyvinvointi on huomatta-
vasti heikompaa kuin muiden lasten, alueellinen ja sosiaalinen eriytyminen ovat todelli-
suutta. Emme riittävästi onnistu nostamaan heikossa asemassa olevia lapsia hyvinvoinnin,
lahjakkuuden ja sosiaalisen nousun kärryille. Tästä kärsivät kaikki. 

Syrjäytymisen ehkäisy ja osallisuuden vahvistaminen ovat olleet pari vuosikymmentä
eniten toistettuja poliittishallinnollisia iskulauseita. Hyvinvointivaltion alisuoriutumisen
aikakaudessa ongelmat nähdään, niitä hankkeistetaan sirpaleisiksi ja lyhytjännitteisiksi ke-
hittämistoimiksi, mutta syvälliset yhteiskuntapolitiikan johtopäätökset jäävät kellumaan.
Olemme sekavuuden tilassa, joka näkyy ylimitoitettuna politiikkapuheena ja alimitoitettui-
na kansallisina päätöksinä, jotka olisivat toimeenpantavissa paikallisella ja alueellisella ta-
solla. 

Voisimmeko me kaikki — poliittiset päättäjät, virkakunta, asiantuntijat, kansalaisyh-
teiskunta, yritykset — olla tästä kansallisen lapsipolitiikan tarpeesta samaa mieltä?” 

Tämä on siis ilmeisesti lapsiasiavaltuutettu Kurttilan ”omasta kynästä”, koska hän on
sen allekirjoittanut, ja minä suoraan sanoen itse tykkäsin ja pidin siitä, että se on tämmöi-
sellä selkokielellä, vähän vapaammalla käsialalla kirjoitettu. Minun mielestäni se istuu tä-
hän tärkeään asiaan kuitenkin hyvin. No, asiaa ei ole vielä käsitelty valiokuntaryhmässä,
mutta me olemme aloittaneet jo asiantuntijakuulemisen eli olen senkin takia vähän enem-
män asiasta kärryillä, ja melkein rohkenisin sanoa, että näin sosiaalidemokraattien näkö-
kannasta ilman muuta kannatamme tällaisen lapsistrategian tekemistä, ja siinä tietysti pi-
tää nostaa tämä lasten eriarvoisuuskehitys erittäin keskeisesti esille. Tästähän nyt on pal-
jon puhuttu, ja siinähän tietysti lasten tulevaisuuden kannalta olennaiset asiat liittyvät var-
haiskasvatukseen ja laajemminkin koulutukseen unohtamatta tietystikään koko perhepoli-
tiikan kehittämistä. Sitten meillä sosiaalidemokraateilla on ollut oma työryhmämme, joka
on käsitellyt lapsiköyhyyttä, ja meillä on pitkälle menevät kunnianhimoiset linjaukset
asian tiimoilta viime marraskuulta.

Kun kello käy ja yritän pysyä siinä 10 minuutissa, niin oikaisen nyt tähän tärkeään toi-
seen asteeseen, erityisesti tähän oppivelvollisuusikäasiaan. Siinähän on erittäin mielen-
kiintoinen yksityiskohta täällä selonteossa sivulla 122: ”Syrjimättömyysvelvollisuuden
kannalta suurin kysymys on oppivelvollisuuden yläikäraja, joka lopettaa eniten tukea tar-
vitsevien lasten tukemisen kaksi vuotta ennen kuin he ovat saavuttaneet lapsen oikeuksien
sopimuksen mukaisen lapsuuden yläikärajan. Miksi universaaliset palvelut on rajattu 18
ikävuoteen saakka vain niille lapsille, jotka etenevät menestyksellisesti toisen asteen kou-
lutuksessa?” Tämä jatkuu erittäin dynaamisesti ja syvällisesti vielä tässä kertomuksessa,
mutta tässähän on kysymys poliittisesti ja filosofisesti siitä, että 16-vuotias on lapsi ja lap-
sella ei oikeastaan saa eikä pidä olla oikeutta itse päättää siitä, että hän jää sohvalle päiväk-
2



Pöytäkirjan asiakohta PTK 18/2018 vp
si ja yöllä katselee ja pelaa pelejä. Sen takia tällä oppivelvollisuusiän nostoajattelulla, sil-
loin kun se saadaan iskostettua koko tähän peruskoulun ytimeen, että lapset ja nuoret pitä-
vät luonnollisena sitä, että opiskelu, koulunkäynti, jatkuu lukiossa, ammatillisessa koulu-
tuksessa, kansanopistossa myöskin sen peruskoulun jälkeen, estetään tavallaan tämä syr-
jäytyminen, keskeyttäminen ja se, että meillä sitten joka ikäluokasta lähes 10 000 nuorta
jää enemmän tai vähemmän hunningolle. 

Minusta on erittäin arvokkaasti ja syvällisesti kirjoitettu tässä kertomuksessa. Vielä kii-
tos siitä, että se on täällä eduskunnassa käsittelyssä.

15.40 Johanna Karimäki vihr: Arvoisa puhemies! Lapsiasiainvaltuutettu Tuomas Kurt-
tilan kertomus eduskunnalle 2018 on tärkeä muutosten saamiseksi. Emme riittävästi nosta
heikossa asemassa olevia lapsia parempaan tulevaisuuteen. Lasten osaamistaso ja oppimis-
tulokset ovat laskussa. Merkittävä osa jokaisesta ikäluokasta jää vaille koulutus- ja työ-
paikkaa. Väestön terveyserot ovat jo toisen asteen opiskelijoiden välillä suuret. Maahan-
muuttajataustaisten lasten hyvinvointi on huomattavasti heikompaa kuin muiden lasten.
Alueellinen ja sosiaalinen eriytyminen on todellisuutta. Kiteytys valtuutetun kertomukses-
ta kertoo, että suuria muutoksia tarvitaan nyt. [Hälinää — Puhemies koputtaa]

Yli 100 000 lasta elää köyhissä perheissä. Köyhien lasten määrä on kasvanut lähes kol-
minkertaiseksi 90-luvulta, mutta hallitus on entisestään heikentänyt vähävaraisten perhei-
den asemaa leikkaamalla lapsilisää ja työttömyysturvaa. Lapset jakautuvat varhaisessa vai-
heessa muun muassa harrastusten mukaan. Jokaisella lapsella tulee olla mahdollisuus har-
rastaa. Kun perheen käytettävissä olevat tulot ovat niukat, jää lapsi helposti ulkopuoliseksi
kaveripiirin kulutus- ja harrastustottumuksista. Jo yksi lapsen hyvä harrastus alentaa so-
siaalisen syrjäytymisen riskiä. Meidän on ohjattava tukea vähävaraisten lasten harrastuk-
siin ja tuettava kolmannen sektorin toimintaa.

Lasten ja perheiden hyvinvointiin panostaminen on investointi tulevaisuuteen. Siksi lap-
siperheitä tukevia hyvinvointipalveluja ei pidä rapauttaa, kuten tehtiin laman aikaan 90-lu-
vulla. Leikkaukset palveluihin, kuten kouluterveydenhoitoon, neuvolaan ja opetuksen ta-
soon, kasvattivat lamasukupolven, jonka pahoinvointi näkyi lisääntyneinä huostaanottoi-
na ja syrjäytyneisyyden kasvuna. Nyt sama lasten syrjäyttäminen on tapahtumassa sil-
miemme edessä. [Olavi Ala-Nissilän välihuuto]

Syrjäytyminen alkaa jo varhaisessa lapsuudessa. Hallitus on vienyt työttömien lapsilta
oikeuden kokopäiväiseen päivähoitoon, ja lapsiryhmien kokoja on kasvatettu. Moni kunta
tarttui hallituksen asetuksen suomaan mahdollisuuteen kasvattaa lapsiryhmien kokoja ja
lain tuomaan mahdollisuuteen rajata päivähoito-oikeutta. Lapset ovat eriarvoisessa ase-
massa riippuen siitä, missä kunnassa asuvat ja mikä on heidän vanhempiensa työllisyysti-
lanne.

Hälinä ja levottomuus ovat päivähoidossa lisääntyneet, samoin osattomuus ja pahoin-
vointi. On julmaa, jos lapsi ei saa päiväkodissa aamupuuroa ja kokee olevansa erilainen
kuin muut. On väärin, että joku jää suuressa ryhmässä ulkopuoliseksi, kun joutuu lähte-
mään kesken leikkien kotiin. Heikoimmassa asemassa olevat lapset hyötyisivät päivähoi-
dosta eniten, mutta harva perhe lähtee anomaan kokopäivähoitoa lastensuojelullisista syis-
tä. Moni pelkää leimautumista yhteisön silmissä. Siksi kaikkien lasten oikeus päivähoi-
toon on palautettava.

Ammatillisen koulutuksen leikkaukset ovat johtaneet ammattikoulutuksen vähenemi-
seen ja lähiopetuksen heikkenemiseen. Maailma on muuttunut monimutkaisemmaksi, ja
3



Pöytäkirjan asiakohta PTK 18/2018 vp
monet työt edellyttävät ammattitaitoa ja osaamista. Pelkän peruskoulun varassa olevien ih-
misten työllisyysaste on vain 40 prosenttia. [Olavi Ala-Nissilän välihuuto]

Ei ihme, että lapsiasiainvaltuutettu puhuu syrjäyttävistä rakenteista. Syrjäyttäminen ja
pois lähettämisen kulttuuri on lopetettava nyt. Siksi tarvitaan maksuton toinen aste, jotta
myös vähävaraisilla on varaa käydä lukio tai ammattikoulu. Siksi tarvitaan oppivelvolli-
suusiän pidentäminen, jotta jokaiselle nuorelle voidaan taata koulutus. Ihan ensimmäisek-
si on palautettava koulutukseen ne rahat, jotka hallitus on leikannut.

Lukion luokattomuus on ollut toivottu kehitys, mutta se on lisännyt yksinäisyyttä. Lu-
kiolain uudistuksen on vastattava yksinäisyyden torjuntaan ja yhteisöllisyyden vahvistami-
seen.

Suomalainen peruskoulu kaipaa uudistusta. Joka kahdeksas poika ei osaa lukea kunnol-
la peruskoulun jälkeen. Lasten terveyskäräjillä kuultiin huolestuttava tieto, että koulu-uu-
puminen on lapsilla kasvanut. On tärkeää luoda sellainen oppimisympäristö, jossa jokai-
sen vahvuuksia tuetaan. Koulukiusaamiselle on laitettava stoppi levittämällä Kiva Koulu
-hankkeen parhaat käytännöt kaikkialle. Oppimiseen ja opetukseen tarvitaan lisää luovuut-
ta, yhteisöllisyyttä ja metsäretkiä.

Haluan nostaa esiin vielä pienten koululaisten turvallisuuden. Tähän maahan tarvitaan
laki, joka takaa esikoululaisille sekä eka- ja tokaluokkalaisille iltapäiväkerhot. Niissä lapsi
voi viettää mielekästä aikaa lyhyen koulupäivän jälkeen.

Kertomuksen mukaan lasten mielenterveyden hoitoon hakeutuminen ja psyykenlääk-
keiden käyttö ovat moninkertaistuneet. Tämä on äärimmäisen huolestuttavaa. Lastensuo-
jelun asiakasmäärät ovat kasvaneet voimakkaasti sekä avo- että sijaishuollossa, ja sosiaa-
lityöntekijät ovat ylikuormitettuja. Tarvitaan lisää moniammatillista työtä mutta lakiin
myös mitoitus, kuinka monta lastensuojelulasta voi olla yhden sosiaalityöntekijän päävas-
tuulla.

Kunnissa, joissa on tehty panostuksia lasten ja perheiden varhaiseen tukeen, on saatu hy-
viä tuloksia. Hyvänä esimerkkinä ovat kokemukset Imatralta, jossa on satsattu lapsiperhei-
den kotipalveluun ja muuhun ennaltaehkäisevään työhön neuvolasta lähtien.

Lapsiasiainvaltuutettu nostaa esiin myös haavoittuvassa asemassa olevat lapset, vam-
maisten lasten ja alkuperäiskansojen lasten oikeudet. On olennaista, että vammaiset lapset
voivat käydä koulua ja harrastaa ja että heillä on siihen tarvittava tuki, apu ja palvelut käy-
tössään. Alkuperäiskansojen lapset vievät kulttuuriaan eteenpäin. Kielenoppimiseen tarvi-
taan kielipesiä saamelaislapsille. Omaan kulttuuriin juurtuminen heti lapsesta on tärkeää.
Meidän on saatettava voimaan YK:n alkuperäiskansojen oikeuksia suojaava sopimus ILO
169.

Yksi keskeinen sanoma valtuutetun kertomuksessa on, että lapsivaikutusten arviointi on
sisällytettävä lapsia ja perheitä koskevaan päätöksentekoon. Kansallinen lapsistrategia,
mitä lapsiasiainvaltuutettu ehdottaa, on erittäin kannatettava.

Tämä kertomus on hätähuuto lapsen puolesta, ja siihen on vastattava.

15.48 Sari Sarkomaa kok (vastauspuheenvuoro): Arvoisa puhemies! On hieno asia, että
lapsiasiainvaltuutetun kertomus on nyt käsittelyssä eduskunnassa. On tärkeää, että lasten
ääni kuuluu kansanedustajien ja koko eduskunnan päätöksenteossa. Kun tämä kertomus on
nyt ensimmäistä kertaa, niin haluan tästä todeta, että pitäisin tärkeänä, että jatkossa tässä
kertomuksessa olisi analysoitu ehkä tiiviimmin se, mitä on tehty, mitä on hyvää, mitkä ovat
ne keskeiset kipupisteet. Tämä on nyt haastava paketti. Siihen me pureudumme.
4



Pöytäkirjan asiakohta PTK 18/2018 vp
Mutta sen sanon tässä jo nyt, että Suomeen kyllä tarvitaan kansallinen lapsistrategia.
Lapsiasiainvaltuutettu toimistoineen on nostanut hyvin esille sen, mitä järjestöt ovat vaati-
neet. Eli tuo lapsistrategia on hyvä tehdä. Sillä saataisiin vielä paremmin lapset näkyväksi
yhteiskunnassa ja poliittisen mielenkiinnon kohteeksi vieläkin enemmän, ja lasten erilaiset
tilanteet ja tarpeet tulisivat esille kaikessa päätöksenteossa eduskunnassa, mahdollisissa tu-
levissa maakunnissa ja myöskin kunnallistasolla. Ja sitä, että tuo lapsivaikutusten arviointi
saataisiin jalkautettua kaikkeen päätöksentekoon, lämpimästi kannatan.

15.49 Antti Kaikkonen kesk (vastauspuheenvuoro): Arvoisa puhemies! Tässä kertomuk-
sessa on ongelmakohtia. Moni niistä on pitkäaikaisen kehityksen tulos, mikä tässä kerto-
muksessakin tuodaan esille. 

Yksi semmoinen isompi ilmiö kaiken kaikkiaan, mistä pitää meidän entistä enemmän
puhua, on meidän alhainen syntyvyys tässä maassa, noin 50 000 lasta vuodessa. Sekin on
hyvin pitkäaikaisen kehityksen tulos. Mutta siihen pitää saada muutos. Tämähän on kan-
sakunnan kannalta aivan kohtalonkysymys, että tässä saadaan käänne aikaiseksi. Toivon
kyllä kaikilta puolueilta ajatuksia tämän teeman suhteen ja mielellään niin, että seuraava
hallitus ottaa ison teeman tästä ajaakseen riippumatta siitä, mitä puolueita siellä onkaan. Se
ei varmaan vain poliittisin päätöksin ratkea, koska kyse on aina perheitten omista valin-
noista, mutta mitä voidaan politiikan puolella tehdä, niin se täytyy katsoa.

Tarvitaan myös laajemminkin asennemuutosta, myös työelämässä lapsimyönteiseen
suuntaan, ja perhevapaauudistuskin tarvitaan, mutta lasten ja perheiden näkökulmasta to-
teuttaen.

Kun tässä on vähän aikaa, niin ihmettelen vielä, jos joku palkkakartelli on olemassa tääl-
lä pääkaupunkiseudulla. [Puhemies koputtaa] Se ei kyllä taatusti ole lapsimyönteistä poli-
tiikkaa.

15.50 Antti Rinne sd (vastauspuheenvuoro): Arvoisa puhemies! Todella hienoa, että lap-
siasiavaltuutetun kertomus on täällä eduskunnassa nyt käsittelyssä. Paljon tärkeitä asioita
on nostettu esille tuossa. Kyllä se on kova juttu, että lapsiasiavaltuutettu toteaa, että hyvin-
vointivaltio alisuorittaa tällä hetkellä lasten näkökulmasta. Hän toteaa tuossa kertomukses-
sa, että heikossa asemassa olevat lapset eivät voi sitä sosiaalista nousua koulutuksen polun
kautta löytää tässä yhteiskunnassa oikealla tavalla enää. Minusta se on iso asia ja tärkeä
asia.

Edustaja Kaikkonen viittasi tähän syntyvyyteen. Meillä on todella vakava paikka tämän
syntyvyyden osalta suomalaisessa yhteiskunnassa. Voi sanoa sillä tavalla, että siellä taus-
talla on paljon erilaisia syitä. Siellä on monilla ihmisillä pelko siitä, mitä tulevaisuus tuot-
taa tullessaan — ei siis pelkästään Suomessa vaan globaalisti maailmassa, ilmastonmuu-
tosta, turvallisuustilannetta ja niin edelleen — mutta kyllä siellä hirveän paljon on semmoi-
sia asioita, jotka lähtevät liikkeelle ihan siitä, [Puhemies koputtaa] miten meidän yhteis-
kunta toteuttaa asioita. Ja minä esitän, puheenjohtaja, että mennään kohti lapsiystävällistä
Suomea, että sinne uskaltaa synnyttää toisin kuin nälkävuosina ja nyt.

15.51 Li Andersson vas (vastauspuheenvuoro): Arvoisa puhemies! Kyllä tässä kerto-
muksessa selvästi todetaan, että Suomessa ongelma on erityisesti lainsäädännön sirpalei-
suus, hankepohjaisuus sekä systemaattisen lapsivaikutusten arvioinnin puute. Se käy kyllä
varsin selvästi ilmi myöskin, kun on seurannut tämän hallituksen tekemiä päätöksiä, jotka
5



Pöytäkirjan asiakohta PTK 18/2018 vp
lapsiperheiden palveluiden ja lasten osalta ovat olleet hyvin poukkoilevia ja epäjohdonmu-
kaisia. [Olavi Ala-Nissilän välihuuto]

Tässä edustaja Kaikkonen kiinnitti huomiota alhaiseen syntyvyyteen ja toivoi puolueil-
ta esityksiä ja ratkaisuja, ja sanoisin nyt ainakin kolme tällaista ihan konkreettista, mitä va-
semmistoliitto kannattaa: Ensimmäinen on vanhempainvapaiden uudistaminen. Siinä hal-
litus ei ole onnistunut. Toinen keino on varhaiskasvatuspalveluihin ja sen laatuun merkit-
tävästi panostaminen. Siltä osin hallitus ei ole onnistunut, vaan päinvastoin kasvattanut
ryhmäkokoja ja rajoittanut oikeutta. Lisäksi meidän mielestämme pitää myöskin turvata
Suomeen turvaan saapuvien pienten lasten ja lapsiperheiden mahdollisuuksia jäädä tänne.
Siltäkin osin tämä hallitus on rajoittanut ja vaikeuttanut perheenyhdistämistä eikä suin-
kaan helpottanut sitä. Tulokset puhuvat puolestaan.

15.53 Tiina Elovaara sin (vastauspuheenvuoro): Arvoisa puhemies! Kun lapsiasiaval-
tuutettu järjesti seminaarin, jossa oli jokaisesta puolueesta edustaja ja joka käsitteli tätä hä-
nen kertomustaan eduskunnalle, jokaisen puolueen edustaja siellä tilaisuudessa oli sitä
mieltä, että Suomi tarvitsee lapsistrategian. Mielestäni onkin käsittämätöntä, että tällainen
maa, jonka tavoite on lasten hyvinvointi, ei ole kyennyt tuottamaan lapsistrategiaa. Meiltä
puuttuukin johtajuus, mitä tulee lasten oikeuksiin, politiikkaan, hyvinvointiin, ja räikeim-
min tämä näkyy lastensuojelussa. Saimme hiljattain lastensuojelun työntekijöiltä vetoo-
muksen eduskunnalle siitä, että siellä on hätätila, käytännössä aivan liikaa työkuormaa per
sosiaalityöntekijä. Meillä on siis erittäin paljon tehtävää, ja tämä [Puhemies koputtaa] ei
ole hallitus—oppositio-kysymys pelkästään.

15.54 Mirja Vehkaperä kesk (vastauspuheenvuoro): Arvoisa herra puhemies! On todet-
tava, että suurin osa lapsista ja perheistä voi hyvin. Perustarpeet on tyydytetty. On ruokaa,
hoivaa, hoitoa ja rakastavat vanhemmat, mutta on myöskin harrastuksia ja kavereita, mutta
yhteiskunnan pitää ottaa koppi ja vastuu niistä, jotka eivät selviydy näistä kaikista haasteis-
ta, joita luettelin. 

Perusasioita pitää siis laittaa kuntoon edelleenkin. Syntyvyys on alentunut, niin kuin on
todettu, ja huostaanotot ja lastensuojelu paisuvat myöskin koko ajan. Kysymys kuuluukin,
miksi tapahtuu näin. Niitä syitä on monia, mutta olen tyytyväinen siihen, että ministeri Saa-
rikko on lanseerannut tälle vaalikaudelle Lape-hankkeen, [Välihuuto sosiaalidemokraat-
tien ryhmästä] ja tällä lasten ja perheiden perhepalveluiden muutosohjelmalla pyritään yli
hallintorajojen kokoamaan kaikki lasten ja perheiden tarvitsemat palvelut yhteen ja autta-
maan yli hallintokuntien varhaista puuttumista niihin perheen ongelmiin ja siihen arkeen.

Ensimmäinen varapuhemies Mauri Pekkarinen: Myönnän debatin tässä vaiheessa vas-
tauspuheenvuorot vielä edustajille Kari, Salonen, Essayah, Heinonen ja Karimäki, ja sen
jälkeen jatketaan listan mukaan. Siellä on monta edustajaa, jotka ovat varhain tänä aamuna
puheenvuoroansa pyytäneet.

15.55 Emma Kari vihr (vastauspuheenvuoro): Arvoisa puhemies! Tämä vuosikertomus
on asia, jonka pitäisi kyllä pysäyttää joka ikinen edustaja tässä salissa. Lapsiasiainvaltuu-
tettu puhuu meille hyvinvointivaltion alisuoriutumisen ajasta ja rakenteellisesta välinpitä-
mättömyydestä suhteessa lasten eriarvoistumiseen, ja kyllä tämä nyt on semmoinen hätä-
huuto, jonka pitäisi saada meidät muuttamaan suuntaa. 
6



Pöytäkirjan asiakohta PTK 18/2018 vp
Politiikan perustana on oltava se, että lasten eriarvoisuutta lisääviä päätöksiä ei yksin-
kertaisesti tehdä ja niitä tehtyjä virheitä, jotka lapsiin osuvat, on korjattava. Erityisesti lap-
siasiainvaltuutettu on toistuvasti nostanut ongelmana esiin tällä kaudella päivähoitoon teh-
dyt heikennykset, ja sen takia me toivomme, että nyt viimeistään tämä asiakirja saa halli-
tuspuolueet harkitsemaan linjaansa ja muuttamaan näitä päätöksiä, koska on vaikeata [Pu-
hemies koputtaa] ottaa askeleita eteenpäin, kun perusta on murennettu.

15.56 Kristiina Salonen sd (vastauspuheenvuoro): Arvoisa puhemies! Minusta lapsipo-
liittisen strategian saaminen Suomeen on välttämätöntä, kuten moni on täällä jo todennut.
Syntyvyyden lasku, lapsiin vaikuttavien päätösten kasautuminen osalle perheistä ja lasten
eriarvoisuuden kasvu ovat suorastaan korvia särkeviä hälytysmerkkejä meille päättäjille.
Me emme enää voi sulkea silmiämme ja sanoa, että me emme tienneet. Suomen hyvinvoin-
tivaltion mallissa meidän on pystyttävä parempaan. Lapsiasiainvaltuutettu puhuu hyvin-
vointivaltion alisuoriutumisesta. Tämä on hyvin kuvaava sana sille, mitä nyt tapahtuu.

Me emme myöskään voi piiloutua talouden taakse. Kovaa talouspolitiikkaa on investoi-
da lapsiin. Se on kovaa talouspolitiikkaa. Se ei ole pehmeää politiikkaa, joten jokaisen niis-
tä, jotka kannattavat kovaa talouspolitiikkaa, luulisi haluavan investoida lapsiin.

Edustaja Kaikkonen peräänkuulutti asennemuutosta työpaikoille, mutta kyllä me tarvit-
semme asennemuutosta politiikkaan.

15.57 Sari Essayah kd (vastauspuheenvuoro): Arvoisa puhemies! Täällä on helppo yh-
tyä niihin puheenvuoroihin, joissa on tuettu lapsiasiainvaltuutetun vetoomusta, että mei-
dän tulisi tälle lapsipolitiikalle luoda yhteiset tavoitteet ja myöskin sitten sellaiset konk-
reettiset mittarit, joilla tätä asiaa voidaan tarkastella. Tämän päivän tekemisessä se, että
lapsiasiainvaltuutettu on todennut, että tämä alisuorittaminen hyvinvointivaltiossa on mah-
dollista, on juuri sitä, että meillä on niin paljon pirstaleisuutta tässä lapsipolitiikassa ja se
on jakautunut niin monen toimijan kesken, ja siinä mielessä kokonaisuus jää monta kertaa
heikosti hahmotetuksi.

Talousarvion yhteydessä nämä lapsivaikutusten arviot olisi aina varmaan kaikkein tär-
keintä tehdä, tapahtuu se sitten kuntatasolla, mahdollisella tulevalla maakuntatasolla tai
täällä eduskunnassa. Kiinnittäisin huomiota siihen, että täällä eduskunnassa meillä valitet-
tavan usein on tullut sellaisia esityksiä, joissa nämä lapsiasiainvaikutukset ovat jääneet ar-
vioimatta.

Mutta kaiken kaikkiaan on hyvä, että me nyt tässä yhteydessä pääsemme keskustele-
maan ja toivon mukaan [Puhemies koputtaa] sitten myöskin tekemään konkreettisesti te-
koja.

Ensimmäinen varapuhemies Mauri Pekkarinen: Vastauspuheenvuoro edustaja Heino-
selle ja hänen jälkeensä tähän debattiin viimeinen vastauspuheenvuoro tämän debatin
avanneelle edustaja Karimäelle.

15.59 Timo Heinonen kok (vastauspuheenvuoro): Arvoisa herra puhemies! On hyvä, että
meillä on yhteinen tavoite lapsiystävällisemmästä Suomesta, ja tällä hallituskaudellahan
on asian eteen tehty toimenpiteitä, esimerkiksi harrastetakuu, mikä täällä keskustelussa
esille nousi: jokaisella suomalaisella lapsella perhetaustasta ja tulotaustasta riippumatta
olisi oikeus yhteen harrastukseen. Tämä on ollut kokoomuksen keskeinen tavoite, ja jo
7



Pöytäkirjan asiakohta PTK 18/2018 vp
opetusministerinä ollessaan edustaja Sarkomaa palautti koulujen kerhotunnit. Se on yksi
erinomainen keino saada lapsille harrastuksia.

Varhaiskasvatukseen on myös panostettu. Maksuton varhaiskasvatus tuli vuodenvaih-
teessa lähes 7 000 uudelle perheelle, ja varhaiskasvatusmaksuja on alennettu niin, että yhä
useammat lapset pääsevät varhaiskasvatuksen piiriin. Arvokasta on myös se, että perus-
opetukseen on haluttu panostaa. Tasa-arvorahan kaksinkertaistaminen on yksi konkreetti-
nen teko auttaa niitä lapsia, jotka erityisesti apua tarvitsevat, ja nyt on myös nostettu esille
toisen asteen kalleus ja se, että jokaisella nuorella olisi mahdollisuus toisen asteen koulu-
tukseen ammatillisessa koulutuksessa tai lukiossa. [Välihuutoja vasemmistoliiton ja sosi-
aalidemokraattien ryhmistä — Puhemies koputtaa]

16.00 Johanna Karimäki vihr (vastauspuheenvuoro): Arvoisa puhemies! Lapsiasiain-
valtuutetun erittäin tärkeä kertomus pohjautuu YK:n lasten oikeuksien sopimukseen, ja sii-
nä on hyvin keskeisesti vedetty yhteen tärkeitä johtopäätöksiä. Kukaan ei sinänsä kiistä si-
tä, että hallituksen tietyt kärkihankkeet ovat hyviä ja voivat tuoda myös hyviä uudistuksia,
mutta suuri kokonaiskuva on se, että on vain sirpaleisia yksittäisiä hankkeita, kun perus-
palveluita on murennettu ja lapsen ja nuoren oikeutta koulutukseen on heikennetty. Näi-
den perusasioiden pitäisi olla vahvasti kunnossa syrjäytymisen ehkäisyn kannalta, ja har-
rastetakuukin on kannatettava asia, mutta se tarvitsee oikeasti vaikuttavia toimia, että se
myös toteutuu käytännössä. [Timo Heinosen välihuuto — Välihuutoja vasemmalta]

Edustaja Salonen puhui hyvin myös kovan talouspolitiikan ytimestä, ja sitähän juuri lap-
siin satsaaminen on. Jokainen syrjäytynyt nuori maksaa yhteiskunnalle 1,2 miljoonaa eu-
roa puhumattakaan siitä inhimillisestä kärsimyksestä, mitä hänelle ja hänen lähipiirillensä
aiheutuu. [Olavi Ala-Nissilä: 100 000 euroa! — Paavo Arhinmäen välihuuto]

Toinen varapuhemies Tuula Haatainen: Sitten mennään puhujalistaan.

16.01 Merja Mäkisalo-Ropponen sd: Arvoisa puhemies! Lapsiasiainvaltuutettu Tuo-
mas Kurttila ansaitsee lämpimät kiitokset erinomaisesta kertomuksesta, jonka toivottavas-
ti kaikki kansanedustajat ja muutkin päättäjät lukevat huolella. Kertomuksessa on paljon
tärkeitä näkökohtia. 

Tuomas Kurttila kirjoittaa hyvin: Suomi elää hyvinvointivaltion alisuoriutumisen aikaa.
Emme onnistu riittävästi nostamaan heikommassa asemassa olevia lapsia hyvinvoinnin,
lahjakkuuden ja sosiaalisen nousun kärryille. Syrjäytymisen ehkäisy ja osallisuuden vah-
vistaminen ovat olleet viime vuosina eniten toistettuja poliittishallinnollisia iskulauseita.
Käytännössä ongelmia hoidetaan hankkeilla ja sirpaleisilla kehittämistoiminnoilla ja sy-
välliset yhteiskuntapolitiikan johtopäätökset jäävät tekemättä. Olemme sekavuuden tilas-
sa, joka näkyy ylimitoitettuna politiikkapuheena ja alimitoitettuina kansallisina päätöksi-
nä. — Voimakasta tekstiä meille kaikille, eikö vaan?

Arvoisa puhemies! Lapsiasiainvaltuutettu jatkaa raportissaan: Perheen pienituloisuus on
yhteydessä kulutuksen niukkuuteen sekä sosiaalisiin ja kulttuurisiin riskeihin. Pienituloi-
suuden on havaittu helposti periytyvän lapsen myöhempiin elämänvaiheisiin. Pienitulois-
ten perheiden lasten sosiaalinen liikkuvuus on esteisempää. Näin ollen yhteiskunnallisten
asemien väliset erot — tai luokkaerot — todennäköisesti syvenevät. 

Mannerheimin Lastensuojeluliiton selvityksen mukaan köyhien perheiden lapset ovat
pudonneet tavallisten asioiden ulkopuolelle. Köyhissä perheissä lapset joutuvat luopu-
8



Pöytäkirjan asiakohta PTK 18/2018 vp
maan harrastuksistaan. He eivät pysty osallistumaan syntymäpäiväjuhlille, heitä kiusataan
jopa useammin kuin muita. He kokevat, etteivät he voi vaikuttaa itselleen tärkeisiin asioi-
hin. Perheissä, joissa on työttömyyttä, taloudellisia tai terveydellisiä ongelmia tai muita
vaikeuksia, vanhempien voimavarat eivät välttämättä riitä lasten tarpeiden kohtaamiseen.
Tämä aiheuttaa lapselle yksin jäämisen tunnetta ja ulkopuolisuuden kokemista.

Arvoisa puhemies! Säästöt ja leikkaukset palveluissa satuttavat eniten tuen tarpeessa
olevia perheitä, lapsia ja nuoria. Jos palvelut eivät kohtaa ihmistä, eniten kärsivät heikoim-
massa asemassa olevat. Sekä alueelliset että sosioekonomiset terveys- ja hyvinvointierot
näyttävät pysyviltä ja jopa paikoin kasvavilta. Meiltä on unohtunut, että panostukset lap-
siin ovat tärkeimpiä tulevaisuusinvestointeja, mitä ikinä voimme tehdä. Siksi SDP:n tavoi-
te kohti maksutonta varhaiskasvatusta on niin tärkeä. Yksi panostettu euro varhaiskasva-
tukseen tulee selvitysten mukaan yhteiskunnalle moninkertaisena takaisin. Tästä on konk-
reettisesti kysymys, kun puhumme kestävän kehityksen yhteydessä hyvinvointitaloudesta
ja hyvinvointi-investoinneista. 

Nyt suunta on täysin väärä. Hallituksen päätökset lisäävät tuloeroja, ja näin toimitaan
täysin tietoisesti. Tämä ei ole oikeudenmukaista, mutta se ei ole myöskään järkevää tule-
vaisuuspolitiikkaa. Satsaukset kaikkien hyvinvointiin hyödyttävät koko yhteiskuntaa.
Leikkaukset vääristä kohdista taas tulevat yhteiskunnalle kalliiksi. Hyvinvointitalous on
kestävän kehityksen politiikkajohdonmukaisuuden varmistamiseksi otettava politiikan
keskiöön ja koko poliittisen toiminnan punaiseksi langaksi. Päätöksien taloudellisia ja in-
himillisiä seurauksia on pystyttävä ennakoimaan paremmin tekemällä vaikuttavuusarvi-
ointeja sekä laskemalla vaihtoehtoiskustannuksia sekä ottamalla käyttöön uusia skenaario-
menetelmiä ja hyvinvointimittareita. Tämä hallitus lupasi tehdä aluksi lapsivaikutusten ar-
viointia, mutta valitettavasti tämäkin lupaus on tainnut kiireen keskellä unohtua.

Arvoisa puhemies! Tuomas Kurttila toteaa painokkaasti: ”Jos hyvinvointivaltio ei kyke-
ne tasoittamaan elämän lähtökohtia, se on epäonnistunut.” Yksi keskeinen tasoittava ele-
mentti on varhaiskasvatus. Varhaiskasvatukseen panostaminen on yksi parhaista tulevai-
suuden investoinneista, joita voimme tehdä. Varhaiskasvatus edistää lasten kielen ja
kognitiivisten taitojen kehitystä, se parantaa kouluvalmiutta ja myöhempää menestystä
koulupolulla. Varhaiskasvatuksella on myönteisiä vaikutuksia myös lasten sosioemotio-
naalisten taitojen kehitykseen. Varhaiskasvatuksen hyödyistä näyttää vallitsevan laaja yk-
simielisyys tutkijoiden keskuudessa niin kansallisesti kuin kansainvälisestikin. Kaikki lap-
set hyötyvät varhaiskasvatuksesta, mutta erityisen suurta vaikuttavuus on heikoimmista
oloista tuleville lapsille, joiden kasvuympäristössä on heidän kehitystään haittaavia tekijöi-
tä, kuten terveysongelmia tai sosiaalisen vuorovaikutuksen ongelmia. Hyödyt kuitenkin
realisoituvat vain, jos varhaiskasvatus on riittävän laadukasta. 

Arvoisa puhemies! Hallituksen tekemät säästöt varhaiskasvatukseen ovat heikentäneet
sen laatua. Ne viestit, joita kuulen varhaiskasvatuksen kentältä, ovat enemmän kuin huo-
lestuttavia. Päiväkotien tilanne on subjektiivisen päivähoito-oikeuden rajaamisen ja ryh-
mäkokojen suurentamisen takia monin paikoin kaoottinen. Suurissa ryhmissä lasten yksi-
löllinen huomioiminen on vaikeaa, ja osapäiväisten lasten meneminen ja tuleminen teke-
vät ryhmistä levottomia. [Esko Kivirannan välihuuto] Jatkuvasti muuttuvassa ryhmässä
sosiaalisten taitojen oppiminen on vaikeampaa.

Useat ammattihenkilöt ovat kertoneet todellisuuden ja ammatti-identiteetin välisen ris-
tiriidan olevan niin suuri, että he ovat tyystin uupuneet omaan työhönsä — surullisia vies-
tejä. Varhaiskasvatuksen kehittämiseltä on pohja pois, jos ammattihenkilöt kokevat, ettei-
9



Pöytäkirjan asiakohta PTK 18/2018 vp
vät he suurissa ryhmissä ja lasten jatkuvasti vaihtuessa pysty tekemään perustyötään laa-
dukkaasti ja kohtaamaan lapsia yksilöinä. Eräs varhaiskasvatuksen ammattilainen kertoi,
ettei hän halua tehdä enää työtä päiväkodissa ryhmien ollessa niin suuria, että työ tuntuu
liukuhihnatyöltä.

Myös monet vanhemmat ovat kertoneet, etteivät he halua viedä lastaan päiväkotiin, sillä
suuret ryhmät tekevät lapset levottomiksi eikä lasten tarpeisiin ennätä enää kukaan vastaa-
maan. Erityisen paljon apua ja tukea tarvitsevat lapset kärsivät tästä tilanteesta. Hallitus on
sysännyt vastuun suurista ryhmistä kunnille, mutta kuten lapsiasiainvaltuutettu Tuomas
Kurttila toteaa, varhaiskasvatusta tulisi pitää kansallisena kysymyksenä, ei kaupunkipoli-
tiikkana eikä kuntien asiana. Tällä hetkellä lapsen elämään vaikuttaa liikaa se, mihin per-
heeseen ja mihin kuntaan hän syntyy.

Kuntien välisen eriarvoisuuden lisäksi subjektiivisen päivähoito-oikeuden rajaaminen
20 viikkotuntiin niiltä lapsilta, joiden huoltajat eivät työskentele kokoaikaisesti, opiskele
päätoimisesti tai toimi yrittäjinä, on myös eriarvoistavaa. Päivähoito-oikeuden rajaaminen
on jakanut perheet ja lapset eri kasteihin. Miksi työttömien lapset saavat varhaiskasvatusta
vähemmän kuin muut? Eikö näillä lapsilla olisi erityisen suuri tarve olla kokopäiväisen
varhaiskasvatuksen piirissä? Rajauksen kohteeksi joutuneen lapsen kohdalla voidaan anoa
laajennettua päivähoito-oikeutta ja yleensä kunnassa se myös myönnetään. Perustana voi
olla esimerkiksi lapsen tuen tarve, lastensuojelu ja perheolosuhteet. Mutta tässäkin on huo-
mattu ongelmia. Nämä lapset nimittäin leimautuvat helposti ongelmaperheiden lapsiksi, ja
on suuri riski, että tästä leimautumisesta tulee itseään toteuttava ennuste. 

Arvoisa puhemies! Poimin tähän loppuun lapsiasiainvaltuutetun kertomuksesta seuraa-
vat neljä politiikkasuositusta, jotka mielestäni ovat erittäin tärkeitä. 

Ensinnäkin: poliitikkojen pitäisi tutustua niiden lasten ja nuorten elämään, jotka ovat pu-
donneet normaalista arjesta.

Toiseksi: lasten oikeuksien julistus on otettava vakavasti ja kaiken politiikan ohjenuo-
raksi.

Kolmanneksi: lapsipolitiikan strategian luominen ja sen toteuttamisen seuranta on teh-
tävä pikaisesti.

Neljänneksi: lapsivaikutusten arviointi ja kunnolliset mittarit arviointiin on saatava
käyttöön niin eduskunnassa kuin maakunta- ja kuntatasollakin.

Vielä kerran kiitos lapsiasiainvaltuutetulle puhuttelevasta raportista.

16.10 Li Andersson vas: Arvoisa puhemies! ”Hyvinvointivaltion alisuoriutumisesta lap-
sipolitiikan uudistamiseen.” Siihen lapsiasiainvaltuutettu siis kehottaa meitä kaikkia päät-
täjiä ryhtymään tässä kertomuksessaan. Se on pysäyttävä mutta myös tärkeä viesti. Lain-
säädäntö Suomessa — tämäkin todetaan kertomuksessa — on hyvällä mallilla verrattuna
moniin muihin maihin, mutta kehitettävää on. Hyvinvointivaltion rakenteet rapistuvat ja
kangistuvat, ellei niitä jatkuvasti kehitetä niin nykypäivän kuin tulevaisuudenkin tarpeita
vastaavasti. 

Lapsiasiainvaltuutettu peräänkuuluttaa kansallisen lapsipolitiikan strategian valmiste-
lua perustana YK:n lapsen oikeuksien yleissopimus. Ongelmaksi on Suomessa muodostu-
nut lainsäädännön sirpaleisuus ja hankepohjaisuus sekä systemaattisen lapsivaikutusten ar-
vioinnin puute. Nämä puutteet ovat tulleet surullisen selviksi tämän hallituskauden aikana.
Varhaisen puuttumisen tärkeyttä ja merkitystä kyllä painotetaan, mutta kun arvioin halli-
tuksen käytännön toimia, näkyy juuri epäjohdonmukaisuus ja sirpaleisuus, joista lapsi-
10



Pöytäkirjan asiakohta PTK 18/2018 vp
asiainvaltuutettu kirjoittaa. Tässä edustaja Vehkaperä aikaisemmassa keskustelussa viitta-
si Lape-hankkeeseen, ja se on hyvä esimerkki. Hallitus siis suuntaa kärkihankerahoitusta
sinänsä perusteltuun ja kannatettavaan Lape-hankkeeseen, joka on määräaikainen. Saman-
aikaisesti tehdään lasten eriarvoisuutta kasvattavia pysyviä heikennyksiä lainsäädäntöön
esimerkiksi varhaiskasvatuksen osalta. 

Varhaiskasvatuksen kenttä on Suomessa muuttunut moninaisemmaksi, ja tällä hetkellä
ollaan tilanteessa, jossa lasten oikeudet varhaiskasvatukseen toteutuvat eri tavalla riippuen
siitä, millä paikkakunnalla asuu ja minkälaisesta perhetaustasta lapsi sattuu tulemaan.
Kunnallinen varhaiskasvatus voi Suomessa olla järjestetty kokoaikaisena, osapäiväisenä
tai osaviikkoisena riippuen siitä, onko kunnassa toteutettu subjektiivisen päivähoito-oikeu-
den rajoituksia ja miten. Varhaiskasvatuksen ryhmäkoot vaihtelevat sen mukaan, onko ky-
seessä kunnallinen vai yksityinen palveluntuottaja, ja riippuen siitä, onko kunta kasvatta-
nut ryhmäkokoja hallituksen mahdollistamalla tavalla.

Tämän lisäksi kunnissa on monesti tarjolla myöskin perhepäivähoitoa sekä kirjava jouk-
ko erilaisia avoimia varhaiskasvatuspalveluita ja kerhotoimintaa. Kunnissa on myös vaih-
televia käytäntöjä, mitä tulee palveluohjaukseen ja sen käyttöön. Joissain kunnissa pyri-
tään jopa ohjaamaan vanhempia, lähinnä äitejä, kotihoidon tuen piiriin ja avoimien var-
haiskasvatuspalveluiden käyttäjiksi säästöpaineiden seurauksena. Nämä erilaiset kunnalli-
set käytännöt ja perheiden erilainen suhtautuminen varhaiskasvatukseen näkyvät osallistu-
misasteen alueellisena vaihteluna niin koko valtakunnan tasolla kuin kuntien ja kaupun-
kien sisälläkin. 

Myös yksityisessä päivähoidossa viime vuosien aikana tapahtuneet muutokset vaikutta-
vat suomalaisten lasten yhdenvertaisuuteen. Ennen yksityistä päivähoitoa tarjoavat tahot
olivat lähinnä pieniä toimijoita, yhdistyspohjaisia tai säätiöitä, jotka painottivat esimerkik-
si vaihtoehtoista pedagogiikkaa, mutta tällä hetkellä voimme Suomessakin puhua päiväko-
tibisneksestä, kun isot voittoa tavoittelevat kotimaiset ja ulkomaiset ketjut ovat kasvatta-
neet omaa rooliaan varhaiskasvatuspalveluissa. Näissä kaupallisissa päiväkodeissa henki-
löstöllä on keskimääräistä pienemmät palkat, ja erityisen tuen tarpeessa olevia lapsia ei
oteta yksityiseen päiväkotiin välttämättä lainkaan. Eli tämäkin on lapsia eriarvoistava käy-
täntö. 

Yksityistäminen tästä syystä ei voi olla vain paikallinen kysymys, joka ratkaistaan pai-
kallisella tasolla, vaan siitä on vasemmistoliiton näkemyksen mukaan säädettävä valtakun-
nallisesti ulottamalla tämä voitontavoittelun kielto perusopetuksen tavalla myöskin var-
haiskasvatuksen puolelle. Tämäkin on kysymys, johon nimenomaan lapsiasiainvaltuutettu
aikaisemmin Suomessa on kiinnittänyt huomiota.

Vierailin itse maanantaina turkulaisessa päiväkodissa, joka sijaitsee alueella, jossa on
työttömyyttä ja vieraskielisiä asukkaita paljon. Lasten kanssa päivittäin äärimmäisen arvo-
kasta työtä tekevien ammattilaisten vahva viesti kansanedustajille oli, että ryhmäkokoihin
ja henkilöstön palkkaukseen ja työehtoihin on kiinnitettävä enemmän huomiota, jos halu-
taan edistää varhaiskasvatuksen laatua ja lasten tasa-arvoa. [Olavi Ala-Nissilän välihuuto]
Riittävän pieni ryhmä on ehdoton edellytys sille, että aikuiset pystyvät luomaan vahvoja si-
teitä lapsiin, että he pystyvät vahvistamaan lasten perusturvallisuuden tunnetta ja että
myöskin lapsille jää riittävästi rauhaa. 

Vasemmistoliitto julkaisi viime viikolla omat linjauksensa ja ehdotuksensa varhaiskas-
vatuspolitiikan kehittämiseksi. Haluamme palauttaa subjektiivisen varhaiskasvatusoikeu-
den koko maahan, pienentää varhaiskasvatuksen ryhmäkokoja, laajentaa esiopetuksen
11



Pöytäkirjan asiakohta PTK 18/2018 vp
kaksivuotiseksi, laajentaa voitontavoittelun kieltoa perusopetuksen tavoin varhaiskasva-
tukseen, kehittää lähipäiväkotiperiaatetta sekä nostaa varhaiskasvatuksen koko henkilös-
tön palkkoja paremmin vastaamaan työn vaativuutta.

Toinen iso ja tärkeä asia, johon lapsiasiainvaltuutettu kiinnittää huomiota tässä kerto-
muksessa, on lastensuojelun tilanne. Lastensuojelun asiakasmäärät ja sosiaalityöntekijöi-
den kuormitus ovat kasvaneet vahvasti johtuen, kuten tässäkin kertomuksessa todetaan,
muihin palveluihin tehdyistä leikkauksista. Tämä tuo taas kerran esille, kuinka epäjohdon-
mukaisia tämän hallituskauden aikana tehdyt ratkaisut ovat olleet.

On selvää, että lastensuojelun paineita pitkällä tähtäimellä saadaan alenemaan vain pa-
rantamalla koko lapsille ja lapsiperheille suunnattua palvelujärjestelmää, mutta olen silti
huolissani siitä, ettei hallitus nyt näytä tarttuvan sosiaalityöntekijöiden ja vasemmistolii-
tonkin tekemään ehdotukseen lakisääteisestä enimmäisasiakasmäärästä lastensuojelussa.
Ongelmat ovat jatkuneet liian pitkään useista korjausyrityksistä huolimatta, ja sosiaalityön
kuormittavuus vaikuttaa suoraan myöskin kuntien mahdollisuuksiin saada riittävästi päte-
vää henkilöstöä rekrytoitua lastensuojeluun. 

Hallituksen asettama selvityshenkilö Aulikki Kananoja sanoi tänä aamuna, että hänellä
on hieman turhautunut olo, koska varhaisen puuttumisen kysymys on ollut esillä lastensuo-
jelukeskustelussa ainakin toistakymmentä vuotta. Hallituksen päätökset ovat tältä osin ol-
leet ristiriitaisia, joten on vaikea nähdä, että lastensuojelunkaan tilanteeseen olisi tulossa
merkittävää parannusta, ellei hallitus ole valmis käyttämään järeämpiä ohjauskeinoja. 

16.18 Ville Tavio ps: Arvoisa puhemies! Lapsiasiavaltuutetun kertomuksessa korostuu,
että lapsuus antaa suunnan ihmisen myöhemmälle kehitykselle. Kertomus toteaa: ”Mitä
lapsuudessa jää tavoittamatta, kertautuu myöhemmin aikuisuudessa. Mitä lapsuudessa saa-
vutetaan, kertautuu moninkertaisena hyvänä sekä yksilölle että yhteiskunnalle.” Tähän to-
teamukseen on mielestäni hyvä liittää uraauurtavan pedagogin Janusz Korczakin ajattelun
kärkiteema 1900-luvun alusta: Lapsuus ei ole vain valmistautumista aikuisuuteen vaan it-
sessään merkityksellistä elämää. 

Arvoisa puhemies! Käsiteltävä lapsiasiavaltuutetun kertomus on maamme historian en-
simmäinen. Se on poikkeuksellisen tärkeä ja ansiokas selvitys. Lapsiasiavaltuutetun kerto-
muksesta käy ilmi vaativia haasteita, ja se on paikoin peräti tyly Suomen hallituksille. Mi-
nusta on hyvä, että lapsiasiavaltuutettu kertoo näkemyksistään avoimesti, vaikka kertomus
sisältääkin monia politiikkaan meneviä kysymyksiä, joissa ei vallitse suinkaan yksimieli-
syys. Meidän ei kuitenkaan kannata keskittyä liikaa erimielisyyksiin vaan keskittyä yhtei-
siin tavoitteisiin. Puoluepolitiikan ja erilaisten ideologioiden keskellä me nimittäin kaikki
tavoittelemme lapsipolitiikassa samaa päämäärää: lasten etua, joka pitää sisällään huolen-
pidon, turvallisuuden ja oikeuden lapsuuteen. Lapsiasiavaltuutettu vetoaakin meihin kan-
sanedustajiin, jotta määrittäisimme ja hyväksyisimme yhdessä lapsipolitiikan keskeiset ta-
voitteet ja tarkkailisimme muutosten konkreettisia mittareita. 

Uskon, että eduskunnassa on yhteistä tahtoa tehdä lapsivaikutusten arviointi kokonais-
valtaiseksi osaksi päätöksentekoa. Tämän johdosta kerään nyt nimiä toimenpidealoittee-
seen, jossa lapsivaikutusarviointi saatetaan vakiintuneeksi osaksi ministeriöiden lainval-
mistelua. Asia on meidän kaikkien yhteinen, ja aloitteelle onkin jo allekirjoittajia kaikista
eduskuntaryhmistä.

Suomessa on jo vuosia puhuttu lapsivaikutusarvioinnin tekemisen tärkeydestä. Esimer-
kiksi jo vuonna 2005 sosiaali- ja terveysministeriön alainen toimikunta nimeltä Lapsille
12



Pöytäkirjan asiakohta PTK 18/2018 vp
sopiva Suomi totesi: ”Kaikissa yhteiskunnan toimenpiteissä ja päätöksissä, jotka koskevat
lapsia, on otettava huomioon lapsen etu.” Sama tavoite toistuu valtioneuvoston vuonna
2012 hyväksymässä Suomen ensimmäisessä kansallisessa ihmisoikeustoimintaohjelmas-
sa. Toimintaohjelman hankkeisiin sisältyi hanke lasten ja nuorten huomioimiseksi kaikes-
sa päätöksenteossa. 

Nykyisen lapsipolitiikan haaste on sen sirpaloituminen. Lasten hyvinvoinnin edistämi-
seksi tehdään kyllä yksittäisiä toimenpiteitä mutta kokonaisvaltaisempaa lähestymistapaa
tarvitaan. Asiantila on aihetta muuttaa ensi tilassa sellaiseksi, että hallituksen esityksiin si-
sältyy jatkossa tieto siitä, onko niitä laadittaessa tehty lapsivaikutusarviointi. 

Arvoisa puhemies! Vanhemmilla on vastuu lapsista, ja samoin meillä päättäjinä on vas-
tuu yhteiskunnasta, jota tuleville sukupolville rakennamme. Lapset ovat luonnostaan toi-
veikkaita, ja samoin meidän on oltava aikuisina toiveikkaita ja uskallettava tavoitella roh-
keasti sellaista Suomea, joka on maailman paras paikka lapsille.

16.23 Sari Multala kok: Arvoisa rouva puhemies! Lapsiasiainvaltuutettu Tuomas Kurtti-
la on antanut nyt eduskunnalle kertomuksensa ensimmäistä kertaa. Kertomus annetaan
kerran neljässä vuodessa. Se koskee lapsiasiainvaltuutetun toimialaan liittyviä kysymyk-
siä, ja sen tarkoituksena on luoda eduskunnalle edellytyksiä kansallisen lapsipolitiikan ra-
kentamiseksi sekä tarkastella systemaattisesti Suomen lainsäädännön suhdetta YK:n lap-
sen oikeuksien sopimuksiin.

Haluaisinkin tässä heti ensimmäisenä haastaa teitä hiukan, hyvät edustajakollegat, poh-
timaan sitä, mikä olisi sen tässä kertomuksessa peräänkuulutetun lapsistrategian tavoite.
Onko se haukkua tätä tai edellistä hallitusta tai sitä edellisiä hallituksia tehdystä tai teke-
mättä jättämisestä? En ihan usko. Uskon, että tavoitteena olisi löytää ne asiat ja tavoitteet,
joista voisimme vihdoin olla yhtä mieltä, ja luoda niiden pohjalle pitkäaikaisempaa poli-
tiikkaa ja toimenpiteitä. Toivottavasti voisimme joskus keskittyä tämänkin asian pohtimi-
seen ja pohtia, onko siihen aidosti ja oikeasti edellytyksiä. Tämän keskustelun perusteella
tänään hiukan kuulostaa, että ei välttämättä.

Mahdollisuuksien tasa-arvo on suomalaisen hyvinvointiyhteiskunnan kulmakivi. Jokai-
sella ihmisellä tulee olla tasa-arvoiset mahdollisuudet perhetaustasta, taloudellisesta tilan-
teesta tai asuinpaikasta riippumatta. Mahdollisuuksien tasa-arvo on myös yksi kokoomuk-
sen kantavista arvoista. Lapsia koskevan päätöksenteon ytimessä on tämän tasa-arvon tur-
vaaminen ja vahvistaminen muun muassa koulutuksen, perhepalveluiden, neuvoloiden ja
erilaisten sosiaali- ja terveyspalveluiden avulla.

Kuitenkin edelleen koulutustaso periytyy Suomessakin voimakkaasti. Vaikka olemme-
kin koulutuksen tasa-arvossa ja saavutettavuudessa Euroopan kärkeä yhdessä Viron kans-
sa, vaikuttaa lapsen perhetausta ja lähtötaso edelleen liian voimakkaasti siihen, millaiseksi
hän kokee mahdollisuutensa ja halukkuutensa kouluttautua. Koulutuksen periytymisessä ja
lasten hyvinvoinnin ja todellisuuksien eriytymisessä on kyse monen asian summasta. Toi-
saalta kouluttautumiseen ja osallisuuteen vaikuttavat yhä perheen varallisuus ja kotoa opi-
tut asenteet, vanhempien koulutustaso ja näkemys koulutuksen kannattavuudesta sekä
asuinpaikka ja esimerkiksi etäisyys oppilaitoksista. Yksi voimakkaimmista tekijöistä on
lähtötasoerot ja perhetaustan vaikutus.

Lasten varhaisten vuosien merkityksestä tulevaisuuden koulumenestykselle ja elämässä
pärjäämiselle saadaan jatkuvasti uutta tietoa. Tutkimukset osoittavat, että erityisesti lapsen
varhaisiin vuosiin panostamalla voidaan ennaltaehkäistä monia ongelmia tulevaisuudessa.
13



Pöytäkirjan asiakohta PTK 18/2018 vp
Hallitus alensi varhaiskasvatusmaksuja yhteensä 70 miljoonalla eurolla vuoden alussa.
Uudistuksen on arvioitu lisäävän varhaiskasvatuksen osallistumisastetta ja lisäävän van-
hempien työllisyyttä jopa 4 200 henkilöllä. Myönnän, että hallitus on tehnyt myös toimen-
piteitä, joita itse toivon, että ei olisi tehty. Ryhmäkoot ovat merkittävä varhaiskasvatuksen
laatuun vaikuttava asia.

Nyt tehdään kuitenkin muitakin hyviä tekoja. Varhaiskasvatuslaki uudistetaan, ja siinä
lapsen etu ja hyvinvointi ovat ensimmäisellä sijalla. Varhaiskasvatus on suunnitelmallista
pedagogista toimintaa, jota toteuttavat kasvatuksen ammattilaiset. Uuden varhaiskasvatus-
lain myötä kaksi kolmasosaa varhaiskasvatuksen henkilöistä on korkeasti koulutettuja,
joko kasvatustieteen kandidaatteja tai sosionomeja, vuoteen 2030 mennessä. Henkilöstön
korkea osaamistaso parantaa tutkimusten mukaan myös varhaiskasvatuksen laatua ja vai-
kuttavuutta. Onkin äärimmäisen tärkeää, että henkilöstön osaamiseen panostetaan ja sa-
malla lisätään koulutuspaikkoja, jotta varmistamme henkilöstön saatavuuden myös tule-
vaisuudessa.

Lapsen edun ja lapsipolitiikan tavoitteellinen toteuttaminen vaatii entistä enemmän hal-
lintorajat ylittävää yhteistyötä. Kuten lapsiasiainvaltuutetun kertomuksessa todetaan, voi-
vat liian syvät rajat eri hallinnonalojen välillä haitata lasten kannalta hyvien toimintamal-
lien syntymistä.

Kokoomus on lapsiasiainvaltuutetun kanssa samaa mieltä siitä, että lapsia koskevista
asioista pitäisi päättää aina lapsen etu edellä. Samoin lapsia ja perheitä koskevien palvelui-
den pitäisi olla saavutettavissa mahdollisimman lähellä lasten ja perheiden todellista ar-
kea. Lapsipolitiikan pitkän linjan tavoitteena tulee olla riittävä lapsivaikutusten arviointi
päätöksenteossa, perheiden hyvinvoinnin ja toimeentulon varmistaminen sekä sen turvaa-
minen, että kaikki lapset saisivat elää lapsuuttaan perhetaustaan tai asuinpaikkaan katso-
matta yhdenvertaisesti. Lapset on nähtävä nykyistä selkeämmin omana väestöryhmänään,
jolla on väestöryhmäspesifejä tarpeita. 

Tällä hallituskaudella on otettu toisaalta isoja askelia lapsi- ja perhepalveluiden kehittä-
misessä siitä lähtökohdasta, että huomioidaan lasten ja nuorten todelliset tarpeet muun
muassa Lape-hankkeen myötä. Sen väärinkäsityksen haluaisin korjata, että kyseessä olisi
tällainen hanke, jossa ikään kuin hankerahoituksen myötä tehdään jotakin nyt ja sen teke-
minen lopetetaan. Tässä hankkeessahan on loppu, [Li Anderssonin välihuuto] mutta hank-
keen tavoitehan on löytää niitä hyviä toimintamalleja, joiden avulla hyviä toimintamalleja
levitetään kunnasta toiseen tai maakunnasta toiseen, ja koota niitä nykyään jo olemassa
olevia toimintamalleja perheiden paremmin saataville, ja kun tämä hanke loppuu, niin
nämä toimintamallit ovat toivottavasti pysyvästi käytössä. [Eduskunnasta: Ne tarttee re-
surssit!] — Niin, ja nämä resurssit ovat siellä palveluissa jo tällä hetkellä, ja niitä yritetään
vain koota paremmiksi kokonaisuuksiksi, siitä Lapessa on kysymys.

Haluaisin vielä kommentoida tästä lapsiasiainvaltuutetun pitkästä kertomuksesta, johon
on koottu paljon tietoa kirjallisuudesta ja johon toisaalta tutkijat ovat kirjoittaneet osan
näistä osuuksista, edustaja Gustafssoninkin esiin ottamaa kohtaa, jossa puhutaan oppivel-
vollisuuden yläikärajasta ja toisaalta siitä, minkälaisia palveluita ja tukea meidän tulisi tar-
jota niille, jotka eivät toiselle asteelle etene tai sen keskeyttävät. 

Olen ehdottomasti samaa mieltä siitä, että meidän tavoitteenamme tulee olla se, että
mahdollisimman moni nuori tai toivottavasti jopa kaikki suorittaisivat vähintään toisen as-
teen koulutuksen. Täällä pohdiskellaan sitä, millä tavoin voisimme päästä siihen tavoittee-
seen, ja todetaan, että ne nuoret, jotka keskeyttävät tai eivät hakeudu toisen asteen koulu-
14



Pöytäkirjan asiakohta PTK 18/2018 vp
tukseen, tarvitsevat monesti voimakkaampia, tukevampia toimenpiteitä ja enemmän tukea
kuin toisen asteen koulutus voi tarjota. Tämä onkin asia, jota meidän tulisi pohtia. Mitkä
ovat ne toimenpiteet, joilla voimme vaikuttaa parhaiten siihen, että kaikilla olisi edellytyk-
set selviytyä toisen asteen koulutuksesta ja toivottavasti siitä vielä pidemmälle opinnois-
saan?

Arvoisa puhemies! Vielä tähän ihan loppuun muutama sana täällä jo esillä olleesta al-
haisesta syntyvyydestä. On totta, että paljon voimme tehdä politiikalla ja valitettavasti me
emme onnistuneet tällä hallituskaudella uudistamaan perhevapaita. Meidän pitäisi päästä
siihen tilanteeseen, jossa työn ja perheen yhteensovittaminen on helppoa. Maissa, joissa
näin on, syntyvyys on korkeampaa. Toivottavasti me onnistumme perhevapaauudistuksen
tekemisessä seuraavalla hallituskaudella. 

On kuitenkin yksi asia, johon voimme vaikuttaa. Itselläni on kaksi pientä lasta, ja mo-
nesti mietin, kuinka me puhumme lapsista ja perheistä. Tuomme monesti esiin vain niitä
negatiivisia asioita, sitä, kuinka lasten kanssa oleminen, työn ja perheen yhteensovittami-
nen on välillä raskasta tai kuinka varhaiskasvatuspalveluissa olisi paljon kehitettävää.
Myönnän, että näinkin on, mutta yritän itse ainakin kiinnittää huomiota siihen, että kerron
niistä hyvistä asioista, siitä, kuinka hienoa on, kun saa olla äiti, saa olla vanhempi. Meillä
on upeat varhaiskasvatuksen ammattilaiset, jotka tekevät joka päivä tärkeää työtään niillä
edellytyksillä, mitä heillä on. Toivottavasti pystymme niitä edellytyksiä parantamaan,
mutta ainakin omat havaintoni päiväkodeista ovat, että siellä tehdään erittäin hyvää työtä,
ja vien ilolla, hyvillä mielin joka päivä lapseni päiväkotiin. [Vastauspuheenvuoropyyntöjä]

Toinen varapuhemies Tuula Haatainen:  Täällä näyttää olevan nyt halukkuutta debat-
tiin. Otetaan lyhyt debatti. Pyydän niitä, jotka haluavat käyttää puheenvuoron, nousemaan
seisomaan ja painamaan V-painiketta.

16.32 Kristiina Salonen sd (vastauspuheenvuoro): Arvoisa puhemies! Hyvistä asioista
puhuminen on helppoa silloin, kun itsellä elämässä asiat ovat hyvin. Niille perheille, joilla
tilanne on toisenlainen, voi olla vaikea niistä puhua, ja tämä meidänkin tässä salissa on syy-
tä muistaa.

En oikein ymmärrä myöskään sitä, miksi kokoomus kokee tämän kertomuksen jotenkin
uhkana omalle politiikalleen. Toki tosiasioita on vaikea kuunnella. Esimerkiksi subjektii-
visen päivähoito-oikeuden rajaaminen tulee jäämään historiaan, mistä täälläkin mainitaan.

Mutta kuitenkin on sanottava, että tämä kirjanen on suomalainen lapsikirja. Kun luette
tätä ja katsotte tarkkaan, niin eihän täällä puhuta nyt viime vuosina tehdyistä päätöksistä
vaan täällä käydään läpi esimerkiksi hallitusohjelmat vuosilta 1945—2015. Sen takia mei-
dän jokaisen — jokaisen — on syytä katsoa peiliin ja lukea tarkkaan nämä täällä olevat
asiat.

16.33 Olavi Ala-Nissilä kesk (vastauspuheenvuoro): Arvoisa puhemies! Tässä on käyty
hyvää ja tärkeää keskustelua. Itse kiinnittäisin huomiota pariin asiaan.

Todella: Suomessa syntyvyys on liian pieni. Mehän olemme olleet tilanteessa, jossa val-
tio on velkaantunut, velka on kasvanut ja syntyvyys pienentynyt, ja se velkakirja, joka vuo-
sittaisesta lisävelasta laitetaan siihen äitiyspakkaukseen mukaan, on ollut 100 000 euroa,
kun 5 miljardia jaetaan 50 000:lla. Minusta se on ihan liikaa. Se voi olla myös yksi syy sii-
15



Pöytäkirjan asiakohta PTK 18/2018 vp
hen, että perheet katsovat, kuinka paljon lapsia tässä tilanteessa voi tehdä. — Kun vihreät
puhuvat kestävästä kehityksestä, niin tämä ei ole kestävää kehitystä.

Puhemies! Toinen on tämä palkkakartelli, jonka sanotaan olevan täällä pääkaupunkiseu-
dulla pienipalkkaisten lastentarhanopettajien osalta, jotka ovat hyvin koulutettuja. Kyllä
tähänkin voisi lapsiasiavaltuutettu puuttua. Eihän tässä ole mitään puolusteltavaa. [Kari
Uotilan välihuuto] Lääkärien palkkoja kyllä sopimuskorotetaan vaikka kuinka, mutta kun
on pienipalkkaiset lastentarhanopettajat, niin heidät pannaan palkkakartelliin. — Ei kai va-
semmisto tällaista puolusta? 

16.34 Li Andersson vas (vastauspuheenvuoro): Arvoisa puhemies! Totean ensiksi edus-
taja Ala-Nissilälle, että ei vasemmisto ole puolustanut palkkakartellia millään tavalla vaan
päinvastoin on nyt eturintamassa sitä selvittämässä, koska me kannatamme varhaiskasva-
tusammattilaisten palkkojen korotuksia.

Mitä tulee alhaiseen syntyvyyteen, luulen kyllä, että suomalaiset lapsiperheet ovat
enemmän huolissaan omien tulojensa riittävyydestä, siitä, onko työtunteja riittävästi, saa-
ko asuntovelan maksettua, saako opintolainan maksettua, jonka osuutta tämä hallitus on
kasvattanut, kuin että siellä kotisohvalla oltaisiin huolestuneita valtionvelan kehityksestä.
Kyllä ne oman arjen toimeentulohuolet ovat ensisijaiset monille lapsiperheille.

Mitä tulee edustaja Multalan puheenvuoroon, haluan vielä kerran todeta, että Lape-han-
ke itsessään ei ole ongelmallinen, mutta tämä on tyyppiesimerkki niistä epäkohdista, mistä
lapsiasiainvaltuutettu kirjoittaa: tehdään hyviä hankkeita, jotka ovat määräaikaisia, ja sit-
ten te teette pysyviä eriarvoistavia heikennyksiä lainsäädäntöön, joita te ette ole valmiit
korjaamaan edes asiantuntijakritiikin jälkeen, ei edes sellaisessa tilanteessa, jossa valtion-
talouden tila taas on parantunut. Suomalaiset lapset kärsivät näistä pysyvistä heikennyksis-
tä, jotka te olette tehneet tämän kauden aikana.

16.36 Krista Mikkonen vihr (vastauspuheenvuoro): Arvoisa puhemies! Meidän tehtä-
vämme on huolehtia kaikkein heikoimmassa asemassa olevista. Tässä on tullut kritiikkiä
siitä, että tämä lapsiasiavaltuutetun kertomus tuo vain epäkohtia esiin eikä kerro niistä hy-
vistä asioista. Totta kai osalla lapsiperheistä menee hyvin, ja se on hienoa, mutta meidän
tehtävämme on huolehtia siitä, että kaikilla menisi hyvin, että kaikilla lapsilla olisi mah-
dollisuus hyvään tulevaisuuteen, että kaikki lapset saisivat riittävästi tukea, jotta kaikki
lapset pääsisivät osallistumaan varhaiskasvatukseen, pääsisivät koulupolulle, saisivat tu-
kea sen aikana. Sen takia on äärimmäisen tärkeää, että tämä kertomus tulee nyt eduskun-
taan käsiteltäväksi ja me pystymme täällä varmistamaan sen, että jokaisella suomalaisella
lapsella on mahdollisuudet hyvään elämään riippumatta siitä, millaisesta taustasta he tule-
vat, mikä on perheen varallisuus, missä he asuvat. Se on meidän yhteinen tehtävä, josta
meidän täytyy huolehtia, ja sen takia on tärkeää, että nimenomaan ne kipukohdat on tässä
vahvasti tuotu esiin, koska niihin meidän täytyy puuttua.

16.37 Suna Kymäläinen sd (vastauspuheenvuoro): Arvoisa rouva puhemies! On tietyllä
tavalla ikävää nähdä, ettei täällä ole ministereitä kuuntelemassa, kun näinkin merkittävästä
asiasta olemme keskustelemassa — todella vahvaa tekstiä tässä kertomuksessa. [Olavi
Ala-Nissilän välihuuto] Kaikki ministerit tuskin ovat ulkomailla tällä hetkellä. Tässä ni-
menomaan on lapsiasiainvaltuutettu tuonut esille tämän lapsivaikutusten arvioinnin puut-
teen, jopa hallituksen keskeisten talousarvioesitysten osalta puuttuvat lapsiarvioinnit: asu-
16



Pöytäkirjan asiakohta PTK 18/2018 vp
minen [Olavi Ala-Nissilän välihuuto] ja työelämään liittyvät kysymykset, se, että jokaisel-
la lapsella on mahdollisuus ruokaan ja niihin varusteisiin, joita tarvitsevat. Nämä kaikki
asiat koskettavat useampaa eri ministeriötä, ja sen vuoksi hallitukselta olisi ollut kohtuul-
lista, että täällä olisi ollut edustus paikalla, sillä lapsiin panostaminen on parasta ennalta-
ehkäisyä, joka tuo säästöä tulevaisuuteen. Alhainen syntyvyys kertoo epäonnistuneesta
perhepolitiikasta, jossa vastuu on pitkällä aikajänteellä monen harteilla, mutta nyt täytyy
kääntää katseet niin, että nuo teot muodostavat sellaisen tulevaisuuden, että lapsia tähän
maahan uskalletaan synnyttää.

16.38 Sari Multala kok (vastauspuheenvuoro): Arvoisa puhemies! Jotenkin olen hiukan
hämmentynyt, kun selvästi ette ihan kuulleet, mitä sanoin — kuulette sen, minkä halusitte
kuulla. En minä koe, että tämä kertomus on millään tavalla uhka meidän politiikalle. Minä
haastoin meitä täällä miettimään sitä, mitkä ovat ne yhdistävät tekijät sille, että voisimme
luoda sen tässä kertomuksessa peräänkuulutetun pitkäaikaisen lapsistrategian. Sitähän
minä yritin sanoa. [Emma Karin välihuuto]

Ja sitten, mitä vielä tähän Lape-hankkeeseen tulee, niin se sinällään on hanke, mutta se
on huono esimerkki siitä, että hankerahoituksella tehtäisiin jotakin huonoa. Ymmärrän sen
kritiikin, ja se on erittäin aiheellista. Mielestäni meidän pitää nimenomaan pohtia niitä toi-
menpiteitä, joilla me vahvistamme lasten ja perheiden palveluja tai toisaalta kannustamme
sen, minkä voimme politiikan keinoin tehdä, että perheet kokisivat, että lasten hankkimi-
nen ja saaminen on kannattavaa.

Puhuin myös ihan yleisestä diskurssista, en tästä lapsiasiainvaltuutetun kertomuksesta.
Totta kai tässä tulee tuoda esiin juuri ne politiikkatoimet ja niiden vaikuttavuudet, mutta
yleisessä diskurssissa se on yksi vaikuttava tekijä, millä tavoin me puhumme ja millaista
kuvaa me luomme palveluista ja niiden laadusta.

16.40 Mirja Vehkaperä kesk (vastauspuheenvuoro): Arvoisa rouva puhemies! Minä itse
ainakin koin niin ja tervehdin ilolla edustaja Multalan ajatusta siitä, minkälaisen kuvan me
aikuiset ja me yhteiskunnassa annamme lapsista, nuorista ja tulevaisuuden perheistä, min-
kälaisen kuvan me annamme niille nuorille miehille ja naisille, jotka miettivät, että olisiko
minusta isäksi tai äidiksi, minkälaisen kuvan me annamme siitä, miten he pystyisivät ehkä
onnistumaan siinä kasvatustehtävässä tai lasten arjen pyörittämisessä. Niitä iloja ja onnis-
tumisia, niitäkin mahtuu perheiden arkeen, ja niistä on syytä puhua. [Suna Kymäläisen vä-
lihuuto]

Mutta kyllä vain, meidän yhteiskunnan pitää pitää heikoimmista ja haavoittuvimmista
ihmisistä ja myöskin lapsista huolta, ja senpä takia tämän vaalikauden aikana on tehty
myöskin hyviä perhepoliittisia päätöksiä. Niitä on pitkä lista: pienimpiä äitiys-, isyys- ja
vanhempainrahoja on korotettu, opintotukeen on tehty huoltajakorotus, [Suna Kymäläisen
välihuuto] 2 500 euron tuki äitiyslomalle jäävän äidin työnantajalle. Tämä listaus on todel-
la, todella pitkä. Varhaiskasvatusmaksuja on alennettu useampaan kertaan, ja näitä hyviä
tekojakin on tehty. [Krista Kiuru: Useampaan kertaan, vai? — Timo Heinonen: Useam-
paan kertaan! Ihan oikein kuulit!]

16.41 Maria Guzenina sd (vastauspuheenvuoro): Arvoisa puhemies! Tuntuu hieman ou-
dolta kuunnella näitä hallituspuolue-edustajien argumentteja. Eiväthän palvelut parane pu-
humalla niitä paremmiksi, ja tässä lapsiasiainvaltuutetun toimintakertomuksessa esimer-
17



Pöytäkirjan asiakohta PTK 18/2018 vp
kiksi todetaan hyvin selkeästi tämänhetkisestä lastensuojelun ahdingosta — ”Lastensuoje-
lun arvo ja ahdinko” on otsikoitu tämä osio siellä — että palveluiden leikkaukset ovat joh-
taneet siihen, että me joudumme nyt sammuttamaan tulipaloja sen sijaan, että meillä olisi
toimivat peruspalvelut, ja tämä hallituksen politiikka... [Mirja Vehkaperä: Mitä tapahtuu
perheessä?] — Kun täällä äsken käytiin debattia, esimerkiksi te, edustaja Vehkaperä, ky-
syitte, että miten voi olla, että meillä nyt lastensuojelun määrät ovat kasvaneet niin paljon.
Te ette ilmeisesti ole lukenut tätä lapsiasiainvaltuutetun toimintakertomusta. Täällä kerro-
taan, että se johtuu siitä, että te olette leikanneet peruspalveluista ja tukipalveluista. [Kes-
keltä: Viime kaudella! — Timo Heinonen: Tämä on vähän niin kuin itseltään olisi kysy-
nyt!]

16.42 Eeva-Maria Maijala kesk (vastauspuheenvuoro): Arvoisa puhemies! Lapset on
meille kaikille puolueille erittäin tärkeä asia, ja kaikki puolueet olemme olleet vuorollaan
hallituksessa, ja jatkuvasti joka vuosi on lapsien lisääntymisen määrä vain vähentynyt ja
vähentynyt. Meidän on ihan tyhjä tässä alkaa syyttelemään toisiamme. Me olemme teh-
neet paljon isoja, hyviä toimenpiteitä, niin ovat tehneet edellisetkin hallitukset, ja kukaan ei
varmasti ole tehnyt niitä sen takia, että lapsiperheillä olisi huonompi olla. Jotta me pääsi-
simme tästä eteenpäin, meidän olisi nyt löydettävä joitakin isompia, selkeitä toimenpiteitä,
mitä olisi esimerkiksi joku vanhemmuuden palkka, tai ihan mitä tahansa asioita, joilla me
saisimme yleensä ottaen laajasti tilanteen nousemaan. Tällä toistemme syyttelyllä me
emme pääse mihinkään.

16.43 Krista Kiuru sd (vastauspuheenvuoro): Arvoisa puhemies! On pakko sanoa, että
tässä kertomuksessa osutaan siihen ytimeen, mistä tosiasiassa kertomuksen tarve nousee. 

Silloin kun yhdenvertaisuuslakia säädettiin, todettiin, että on järkevää jatkossa arvioida
lapsivaikutuksia ja hakea isompaa strategista selkää siihen, miten lapset ja nuoret ja heidän
hyvinvointinsa otetaan aidosti poliittisen toiminnan keskiöön, ja minusta tämä ansaitsee
kyllä kehumisen paikan siinä, että tässä on onnistuttu.

Mutta kylmää kyytiä on tämä raportti siltä osin, miten eriytymiskehitys näkyy tosiasias-
sa tänä päivänä ja miten sitä voi poliittisilla päätöksillä myöskin pahentaa. Samaan aikaan
tässä raportissa osoitetaan, kuinka rakenteellisesti välinpitämätöntä politiikkaa voidaan
tehdä ja pystytään tekemään. Siksi ajattelen, että lapsivaikutusten arviointi ja lapsistrategi-
an tekeminen olisi kyllä todella tarpeen. Tämä on vakava paikka, koska on osoitettavissa,
että huonommin ei enää paljon voi mennä, kun lasten ja nuorten tilaa katsotaan. [Oikealta:
Voi hyvänen aika!] Tämä on se sosiaalinen kestävyysvaje, josta voidaan myös puhua isona
hintalappuna.

16.44 Johanna Karimäki vihr (vastauspuheenvuoro): Arvoisa puhemies! Lapsiasiain-
valtuutetun kertomuksen suuri sanoma on se, että eriarvoisuus on kasvanut huomattavasti
ja että juuri niissä kaikkein heikoimmin toimeentulevissa perheissä, köyhimmissä perheis-
sä, niissä lapsiperheissä, joissa lasten syrjäytymisriski on suuri, [Maria Guzeninan välihuu-
to] lasten hätä on suurin ja tarvitaan tukea ja apua. Toisaalta tähän kehitykseen on johtanut
se, että lasten palveluita on rapautettu.

Nyt on jo tutkimustuloksia siitä, että päivähoidossa ovat hälinä ja levottomuus kasva-
neet johtuen siitä, että on lapsia, jotka tulevat osaksi päivää, ja lapsia, jotka ovat koko päi-
vän. Ja toisaalta on se näkökulma, että lapsivaikutusten arviointi pitää ottaa kaikessa pää-
18



Pöytäkirjan asiakohta PTK 18/2018 vp
töksenteossa huomioon. Se on aivan keskeinen asia. Sitähän hallitus on luvannut hallitus-
ohjelmassaan, mutta olette kyllä valitettavasti epäonnistuneet tässä, koska esimerkiksi ak-
tiivimalli on hyvä osoitus siitä, että ette ole mitenkään ottaneet huomioon sitä, miten työ-
tön voi mennä töihin, jos hänen lapsellensa ei välttämättä ole työaikoina järjestetty päivä-
hoitoa. 

16.46 Marisanna Jarva kesk (vastauspuheenvuoro): Arvoisa puhemies! On aika usko-
matonta kuunnella tätä keskustelua, että lapsilta on viety palvelut, kun viime kaudella lei-
kattiin merkittävällä tavalla kuntien valtionosuuksia ja kunnat näitä palveluita tuottivat hy-
vin paljon. 90-luvulla tehtiin merkittävät leikkaukset [Krista Kiuru: Ja tämä hallitus on lei-
kannut enemmän!] ja lähinnä poistettiin nämä ennalta ehkäisevät palvelut, joita ollaan nyt
palauttamassa lapsiperheille, ja kotipalveluja lisätään, jotta vanhemmat saisivat tukea näit-
ten lasten hoitamiseen.

Arvoisa puhemies! Lapsiasiainvaltuutettu kiinnittää juuri oikeaan asiaan huomiota.
Meidän pitää saada kansallista koordinointia lapsi- ja perhepolitiikkaan, ja myös lapsistra-
tegia on erittäin hyvä ja tärkeä asia viedä eteenpäin puolueesta riippumatta. Ensi kaudella
pitää saada aikaiseksi yli vaalikausien menevä strategia tähän liittyen. Ja ennen kaikkea,
mikä on tärkein, perhe- ja työelämän yhteensovittaminen. Lapsiasiainvaltuutettu aivan oi-
kein sivulla 25 ottaa tämän huomioon, että nyt liian paljon perheet joutuvat valitsemaan ko-
koaikatyön tai perheen hoidon väliltä. Osa-aikatyötä pitää merkittävästi lisätä, jotta tämä
yhteensovittaminen onnistuu, ja työmarkkinoilta pitää aloittaa tämä muutos.

16.47 Sirpa Paatero sd (vastauspuheenvuoro): Arvoisa rouva puhemies! Me kävimme
tässä jossain kohtaa aikaisemmin keskustelua kuntien taloudesta, ja silloin todettiin, että se
on myöskin hallituspuolueiden itse kirjoittama meidän raportteihin, että kuntatalous heik-
kenee. Kuntataloudesta on muistaakseni leikattu — yritin etsiä sitä eksaktia lukua — 880
miljoonaa euroa tai jotain muuta. [Krista Kiuru: Enemmän kuin viime kaudella!] Elikkä ei
kannata tässä salissa enää uudelleen toistaa sitä. Tästä syystä ne palvelut ovat heikkene-
mässä niissä kunnissa.

Meillä on hyvin yksityiskohtaisia esimerkkejä, joista yksi on se, että lapsiryhmien ko-
koja päivähoidossa kasvatettiin ja kunnilta leikattiin rahat. Subjektiivista päivähoito-oi-
keutta rajattiin, kunnilta vietiin rahat etukäteen, jollaista menetelmääkään ei ole ikinä ai-
kaisemmin ollut. Sitten sanottiin, että voitte kompensoida nostamalla kiinteistöveroa.
Kompensointi kunnan toisesta kukkarosta toiseen ei ole kompensointi valtion puolelta,
[Marisanna Jarvan välihuuto] mitä olisi tarvittu.

16.48 Paavo Arhinmäki vas (vastauspuheenvuoro): Arvoisa rouva puhemies! Edustaja
Ala-Nissilä oli täällä huolestunut pääkaupunkiseudun lastentarhanopettajien palkoista. Me
olemme myös hyvin huolestuneita. Helsingin valtuustossa tehtiin ponsi siitä, että lomara-
haleikkaukset, jotka hallitus teki muun muassa lastentarhanopettajille ja kaikille muillekin
pienipalkkaisille naisvaltaisille aloille, korvattaisiin paikallisesti palkankorotuksilla. Vali-
tettavasti molemmat keskustan jäsenet äänestivät tätä vastaan. [Krista Kiuru: Kolme!] —
Ja itse asiassa kolme keskustalaista, jos Väyrynen kuitenkin kunniapuheenjohtajana laske-
taan myös keskustalaiseksi. [Timo Heinonen: Totta kai lasketaan! — Naurua]

Arvoisa rouva puheenjohtaja! Riittävät palkat ovat ongelma niin lastentarhanopettajilla
kuin lastenhoitajilla ylipäätänsä kunnallisella puolella, mutta samaan aikaan on ongelma
19



Pöytäkirjan asiakohta PTK 18/2018 vp
myös se, että ryhmäkokoja on kasvatettu monissa kunnissa hallituksen päätöksen pohjalta
ja subjektiivista päivähoito-oikeutta on hallituksen päätöksen pohjalta rajattu juuri niiltä,
jotka sitä kaikkein eniten tarvitsevat. Tämä on luonut suuren epätasa-arvon kuntien välillä.
On sellaisia kaupunkeja, jotka ovat toimineet viisaasti, eivät ole kasvattaneet ryhmäkoko-
ja, [Maria Guzenina: Espoo!] mutta on liian paljon niitä kuntia, jotka ovat nimenomaan lei-
kanneet lapsilta hallituksen päätöksen johdosta.

16.49 Kari Kulmala sin (vastauspuheenvuoro): Arvoisa puhemies! Lapsen oma osallis-
tuminen ja ääni jäävät helposti huomioimatta meiltä päättäjiltä — johtuu varmaan siitä, että
lapsi itse ei osaa eikä saa vielä äänestää. Lainsäädäntöä olisi kuitenkin kehitettävä lapsiys-
tävällisempään muotoon lapsen osallisuuden parantamiseksi, koska meidän nuorissa ja
lapsissa on tulevaisuus. Lainsäädännön valmistelussa tulisi ottaa lapsen oikeuksien sopi-
mus huomioon eikä vain niissä laeissa, jotka koskettavat suoraan lapsia, kuten lastensuo-
jelulaki. Lainvalmistelun yhteydessä säännönmukaisesti tehtävä lapsivaikutusten arviointi
olisi yksi keino, joka auttaisi tunnistamaan sääntelystä kohtia, joissa yhdenmukaisuus lap-
sen oikeuksien sopimukseen on varmistettava.

Lapsiin kohdistuvien palvelujen saatavuudessa on paljon alueellisia eroja. Lapset ja per-
heet eivät ole millään tavoin alueellisesti tasa-arvoisessa asemassa: monet palvelut ovat lii-
kaa kunnista riippuvaisia, varsinkin jos palvelut eivät ole lailla turvattuja. Pienen kunnan
päättäjänä olen monesti miettinyt, voisiko neuvolatyön ja varhaiskasvatuksen yhdistää yh-
deksi kokonaisuudeksi. [Puhemies koputtaa] Aika näyttää, miten asiassa edetään.

16.51 Hannu Hoskonen kesk (vastauspuheenvuoro): Arvoisa rouva puhemies! Kun kat-
soo kuntataloutta, se on tietysti lapsen elämän ja perheiden elämän kannalta aivan ensiar-
voisen tärkeä asia, koska kuntahan palvelut järjestää ja pitää huolen siitä, että perheellä me-
nee hyvin siinä ympäristössä, missä perhe elää.

Valtioneuvoston selonteossa 4/2017 sanotaan selvällä suomen kielellä, että ”Pääminis-
teri Juha Sipilän hallituksen toimenpiteiden yhteisvaikutus on nettomääräisesti kuntata-
loutta selvästi vahvistava vuoden 2019 tasolla, mikäli kunnat ja kuntayhtymät toteuttavat
toimet täysimääräisesti. [Krista Kiuru: Se ei toteudu koskaan!] Lisäksi sote- ja maakunta-
uudistus siirtää pois kunnilta väestön ikääntymisestä aiheutuvat sosiaali- ja terveydenhuol-
lon menopaineet”. Ja lisäksi sitten vielä, että ”Valtionosuusvähennysten” — mitä te mai-
nitsitte äsken — ”jälkeen kilpailukykysopimuksen vaikutus kuntatalouteen on lievästi ki-
ristävä. Pidemmällä aikavälillä kilpailukykysopimuksen suotuisat vaikutukset työllisyy-
teen ja kasvuun hyödyttävät myös kuntataloutta”.

Tässä on tämä suuri villakoiran ydin. Moni kunta oli teidän aikananne, noin 40 kuntaa,
kriisikunta. Nyt meillä on, jos oikein muistan, kolme kuntaa, jotka ovat kriisikunta-tunnus-
merkit täyttäviä. Älkää puhuko nyt semmoisia asioita. [Puhemies koputtaa] Kyllä minä tie-
dän, että te otatte yhden yksityiskohdan ja väitätte siitä maailman tappiin asti, mutta se [Pu-
hemies: Aika!] ei pidä paikkaansa.

16.52 Jukka Gustafsson sd (vastauspuheenvuoro): Arvoisa puhemies! Sivistysvaliokun-
nassa eilen lapsiasiamies Kurttila esitteli tätä raporttiaan ja käytiin keskustelua. Minusta
hän totesi siinä yhden mielenkiintoisen asian tämän keskustelun kannalta, nyt kun tämä
menee tämmöiseksi vähän perinteiseksi kirveiden heittämiseksi, että 20 prosentille lapsis-
ta Suomi on todella erilainen kuin niille muille. Me kaikki tiedämme täällä, että meillä on
20



Pöytäkirjan asiakohta PTK 18/2018 vp
pääosin lapsipolitiikka palvelujen, koulutuksen ja muun kohdalta hoidettu hyvin. Mutta
sitten tämä alisuoriutuminen koskettaa, kun kärjistän — hän käytti nyt sanaa — erityisesti
noin 20:tä prosenttia lapsista. Nämä ovat aina rohkeita lukuja, mutta se on varmaan jotain
sitä suuruusluokkaa. 

Nyt kysymys kuuluu, että meillä pitää olla se poliittinen yhteinen tahto, että kouluissa ne
saavat tukiopetusta, jotka sitä tarvitsevat. Kotipalvelut toimivat kunnissa Imatran mallin
mukaan. Varhaiskasvatuksessa ryhmäkoot ovat kohtuullisia, ja lapset saavat siellä myös-
kin sen sosiaalisen [Puhemies: Aika!] ja psykiatrisen tuen, mitä tarvitsevat. Tässähän tämä
pihvi pitää olla. 

16.53 Mirja Vehkaperä kesk (vastauspuheenvuoro): Arvoisa rouva puhemies! Jokaisel-
la suomalaisella lapsella on oikeus varhaiskasvatukseen. Se on 20 tuntia viikossa, [Vasem-
malta: Enää!] saman verran kuin alaluokkalainen saa myös opetusta laadukkaissa ala-
kouluissa vuosiviikkotunnin määrässä. [Vasemmalta: Olipa heikko vertaus!] Mutta silloin
kun lapsi tarvitsee päivähoitoa kokopäiväisesti, se arviointi voidaan tehdä. Sen tekevät so-
siaalityöntekijät ja ammattilaiset, ja varmasti se päivähoito-oikeus sieltä napsahtaa ja se
saadaan. Se on varmasti tarpeen silloin, kun on kyse sellaisesta lapsesta, joka erityistä tu-
kea siinä kasvussa ja varttumisessa tarvitsee. 

Edustaja Arhinmäki, teidän edustajatoverinne Li Andersson puhui juuri terveisistä las-
tentarhanopettajilta, että palkkaus ja ryhmäkoot eivät ole nyt kunnossa. Erityisesti nyt pää-
kaupunkiseudulla herätys: ette voi kintaat suorina katsoa nyt tätä, että varhaiskasvatukses-
sa toimivien lastentarhanopettajien palkkaukset jäädytetään.

16.54 Ville Niinistö vihr (vastauspuheenvuoro): Arvoisa puhemies! Vähän tulee sellai-
nen tunnelma hallituspuolueiden edustajien puheenvuoroista, että tässä ammutaan sanan-
saattajaa. Ei se luo lapsille huonompaa arkea, että oppositio ja lapsiasiainvaltuutettu nos-
tavat näitä ongelmia esille, vaan se, että hallitus tekee huonoja päätöksiä. Kannattaisi kat-
soa nyt peiliin. Tämä on Sipilän hallituksen perinteinen strategia itse pääministeristä al-
kaen, että on niin ikävä keskusteluilmapiiri, kun meidän leikkauksiamme vastustetaan,
muuten kaikki olisi hyvin. 

No, se, että leikataan lapsilta, köyhiltä, opiskelijoilta, leikataan juuri niiltä lapsiperheil-
tä, jotka eniten tukea tarvitsevat, on röyhkeää ja julmaa politiikkaa. Jos haluaa muuttaa tä-
män, mitä lapsiasiainvaltuutettu kritisoi, että Suomessa isossa talouspolitiikassa, kun pis-
tetään ne raamit pöytään, keskusta ja kokoomus heittävät lapset sivuun ja sitten sen jäl-
keen, kun on tehty leikkauspäätökset, tehdään vähän hankkeita sinne tänne ja ajatellaan,
että tällä se hoidetaan, niin hankerahalla ei korjata sitä, että peruspalveluista leikataan, ryh-
mäkokoja kasvatetaan ja olosuhteet heikkenevät juuri niillä, jotka eniten tukea tarvitsevat.
Tämä on sitä rakenteellista välinpitämättömyyttä. 

16.55 Suna Kymäläinen sd (vastauspuheenvuoro): Arvoisa rouva puhemies! Tässä kes-
kustelussa on hyvin tullut esille se, mitä lapsiasiainvaltuutettu kertomuksessaan toteaa, eli
tämä kokonaisarvion puute, joka aiheuttaa tämän perhepolitiikan pirstaloitumisen. 

Olemme kuulleet täällä keskustalaisilta edustajilta, Jarvalta ja Vehkaperältä, mitä kaik-
kea hyvää hallitus on tehnyt, mutta siinä samassa unohtuu se, että hallitus on tehnyt lukui-
sia eriarvoisuutta lisääviä päätöksiä. Verotuksen lapsivähennys poistuu, aiemmin jo lapsi-
lisät irrotettiin indeksistä ja niiden tasoa leikattiin, kansaneläkesidonnaisten etuuksien
21



Pöytäkirjan asiakohta PTK 18/2018 vp
määrää on heikennetty, työttömien lapsilla ei ole samoja oikeuksia kuin työssä käyvien
vanhempien lapsilla, ryhmäkokoja on kasvatettu. Leikkaukset ovat kohdistuneet erityises-
ti niille, jotka ovat jo valmiiksi vaikeassa asemassa. Lapsiperheköyhyyden vähentäminen
ja sen seurausten lieventäminen vaatii johdonmukaista politiikkaa, niitä kokonaisarvioita,
joita lapsiasiainvaltuutettu tässä hakee. 

Meillä elää Suomessa yli 100 000 lasta köyhyysrajan alapuolella, [Puhemies koputtaa]
ja se on asia, joka on hyväksyttävä, johon on herättävä [Puhemies: Aika!] ja löydettävä
vaihtoehtoja. 

Toinen varapuhemies Tuula Haatainen: Otetaan vielä muutama puheenvuoro ja sen jäl-
keen mennään puhujalistaan.

16.57 Timo Heinonen kok (vastauspuheenvuoro): Arvoisa rouva puhemies! Hyvät edus-
tajakollegat! Minun mielestäni lasten ja nuorten asia on niin tärkeä, [Krista Kiurun väli-
huuto] että tässä on syytä etsiä yhteistä laajaa ymmärrystä siihen, millä tavalla voimme
huolehtia jokaisesta lapsestamme hyvin asuinpaikasta tai perhetaustasta riippumatta, ja sil-
loin myös tärkeään rooliin tulee se, että peruspalvelut ovat kunnossa jokaisessa Suomen
kunnassa, että me saamme lapsille apua silloin, kun he apua tarvitsevat, ovat he sitten päi-
vähoidossa, varhaiskasvatuksen piirissä tai toisaalta peruskoulussa tai sitten jatko-opinto-
jen piirissä. Sen takia on tärkeää, että näitä panoksia nyt ohjataan ennen muuta sinne, mis-
sä niitä eniten tarvitaan. Tässä esimerkiksi hallituksen panokset tasa-arvorahoituksen tup-
laamisessa ovat merkittävät, [Krista Kiuru: Voi hyvänen aika, ensin poistettiin! — Väli-
huutoja vasemmalta] eli halutaan auttaa nimenomaan siellä, missä sitä apua eniten tarvi-
taan.

Toinen kysymys on sitten lasten ja nuorten kuuleminen, mistä olemme täällä tänäänkin
puhuneet, ja pidän hyvänä sitä, että nuorisovaltuustot on nyt esimerkiksi saatu jokaiseen
kuntaan pakollisiksi.

16.58 Emma Kari vihr (vastauspuheenvuoro): Arvoisa puhemies! Kyllä tässä nyt niin
kuin hallituspuolueitten kansanedustajien puheenvuoroista käy hyvin selväksi, että edel-
leenkään ei lueta sitä, ei perehdytä siihen, mitä asiantuntijat oikeasti sanovat, mitä tämä
kertomus yksiselitteisesti sanoo. Teidän tekemänne heikennykset varhaiskasvatukseen ja
päivähoitoon ovat osuneet juuri niihin kaikista heikoimmassa asemassa oleviin lapsiin.
[Mirja Vehkaperän välihuuto — Marisanna Jarvan välihuuto] Tämä on täysin yksiselittei-
nen, täysin itsestäänselvä asia. Päivähoito-oikeuden rajaaminen, tasa-arvoisen päivähoito-
oikeuden lopettaminen, ryhmäkokojen kasvattaminen ovat eriarvoistaneet suomalaisia
lapsia. Tämä on täysin yksiselitteinen asia.

On tietenkin mukavaa kuulla tässä nyt hallituspuolueiden huoli lastentarhanopettajien
työoloista, mutta missä tämä huoli oli silloin, kun te leikkasitte näiden ihmisten lomarahat,
ja siinä vaiheessa, kun te veitte läpi politiikkaa ja päätöksiä, [Paavo Arhinmäen välihuuto]
jotka heikensivät näitten ihmisten mahdollisuutta tehdä omaa työtään? Tämä on täysin sel-
vä viesti kentältä: ryhmäkokojen kasvattaminen on heikentänyt lastentarhanopettajien
mahdollisuutta tehdä sitä maailman tärkeintä työtä eli kasvattaa tämän maan tulevaisuutta.

16.59 Ulla Parviainen kesk (vastauspuheenvuoro): Arvoisa puhemies! Eriarvoistuminen
on kyllä pitkän kehityksen tulos, ei tällä hallituskaudella syntynyt. [Paavo Arhinmäen vä-
22



Pöytäkirjan asiakohta PTK 18/2018 vp
lihuuto] Tässä kertomuksessa kuulutetaan useammassa kohdassa tutkimustiedon perään ja
myöskin tämmöisten pitkittäistutkimusten perään, ja täytyy todeta, että nämä tämän halli-
tuskauden teot eivät kyllä vielä näy näissä hyvinvointia mittaavissa mittareissa vielä mo-
neen vuoteen, valitettavasti.

Meneilläänhän on nyt monenlaisia toimia sekä hyvinvoinnin eteen että oppimisen eriar-
voistumisen torjumisen [Ville Niinistön välihuuto] eteen, mutta minä kuuluttaisin sitä, että
meillä Suomessa pitäisi päästä tekemään lasten eteen laaja-alaista työtä yli hallintorajojen,
ja sen vuoksi se, mitä tässä esitetään strategiasta, on äärimmäisen hyvä asia. Eli kokonai-
suus pitäisi ymmärtää eikä aina puhua pirstaleisesti. [Ville Niinistö: No, miksi hallitus te-
kee päinvastoin?]

Toinen varapuhemies Tuula Haatainen:  Edustaja Jarva ja sen jälkeen viimeinen pu-
heenvuoro tämän debatin aloittaneelle edustaja Saloselle. [Paavo Arhinmäen välihuuto]

17.00 Marisanna Jarva kesk (vastauspuheenvuoro): Arvoisa puhemies! Kun perätään
kokonaisarviointia, tietysti on mukava, että oppositio muistaisi sen, että esimerkiksi köy-
himmät lapsiperheet pääsevät varhaiskasvatuksen piiriin nyt helpommin, koska maksuja
on alennettu, [Välihuutoja] ja yhä useampi perhe on ilmaisen varhaiskasvatuksen piirissä ja
jokaiselle lapselle turvataan kokoaikainen varhaiskasvatus, [Vasemmalta: Nyt unohtuu tuo
itse raportti!] jos perheellä ja lapsella on sille tarvetta. Tämä on subjektiivinen oikeus edel-
leen.

Mutta sitten vielä tästä lapsiperheitten toimeentulosta, niin kuin tässä lapsiasiainvaltuu-
tetun kertomuksessa kerrotaan, niin yhä suurempi osuus pienten lasten vanhemmista käy
töissä, kokopäivätöissä, kolmasosa pienten lasten äideistä tekee ylitöitä. Eli ongelma ei si-
nänsä ole edes se, etteivätkö meillä vanhemmat käy töissä, vaan nimenomaan tämä osa-ai-
katyön puute on se, että ei pystytä yhdistämään näitä, sekä parantamaan toimeentuloa että
olemaan perheitten kanssa, [Paavo Arhinmäen välihuuto] ja tämä ei kannusta tähän synty-
vyyteen ja siihen toivelapsilukuun, että perhe voisi sitä saavuttaa. Nämä ovat ne, mihin
meidän pitää puuttua jatkossa.

17.01 Kristiina Salonen sd (vastauspuheenvuoro): Arvoisa puhemies! Toin täällä esille
hämmästykseni siitä, että aluksi kokoomus mutta nyt myöskin tämän keskustelun aikana
keskusta ikään kuin nostavat esille, että miksi tässä tuodaan vain näitä negatiivisia asioita
esille, ja täällä edustaja Niinistö hyvin jo asiaa perusteli.

Mutta, arvoisat kollegat, tiedän, että te, jotka täällä salissa olette, olette juuri lasten puo-
lestapuhujia. Sen vuoksi olenkin hyvin pettynyt siihen keskusteluun, johon me nyt ajau-
duimme. Siis me, joiden pitäisi ajaa yhteisesti yhdessä rintamassa näitä asioita. Tämä kes-
kustelu menee nyt juuri siihen, kuka on tehnyt mitä, ja juupas—eipäs-väittelyksi. Se ei joh-
da mihinkään. Lapsipoliittisen strategian ajatus ja idea on juuri siinä, että se ylittää yksit-
täiset hallitusohjelmalinjaukset, se ylittää yksittäiset hallitukset, se keskittyy faktoihin ja
nostaa lapsen keskiöön. Sen puolesta meidän jokaisen pitäisi puhua sen sijaan, että huu-
damme toistemme ohi hallituksen tekemisistä tai tekemättä jättämisistä.

Toinen varapuhemies Tuula Haatainen:  Mennään puhujalistaan.
23



Pöytäkirjan asiakohta PTK 18/2018 vp
17.03 Emma Kari vihr: Arvoisa rouva puhemies! Kyllä kun tätä keskustelua kuulee, niin
käy hyvin selväksi se, että tämä opas on jäänyt kyllä todella monelta tässä salissa lukemat-
ta. Ja erityisesti olisi tietysti toivonut, että keskusteluun osallistuvat hallituksen edustajat
olisivat tämän lukeneet.

Se, mitä lapsiasiainvaltuutettu tässä hyvin selkeästi meille sanoo, on se, että me elämme
hyvinvointivaltion alisuoriutumisen aikaa, kun kyse on meidän lapsistamme. Se, missä me
olemme pahiten epäonnistuneet, on se, että me emme pysty ottamaan niitä kaikista hei-
koimmassa asemassa olevia, kaikista eniten apua tarvitsevia lapsia hyvinvointiin mukaan,
ja kyllä tämä on semmoinen asia, joka ei selittämällä muuksi muutu. Kyllä tämä on sem-
moinen asia, jonka pitäisi tässä salissa pysäyttää jokaisen. 

Lasten eriarvoistuminen on hyvinvointivaltion suurin epäonnistuminen. Vähintään joka
kymmenes lapsi elää tilanteessa, jossa hän on vaarassa syrjäytyä. Osaamistaso laskee, op-
pimiserot kasvavat ja lapsen mahdollisuuksiin vaikuttaa entistä enemmän se, millaiseen
perheeseen, mille alueelle tai mihin sukupuoleen hän on sattunut syntymään. Tehokkain
keino puuttua tähän lasten eriarvoistumiseen on hyvinvointiin ja tasa-arvoiseen koulutuk-
seen panostaminen. Sen takia, kun me puhumme koulutusleikkauksista, niissä on kyse pal-
jon suuremmasta asiasta kuin yhdestä rikotusta vaalilupauksesta tai yhdestä yksittäisestä
säästöstä. Siinä on kyse siitä isosta tulevaisuuslupauksesta, siitä lupauksesta, joka tässä
maassa on aina annettu meidän lapsillemme ja meidän lapsenlapsillemme, että me teemme
työtä, niin että teillä olisi paremmin, että tämä on juuri se maa, josta ihan kenestä tahansa
voi tulla ihan mitä tahansa. Sen takia meidän politiikkamme, meidän yhteisen politiikkam-
me tavoitteena ja perustana pitäisi olla se, että tässä salissa ei kertaakaan viedä yhtäkään
päätöstä läpi, joka eriarvoistaa tämän maan lapsia, ja sitä olemassa olevaa rakenteellista vä-
linpitämättömyyttä, josta lapsiasiainvaltuutettu tässä raportissa puhuu, lähdetään purka-
maan.

Arvoisa rouva puhemies! Lapsiasiainvaltuutettu on toistuvasti ja melko kovasanaisesti
kritisoinut hallituksen leikkauksia päivähoitoon. Tämän hallituksen tekemät päätökset lo-
pettaa lasten tasa-arvoinen päivähoito-oikeus ja kasvattaa päiväkotien ryhmäkokoja ovat
juuri niitä päätöksiä, juuri niitä päätöksiä, jotka on nyt peruttava. Ne ovat päätöksiä, jotka
rakentavat lasten luokkayhteiskuntaa, mutta näistä päätöksistä, tästä politiikasta, hallitus ei
ole missään vaiheessa suostunut ottamaan mitään vastuuta. Mustaa selitetään valkoiseksi,
vastuuta ei kanneta, vaikka lastensuojelun asiantuntijat, kaikki varhaiskasvatuksen ammat-
tilaiset ja lapsiasiainvaltuutettu ovat toistuvasti tuoneet esille, että päivähoidon huononta-
minen eriarvoistaa tämän maan lapsia ja se osuu kaikista pahiten juuri niihin kaikista hei-
koimmassa asemassa oleviin lapsiin. 

Se, mitä lapsiasiainvaltuutettu sanoo, on, että lainsäädäntö, joka alleviivaa lapsen perhe-
taustan merkitystä, ei koskaan ole lapsen edun mukaista. Varhaiskasvatuksen ulkopuolelle
jäävät useimmiten juuri ne lapset, jotka siitä eniten hyötyisivät. Suomessa varhaiskasva-
tukseen osallistutaan vähiten Euroopassa. Kuitenkin juuri varhaiskasvatuksella me voim-
me ehkäistä lasten oppimiserojen kasvuja. Jos me jätämme tämän vastuun yksin perheille,
yksin kodeille, niin silloin me rakennamme lasten luokkayhteiskuntaa. Sen sijaan, että me
rajaamme lasten oikeutta osallistua päivähoitoon ja varhaiskasvatukseen, meidän pitäisi
nostaa varhaiskasvatuksen osallistumisastetta. Juuri tämän takia vihreät on esittänyt esi-
opetuksen laajentamista viisivuotiaille ja varhaiskasvatuksen tekemistä maksuttomaksi.
Sen takia me olemme esittäneet päiväkotiryhmien kokojen palauttamista takaisin Sipilän
24



Pöytäkirjan asiakohta PTK 18/2018 vp
hallitusta edeltävälle ajalle, koska me haluamme, että lapsen koulupolkua tuetaan juuri sil-
loin, kun tukea eniten tarvitaan, niillä ensimmäisillä pienillä askelilla.

Arvoisa puhemies! Lapsiasiainvaltuutetun esitys lapsistrategian vaatimisesta on todella
tarpeellinen ja todella hyvä esitys, ja vihreät tätä täysillä tukevat. Toisin kuin tässä aikai-
semmin tuli esille, tämän strategian tavoitteena ei ole haukkua hallitusta. Sen tavoitteena
on luoda onnellista, hyvää ja tasa-arvoista lapsuutta, sillä miten lapsi voi kasvaa yhdenver-
taisena osana tätä maata, jos hänen mahdollisuutensa luoda itselleen hyvä elämä riippuu
siitä, mihin perheeseen, mille alueelle tai mihin sukupuoleen hän on syntynyt? Miten lapsi
voi kasvaa yhdenvertaisena osana tätä maata, jos hän esimerkiksi joutuu jatkuvasti pelkää-
mään karkottamista vaaralliseen maahan? Sen takia me toivomme, että tämän strategian,
jonka me kaikki yhdessä toivottavasti pääsemme tekemään, tavoitteena on hyvä lapsuus jo-
kaiselle. Sen tavoitteena on juuri sen rakenteellisen välinpitämättömyyden purkaminen,
varhaiskasvatukseen osallistuvien lasten osuuden kasvattaminen, lapsiköyhyyden kitkemi-
nen, lasten pahoinvoinnin vähentäminen, erilaisten perheiden aseman parantaminen, tasa-
arvoisen vanhemmuuden tukeminen, maahanmuuttajalasten aseman parantaminen ja joka
ikisen turvaa tarvitsevan lapsen suojeleminen.

17.09 Mia Laiho kok: Arvoisa rouva puhemies! Lapsemme ansaitsevat ainoastaan paras-
ta, ja me kaikki täällä salissa myös toivomme sitä ja haluamme tehdä päätöksiä, jotka ovat
lasten edun mukaisia. Lapsiasiainvaltuutetun kertomus onkin tervetullut tähän saliin käsi-
teltäväksi. Suomi on ja tulee olemaan yksi parhaista maista lapsillemme. Oppimistuloksis-
sa Suomi on edelleen kärjessä, ja suomalainen koulutus on tasa-arvoista kansainvälisesti
vertailtuna.

Joiltain osin moniinkin lapsiasiainvaltuutetun kertomuksessa esille nostettuihin ongel-
makohtiin on kuitenkin jo tartuttu nykyisen hallituksen aikana, ja monet ongelmat, mitä
siellä tuodaan esille, ovat sellaisia, joihin edellisissä hallituksissa ei ole ollut riittävästi roh-
keutta puuttua, kuten koulutusjärjestelmän uudistamiseen. Voin uutena kansanedustajana
ja äitinä olla ylpeä niistä kaikista teoista, joita opetusministeriössä on saatu edistettyä ny-
kyisen hallituksen aikana. [Suna Kymäläinen: On leikattu kaikilta koulutusasteilta!] Lap-
siasiainvaltuutetun esittämiin ongelmakohtiin onkin vastattu. Hallitus on panostanut esi-
merkiksi varhaiskasvatukseen, kehittänyt peruskoulua ja parantanut perheiden asemaa mo-
nilla toimenpiteillä. Koska kertomuksen tarkoituksena on luoda eduskunnalle edellytyksiä
kansallisen lapsipolitiikan rakentamiselle, haluan kuitenkin tuoda tässä esille niitä pilarei-
ta, joita ei ole mainittu kertomuksessa tarvittavissa määrin.

Ensinnäkin uudessa varhaiskasvatuslaissa lapsen etu on nostettu keskiöön. On haluttu
nimenomaan lähteä lapsen näkökulmasta, lapsen edusta. Vaikka olemme koulutuksen tasa-
arvossa ja saavutettavuudessa Euroopan kärkeä, meillä on vielä askelia otettavana. Lapsen
perhetausta ja lähtötaso vaikuttavat edelleen liian voimakkaasti siihen, millaisiksi lapsi ko-
kee mahdollisuutensa ja halukkuutensa kouluttautua. Varhaiskasvatus vähentää eriarvoi-
suutta tehokkaammin kuin mikään muu osa koulutusjärjestelmäämme. Panostukset var-
haiskasvatukseen ovat mahdollisuuksien tasa-arvon edistämistä, ja kaikilla lapsilla on
mahdollisuus sitä kautta myöskin hyvät alkulähteet koulutukseen kotitaustasta riippumatta
saada.

Uudessa varhaiskasvatuslaissa on myös huomioitu vuorohoidon järjestäminen. On tär-
keää, että lapselle järjestetään vuorohoitoa, jos huoltaja työssäkäynnin tai opiskelun takia
sitä tarvitsee. Myönteistä on myös se, että varhaiskasvatuksen maksuja on pystytty laske-
25



Pöytäkirjan asiakohta PTK 18/2018 vp
maan tällä hallituskaudella, mikä osaltaan on parantanut lapsiperheiden taloudellista tilan-
netta.

Toinen asia: Pian eduskuntaan saapuvassa lukiolaissa on huomioitu, että oppilailla olisi
enemmän tukea ja ohjausta koko lukion ajan. Lukioiden jälkiohjausvelvoite tuo ohjausta
myös niille, jotka ovat keskeyttäneet opintonsa tai jotka ovat jääneet ilman jatko-opinto-
paikkaa.

Sitten kolmanneksi vielä lasten turvallisuudesta: Kouluille on julkaistu juuri hiljattain
opas seksuaaliseen häirintään puuttumiseksi, ja lisäksi keväällä 2018 käynnistetään esi- ja
perusopetuksen sekä toisen asteen ja korkeakoulujen oppimisympäristöjen turvallisuus-
kulttuuria kehittävä toimeenpano-ohjelma. Me tarvitsemme vielä lisäksi vahvempia toi-
menpiteitä siinä, miten lapsia pystyttäisiin paremmin suojaamaan huonon sisäilman ai-
heuttamilta mahdollisilta oireilta ja sairauksilta. Lapsilla ei ole mahdollisuutta valita kou-
lua, ja ongelmista voi tulla pitkäaikaisiakin. Tähän tarvittaisiin parannusta lasten tervey-
den turvaamisen osalta. Koulujen, sosiaaliviranomaisten ja terveyspalveluiden lisäänty-
vässä määrin pitäisi tehdä enemmän yhteistyötä. Homekoulut ovatkin kansallinen häpeäm-
me, ja julkinen rakentaminen valitettavasti kärsii näistä ongelmista.

Arvoisa rouva puhemies! Monet kertomuksessa mainitut ongelmat on tunnistettu ja nii-
hin on jo pystytty vastaamaan. Työn lasten paremman huomisen eteen ei tule kuitenkaan
pysähtyä hetkeksikään.

17.14 Timo Heinonen kok: Arvoisa rouva puhemies! Hyvät edustajakollegat ja muut pai-
kallaolijat! Tuore kansanedustaja, edustaja Laiho nosti esille tärkeän asian, joka jää aika
pienelle huomiolle usein, kun puhutaan siitä, mitä talojen sisällä tapahtuu, eli sisäilman.
Olen erittäin tyytyväinen, että tämä asia nousee esille, sillä meillä lasten lisäksi myös iso
määrä aikuisia eri alojen ammattilaisia, työntekijöitä — lastentarhanopettajia, luokanopet-
tajia, aineenopettajia, muita kouluissa työskenteleviä ja päiväkodeissa työskenteleviä —
altistuu vuosittain sisäilmaongelmille. Tämä on huoli, joka pitäisi ottaa jokaisessa kunnas-
sa vakavasti. Tämä ei ole välttämättä kaikkien kuntien ongelma. Toiset kunnat ovat hoita-
neet kiinteistöjään huomattavasti paremmin kuin toiset, ja sen takia sitä vastuuta pitää kan-
taa nimenomaan siellä kunnissa. Se vastuu kuuluu kunnille, että niistä kouluista, päiväko-
deista mutta myös tietysti vanhainkodeista ja muista julkisista paikoista pidetään sellaista
huolta kuin yhteisestä omaisuudesta pitää pitää.

Tässä on käyty keskustelua, että on tehty ikäviä ja kipeitäkin säästötoimenpiteitä. Ei nii-
tä varmasti ole kiistäminen, mutta minun mielestäni kaikista epäreiluinta on ollut se, että
tämä maa on elänyt niin pitkään velaksi lapsille. [Suna Kymäläinen: Sitten leikataan lap-
silta!] Lapset maksavat loppupelissä kaikki ne miljardit, joita esimerkiksi täältä äänekkääs-
ti huutavan edustaja Guzeninan ministeriaikanakin tämän maan kassaan jäi velaksi. Nyt
onneksi taloutta laitetaan ja on laitettu määrätietoisesti kuntoon. [Jukka Gustafssonin väli-
huuto] On huomattavasti vastuullisempaa toimia sillä tavalla, että talous on tasapainossa
emmekä elä ja elätä tätä yhteiskuntaa velaksi, jonka lopulta meidän lapsemme joskus mak-
savat. [Suna Kymäläinen: Tarkoititko verohelpotuksia?] — Esimerkiksi verohelpotukset
ovat toimineet erinomaisella tavalla tällä kaudella, huomattavasti paremmin kuin se vero-
politiikka, edustaja Kymäläinen, mitä sosiaalidemokraattinen valtiovarainministeri Rinne
toteutti. [Suna Kymäläinen: 300 euroa sinulle!] Rinteen aikana nimenomaan nostettiin ve-
rotusta ja emme päässeet mukaan siihen kasvuun, mihin muu Eurooppa pääsi. Ja silloin nii-
tä miljardeja tehtiin velaksi lapsille. En nyt menisi mielelläni kovin syvälle tähän, mutta
26



Pöytäkirjan asiakohta PTK 18/2018 vp
kun edustaja Kymäläinen innokkaasti välihuutoja huutaa, niin on todettava se, että nyt, kun
veroja on kevennetty, on työllisyys parantunut. Moni lapsiperhe, isä, äiti on päässyt työn
syrjään kiinni. Heidän taloudellinen asemansa on parantunut merkittävästi. Ja uskon, että
se on ollut monelle lapsellekin iloinen uutinen, kun äiti tai isä on saanut pitkän odotuksen
jälkeen työtä ja perhe sitä kautta enempi toimeentuloa.

Lapsiystävällisestä Suomesta on tänään keskusteltu, ja minun mielestäni se on sellainen
tavoite, että sen ei pitäisi millään tavalla jakaa tätäkään salia vasemmistoon, oikeistoon tai
keskustaan vaan sen pitää olla meidän yhteinen tavoitteemme. Lapsilla pitää olla tulevai-
suudessakin yhtenevät mahdollisuudet asuinpaikastaan ja perhetaustastaan riippumatta
opiskella, menestyä ja nousta vaikkapa, niin kuin on käytetty esimerkkiä, tämän maan pre-
sidentiksi asti.

Tässä keskustelussa aiemmin nostettiin esille sitä, että esimerkiksi harrastukset ovat ka-
ranneet monilta. Tämä on totta, ja sen takia tämä hallitus on nimenomaan halunnut panos-
taa siihen harrastustakuuseen, että jokaisella lapsella perheen tulotasosta riippumatta olisi
oikeus vähintään yhteen harrastukseen. Se on hieno tavoite, tärkeä tavoite, ja uskon, että ne
panostukset, mitä siihen tehdään, loppupelissä ovat tälle yhteiskunnalle pelkästään plus-
merkkisiä. Ja, niin kuin tässä keskustelussa aiemmin tuotiin esille, kuinka 90-luvun lamas-
sa säästettiin koulujen kerhot käytännössä pois kokonaan, ne palautettiin jo itse asiassa pari
hallitusta aiemmin. Ministerinä oli silloin kokoomuksen edustaja Sarkomaa, ja opetusmi-
nisterinä hän palautti koulujen kerhot. Muistan, kuinka päästiin siihen, että koulujen ker-
hoja oli valtava määrä tarjolla, erilaista tekemistä koululaisille.

Varhaiskasvatuksen merkitys on erittäin tärkeä. Siihen pitää panostaa nyt ja tulevaisuu-
dessa, ja pidän myönteisenä sitä, että monet kunnat nyt, kun on taloutta saatu parempaan
kuntoon, ovat tehneet lisäpanostuksia ja arvovalintoja varhaiskasvatuksen kohdalla. Myös
tämä hallitus on tehnyt sen eteen työtä, että yhä useampi lapsi pääsee varhaiskasvatuksen
piiriin. Esimerkiksi maksuton varhaiskasvatus 5-vuotiaille on kokoomuksen tavoite, ja nyt
käynnistimme kokeilun sen eteen, että 5-vuotiaat lapset olisivat maksuttoman varhaiskas-
vatuksen piirissä. Toisaalta, varhaiskasvatusmaksuja kun toisen kerran nyt alennettiin tällä
kaudella, saatiin 6 700 perhettä maksuttoman varhaiskasvatuksen piiriin. Eli tällä tavalla
pystyttiin auttamaan montaa perhettä ja tarjoamaan heille paremmat mahdollisuudet tuoda
lapsensa varhaiskasvatuksen piiriin. Ja toisaalta sitten ihan tavallisten suomalaisten keski-
tuloisten perheiden varhaiskasvatusmaksuja alennettiin niin paljon, että se tarkoittaa vuo-
sitasolla yli 1 200:aa euroa. Sellaista kädenojennusta ei ole ihan tavallisille suomalaisille
lapsiperheille tehty tässä maassa ainakaan viimeiseen kymmeneen vuoteen.

Myös tasa-arvo on tärkeää. Toisen asteen kalleudesta on puhuttu, ja itse olen kantanut
huolta siitä, että vaikka puhutaan, että meillä on maksuton toinen aste, tällä hetkellä vali-
tettavasti ylioppilaskirjoitusten maksut, myös matkat toisen asteen oppilaitoksiin, aiheut-
tavat monille ongelmia. Myös lukion materiaalimaksut ovat niin korkeita, että osalla on
vaikeuksia ja osalla jopa mahdotonta näitä opintoja loppuun käydä. Sen takia tähän pitää
kyllä pystyä puuttumaan tulevaisuudessa entistä vahvemmin, että toinen aste ei jää kenel-
täkään läpikäymättä ainakaan materiaalien kalleuden takia.

Tässä keskustelussa toin esille myös sitä, millä tavalla perusopetukseen on haluttu pa-
nostaa. Hallitus lisäsi esimerkiksi tälle vuodelle peruskoulun tasa-arvon vahvistamiseen li-
sää rahaa. Tasa-arvorahoitus, jolla tuetaan nimenomaan haastavilla alueilla toimivia perus-
kouluja, kaksinkertaistettiin tälle vuodelle — eli kaksinkertaistettiin tälle vuodelle. [Suna
Kymäläinen: Ensin leikkasitte!] Eli hallitus kohdistaa uutta lisärahoitusta kouluille, jotka
27



Pöytäkirjan asiakohta PTK 18/2018 vp
eri syistä ovat vaarassa jäädä kehittämistoiminnan ulkopuolelle tai joilla on hyvin vähäiset
resurssit siihen. Ja näissä kouluissa on niitä lapsia, jotka nimenomaan tarvitsevat nyt tätä, ja
sen takia sinne kaksinkertaistettiin nämä tasa-arvopanostukset.

Myös opettajien perus- ja täydennyskoulutusta on vahvistettu sen hyväksi, että opetta-
jilla olisi entistä paremmat edellytykset ja mahdollisuudet puuttua ja antaa apua sitä tarvit-
seville oppilaille. Lisäpanostuksia on koulutuksessa muillekin tasoille pystytty nyt anta-
maan, kun talous näyttää paremmalta.

Arvoisa puhemies! Aivan lopuksi lasten ja nuorten kuulemisesta: Meillä on lainsäädän-
tö siitä, että lapsia ja nuoria tulee kuulla, kun asioita heidän puolestaan aikuiset päättävät.
Se ei valitettavasti vielä kunnissa kyllä toimi sillä tavalla kuin sen pitäisi toimia. Itse toi-
von, että yhä useammassa asiassa vaikkapa jo alakouluikäisiltäkin voitaisiin erilaisiin
asioihin kysyä mielipidettä, ja tähän suuntaanhan meidän lainsäädäntökin toimintaamme
edellyttää vietävän. Ja sen takia olen äärimmäisen tyytyväinen, että nuorisovaltuustot teh-
tiin nyt pakollisiksi jokaiseen kuntaan ja tuli myös maakunnalliset nuorisovaltuustot. Ne
ovat erinomaisia järjestelmiä kuulla nuoria, joilla on kokemusta siitä omasta kotikunnasta
— usein sieltä varhaiskasvatuksesta peruskouluun ja ehkä toiselle asteelle asti — siinä vai-
heessa, kun he toimivat nuorisovaltuutettuina, ja tätä tietopankkia, tätä osaamista on hyvä
meidän jo pidempään päättäjinä toimineiden kuunnella herkällä korvalla.

Toinen varapuhemies Tuula Haatainen: Koska edustajan nimi mainittiin, annan vas-
tauspuheenvuoron edustaja Guzeninalle. — Olkaa hyvä.

17.24 Maria Guzenina sd (vastauspuheenvuoro): Arvoisa puhemies! Kyllä edustaja Hei-
nosen muisti on hyvin valikoiva. Hän muistaa väärin, miten tämä tasa-arvoraha-asia on
mennyt. Te siis nostitte viime vuoteen verrattuna, mutta kun te tämän hallituskauden alus-
sa leikkasitte niin valtavasti, niin edes tämä teidän nosto ei kompensoi sitä, kuinka paljon te
leikkasitte siitä, kuinka viime hallituskaudella sinne tasa-arvorahoja laitettiin. 

Te muistatte myöskin valikoiden sen, että tehän olitte viime hallituskaudella hallitukses-
sa ja teillä oli jopa pääministeri. Muistatte ehkä senkin, että demarit eivät suostuneet leik-
kaamaan peruspalveluista niin paljon kuin te vaaditte. Sen sijaan me esimerkiksi toimme
osittaisen hoitorahan, joka mahdollisti sen, että vanhempi voi käydä osa-aikatyössä ja hoi-
taa lasta samaan aikaan siellä kotona. 100 euron korotus perusturvaan viime kaudella. Vii-
me kaudella eriarvoisuus väheni, tällä kaudella eriarvoisuus on kasvanut. Lastensuojeluun
panostettiin viime kaudella, tällä kaudella on tehty selvityksiä.

Arvoisa edustaja Heinonen, pysytään täällä salissa kuitenkin [Puhemies: Aika!] vähän
tarkemmissa muistikuvissa, koska nämä teidän hieman valikoidut muistikuvanne eivät
kerro ihmisille totuutta. 

Toinen varapuhemies Tuula Haatainen: Annan muutaman debattipuheenvuoron, kun
täällä nyt tarvetta näköjään edelleenkin on.

17.26 Timo Heinonen kok (vastauspuheenvuoro): Arvoisa puhemies! En nyt avaisi kau-
hean syvälle menevää talouskeskustelua, [Maria Guzenina: Te avasitte!] mutta nimen-
omaan siitähän oli kyse, että sosiaalidemokraateilla kun oli valtiovarainministeri, te halu-
sitte hallitusohjelmaneuvotteluissa tiukan kirjauksen siitä, että jos tehdään säästötoimenpi-
teitä, niin verotusta tulee kiristää samassa suhteessa. Se oli suurin talouspoliittinen virhe
28



Pöytäkirjan asiakohta PTK 18/2018 vp
viime vuosina. Sillä nimenomaan kiristettiin siinä vaiheessa meidän tilannetta, kun olisi pi-
tänyt antaa kasvulle — hevosmiehenä voin käyttää näitä sanoja — suitsilla vähän tilaa. Te
veditte suitsia vain kireämmälle valtiovarainministeri Rinteen toimesta siinä vaiheessa kun
muut antoivat tilaa, että talous pääsisi raville taikka laukalle. Me emme päässeet, meillä pi-
dettiin kiinni siitä tiukasta kirjauksesta, mikä nimenomaan tukahdutti sen orastavan talous-
kasvun, joka oli itse asiassa edellisen hallituksen aloittaessa, mutta koko hallituskausi meni
tämän sosiaalidemokraattisen talouspolitiikan takia kyllä aika lailla penkin alle. 

17.27 Jukka Gustafsson sd (vastauspuheenvuoro): Arvoisa puhemies! Edustaja Heino-
nen on ottanut tämmöisen hallituspuolueitten — anteeksi, että käytän tämmöistä sanaa nyt
— papukaijan roolin tässä, että toistaa... [Timo Heinonen: Nyt mä loukkaannun!] Kun nyt
olen kuunnellut edustaja Heinosta, niin se on älyllisesti epärehellistä. — Kuuntele nyt. —
Kun hallitus on leikannut ensin 1 000 miljoonaa euroa koulutuksesta, niin nyt se on palaut-
tamassa siitä 100—150 miljoonaa, ja jos niitä vertaa edellisen hallituksen koulutuspanok-
siin, niin te olette samassa suhteessa jäljessä. Sen takia minua todella ottaa päähän kuun-
nella sellaista. 

Sitten mitä tulee tulonjakoihin, niin edellinen hallitus teki 100 euron tasokorotuksen
kaikkein pienimpiin peruspäivärahoihin, sosiaaliturvaan, [Timo Heinonen: Velaksi!] ja ti-
lastojen mukaan kaikkein pienituloisimman 10 prosentin ostovoima kasvoi 5 prosenttia.
[Puhemies koputtaa] Miten tämän hallituksen aikana on käynyt? Suhde on kääntynyt tois-
tepäin. Eli on hallituksilla ja puolueilla eroa. [Hannu Hoskosen välihuuto — Timo Heino-
nen: Kaikki tehtiin velaksi!]

17.28 Suna Kymäläinen sd (vastauspuheenvuoro): Arvoisa rouva puhemies! Todellakin
viime kaudella ostovoima kasvoi, kun pienituloisille annettiin tuo 100 euron korotus per-
usturvaan. Kaikki pienituloisten saamat lisäeurot siirtyvät suoraan kulutukseen. Te olette
tehneet arvovalinnan, ja teidän hallituksen toimenpiteet, verohelpotukset, kohdistuvat ni-
menomaan hyvätuloisiin, noin 300 euroa arviolta vuodessa. 

Lapsivaikutusten kokonaisarvioita ei ole ollut tähän mennessä yhdelläkään hallituksel-
la, ja se on synti jokaisen listalla, mutta on oikeudenmukaista edellyttää, että näitä koko-
naisarvioita tulevaisuudessa tehdään. 

OAJ on todennut, että Suomi panostaa vähiten Pohjoismaissa perusopetukseen. Hallitus
on leikannut kaikilta koulutusasteilta. Sen vuoksi me tarvitsemme maksuttoman koulupo-
lun aina maksuttomasta varhaiskasvatuksesta ja perusopetuksesta maksuttomaan toisen as-
teen koulutukseen, ja on ollut kiva kuulla, että kokoomuskin on tullut tämän SDP:n pitkä-
aikaisen tavoitteen kanssa samalle linjalle. 

Toinen varapuhemies Tuula Haatainen: Haluaako edustaja Heinonen vastata vielä vii-
meiseen puheenvuoroon?

17.29 Timo Heinonen kok (vastauspuheenvuoro): Arvoisa puhemies! Käytetään puheen-
vuoro, totta kai. Tietysti on nyt rehellistä todeta se, että velaksi on helppo aina tehdä lisä-
panostuksia, [Suna Kymäläisen välihuuto — Jukka Gustafssonin välihuuto] ja sen takia
tietysti toimittiin tällä tavalla, kun sosiaalidemokraattien valtiovarainministeri Rinne ja
hallitusohjelmaneuvotteluissa Urpilainen vaativat sen kirjauksen, joka oli kohtalokas tälle
maalle. Me hukkasimme vähintäänkin neljä vuotta. Emme päässeet kiinni siihen talouskas-
29



Pöytäkirjan asiakohta PTK 18/2018 vp
vuun, missä muut EU-maat ja euromaat olivat. Meillä talous sakkasi siinä vaiheessa. Kun
äsken kuvasin sitä, millä tavalla teidän vaatimuksestanne verotusta kiristettiin siinä vai-
heessa, niin se nimenomaan näkyi, ja se näkyi karulla tavalla: 100 000 uutta työtöntä syn-
tyi tämän politiikan myötä. [Maria Guzenina: Ei! — Suna Kymäläisen välihuuto] Nyt koh-
ta on 100 000 uutta työpaikkaa syntynyt, ja se on ollut arvovalinta nimenomaan, että talous
on haluttu nyt laittaa kuntoon ja lopettaa velaksi eläminen, [Puhemies koputtaa] jonka lo-
pulta lapsemme maksavat. 

Toinen varapuhemies Tuula Haatainen: Nyt mennään puhujalistaan, ja jos on debatti-
tarvetta myöhemmin, niin jatketaan.

17.31 Ritva Elomaa ps: Arvoisa puhemies! Hallituskaudet ovat vaihtuneet, on tehty eri-
laisia poliittisia ohjelmia, talousarvioita, käynnistetty kärkihankkeita, lakihankkeita, joista
monet ovat yksittäisiä toimeenpanoja. Kuitenkin, kuten lapsiasiavaltuutettu toteaa, vaikka
paljon tehdään, yksi on unohtunut, ja se on lapsivaikutusten arviointi. Meillä ei ole kansal-
lista lapsipolitiikan strategiaa. Nyt on aika tehdä se. Eriarvoistuminen kasvaa, se on ollut
näkyvissä jo pitkään, oppimistulokset ovat heikentyneet, terveyserot kasvussa, koulutus- ja
työmarkkinoilla merkittävä osa jää rannalle.

Meillä oli sivistysvaliokunnassa käsiteltävänä olevasta asiasta tänään kattava asiantun-
tijakuuleminen. Seuraavia asioita nousi esille: lapsiperheköyhyys, lasten ja nuorten mie-
lenterveyshäiriöt, palveluiden sirpaleisuus, erityistä tukea tarvitsevat lapset, väkivalta, häi-
rintä, kiusaaminen, sisäilmaongelmat päiväkodeissa ja kouluissa, toisen asteen yhdenver-
taisuus koulutuksessa, syrjäytyminen. Asiantuntijat totesivat laajasti lapsiasiavaltuutetun
tavoin: näiden edellä mainittujen ongelmien ratkaisemiseksi tarvitaan kansallinen lap-
sistrategia. Perussuomalaiset ovat samoilla linjoilla: kaikki eri osapuolet saman pöydän ää-
reen rakentamaan kansallista lapsipolitiikkaa, jossa päätösten keskiössä huomioidaan las-
ten hyvinvointi.

Täällä salissa on käsitelty, mitä on tehty aikaisemmin, ja on semmoista napit vastakkain
-keskustelua. Olisi mielestäni hedelmällisempää katsoa tulevaisuuteen ja kehittää nyt tä-
män kertomuksen mukaisesti uusia parannusehdotuksia lasten hyvinvointiin.

Minä nostankin tässä lopuksi esille yhden asian, nimittäin kiusaamisen kitkemisen.
Meillä on tämä Kiva Koulu -projekti, meillä on koulujen omiakin toimintamuotoja kiusaa-
misen nollatoleranssin saavuttamiseksi. Nämäkään toimet eivät vielä ole olleet riittäviä.
Siksi nostakin ehdotuksen koulurauha-asiamiehen nimittämisestä kuntiin. Pienemmät kun-
nat voisivat valita yhteisen koulurauha-asiamiehen. Edustaja Toimi Kankaanniemi on teh-
nyt tällaisen aloitteen Jyväskylässä, ja mielestäni tämä sopisi kyllä ihan valtakunnallisesti.
— Kiitos.

17.34 Mirja Vehkaperä kesk: Arvoisa rouva puhemies! Lapsiasiainvaltuutetun kerto-
mus on luettu, silmäilty ja viestejä on poimittu. Me keskustassa kannatamme lämpimästi
lapsipoliittisen strategian laatimista ja myöskin sen noudattamista poliittisissa päätöksissä.

Olen pitkälti sitä mieltä, että suurin osa suomalaisista lapsista voi hyvin. Perusedellytyk-
set perheissä ovat kunnossa. On ruokaa, hoivaa, hoitoa, puhtaita vaatteita, syliä, on harras-
tuksia ja kavereita. Mutta edustaja Gustafsson ottikin esille, että 20 prosenttia lapsista tai
jopa enemmän voi olla syrjäytyneitä ja erilaisissa huonoissa elämäntilanteissa eläviä, jois-
30



Pöytäkirjan asiakohta PTK 18/2018 vp
ta yhteiskunnan pitää ottaa koppia. Sen takia meillä on erilaisia palveluita ja erilaisia jär-
jestelmiä, joilla me huolehdimme kaikista suomalaisista lapsista.

On silti sanottava, että me luomme yhdessä perustan sille, minkälaista yhteiskuntaa me
lapsille ja nuorille rakennamme, minkälaista ilmapiiriä me myöskin rakennamme niille
nuorille miehille ja naisille, jotka miettivät oman perheen perustamista. Toivon, että se on
hieman valoisampi, hieman iloisempi myöskin sen suhteen, että lapset ja nuoret tuovat iloa
ja onnea perheisiin.

On selvää, että varhaiseen ongelmiin puuttumiseen pitää yhteiskunnassamme olla sijaa.
On tärkeää panostaa perheisiin niin, että annamme mahdollisimman laajasti perheille käy-
tännön aikaa ja apua niiden ongelmien ratkaisemiseen, aivan siivouksesta äidin tai isän
huolien kuuntelemiseen ja siihen, että vanhemmillakin olisi joskus omaa aikaa.

On häkellyttävää nähdä, että vuosi toisensa jälkeen meillä syntyvyys laskee, ja myöskin
toisaalta ongelmana on se, että huostaanottojen määrä vain nousee. Meiltä kysytään koko
ajan lisää määrärahoja, kun lastensuojelullisten toimenpiteiden määrärahat tuntuvat paisu-
van koko ajan vuosi vuodelta lisää.

Ylisosiaalineuvos Aulikki Kananoja on ottanut vahvasti kantaa lastensuojelun tilanteen
parantamiseen ja ehdottanut listan toimenpiteitä: Tarvitsemme täsmätukea perheille. Tar-
vitsemme tiimipohjaista työskentelyä ammattilaisten kesken. Perhetyön vahvistaminen on
tärkeää. Ja asiakasmitoitus pitää saada kuntoon. Nämä kaikki ovat tervetulleita ehdotuksia,
ja näitä varmasti työstämme sitten politiikan pöydissä eteenpäin.

Ministeri Annika Saarikko on vienyt pontevasti eteenpäin Lape-hanketta, jossa on lap-
si- ja perhepalveluiden muutosohjelmasta kyse. Siis kootaan laaja-alaiset perhepalvelut
yhteen ja yli hallintorajojen pyritään antamaan perheille tarvittavat palvelut. Itse toivon,
että tämä ei ole mikään määräaikainen hanke vaan kaikki tähtäävät siihen, että pysyviä toi-
menpiteitä saamme kuntiin ja perheisiin ja myöskin tästä eteenpäin niitä toteutamme.

Arvoisa puhemies! Täällä on esitetty aika monta vetoomusta varhaiskasvatuksen tule-
vaisuudesta. Mietin itse, asetanko itsekin riman ylös vai mietinkö asiaa realistisesti, voisi
sanoa, vähän ehkä hankalastikin talous edellä mentäessä. Tarkoitan tällä sitä, onko meillä
kaikkiin näihin toiveisiin, terveisiin varhaiskasvatuksen uudistamisessa varaa. Itse toivoi-
sin, että olisi, mutta pitää myöskin katsoa, mitä siellä meidän yhteisessä massissa oikein oi-
keasti on ja mihin meillä on tällä hetkellä varaa. Toivoisin, että meillä olisi laadukas ja kat-
tava varhaiskasvatus, mutta sitä emme tee ainoastaan sillä, että on yhtäläisyysmerkit siinä,
että se on maksuton. Perustelen sitä sillä, että toivon, että se laadukkuus näkyy monella ta-
valla: Arvostaisimme lastentarhanopettajan palkkausta, siis sitä koulutusta ja työtä, jonka
he ammattiinsa ovat saaneet ja jota he tekevät päivittäin. Siis meidän tulisi kiinnittää huo-
miota siihen, että lastentarhanopettajan palkkaus on kunnossa.

No, sitten tähän itse maksuttomuuteen: Ajattelisin näin, että ainakin alle 3-vuotiaitten
hoivassa ja hoidossa se perheen kasvatus ja hoiva ja hoito olisi ensisijaista ja yli 3-vuotiai-
den osalta voitaisiin miettiä tulevaisuudessa maksutonta varhaiskasvatusta. Nythän elo-
kuusta alkaen kokeillaan 5-vuotiaiden maksutonta varhaiskasvatusta, ja odotan innolla sii-
tä tulevia kokeilun hedelmiä ja linjauksia tulevaisuuteen.

Mutta toisaalta me pyrimme laadukkaassa varhaiskasvatuksessa myöskin siihen, että
niin hoivan ja hoidon ammattilaiset kuin lapsetkin pystyisivät työskentelemään ja olemaan
ja elämään terveellisissä ja turvallisissa tiloissa. Tällä hetkellä en voi sanoa, että olemme
tässä aivan täysin onnistuneet. Meillä on monta sisäilmasta kärsivää koulua ja päiväkotia
kunnissamme, ja niiden poistamiseksi on tehtävä kyllä lujasti töitä.
31



Pöytäkirjan asiakohta PTK 18/2018 vp
Sitten nämä ryhmäkoot: Minä myöskin alleviivaan sitä viestiä, että kun varhaiskasvatus-
ammattilaisten kanssa puhun ja käyn siellä päiväkodeissa vierailulla, niin tämä ryhmäko-
koasia tulee siellä eteen. Se on kieltämättä aivan sama keskustelu kuin käydään meidän
koulupuolen kanssa elikkä peruskoulun puolella ryhmäkokoasiasta. Aina ne ryhmät ovat
aivan liian suuret, kysyipä sitä keneltä tahansa. Eli tähän ryhmäkokoasiaan varmasti mei-
dänkin pitää puuttua.

Eli kun kerroin tähän mennessä tästä listauksesta näistä kaikista varhaiskasvatukseen tu-
levista paineista ja muutoksista, niin ne maksavat, ja senpä takia minä toivon, että me mie-
timme tätä järjestystä, mistä aloitamme ja mitä teemme ensin, kun mietimme, että aivan
varmastikaan meillä kaikkeen ei heti ja tässä ja nyt ole varaa, vaikka kuinka polkisin jalkaa
tasatahdissa tässä eteenpäin lasten puolesta.

Arvoisa puhemies! Haluan vielä loppuun sanoa muutaman sanasen perhevapaauudis-
tuksesta. Olen sitä mieltä, että se uudistus seuraavalla vaalikaudella pitää tehdä, mutta se
pitää tehdä lasten näkökulmasta käsin, ei työelämän tai talouden ehdoilla. Minun mieles-
täni meidän poliitikkojen on luotettava siihen, että erilaisten lastenhoitomuotojen tuomi-
nen esille, perheiden aidon ja oikean valinnanvapauden mahdollistaminen siinä, miten
omat lapset pystyisi hoitamaan, on meidän poliitikkojen tehtävä — ei ainakaan lisää kiin-
tiöidä eikä myöskään ohjailla ja opasteta ylhäältä käsin, mikä on parempi vaihtoehto. Per-
hehoiva tai -hoito on omasta mielestäni yhtä arvokasta kuin laadukas päivähoito varhais-
kasvatusammattilaisten käsissä.

Minä haluan tulevaisuudessa vahvistaa ehdottomasti vanhemmuutta kaikin tavoin. Si-
nusta on hyväksi äidiksi ja hyväksi isäksi — tämän pitäisi olla kaikkien meidän poliitikko-
jen viesti.

17.44 Suna Kymäläinen sd: Arvoisa rouva puhemies! Ihan ensimmäiseksi haluan tässä
edellisen puhujan puheeseen viitata. Me todellakin SDP:ssä olemme asettaneet riman kor-
kealle ja hyvin kunnianhimoisen tavoitteen siitä, että meillä tulevaisuudessa aidosti on
maksuton koulupolku lapsilla sieltä varhaiskasvatuksesta toisen asteen opintoihin asti.
Edustaja Vehkaperä kritisoi tätä maksuttomuutta eikä pitänyt sitä realistisena omien sano-
jensa mukaan, ja sinällään historia tuntuu aina aika ajoin toistavan itseään, sillä kun aika-
naan SDP:llä oli iso, kunnianhimoinen tavoite peruskoulusta, silloin täysin näillä samoilla
argumentoinneilla keskusta vastusti peruskoulua. Nyt me tiedämme, mikä vaikutus perus-
koululla on ollut Suomeen ja suomalaisiin ja niin, että edustaja Vehkaperäkin on voinut
opiskella luokanopettajaksi ja tehdä työtä siellä peruskoulussa.

Me olemme myös kuulleet tässä keskustelussa tästä tarpeesta toisen asteen koulutuksen
maksuttomuuteen, koska tällä hetkellä monen lukio-opinnot ja ammattiopinnot keskeyty-
vät siitä syystä, ettei yksinkertaisesti ole rahaa noihin oppimateriaaleihin ja muihin. Halli-
tus on samanaikaisesti leikannut radikaalilla tavalla kaikilta koulutusasteilta ja leikannut
hyvin radikaalisti muun muassa nuorisotakuusta, 96 prosentin leikkaus, tai nuorten aikuis-
ten osaamisohjelmasta, 20 miljoonan euron leikkaus, joka on 80 prosenttia koko määrära-
hasta. Nämä ovat hyvin huolestuttavia leikkauksia, jotka vaikuttavat meidän nuoriin, ja sen
johdosta meillä on lähes 100 000 alle 30-vuotiasta aikuista, joilla ei ole toisen asteen kou-
lutusta, ja meidän on välttämätöntä asettaa sellaisia tavoitteita, että näin ei tulevaisuudessa
tapahtuisi.

Arvoisa rouva puhemies! Lapsiasiainvaltuutettu Tuomas Kurttila tässä kertomukses-
saan, jonka on eduskunnalle luovuttanut, toteaa, että lapsuus luo perustan jokaisen elämäl-
32



Pöytäkirjan asiakohta PTK 18/2018 vp
le, ja se onkin parasta ennaltaehkäisyä panostaa lapsiin. Kurttilan raportin ydinsanoma on
selvä: Hallituksen kärkihankkeet ja strateginen uudistaminen on pirstoutunutta, hajanaista
ja yksittäisten ongelmien ratkaisuun keskittyvää. Kärkihankkeiden jakautuminen hallin-
nollisiin aloihin ja palvelukokonaisuuksiin on estänyt näkemästä kokonaisongelmia. Rat-
kaisuna on sen sijaan tarjottu laastaria haavaan muun muassa lisäämällä resursseja erikois-
terveydenhuoltoon, kuten mielenterveyspalveluihin. Silti lasten ja nuorten psykososiaali-
set ongelmat ovat kasvussa. YK:n lapsen oikeuksien julistus ja puheet lasten oikeuksista
ovat kadonneet sekä retorisesti että diskursiivisesti hallitusohjelmista. Kurttila pitää ehdot-
toman tärkeänä, että eduskunnan pitäisi nyt aloittaa kansallisen lapsipolitiikan strategian
valmistelu, jota YK on vaatinut Suomelta viimeksi vuonna 2011.

Hallitukselta puuttuu lapsipolitiikka, siis kokonaisvaltainen strateginen kokonaisuus.
Lapsiasioita ei saa pilkkoa osaksi kilpailukyvyn kasvattamista tai terveyspalveluiden uu-
distamista. Tämän hallituksen ja, kyllä, edellistenkin hallitusten olisi pitänyt siirtyä vuosi-
kymmeniä sitten uudistamiseen, ei himmeleiden rakentamiseen. Talousarvion vaikutusar-
viot lapsiin ja perheisiin puuttuvat lähes kokonaan. Tämän hallituksen keskeisimmissä-
kään talousarvioesityksissä ei ole yhdessäkään huomioitu lapsia ja arvioitu vaikutuksia.
Köyhyyden ja vähäosaisuuden periytyminen on tila, johon meidän on etsittävä estäviä toi-
menpiteitä. Tämä on estettävissä muun muassa tarttumalla työikäisten ongelmiin. Lapsien
hyvinvoinnin takaaminen aikuisten työllisyyden ja tulotason nostattamisen kautta toimii.

SDP on ajanut perhe- ja lapsipolitiikan kokonaisvaltaista rakenneuudistusta, ja tässä
kertomuksessaan lapsiasiainvaltuutettu Tuomas Kurttila on samoilla linjoilla. Kurttila
myöskin mainitsee hyvin useasti SDP:n painottaman lapsi- ja perhevaikutusten arvioinnin
tarpeen. Kurttilan raportissa käsitellään poikkihallinnollisen dialogin edistämistä ja lisää-
mistä niin perhepalveluiden kuin perheen ja palveluiden välille — ihmisten välistä kasva-
tuskumppanuutta. Tämän avulla lasten eritahtinen kehitys voitaisiin ottaa paremmin huo-
mioon. Kehitystä ei tarkasteltaisi häiriönä normaaliin, mitä siis ratkaistaisiin yksittäisillä
lääkkeillä, vaan lapsen kehitys nähdään elämänkaarena, joka kattaa eri vaiheissa ja tilan-
teissa aktiivisena olevia palveluita. Kun tietoa ja tukea voitaisiin jakaa poikkihallinnolli-
sesti, ongelmiin voitaisiin puuttua varhaisessa vaiheessa.

SDP on myöskin esittänyt kasvatuskumppanuuden nostamisen perhepolitiikan kulmak-
si ja ajanut samaa koko kylä kasvattaa -mallia esittämällä ajatuksen perhekeskuksista, jois-
sa tarjottaisiin monipuolisia lapsen kehitystä ja terveyttä tukevia palveluita. Tarkoituksena
on tukea vanhempien edellytyksiä kantaa kasvatusvastuunsa, eli palveluiden on oltava lap-
si- ja ihmisläheisiä, ja niitä on oltava tarjolla siellä, missä niitä tarvitaan.

Johdin puolueessani lapsiköyhyystyöryhmää, ja kun tutkimme tuota asiaa, niin teimme
kyselyn, johon saimme lähes tuhat vastausta. Nämä arjen asiantuntijat, ihmiset, jotka tähän
kyselyyn vastasivat, listasivat siellä kolme sellaista merkittävintä tekijää, jotka vaikeutta-
vat lapsiperheiden toimeentuloa ja selviytymistä arjessa, ja niistä suurimpana tekijänä oli
asumisen kalleus — myöskin pätkätyöt, pienipalkkaisuus, työttömyys ja niin poispäin.
Meidän tulee muistaa, että työllisyys ei pelkästään auta ihmisten tulotasoa. Suomessa jopa
500 000 työssä käyvää ihmistä elää alle köyhyysrajan. Meillä on palkkatasossa kyllä näi-
hin muihin kustannuksiin, palvelumaksuihin ja muihin elämän vaativiin asioihin, nähden
eripuraa olemassa. Ja lasten päivähoitomaksut ynnä koulumaksut ja muut olivat myöskin
tässä yhtenä tekijänä.

Täällä eduskunnassa keskusteltiin 7. päivä joulukuuta eriarvoistumiskehityksestä, ja
kun tätä lapsiasiainvaltuutetun kertomusta luki, niin kyllä monta kertaa mieli palasi tuohon
33



Pöytäkirjan asiakohta PTK 18/2018 vp
keskusteluun, jota tuolloin 7. päivä yöllä täällä eduskunnassa kävimme. Kyllä tässä kerto-
muksessa monet meidän opposition puolelta esille nostamat asiat tulivat alleviivatuiksi. 

Vielä tähän loppuun haluan todeta, että tämä analyysi osoittaa, miten ratkaisevaksi muo-
dostuu valtion rooli ja ohjausmekanismit lapsipolitiikan muotoutumisessa. Samalla tämä
raportti osoittaa monia vuotokohtia yhteiskuntapolitiikan muuttumisessa oireiden hoitami-
seen ihmisen sijaan. Sen vuoksi tämä maksuton koulupolku on yksi parhaita tulevaisuuden
eväitä, joita voimme Suomessa tehdä.

17.53 Eeva-Maria Maijala kesk: Arvoisa puhemies! Huomenna on naistenpäivä. Meillä
naisilla on suurin vastuu ja päätösvalta siitä, kuinka paljon lapsia syntyy. Miksi me naiset
sitten synnytämme lapsia yhä myöhemmin, yhä vähemmän tai emme sitten lainkaan? Nyt
käsittelyssä olevassa lapsiasiainvaltuutetun kertomuksessa on esitetty paljon hyviä ja tär-
keitä asioita. Meidän pitää ottaa nämä kaikki kohdat vakavasti. Mikään puolue tai kukaan
kansanedustaja ei halua ainakaan tunnustaa tehneensä mitään päätöstä, joka heikentää las-
ten tilannetta tai naisten asemaa. Olemme olleet hallituksessa jokainen puolue kerrallaan ja
olemme omasta mielestämme yrittäneet tehdä parhaamme, mutta lasten syntyvyys vain vä-
henee ja vähenee. Me naiset emme jostakin syystä halua tai tee enempää lapsia tähän maa-
ilmaan. Lapset ovat tosin aina luojan lahja, ja meillä naisilla pitää olla aina mahdollisuus
päättää, teemmekö lapsia sitten ollenkaan.

Lapsiasiainvaltuutetun kertomus eduskunnalle tulee todella sopivaan aikaan, kun eilen
Yleisradio uutisoi lapsilukujen romahtamisesta. Viimeksi näin vähän vauvoja on syntynyt
Suomessa vuonna 1868. Tuolloin Suomessa elettiin kolmatta nälänhädän vuotta, nyt meil-
lä ei ole nälänhätä. Viljasadot olivat huonoja ja sääolosuhteiden takia huonontuneet kahte-
na vuonna peräkkäin, ja ihmiset kuolivat nälkään ja sairauksiin. Jotkut maakunnat menet-
tivät lyhyessä ajassa jopa viidennekseen väestöstään. 

Ja millainen on Suomi tänään? Monista epäkohdista huolimatta kansainvälisestikin ver-
taillen hyvinvoinnin kärkimaita, mutta lapsia ei enää synny. Viime vuonna Suomen väki-
luku on kasvanut ainoastaan maahanmuuton ansiosta. Onko tämä kuitenkaan kestävä tie
Suomen kansan ja kulttuurin säilymisen kannalta, jos tilastot jatkuvat tällaisina vaikkapa
seuraavan sadan vuoden loppuun?

Yhteiskunnan on tietysti edistettävä hyvää perhepolitiikkaa. Esimerkiksi opiskelevien
nuorten äitien ja isien tai monilapsisten perheiden asema on usein hyvin haastava. Kaikilla
puolueilla on varmasti peiliin katsomista kuluneiden vuosikymmenten ajalta, onko tar-
peeksi tehty lapsiperheiden aseman edistämiseksi. Kuitenkin kyse on monessa suuressa
määrin myös siitä, että yhteiskunnassamme asenteita tulisi muokata lapsiystävällisemmäk-
si. Nykyään, kun mielensä pahoittaminen on muotia, herkästi loukkaannutaan ja koetaan
lapsettomien ihmisten syyllistämisenä, kun koetetaan käyttää lasten hankkimiseen ja suu-
rempiin lapsilukuihin kannustavia puheenvuoroja. Tämä on kuitenkin täysin välttämätön
tavoite. Esimerkiksi SDP:n puheenjohtaja, edustaja Antti Rinne oli aivan oikeassa puhut-
taessa synnytystalkoista. Nämä laskeneet syntyvyysluvut on kansallinen katastrofi. Se on
otettava vakavasti. Kaikkia perhepoliittisia toimia suunniteltaessa ja tehtäessä on tämä läh-
tökohta otettava huomioon.

Arvoisa puhemies! Me naiset, koemmeko olevamme tasa-arvoisia, vaikka tekisimme
useamman lapsen? Voimmeko olla reilusti ylpeitä siitä, että meillä on useampi lapsi? Kyse
on isosta asenneasiasta. Meidän on haettava esille kaikki asiat, jotka tekevät useamman
lapsen tekevän naisen aseman huonommaksi, ja korjattava nämä asiat. Useamman lapsen
34



Pöytäkirjan asiakohta PTK 18/2018 vp
tekeminen ei saa olla naiselle mikään arvovalintakysymys. Meidän pitää saada kokea, että
kaikki lapsemme saavat samat yhteiskunnan edut, oli lapsi pienestä tai suuresta perheestä.
Me naiset emme saa kuitenkaan kokea, että meidän velvollisuutemme olisi olla mikään
lapsentekokone. Oma jaksamisemme ja terveytemme on tärkein asia, koska vain siten me
jaksamme antaa parhaamme läheisillemme, siis lapsillemme, puolisollemme sekä muille
läheisille, joitten kanssa yhdessä hoidamme lapset. Emme saa unohtaa myöskään suku- ja
muun läheisen yhteisön merkitystä. Lapset ovat meidän yhteinen asiamme. Kannetaan lap-
sista vastuu yhdessä. 

Lastenteko ja hoitovapaat eivät saa vähentää meidän naisten eläkettä. Meidän pitää voi-
da luottaa, ettemme ole yksin vastuussa lapsistamme. Työnantajamme eivät saa kärsiä sii-
tä, että ottavat töihin nuoren naisen, siis potentiaalisen äidin. Meille äideille pitää antaa
mahdollisuus irrottautua töistämme lyhyiksikin ajoiksi, jos lapsemme etu sen tarvitsee.
Näin ollen: hyvää huomista naistenpäivää kaikille naisille!

17.59 Maria Guzenina sd: Arvoisa puhemies! Onhan tämä keskustelu tänään illalla tääl-
lä salissa ollut paikoin hyvinkin värikästä. On harmi, että täällä ei ole nyt siis yhtään ko-
koomuksen kansanedustajaa paikalla, mutta kun täällä ensimmäinen debatti käytiin, niin
kyllä sieltä oikeistoriveistä kovasti hämmästeltiin, että minkä takia tässä nyt on raportti,
lapsiasiamiehen raportti, jossa ei hallitusta kehuta. Ja eihän se nyt näin tietenkään voi olla,
että hallituksen kehumiseksi tämä raportti on tehty. Ne ovat ne muut maat, joissa tämän-
tyyppiset asiamiehet sitten kirjoittavat sellaista tekstiä, mikä hallitukselle sopii.

Tulin tänne istuntoon Karakalliosta. Siellä oli 90 eläkeläistä, ja he kaikki kantavat val-
tavasti huolta suomalaisesta lapsipolitiikasta. Heillä on nimittäin lapsenlapsia ja vielä lap-
senlapsenlapsiakin tässä maailmassa. He totesivat yhteen ääneen, että hallituksen uskotta-
vuus yhteisten asioiden hoitajana on ollut jo pitkään heikolla tasolla. He totesivat erikseen,
että sote-uudistus ei ole enää niillä raiteilla, joilla alun perin tarkoitus oli parantaa ihmisten
sosiaali- ja terveyspalveluita, vaan tämä sote-uudistus on muuttunut hallituksen käsissä
tämmöiseksi valtapolitiikan ja suhmuroinnin sekamelskaksi. — Nyt painotan, että tämä oli
siis heidän mielipiteensä, eli 90 eläkeläistä Espoon Karakalliossa.

He ihmettelivät kovasti tätä päivähoito-oikeuden rajausta työttömien lapsilta, eivät ym-
märtäneet tätä ollenkaan. Sitten he ihmettelivät, vaikka itse eläkkeellä ovat, että työttömiä
kohdellaan tänä päivänä niin huonosti, että nämä uudistukset ovat paljastuneet kylmiksi
kurjistustoimiksi. He puistelivat päätään ja ihmettelivät, että kyllä eletään aikoja. Koulu-
tuksen eriarvoisuuden kasvu, se näkyy etenkin alle 25-vuotiaiden nuorten miesten pääty-
misenä yhteiskunnan ulkorajoille vailla koulutusta, harjoituspaikkaa tai työtä, ja he ihmet-
telivät kovasti, että miten hallitus ei peru koulutusleikkauksiaan, vaikka tutkimukset osoit-
tavat selkeästi, että nyt on viimeinen hetki perua, jotta Suomella olisi parempi tulevaisuus.
Eli hallitus ei kuuntele asiantuntijoita, ei välitä tutkimuksista, ei ota varteen myöskään kan-
salaisten palautetta. Tuntuu todella kurjalta sanoa, mutta ei totuudesta vaikeneminen hyö-
dytä yhtään ketään. Siksikin tämä lapsiasiainvaltuutetun toimintakertomus on äärimmäi-
sen tärkeä. Siinä analysoidaan niin lapsiasiainvaltuutetun kuin muutaman Suomen huip-
puasiantuntijan — muun muassa Matti Rimpelä on siellä yhtenä kirjoittajana — toimesta
Suomen lapsipolitiikan epäonnistumiset ja katsotaan, mitä pitäisi tehdä, jotta tulevaisuus
olisi parempi. Kyllä tämän lapsiasiainvaltuutetun toimintakertomuksen pitäisi olla pakol-
linen luettava jokaiselle kansanedustajalle, mutta erityisesti hallituksen ministereille.
35



Pöytäkirjan asiakohta PTK 18/2018 vp
Haluan nostaa tästä ansiokkaasta toimintakertomuksesta yhden osion erityisesti keskus-
teltavaksi, osion, joka on otsikoitu sanoilla ”Lastensuojelun arvo ja ahdinko”. Ja lainaus:
”Asiakasmäärät ovat kasvaneet voimakkaasti sekä avo- että sijaishuollossa, ja sosiaali-
työntekijät ovat olleet jo pitkään ylikuormitettuja. Tähän ovat johtaneet monet syyt, eivät
vähäisimpinä muiden palvelujen leikkaukset.” — Tällä hallituskaudella tehdyt leikkauk-
set. Ja nyt, kun maakuntauudistus tulee toteutumaan, [Sirpa Paatero: Jos!] esimerkiksi pel-
kästään Uudellamaalla, omassa kotimaakunnassani, edellytetään 61,1 miljoonan euron
säästöjä. Eli niiltä, ketkä lähtevät sinne maakuntavaltuustoon sitten päättäjiksi, edellyte-
tään 61,1 miljoonan säästöjä. Ja mistä leikataan — mistä leikataan? Perinteisesti on leikat-
tu perheiden palveluista, lastensuojelun tukitoimenpiteistä, ennaltaehkäisystä. Ja eihän
tämä ole millään tavalla kestävää. Tämä koko maakuntauudistus pitäisi hyvin nopeasti
saattaa roskakoriin: sinne, minne se kuuluu. Tämä ei ole vain minun mielipiteeni. Muun
muassa kokoomuksen kansanedustajat ovat olleet täysin samaa mieltä, puhumattakaan
omasta sosiaalidemokraattien ryhmästä, jossa meillä jokaisella on tämä sama käsitys.

Eli mitä tässä Suomenmaassa tapahtuu lapsipolitiikassa? Siellä on palvelukokonaisuuk-
sien heikko hallinta, joka johtaa tapausten kasaantumiseen viimesijaiseen palveluun. Lap-
siasiainvaltuutettu esittää näitä korjausehdotuksia: Ei enää tämmöisiä lyhyitä, yhden halli-
tuskauden aikaisia kehittämisprojekteja, vaan pitkäkestoista, aitoa lapsipolitiikkaa — tämä
lapsistrategia, josta täällä monet ovat puhuneet ja jota lapsiasiainvaltuutettu ehdottaa. Ja
hän toteaa myöskin erään tosi tärkeän asian, eli kun me kehitämme palveluita, meidän pi-
tää kuulla myöskin palveluiden käyttäjiä eli niitä kokemusasiantuntijoita.

Tässä täytyy sanoa, että kun viime hallituskaudella tehtiin valtavan laaja lastensuojelun
selvitystyö, jota johti Aulikki Kananoja, niin minkä takia tällä hallituskaudella tehdään tuo
sama selvitys uudestaan. Eli Aulikki Kananoja selvitti jo viime hallituskaudella, mitä toi-
menpiteitä tarvitaan, jotta suomalainen lastensuojelu saadaan toimivaksi, ja tällä hallitus-
kaudella ministeri Saarikko on asettanut Aulikki Kananojan johtamaan selvitystyötä, jon-
ka loppuraportti luovutetaan ehkä ensi syksynä, mikä tarkoittaa sitä, että tällä hallituskau-
della ei päästä tekemään niitä tarvittavia toimenpiteitä. Jos olisi otettu se viime kaudella
tehty selvitystyö, laitettu toimenpiteet eteenpäin, niin meillä olisi tällä hetkellä jo parempi
tilanne lastensuojelussa. Tätä kaksinaismoralismia ihmettelen kovasti, miten näin kestä-
mättömästi ikään kuin annetaan ymmärtää, että ollaan kovasti puuhastelemassa, että asioi-
hin saadaan parannusta, mutta käytännössä ne toimet olisi voitu tehdä jo aikaa sitten. Hal-
lituskausi lähestyy loppuaan, ja meidän lapsipolitiikkamme näyttää siltä, että jää seuraa-
van hallituksen kontolle, että me saamme siihen parannusta. Toivottavasti me demarit
olemme siellä, toivottavasti olemme siellä, muut vastuulliset puolueet, jotka aidosti halua-
vat tekoja eivätkä ainoastaan puheita. — Kiitos, puhemies.

18.06 Sari Essayah kd: Arvoisa puhemies! Täällä monet kollegat ovat lämpimästi tuke-
neet lapsiasiainvaltuutetun vetoomuksen toivetta luoda lapsipolitiikalle nämä yhteiset ta-
voitteet ja myöskin konkreettiset mittarit sekä laatia kansallinen lapsipolitiikan strategia
YK:n lapsen oikeuksien sopimuksen pohjalta.

Olin itsekin lapsiasiainvaltuutetun kertomuksen esittelyssä Säätytalolla, ja siellä eräässä
asiantuntijapuheenvuorossa nostettiin myös esille tämä lapsiperhepolitiikka, että meillä
harvoin pystyy olemaan lapsipolitiikkaa, ellemme ajattele myöskin sitten sitä lapsen lä-
hiyhteisöä, elikkä tarvitsemme sitä lapsiperhepolitiikkaa. Aivan niin kuin lapsiasiainval-
36



Pöytäkirjan asiakohta PTK 18/2018 vp
tuutettu on todennut, niin tietoon, politiikan läpinäkyvyyteen ja jatkuvuuteen perustuvan
päätöksenteon kannalta eduskunnan määrittelemät mittarit ovat välttämättömät.

Pidän myöskin oikeina ja oikeutettuina lapsiasiainvaltuutetun huomioita lapsipolitiikan
sirpaleisuudesta ja myöskin näitten lapsivaikutusten arvioinnin heikkoudesta tai jopa puut-
tumisesta kokonaan lapsia ja perheitä koskevien lakiesitysten yhteydessä. Tästähän me
olemme täällä salissa debatoineet aika paljon. Se on varmasti myöskin syy, minkä tähden
muutoin erilaisia projekteja ja monenlaisia erilaisia ohjelmia ja toimenpidekokonaisuuksia
sinällään paljon sisältävä, voisiko sanoa, monien toimijoitten yhteistyö on niin huonosti
yhteensovitettua ja voidaan puhua siitä, että hyvinvointivaltio alisuorittaa tällä politiikka-
sektorilla.

Talousarvion yhteydessä näitten lapsivaikutusten arviointi olisi varmaan ehkä se kaik-
kein keskeisin, jotta sitten lasten puolesta puhuminen ei jäisi vain juhlapuheitten asteelle.
Toivon, että hallitus ottaa tästä vaarin ja toteuttaa tämäntyyppisen arvioinnin jo kevään ke-
hyspäätösten yhteydessä. Toivon, että myöskin kunnissa ja sitten mahdollisesti näissä tu-
levissa maakunnissa tehtäisiin lapsivaikutusten arvioinnit ainakin siinä yhteydessä, kun ol-
laan rahaa jakamassa ja mietitään, mitä itse kukin talouspäätös sitten tarkoittaa. Hyvin suu-
ri osa näistä lapsiperheitten tarvitsemista palveluista tuotetaan ja niistä päätetään tänä päi-
vänä kunnissa. Tietysti sitten, jos hallituksen suunnitelmat toteutuvat, tulevaisuudessa siel-
lä maakunnissa on entistä suurempi rooli.

Arvoisa puhemies! Suomessa on arvioitu, että jopa 100 000 lasta elää pienituloisissa ko-
titalouksissa, ja heikko-osaisuus on sellainen asia, joka periytyy usealla elämän osa-alueel-
la, esimerkiksi terveydessä ja koulutuksessa, ja siirtyy toisaalta sukupolvelta toiselle.
Eduskunnan lapsen puolesta -ryhmässä olemme pohtineet tuota lapsiperheköyhyyttä ja toi-
voneet, että tätä aihealuetta oltaisiin täällä eduskunnassakin käsitelty ihan omassa ajankoh-
taiskeskustelussa, koska monet suomalaiset kantavat huolta lasten ja perheitten hyvinvoin-
nista ja toimeentulosta. No, tällä kaudella me emme siihen aiheeseen ole päässeet omassa
ajankohtaiskeskustelussa, mutta nytten, kun olen kuunnellut täällä kollegojen puheenvuo-
roja, tuntuu, että tämän keskustelun yhteydessä on haluttu myöskin tätä aihealuetta sivuta
ja on puhuttu muun muassa esimerkiksi tästä toisen asteen koulutuksen maksuttomuudes-
ta. Se on tietenkin hyvä — tapahtuuko se sitten omassa aihepuheenvuorossa vaiko sitten tä-
män toisen asian yhteydessä — pääasia, että tämä asia nostetaan esille.

Ihmisen hyvinvointi, sen perusta rakentuu lapsuudessa, ja lapsuusiän olosuhteet vaikut-
tavat koko elämän terveyteen ja hyvinvointiin ja muun muassa siihen tulevaisuuden työky-
kyyn. Köyhyys tarkoittaa usein sitä, ettei ole vaihtoehtoja. Lapsen ja nuoren kohdalla se
tarkoittaa monesti sitä, että ei voi harrastaa tai osallistua niihin ikätovereitten kanssa vie-
tettäviin vapaa-ajan toimintoihin, ja se osattomuuden ja ulkopuolisuuden tunne sekä huoli
oman perheen pärjäämisestä ovat asioita, jotka jättävät lapseen jälkensä aikuisikään saak-
ka. Huono-osaisuuden periytymisen kierre on kyettävä katkaisemaan yhteiskunnan avaa-
milla mahdollisuuksilla ja vahvalla tuella, ja jokaiselle lapselle ja nuorelle on annettava
mahdollisuus kouluttautua ja harrastaa ja uskoa parempaan tulevaisuuteen.

Täällä on muutamissa puheenvuoroissa keskusteltu juuri tästä toisen asteen koulutuk-
sen maksuttomuudesta, ja itse toivon, että se pystyttäisiin toteuttamaan. Kun olen lukiolai-
sen äitinä katsonut, millä frekvenssillä oppikirjojen valmistajat ja oppimateriaalien valmis-
tajat uusivat noita kirjoja ja oppimateriaaleja, ja niitten lisenssien umpeenmenoajat ovat
sellaisia, että lukion ekaluokkalaisen pitäisi jo tietää, tuleeko hän mahdollisesti kirjoitta-
maan jonkun aineen, ja siinä harkita, minkäpituisen lisenssin ottaa, kyllä minun mielestäni
37



Pöytäkirjan asiakohta PTK 18/2018 vp
kuitenkin tämäntyyppiselle rahastukselle, mitä tällä hetkellä on nähtävissä tuolla toisen as-
teen oppikirjojen puolella, on saatava stoppi. Minä en pidä sitä tavoiteltavana, että me tääl-
lä nyt sitten salissa yhdessä lupaamme, että kyllä me yhteiskuntana takaamme toisen as-
teen koulutuksen ja sitä kautta sitten annamme vapaan piikin sinne oppikirjamateriaalien
valmistajille, jotka kyllä taatusti tämän asian käyttäisivät hyödyksensä. Eli tähän on saata-
va joku sellainen järjestelmä, jolla jokaisen lapsen ja nuoren mahdollisuudet kouluttautua
tullaan takaamaan, mutta toisaalta en voi nähdä hyvänä tätä tämänhetkistä rahastusmenet-
telyä, mikä on menossa. Sama koskee myöskin ammatillisen koulutuksen puolta. Siellä on
erittäin paljon erilaisia kalliita välineitä, joita opiskelijat joutuvat ostamaan itsellensä, ja
samalla tavalla tämä rahastusmentaliteetti näkyy sielläkin puolella.

Arvoisa puhemies! Lasten ja nuorten ja perheitten hyvinvointiin vaikuttaa paljon myös
se, miten me yhteiskunnassa puhumme näistä asioista: korostammeko aina lapsista ja nuo-
rista puhuttaessa niitä ongelmia ja vaikeutta ja haasteita, pidämmekö äitiyttä ja isyyttä ar-
vossa ja annammeko me tilaa vanhempien huolenpidolle ja rakkaudelle omaa lasta koh-
taan? Näillä asenteilla on kyllä merkitystä. Kun me käsittelemme esimerkiksi vaikka näitä
perhevapaa-asioita, ovatko lapset silloin jonkunlainen tasa-arvo-ongelma tai kansantalout-
ta haittaava ikävä katkos työurassa vai voisimmeko me ajatella sillä tavalla, että lapset ovat
kansalaisia siinä missä aikuisetkin? Väitän, että meillä Suomessa on näissä keskusteluissa
aika paljon asennetasolla myöskin korjattavaa. 

Täällä on puhuttu paljon myös tästä heikosta syntyvyydestä, huolestuttavan heikosta
syntyvyydestä. Kyllä meidän täytyy asettaa strategiseksi tavoitteeksi se, että meillä on lap-
simyönteinen yhteiskunta ja niitten tavoitteitten saavuttamiseen käytetään aikaa ja rahaa ja
palstatilaa, kun niistä puhutaan.

Toivottavasti esimerkiksi tätä perhevapaauudistusta ei tulevaisuudessa yritetä tehdä sil-
lä tavalla, että siihen ei haluta laittaa missään nimessä yhtään lisäeuroa, vaan siten, että löy-
tyisi aitoa tahtotilaa lisätä perheitten hyvinvointia. Kristillisdemokraattien mielestä me tar-
vitsemme kyllä sen perhevapaauudistuksen, mutta se on tehtävä niin, että joustoa ja tukea
ja valinnanvapautta perheitten arkeen lisätään eikä suinkaan lähdetä vähentämään.

Arvoisa puhemies! Lapsipolitiikan puuttumisella ja yhteiskunnan lapsikielteisyydellä
on ihan selkeä kansantaloudessa mitattava hintansa. Valtiovarainministeriö arvioi vuonna
2010, että hedelmällisyysluvun 0,5 prosentin kasvu vähentäisi kestävyysvajetta 1 prosent-
tiyksiköllä eli tuolloin niillä luvuilla 2 miljardilla eurolla. Trendi on kuitenkin ollut, ikävä
kyllä, päinvastainen, elikkä hedelmällisyysluku on laskenut kymmenessä vuodessa 2,5
lapsesta 1,5 lapseen naista kohti. Suomen 100-vuotisjuhlavuonna syntyneitten lasten mää-
rä väheni ennätyksellisen alas, ja niin kuin kuultiin eilen, uudet ennätykset on todellakin ri-
kottu. Toivottavasti tämäntyyppisiä ennätyksiä ei enää tulevaisuudessa rikota. Me olemme
siinä tilanteessa, että väestörakenteen vinouma pahenee ja sen myötä kestävyysvaje. Ta-
loudellisia panostuksia näitten lapsiperheitten ja nuorten etuuksiin kannattaa katsoa myös
tästä näkökulmasta, ja jos me voimme lisätä erilaisin toimin nuorten aikuisten halua per-
heen perustamiseen ja toisaalta perheen luottamusta tulevaisuuteen, niin se panostus kan-
nattaa myöskin taloudellisessa mielessä. 

Lapsiperheitten tukeminen on parasta kasvupolitiikkaa. Voi sanoa, että silloin me ihan
oikeasti puhumme kansantalouden kovasta ytimestä. Liian usein me ajattelemme niin, että
kun me puhumme lapsiperhepolitiikasta, niin se on jotakin pehmoilua, ja siellä käytetään
sellaisia pehmeitä adjektiiveja, kun siitä asiasta puhutaan, mutta hei, tämä on kansantalou-
den kova ydin. Jos tätä asiaa ei saada kuntoon, niin me emme saa kestävyysvajetta kun-
38



Pöytäkirjan asiakohta PTK 18/2018 vp
toon, ja tämä on oikeasti sellainen, että tämän pitäisi olla kaikissa mahdollisissa talouskes-
kusteluissa ihan siellä keskiössä, minkälaista perhepolitiikkaa me teemme Suomessa.

18.16 Sirpa Paatero sd: Arvoisa herra puhemies! On ilo ja täytyy kiitokset antaa lapsi-
asiainvaltuutetulle tästä raportista. Sanotaan, että hyvä raportti nyt viime vuosista mutta
antaa loistavan kuvan vuodesta 1945, mitä on tapahtunut, miten eri hallitusohjelmat eri ai-
kakausina ja eri puolueet niissä olleina ovat lasten asioita toteuttaneet. Ilahtunut olin siitä
viimeisimmästä osiosta siitä kirjasta, jossa oli katsottu läpi YK:n lasten oikeuksien sopi-
mus ja siellä kaikki artiklat ja arvioitu sitten, mitkä niistä ovat mitenkin toteutuneet täällä
Suomessa. Tämmöistä kokonaispakettia ei ole tähän mennessä sattunut ainakaan omiin kä-
siini tätä ennen, ja sen takia se on ollut ihan loistava.

Yhtenäinen ajattelu tämän päivän keskustelusta tuntuu olevan siitä, että me tarvitsemme
oman lapsipolitiikan tai lapsistrategian tähän Suomenmaahan. Kuulostaa jopa hassulta ja
ihan järkyttävältä, että meillä on tehty päihdeohjelmia ja päihdestrategioita, jotka on pää-
tetty tässä eduskunnassa, ja niihin liittyen sivuttu joskus lapsia mutta varsinaista sellaista
strategiaa, että olisi keskusteltu lapsista ja lapsipolitiikasta, ei ole tehty. 

Tietenkin lasten asiat liittyvät niin moneen eri sektoriin. Kun puhutaan varhaiskasvatuk-
sesta tai kun puhutaan harrastamisesta tai puhutaan asumisesta tai puhutaan toimeentulos-
ta, niin kaikkien näitten osaltahan meillä on olemassa myöskin lapsia koskevat kohdat,
joista sitten se toinen kohta, josta tänä iltana olen ollut tyytyväinen ja iloinen, on se, että
lapsivaikutusten arviointi halutaan näihin kaikkiin lakiesityksiin sekä budjettiin mukaan. 

Tiedän, että joittenkin hallintoihmisten mielestä se on rankkaa ja raskasta, että täältä
vaaditaan ja edellytetään tasa-arvovaikutuksia, miesten ja naisten välistä arviointia, jos
tehdään valtion budjettia, tai lapsivaikutusten arviointia, mutta ne ovat ne ainoat keinot,
joilla ne asiat tulevat näkyviksi, jos ne voidaan sieltä todentaa — myöskin tietysti se, että
ne ovat parantuneet, miten ne asiat ovat menneet eteenpäin. Sen takia myöskin mielelläni
halusin nähdä tämän.

Tähän YK:n vuonna 1979 tehtyyn lasten oikeuksien sopimukseen Suomikin sitten liit-
tyi ja vihdoin ja viimein sai kirjoitettua myöskin toisen lisäpöytäkirjan alle. On aina hyvä
muistuttaa meitä itseämme, että vaikka meillä pääosa, niin kuin tässä on tänään todettu, 80
prosenttia, lapsista voi erittäin hyvin ja asiat ovat kunnossa, niin on Suomi saanut huomau-
tuksia myöskin. Muistan aikaa, kun me olemme saaneet erityisiä huomautuksia esimerkik-
si lasten päihteiden käyttöön liittyen, missä Suomi poikkesi hyvin paljon muista maista, ja
perheväkivaltaan liittyen, jossa Suomi valitettavasti myöskin poikkeaa muista maista.
Elikkä näissä kohdin YK:n lasten oikeuksien artiklat ja se, mihin Suomi on sitoutunut, ei-
vät ole toteutuneet, sillä lapset ovat näissä jääneet vähälle. 

Meillä slogan ”Hyvinvointivaltion alisuoriutumisesta lapsipolitiikan uudistamiseen.
Lasten ja koko yhteiskunnan parhaaksi”, joka on luettavissa tästä kirjasta, on erittäin hyvä
tiivistys. Kun toisaalta tässäkin salissa on keskusteltu siitä, kuinka talous menee parem-
paan suuntaan ja meillä on hyviä mahdollisuuksia ja Suomessa 100-vuotisen historian ai-
kana ollaan oltu taloudellisesti huomattavasti, huomattavasti heikommassa tilanteessa ja
silti on satsattu lapsiin, niin surullista oli se SOSTE-järjestön tekemä analyysi kaksi viik-
koa sitten, jossa todettiin, että ihan nyt viime vuoden päätöksillä heikennetään lapsiperhei-
den taloudellista asemaa. Miten voi olla niin, että meillä on varaa siihen, että vaikka talous
kasvaa, niin meillä ei satsata lapsiperheisiin tai opiskelijoihin, jotka työttömien ja eläke-
39



Pöytäkirjan asiakohta PTK 18/2018 vp
läisten lisäksi olivat siellä toiset, jotka ovat jääneet vähemmälle tässä ja joiden toimeentulo
on itse asiassa laskenut? Sen takia tietenkin tätä pitäisi muuttaa.

Me olemme tehneet omia esityksiä, ja niitä on käsitelty täällä joulun alla ja tänä iltana-
kin on useita asioita näistä otettu esille. 

Päivähoito-oikeuden rajaamista ei olisi pitänyt tehdä, vaan subjektiivinen päivähoito-oi-
keus olisi yhä edelleenkin pitänyt säilyttää kaikilla lapsilla. Kaikki eivät sitä missään ta-
pauksessa aina käytä, eikä ole varmaan tarpeenkaan, mutta että kaikilla se mahdollisuus
olisi ollut, tästä ovat kaikki kasvatusalan ammattilaiset samaa mieltä.

Varhaiskasvatuksen ryhmäkokoja ei olisi pitänyt kasvattaa, sillä nyt jo tiedetään, että
kun ryhmäkoot ovat liian suuria, lasten keskittyminen ja huomio, jonka he tarvitsevat sii-
hen opetukseen ja kaikkien tehtävien tekemiseen, ei riitä, kun niitä lapsia on siellä liian pal-
jon.

Perhevapaauudistus valitettavasti kaatui, jossa olisi vanhemmille tasaisemmin jaettu
vastuuta lasten kasvatuksesta. 

Oppivelvollisuuden pidentämisestä äsken edustaja Essayah käytti lukiokirjojen osalta
esimerkin, mitä ovat monet perheet jopa joutuneet vähentämään tai miettimään uudelleen.
Ihan niin kuin joskus kuulemma — en itse ole käynyt oppikoulua — on joskus jouduttu
perheissä arvioimaan, voidaanko lapsia laittaa oppikouluun siitä syystä, että se on niin kal-
lis, niin nyt jo joudutaan tekemään samaa siis lukiokirjojen osalta. Eikä ole ihan edullista
myöskään ammatillisen koulutuksen käyminen, sillä kaikki laitteet ja varusteet ovat kirjo-
jen lisäksi siellä aikamoinen menoerä.

Lastensuojelun osalta lastensuojelun tasosta on tarve keskustella, ja siihen on saatava
parannusta, ja erityisesti myöskin sen ennalta ehkäisevän toiminnan osalta. Elikkä kotiin
vietävien palveluiden ja varhaisen puuttumisen menetelmiä meillä on, ja meillä on hyviä
esimerkkejä vaikka Imatralta ja muualta, joita voitaisiin viedä eri puolille Suomea.

Sitten viimeisenä asiana tämä harrastamisen mahdollisuus. Se on jotenkin hieno lause,
minkä tämäkin hallitus on ohjelmaansa kirjoittanut, että kaikilla lapsilla tulee olla mahdol-
lisuus harrastamiseen. Mutta kun katsotaan, mitä se käytännössä tarkoittaa, niin jako on se,
että valtionosuudet, mitkä menevät täältä valtiolta kunnille ja jotka siihen vaikuttavat, on
yksi osa, mistä voidaan keskustella paljonkin. Kuntien päätökset ovat todella merkittävät
siinä, kuinka paljon meillä on esimerkiksi avoimia liikuntapaikkoja, kulttuurin harrastami-
sen paikkoja, nuorisotaloja, mihin on mahdollisuus mennä ilman, että on omaa varallisuut-
ta tai omaa lompakkoa täynnä. Ja tietenkin se kotitalouksien asema siinä, että mitä enem-
män ihmisillä on työpaikkoja, turvattu toimeentulo ynnä muuta, se tietenkin parantaa
myöskin lasten harrastusmahdollisuuksia. 

Siitä syystä onkin surullista, että muun muassa lapsivaikutusten arvioita ei ole tehty sii-
nä kohtaa, kun täällä hallituspuolueet veivät läpi aktiivimallin, jossa toimeentuloa heiken-
netään ja ihmisiä ajetaan toimeentulotukiluukulle, niin kuin Kelan pääjohtaja nyt hämmäs-
telee, vaikka se oli jo luettavissa hallituksen esityksestä, tai kilpailukykysopimuksen koh-
dalla, jossa pienituloisten ihmisten lomarahojen leikkauksen osalta sitten kertomusten mu-
kaan viime kesältä jäivät monelta lomamatkat lasten kanssa toisenlaisiksi, kun lomaraho-
jen leikkaus, 30 prosenttia, tuli yhtäkkiä todellisuudeksi. Näitä ei varmaan ollut siinä koh-
taa ajateltu, koska tuskin tämmöisiä päätöksiä olisi tehty, jos niitä lapsia olisi ajateltu. 

18.24 Kristiina Salonen sd: Arvoisa puhemies! Vanhemmaksi tuloon ei taida olla täysin
valmis koskaan. Huoli vastasyntyneestä lapsesta täytti reilut puolitoista vuotta sitten jokai-
40



Pöytäkirjan asiakohta PTK 18/2018 vp
sen minuuttini ja sekuntini. Se vyöryi heti päälleni peittäen alleen kaiken muun. Se tuntui
harteilla fyysisenä painona. Se seurasi suihkuun, kauppaan ja uniin. Ja vaikka kuinka jär-
jellä yritti itselleen selittää toisin, tunne ei antanut järjelle sijaa.

Olen vuosikausia puhunut neuvolajärjestelmämme nerokkuudesta muiden päättäjien ta-
voin, mutta vasta nyt ymmärrän, miten ratkaisevaa lapsen tulevaisuudelle voi olla vanhem-
pien sieltä saama tuki ja apu. Edelleen on tärkeää seurata lapsen painon kehitystä, mutta
lapsen hyvinvoinnin kannalta aivan yhtä tärkeää on kysyä vanhemmalta: miten sinä jaksat?

Lapseni kasvaessa vahvistui myös oma luottamukseni itseeni vanhempana. Huolen ta-
saantuminen antoi minulle taas tilaa katsoa ympärilleni, muihin lapsiperheisiin. Miten ih-
meessä tästä kaikesta selviävät ne perheet, joiden arkea varjostavat vanhemman sairaus, ta-
loudelliset huolet, työttömyys tai lähiverkostojen puute? Miten työttömyyden keskellä
vanhemmalla voi olla voimavaroja huolehtia vielä siitä, että oma puolipäiväisesti varhais-
kasvatuksessa oleva lapsi saisi päiväkodissa kokopäiväisesti olevaan lapseen verrattuna
yhtä hyvät lähtökohdat koulupolulleen? Miten ulkopuoliseksi ja osattomaksi lapsi voikaan
itsensä tuntea jo varhaislapsuudessa — ja tulla vielä kiusatuksi sen vuoksi.

Valintoja korostavassa maailmassamme nämä eivät ole perheiden valintoja. Ne ovat
muiden heille tekemiä valintoja. Ne ovat valintoja, joiden vaikutukset kohdistuvat lapsiin.
Ne ovat meidän päättäjien tekemiä tai tekemättä jättämiä valintoja. Vanhempina otamme
vastuun oman lapsemme hyvinvoinnista, mutta päättäjinä meidän on nyt otettava kollek-
tiivinen vastuu kaikista maamme lapsista.

Arvoisa puhemies! Tänään tässä salissa on ensimmäinen lapsiasiainvaltuutetun edus-
kunnalle koostama kertomus. Tämän kirjan kanssa on syytä pysähtyä. Ensinnäkin on kii-
tettävä lapsiasiainvaltuutettua ja kaikkia kertomuksen valmisteluun osallistuneita tästä
mittavasta tietopaketista. Samalla on myös katsottava peiliin. Eduskunta ei voi ylpeillä sil-
lä, että päätöksien vaikutukset lapsiin olisi otettu kiitettävällä tavalla huomioon päätöksiä
tehtäessä. Juhlapuheidemme huolet lasten eriarvoistumisesta ja nuorten osattomuudesta ei-
vät konkretisoidu kaikkia politiikkalohkoja lävistävänä päätöksentekona. Itse teot jäävät
liian usein puuttumaan.

Sen vuoksi Suomen tuleekin aloittaa lasten oikeuksia koskevan kansallisen strategian
laatiminen, jossa huomioidaan kaikkien lasten tilanne ja YK:n sopimusten mukaiset oikeu-
det. Strategia on tehtävä parlamentaarisena työnä, johon sitoutuvat kaikki eduskuntapuo-
lueet. Pidemmän aikavälin strategian vaikuttavuus on parempi kuin hallitusohjelmien yk-
sittäiset kirjaukset, joita toki niitäkin lisäksi tarvitaan.

Oikeastaan strategian pitäisi muuttaa tapaamme ajatella. Lapsi ei ole vain yksi muisti-
listalla oleva näkökulma vaan tapa ajatella ja hahmottaa maailmaa. Johdonmukaisuutta ja
kokonaisvaltaisuutta tarvitaankin päätöksenteossa lisää, jotta lasten asema tulisi parem-
min olennaiseksi osaksi päätöksentekoprosesseja. Kovaa talouspolitiikkaa on investoida
lapsiin.

18.29 Krista Mikkonen vihr: Arvoisa puhemies! ”Suomi elää hyvinvointivaltion alisuo-
riutumisen aikaa”, näin sanoo lapsiasiainvaltuutettu Tuomas Kurttila ensimmäisessä ker-
tomuksessaan eduskunnalle. ”Emme riittävästi onnistu nostamaan heikossa asemassa ole-
via lapsia hyvinvoinnin, lahjakkuuden ja sosiaalisen nousun kärryille. Tästä kärsivät kaik-
ki”, hän jatkaa. Lapsiasiainvaltuutetun viesti on vakava. Olemme vaarallisesti luisumassa
41



Pöytäkirjan asiakohta PTK 18/2018 vp
historiassa taaksepäin aikaan, jolloin lasten tulevaisuuden mahdollisuudet määritteli van-
hempien varallisuus. 

Arvoisa puhemies! Haluan kiittää lapsiasiainvaltuutettua ansiokkaasta kertomuksesta.
Toivon todella, että se herättää meidät kaikki vakavaan pohdintaan siitä, miten varmistam-
me jokaiselle, ihan jokaiselle lapselle hyvän lapsuuden ja vahvat eväät tulevaisuuteen. 

Aiemmissa puheenvuoroissa on nostettu esiin tärkeitä asioita, kuten huoli palveluiden
pirstoutumisesta, lastensuojelun asiakasmäärien kasvu, lapsiperheköyhyyden lisääntymi-
nen, varhaiskasvatuksen laadun heikentyminen ja varhaiskasvatusoikeuden rajoittaminen.
Itse haluan nostaa esiin laadukkaan ja tasa-arvoisen peruskoulun. Jokaisen lapsen pitää
voida osallistua opetukseen ja saada siitä välttämättömät elämäntaidot. Jos lapsi tarvitsee
erityistä tukea koulunkäyntiin, hänellä on oikeus siihen. 

Tämän päivän Suomessa koulutuksen yhdenvertaisuus on vaakalaudalla. Koulutuksesta
on leikattu liikaa, eivätkä resurssit enää riitä turvaamaan tasa-arvoisen koulutuksen toteu-
tumista. [Tapani Tölli: Onko peruskoulusta leikattu?] Koululaisten oppimistulokset ovat
laskussa, ja heikosti menestyvien oppilaiden määrä kasvaa voimakkaasti. Vanhempien
koulutus ja varallisuus näkyvät oppimistuloksissa yhä selvemmin. Sukupuolten väliset op-
pimiserot ovat Suomessa OECD-maiden suurimmat. Joka kahdeksas poika ei osaa lukea
kunnolla peruskoulun jälkeen. Alueiden ja kuntien väliset erot ovat kasvaneet, ja kaupun-
kien sisälle on syntynyt huono-osaisuuden taskuja. Kolmasosa kunnista on vähentänyt pe-
rusopetuksen määrää vuonna 2016. Erot opetustuntien määrissä kuntien välillä saattavat
olla jopa lukukauden verran. Olemme epäonnistuneet yhdessä peruskoulun ydintavoitteis-
ta: kotitaustan, asuinpaikan ja sukupuolen aiheuttamien erojen tasaamisessa. Korjausliik-
keiden aika on nyt.

Arvoisa puhemies! Suomen perustuslain mukaan julkisen vallan on turvattava jokaisel-
le yhtäläinen mahdollisuus saada kykyjensä ja tarpeidensa mukaisesti myös muuta kuin pe-
ruskoulutusta. Jokaisella on oikeus kehittää itseään varattomuuden sitä estämättä. Tämä oi-
keus ei Suomessa jokaisen kohdalla toteudu. Lukion ja ammatillisen koulutuksen kustan-
nukset ovat monelle kohtuuttomat. Kirjojen ja työvälineiden kalleus pakottaa osan nuoris-
ta keskeyttämään opintonsa. Joka kuudes ammattiin opiskeleva on turvautunut pikavippei-
hin taloudellisessa ahdingossaan. Toisen asteen opinnoista onkin tehtävä aidosti maksutto-
mia. Siitä syntyvät kustannukset maksavat itsensä takaisin ehkäisemällä nuorten
syrjäytymistä. 

Edustaja Essayah nosti omassa puheenvuorossaan huolen siitä, että lupaamalla maksut-
toman toisen asteen avaamme piikin oppikirjojen tekijöille. Huoli on sinänsä aiheellinen,
mutta sen ei pidä estää tärkeän tavoitteen edistämistä. Maksuttomuuden toteuttaminen tu-
lee tehdä niin, ettei siitä mikään taho voi rahastaa välistä.

Arvoisa puhemies! Monen koululaisen oikeutta täysimääräiseen kasvuun ja kehityk-
seen heikentää myös koulukiusaaminen. Kodin ulkopuolelle sijoitetuista toimintarajoittei-
sista tai ulkomailla syntyneistä nuorista jopa 40 prosenttia kokee kiusaamista. Kiusaami-
nen ja rasismi kouluissa on saatava loppumaan, ja tähän tarvitaan vahvempia toimia. 

Oppilaiden oikeus turvalliseen oppimisympäristöön vaarantuu myös silloin, kun koulu-
rakennuksessa on sisäilmaongelma. Sisäilmaongelma voi estää opetukseen osallistumista
ja pahimmillaan sairastuttaa lapsen pysyvästi. Sisäilmaongelmiin on puututtava viipymät-
tä jokaisessa kunnassa, ja valtiolta on saatava tähän tukea.

Arvoisa puhemies! Lapsen oikeuksien sopimuksen mukaan jokaisella lapsella on oi-
keus suojeluun kaikenlaiselta seksuaaliselta hyväksikäytöltä. Valitettavasti tämä oikeus ei
42



Pöytäkirjan asiakohta PTK 18/2018 vp
tällä hetkellä toteudu. Yläkoululaisista ja toisen asteen tytöistä 30 prosenttia ja pojista noin
10 prosenttia on kokenut seksuaalista häirintää. Se on ihan liikaa. Siksi on hienoa, että kou-
luille on tehty opas seksuaalisen häirinnän ennaltaehkäisystä ja siihen puuttumisesta. Jo-
kaisessa koulussa on pidettävä huoli siitä, että seksuaalinen häirintä otetaan vakavasti ja
siihen puututaan joka kerta, kun sitä ilmenee. Näitä ohjeita todellakin tarvitaan. Viimeai-
kaisten Me too -uutisten joukossa on monta kertomusta siitä, kuinka häirintä on painettu
villaisella useiden vuosien ajan ja opettaja päästetty pälkähästä. Tällaisia tarinoita ei saa
tulla enää yhtään lisää. Jokaisen lapsen ja nuoren koskemattomuus on pystyttävä takaa-
maan. 

Sama koskee perheväkivaltaa. Lapsen oikeuksien sopimus turvaa oikeuden suojeluun
kaikelta väkivallalta ja laiminlyönniltä sekä ruumiilliselta kuritukselta. Viime kädessä lap-
sen fyysisen turvallisuuden takaa lastensuojelu. Ennen ylikuormittunutta lastensuojelujär-
jestelmää perheille tarvitaan matalan kynnyksen ennalta ehkäiseviä palveluita tukemaan
vanhemmuutta ja perheen hyvinvointia. Suomessa lasten kurittaminen fyysisesti on lailla
kielletty. Vaikka kuritusväkivalta on vähentynyt, sitä esiintyy edelleen. Lastensuojelun
Keskusliiton kyselyssä 41 prosenttia vastaajista kertoi kurittaneensa lasta joskus, ja väki-
vallalla uhkailu on kasvanut. Vaikka nollatoleranssiin on vaikea päästä, siihen on silti py-
rittävä kaikin keinoin. Sama koskee muuta perheväkivaltaa. Perheväkivalta vaikuttaa aina
myös lapsiin, vaikka fyysinen väkivalta ei kohdistuisikaan heihin. Se voi vaikuttaa lapsen
kasvuun, kehitykseen ja hyvinvointiin. Väkivallan ehkäisyssä on tärkeää edistää lasten tie-
toisuutta omista oikeuksistaan sekä lasten turvataitokasvatusta. Jokaiselle lapselle ja nuo-
relle on oltava selvää, mitä eroa on huolenpidolla ja häirinnällä ja mihin saa vetää rajan. 

Arvoisa puhemies! Aiemmin tänään puhuimme kulttuurin merkityksestä. Lasten oi-
keuksien sopimuksen mukaan jokaisella lapsella on oikeus omaan kulttuuriin ja kieleen.
Vaikka lainsäädännössä asia on huomioitu, niin käytännössä oikeus ei toteudu riittävästi
saamelaisten ja romanilasten kohdalla. Suuri osa saamenkielisistä lapsista asuu saamelais-
alueen ulkopuolella, eikä heidän oikeuttaan omankieliseen varhaiskasvatukseen ja kouluo-
petukseen siellä ole turvattu. Tähän tarvitaan parannusta. Romanien kohdalla on kiinnitet-
tävä erityistä huomiota koulunkäynnin tukeen sekä lasten ja nuorten kokemaan syrjintään. 

Arvoisa puhemies! Hallituksen lapsipolitiikka on ollut poukkoilevaa ja ristiriitaistakin.
Ensin hallitus heikensi lasten oikeutta päivähoitoon rajaamalla subjektiivista päivähoito-
oikeutta, sen jälkeen paransi sitä alentamalla varhaiskasvatusmaksuja. Lapsen etua ei ole
riittävästi arvioitu päätöksenteossa. Kaikessa päätöksenteossa tulisi arvioida lapsivaiku-
tukset niin etu- kuin jälkikäteen. Nämä arviot hallitus on liian usein jättänyt tekemättä.
Suomeen tarvitaan pitkän aikavälin kansallinen lapsistrategia, mikä ylittää hallituskaudet
ja takaa pitkäjänteisen lapsi- ja perhepolitiikan. Lapsen edun on oltava päätöksenteon kes-
kiössä puheiden lisäksi myös teoissa.

18.38 Hannu Hoskonen kesk: Arvoisa herra puhemies! Lapsiasiainvaltuutetun kertomus
eduskunnalle vuonna 2018 on toki hienoa luettavaa ja painoasultaan todella upea teos.

Mutta ennen kuin menen itse asiaan, totean pari asiaa, mitä tässä demarit omissa puheen-
vuoroissaan nostivat esille ihan tietoja vääristellen, että keskusta olisi joskus vastustanut
peruskoulun tuloa Suomeen. Päinvastoin, keskusta oli innokkain kannattaja. Silloinen kes-
kustan puheenjohtaja Johannes Virolainen oli tämän aatteen suurin kannattaja ihan var-
masti, ja hänhän muun muassa oli henkilö, joka väellä ja voimalla ajoi sellaiseen pieneen
43



Pöytäkirjan asiakohta PTK 18/2018 vp
kaupunkiin kuin Joensuu silloisen korkeakoulun, josta sittemmin on tullut Itä-Suomen yli-
opisto. Ilman Johannes Virolaisen päättäväisyyttä meille ei olisi koskaan tullut sitä korkea-
koulua Joensuuhun. Demarithan vastustivat silloin korkeakoulun tuloa Joensuuhun, mutta
me tiedämme kaikki, miten tosiasiat ovat, niin että kannattaa poliittisissakin puheissa kui-
tenkin pitäytyä totuuksissa. Se lienee kaikkien kannalta viisainta.

Toinen asia sitten päivän asiaan mennäkseni: Edustaja Tölli tuossa äsken totesi, ja olem-
me hänen kanssaan tästä asiasta monta kertaa keskustelleet, että kun kansakoulut aikanaan
olivat tässä maassa, niin lukutaidottomuus ei ollut mikään ongelma. Kaikki koulusta läh-
teneet oppilaat osasivat lukea — tänä päivänä eivät. Se ei varmaan johdu siitä, että politii-
kat ovat menneet vähän väärin. Yhteiskunta on muuttunut niin valtavasti, että lasten kan-
nalta epäolennaiset asiat ovat tulleet tärkeiksi ja se oppiminen on jäänyt sivuseikaksi ja
muun muassa toisen ihmisen kunnioittaminen ei ole enää hyve. Se taas on pitemmän tari-
nan asia, mikä tässä rikkoutuneessa yhteiskunnassa on valtava ongelma, kun ei enää tiede-
tä isää eikä tiedetä äitiä. Voi olla kaksi äitiä muttei yhtään isää ja sitten useampiakin muita
siinä samassa kuviossa: kasvatapa siinä sitten lapsia oikein menestyksellä.

Mutta sitten asiaan syvällisemmin:
Lapsen elämän kannalta ensiarvoisen tärkeä asia on oma koti, tasapainoinen koti, missä

isä ja äiti ovat, nykyisessä menossa kun ei enää todellakaan tiedä, mikä se perhe on. Alkaa
olla semmoinen tilanne joissakin talouksissa, että on kuin osto- ja myyntiliike: kasvatapa
siinä sitten lapsia rauhallisesti ja onnellisesti. Kyllä lapsi tarvitsee turvallisuutta. Rakkaut-
ta ja rajoja se lapsi tarvitsee eikä mitään demarien ihannoimia suuria julistuksia taikka val-
tavaa määrää virkamiehiä. Lapsi tarvitsee kodin eikä mitään muuta, turvallisen kodin, mis-
sä vanhemmat rakastavat sitä lasta, rakastavat ja antavat hänelle rajoja, missä elää. Lapsi
tarvitsee aivan varmasti sen perheen ympärilleen vielä pitkään. Ja vanha kansanviisaushan
sanoo, että pienenä lapsi polkee äidin syliä, isona sydäntä. Tämän kun me edustajat muis-
taisimme, että mitkä ovat ne perustotuudet. Niitä ei puolueohjelmilla eikä millään muulla-
kaan ohiteta.

Täällä vihreiden eduskuntaryhmän puheenjohtaja Krista Mikkonen luetteli valtavan
määrän ongelmia, mitä on tehty, mutta voin sanoa, että kun joskus 70-luvulla tai 60-luvul-
la oli ongelmia — se on totta, että niitä oli — silloin kuitenkin kansakoulu toimi ja joka ta-
pauksessa kasvatusta annettiin ja hyvät tavat olivat kunniassa. Toivoisin, että kun historiaa
siteerataan, niin sitä ei lähdetä vääristelemään. Tämän päivän Suomessa sentään ne ongel-
mat, jotka ovat olemassa, ovat paljon vakavampia ja monesti ja hyvin, hyvin usein ne liit-
tyvät perheiden hyvinvointiin, onko sitä taloudellista mahdollisuutta kasvattaa lapsia, an-
taa lapselle mahdollisuus hyviin harrastuksiin, hyvään kaveripiiriin ja ennen kaikkea sii-
hen normaaliin elämään, mitä tällä hetkellä Suomessa normaalina elämänä pidetään.

Tällainen jatkuva moittiminen siitä, että nyt tämän hallituksen aikana on tehty valtavan
huonoja päätöksiä, osittain pitää paikkansa, mutta taloushan oli pantava kuntoon. Kuvitte-
leeko joku opposition kansanedustaja, että olisimme sillä viime vaalikauden menolla jat-
kaneet, kun olimme Kansainvälisen valuuttarahaston portteja kolkuttelemassa kriisivaltio-
na kuten Kreikka? Edustaja Filatov vallan hyvin tietää, että 20 miljardin euron velanotolla
vaalikautta kohden, jos toinen 20 miljardia tällä kaudella olisi otettu velkaa, sama kohtalo
olisi ollut kuin Kreikassa. Se on fakta, ihan varmasti. Kolmesta isosta kansainvälisestä
luottoluokittajasta kaksi oli näyttänyt jo keltaista korttia. En uskaltaisi eikä minun kanttini
ainakaan kestä enää sitä kolmatta katsoa. Toivon, että kun te nostatte näitä asioita esille ja
punotte päätä sillä hetkellä, että olisimme voineet sillä hulvattomalla talouden, sanotaan-
44



Pöytäkirjan asiakohta PTK 18/2018 vp
ko, romutussysteemillä jatkaa, niin unohtakaa koko juttu. Kyllä poliittisillakin puheilla pi-
tää joku tolkku olla. 

Lapsen elämän kannalta tärkeää on se, että hän saa ensinnäkin pienenä siinä kodissa ja
perheessä hyvät palvelut, sitten hänellä on käytettävissään neuvolapalvelut omassa koti-
kunnassaan, sitten hänellä on hyvä alakoulu, missä on hyvät opettajat, hyvät kaverit, sitten
hän tarvitsee tietysti yläkoulun sen jälkeen ja sen jälkeen tietysti sen yhteisön, missä hän
kasvaa. Vanha kansanviisaushan sanoi, että kylä lapset kasvattaa, ja se muuten piti paik-
kansa. Opetettiin käyttäytymään, opetettiin sosiaalista elämää ja opetettiin toisen ihmisen
kunnioittamista. Tänä päivänä, kun menee vaikka rautatieasemalle ja kuuntelee hetken ai-
kaa sitä tekstiä, mitä pienten lasten suusta siellä kuulee, niin ensinnäkään näiden lasten ei
pitäisi olla siellä ja toinen juttu on semmoinen, että se teksti, mitä siellä kuulee, saa tällai-
sen ujon maalaispojan punastumaan jo ensimmäisen minuutin jälkeen. Missä vika on? Pi-
täisikö siihen joku virkamies panna vahtimaan? Haloo, miettikääs nyt, hyvät ystävät, vä-
hän, mistä tämä homma on kiinni. Kyllä sen lapsen tarvitsee olla illalla kotona silloin, kun
viimeiset junat Helsingin rautatieasemalta lähtevät tuonne maakuntiin. Sen lapsen paikka
on silloin kotona eikä rautatieasemalla. Siihen eivät demarien asettamat virkamiehet eivät-
kä opposition isot vastalauseet auta yhtään mitään, kun sen lapsen pitäisi olla kotona.

Valtiontalous on se perusta tietenkin, mikä luo kuntien talouden, mutta katsokaapa vii-
me vaalikaudella, mitä tapahtui. Meillä oli noin 40 kuntaa kriisikuntastatukseen menossa.
Nyt tällä hetkellä, jos oikein muistan, luku on kolme kuntaa. Kotikuntanikin talous on edel-
leen sellainen, että vaikka piti olla negatiivinen tilinpäätös ja siihen varauduttiin tiettyjen
seikkojen takia, siitä huolimatta näyttää, että tulos on positiivinen. Jos ei työtä saada lisää
ihmisille, niin kaikki tällaiset toimenpiteet, joilla rahaa syydetään seurausten hoitoon, ei-
vät auta yhtään mitään pitkässä juoksussa, koska syihin on päästävä käsiksi. Se on aivan sa-
ma, kun jos jollakin on keuhkokuume, niin sen oireiden sietämisen kestämiseen saatu lää-
kitys ei auta yhtään mitään. Se tauti on poistettava, niin kuin tässäkin asiassa se tauti, miksi
meillä on onnettomia perheitä tässä maassa, on poistettava. Virkamiehet ja hienojen selon-
tekojen tekeminen asiasta eivät auta yhtään mitään, jos emme saa niille ihmisille töitä ja
toimeentuloa. 

Sitten jos vielä sen jatkoksi hämmennämme tällä nykyisellä filosofialla, että perheessä
saattaa olla kaksi äitiä, isästä ei ole tietoakaan ja porukka vaihtuu siinä huushollissa, että ei
tiedä enää viikon kuluttua sosiaaliviranomainen, kuka oikeasti se isä on tai äiti, kyllä kai
siinä pieni lapsi joutuu jo sellaiseen pyöritykseen, että ei selväjärkinen aikuinenkaan saa
siitä enää mitään selvää. Kyllä näissä perusasioissa kannattaa pysyä. Ne vuosituhantiset
perinteet, mitkä ihmiskunta on opettanut meille, eivät ole yhtään tänä päivänä vanhenneet.
Päinvastoin, ne ovat entistä enemmän kunniassa.

Sitten kun lapsi kasvaa, on tärkeää, että hän saa hyvää liikuntaa. Meillä alkaa olla hyvin,
hyvin paljon lapsia, joilla on kakkostyypin diabeteksen oireita jo nuorena — kakkostyypin
diabeteksen oireita nuorilla lapsilla. Joka ainoa lapsi haluaa liikkua. Sen olen omasta tyttä-
rentyttärestäni nähnyt, että paremminkin pitää pikkuisen rajoitella sitä vauhtia, kun antaa
mahdollisuuden liikkua. Se on juuri näin, eikä tarvitse epäillä, etteikö näin olisi. Toivon,
että tässä asiassa, kun lapsen turvallista ympäristöä mietitään, tehdään selonteko ja tulkoon
vaikka jokunen virkamies, mutta jos ne perusasiat unohdamme, niin ikinä millään rahalla
tätä ei ole korvattavissa. Perusasiat pysyvät perusasioina, ne ovat vuosituhansia niin olleet.
Lapsi tarvitsee onnellisen kodin, isän ja äidin ja hyvää rakkautta ja rajoja elääkseen. Siitä
kaikki alkaa.
45



Pöytäkirjan asiakohta PTK 18/2018 vp
18.46 Krista Mikkonen vihr (vastauspuheenvuoro): Arvoisa puhemies! On aivan totta,
mitä edustaja Hoskonen sanoi, että lapsi tarvitsee hyvän kodin, mutta valitettavasti tilanne
on kuitenkin tänä päivänä se, että kaikilla lapsilla ei ole hyvää kotia, ja silloin yhteiskun-
nan on huolehdittava siitä, että myös näillä lapsilla on hyvät eväät elämälle. Ja on aivan tot-
ta, että jos verrataan vuosikymmenten taakse, niin paljon edistystä on tapahtunut, ja se on
hienoa, se on ollut Suomen upea tarina. Minun huoleni on se, että pidämme tästä tarinasta
kiinni.

Nyt tässä kertomuksessa esitetyt huomiot tulisi ottaa vakavasti ja varmistaa se, että jo-
kaisella lapsella on hyvät eväät elämälle ja jokainen lapsi saa riittävästi tukea, myös ne lap-
set, jotka eivät saa sitä sieltä kotoa. Siinä mielessä en ajattele, että tässä nyt tarvitsee ketään
sormella osoitella tai syyttää, tämähän on tietysti pitkäaikaisen politiikan tulosta, mutta nyt
täytyy herätä siihen huoleen, [Puhemies koputtaa] mikä tässä esitetään, ja varmistaa, että
tulevaisuudessakin lapset kasvavat hyvin.

18.47 Tarja Filatov sd: Arvoisa puhemies! On ilo käsitellä lapsiasiavaltuutetun toimis-
ton tekemää raporttia. Itse asiassa viime kaudella päätimme, että tämäkin raportti tulee
eduskuntaan, työelämä- ja tasa-arvovaliokunnassa. Me käsittelimme silloin näitä yhden-
vertaisuusvaltuutetun toimiston siirtoja ja siihen liittyviä uudistuksia ja pohdimme sitä, että
monta muuta raporttia meille tulee mutta lapsiasioista tehtyä raporttia ei tule eduskuntaan.
Silloin se tuli lakiin, ja sen vuoksi itse henkilökohtaisesti olen iloinen, että saan olla tätä kä-
sittelemässä.

Tässä on usein jo siteerattu sitä, että lapsiasiavaltuutetun vakava viesti on, että Suomen
hyvinvointivaltio alisuoriutuu suhteessa lapsiin. Tämä on aika hyvin sanottu, koska se ku-
vaa sitä, että meillä on resursseja ja meillä on lainsäädäntöä mutta me emme pysty käyttä-
mään niitä niin hyvin kuin meidän pitäisi. Toisaalta se kertoo myös siitä, että me olemme
tehneet päätöksiä, jotka vaikuttavat siihen, että lasten ja lapsiperheiden asema on vaikeu-
tunut. Ja kun samaan aikaan ympärillä oleva yhteiskunta muuttuu, varsinkin työelämä, sil-
lä tavalla, että se tuo lisää haastetta lapsiperheille, niin meidän pitäisi miettiä, miten mei-
dän palvelujärjestelmämme tukevat perheitä, eikä suostua siihen, että niitä heikennetään.

Edustaja Hoskonen tässä puhui paljon taloudesta. En viitsi muuten kommentoida tuota
puheenvuoroa, mutta toivoisin, että hän katsoisi ihan oman hallituksensa valtiovarainmi-
nisteriön taulukot siitä, mitä taloudessa on tapahtunut, niin se on ehkä parempi vastaus hä-
nen pohdintoihinsa kuin se, että minä lähden niitä analysoimaan.

Ja toisen asian haluan sanoa: Kyllä siihen kunnioittamiseen kuuluu myös erilaisten per-
heiden kunnioittaminen. Ei voi olla niin, että me kavennamme oman maailmankuvamme
vain sen mukaiseksi, millainen perhekäsitys meillä on. Jos me haluamme lapsia arvostaa,
niin me arvostamme kaikkien lasten vanhempia myös.

Valtuutettu kysyy, onko meillä malttia sijoittaa lapsiin riittävästi rahaa ja energiaa, ja se
on hyvä kysymys. Vielä tärkeämpää on kysyä, onko meillä sydäntä, älyä, aikaa ja taitoa pi-
tää hyvää huolta lapsista, ja tämänkin kysymyksen valtuutettu raportissa esittää. Sana ”si-
joittaa” on talouden kieltä, ja ehkä se on hyvä sana meille tänne eduskuntaan, kun me niin
usein puhumme rahasta. Hyvä sijoitus tuottaa voittoa, mutta lapsuudella on itseisarvo si-
nällään, ja jokaisella lapsella on oikeus hyvään huolenpitoon. Lapsen ei tarvitse ansaita
huolenpitoa, se kuuluu hänelle, ja tämä meidän pitää muistaa. Suomen taloudellinen kehi-
tys on tiukasti kiinni siitä, mitä tapahtuu meidän inhimillisen ja sosiaalisen pääoman puo-
lella, ja sen vuoksi sijoitus lapsiin on myös talouden näkökulmasta se kaikkein paras sijoi-
46



Pöytäkirjan asiakohta PTK 18/2018 vp
tus. Kun me olemme puhuneet täällä rahasta, siitä, että rahasta on pulaa, tai kestävyysva-
jeesta, niin kyllä suurin kestävyysvaje muodostuu siitä, jos me emme tarjoa lapsillemme
hyvää koulutusta ja sellaisia palveluja, jotka pitävät elämän syrjässä kiinni.

No, mitä se lapsuuteen sijoittaminen on? Se tarkoittaa muun muassa vanhemmille riit-
tävää toimeentuloa ja aikaa ja mahdollisuutta olla lasten kanssa, ja lapselle yhteiskunnan
on turvattava hyvätasoinen varhaiskasvatus ja koulu. Mielestäni tässä raportissa oli viehät-
tävää se, että siinä lähestyttiin YK:n lapsen oikeuksien sopimuksen kautta myös suoma-
laista politiikkaa. Tätä muuten tehdään nykyään useammissa kunnissakin, ja se on siinä
mielessä hyvä asia, että se kertoo meille siitä, mihin me olemme sitoutuneet. Ja jos sano-
taan, että YK:n lapsen oikeuksien sopimus lähtee kolmen p:n politiikasta — elikkä provi-
sion, protection ja participation — niin hieman jos oikoisi mutkia, niin voisi sanoa suomek-
si, että panostus, puolustus ja porukka, samat kolme p:tä, sen vuoksi, että panostus olisi riit-
tävien voimavarojen osoittamista lapsille ja lapsiperheille.

Mutta kyse on paitsi rahasta myös resursseista kokonaisuutena, ja myös aika on nähtävä
resurssina erityisesti silloin, jos arvioidaan työn ja perheen, työelämän ja lasten hoivan yh-
teensovittamista. Isät ja äidit ovat Suomessa tiukasti kiinnittyneet työhön, ja työ tuo toi-
meentuloa, mutta se myös haastaa perheen yhteistä yhdessäoloaikaa.

On todella surullista, että perhevapaauudistus törmäsi sisältöristiriitoihin ja rahapulaan.
Sitä olisi tarvittu tasa-arvoisemman vanhemmuuden tueksi. Keskusteltiin siitä, olisiko
tuosta uudistuksesta ollut työllisyyshyötyä. Itse uskon, että siitä olisi ollut työllisyyshyö-
tyä, mutta se olisi ollut silkkaa bonusta, ei itseisarvo. Tuo uudistus olisi pitänyt tehdä las-
ten ja tasa-arvon vuoksi ja olla tyytyväisiä, että siitä seuraa hyvää myös työllisyydelle.

Suomalaisvanhemmat tekevät paljon töitä. Äidit ja isät käyvät töissä yleisemmin kuin
lapsettomat, tämä on aika merkille pantavaa. 67 prosentissa kahden huoltajan perheistä
molemmat vanhemmat ovat työssä ja kouluikäisten vanhemmista 79 prosenttia. Nämä ovat
ihan kunniallisia, kunnioitettavia lukuja. Suomessa myös äitien työllisyysaste on korkeam-
pi kuin naisilla keskimäärin EU-maissa. Ja se, missä me poikkeamme: Meillä tehdään pal-
jon kokoaikatyötä, eli myös ne työtunnit ovat suurempia kuin monessa muussa maassa. Li-
säksi äideistä reilu kolmannes teki ylitöitä viikoittain ja isistä lähes puolet, siis pienten las-
ten vanhemmista, ja usein tuota ylityötä tehdään myös kotona työajan jälkeen.

No, jos me mietimme, mitä työelämässä on tapahtunut, niin naiset tekevät osa-aikatyötä
selvästi vähemmän kuin EU-maissa, mutta meillä ovat lisääntyneet pirstaleiset työajat. Ja
jos mietimme, kun edellisessä puheenvuorossa sanottiin, että lasten paikka on kotona illal-
la silloin, kun junat lähtevät, eikä maailmalla, niin voisi sanoa, että kyllä on niitten pienten
lasten vanhempienkin paikka siellä kotona siihen aikaan. Jos me hyväksymme sen, että
työelämä saa pirstaloitua ja ikään kuin ottaa vallan koko elämästä — itse kuulun siihen
joukkoon, joka ehdottomasti haluaa tehdä töitä sen eteen, että useammalla ihmisellä on töi-
tä ja vielä enemmän töitä, mutta joku tolkku siinä pitää olla perheidenkin näkökulmasta —
jos meidän palvelujärjestelmämme ei vastaa työelämän muutokseen, niin meidän on turha
ihmetellä, mistä lasten ja nuorten syrjäytyminen johtuu. Siinä mielessä vanhemmuudella,
työllä ja perheillä on yhteys siihen, miten Suomi voi.

Vaikkapa nyt nämä nollasopimukset, joita meillä tällä hetkellä on käynnissä, tai se, että
osa-aikatyössä on lisätyön vastaanottovelvoite: meillä on tällaisia velvoitteita, ja me ajat-
telemme, että ihmisten pitää sopeutua myös tällaiseen työelämään, mutta samaan aikaan
me emme ole valmiita panostamaan meidän palvelujärjestelmään siten, että ihminen voisi
tällaisessa työelämässä selviytyä myös pienten lasten vanhempana. Ja vaikkapa tämä työ-
47



Pöytäkirjan asiakohta PTK 18/2018 vp
voimapoliittinen aktiivimalli, joka nyt on otettu käyttöön: Se koskee 45 000:ta vanhem-
paa, jotka ovat työttöminä, mutta samaan aikaan rinnalle ei ole rakennettu minkäänlaista
turvaa sille, että lapsen saa hoitoon. Työttömyysturva lähtee osittain, jos ei pysty tekemään
keikkatöitä tai osallistumaan aktiivitoimiin, mutta samaan aikaan me emme tarjoa mahdol-
lisuutta lapselle päästä hoivaan. Ja sen vuoksi subjektiivinen päivähoito-oikeus on äärim-
mäisen tärkeä.

Vielä työelämän näkökulmasta yksi asia, joka pistää pohtimaan tässä raportissa aika pal-
jon: se, että vanhemmat kertovat siitä, miten työ syö heiltä perheen yhteistä aikaa, ja ihmi-
set kokevat, että heillä ei ole tarpeeksi aikaa kotiasioille eikä tarpeeksi aikaa lapsillensa.
Mutta vaikka samaan aikaan tuo aika on vähentynyt, niin kokemus siitä, että tuota aikaa on
liian vähän, on pienentynyt. Elikkä on syytä kysyä, minkälainen suhde meillä on työn ja
lasten suhteen: olemmeko me ikään kuin jo hyväksyneet sen, että se työ ihan luvallisesti
saa viedä lasten aikaa sillä tavalla, että se vaikuttaa lasten elämään? En tiedä, ymmärsitte-
kö mitä yritin sanoa, koska tämä on monimutkainen yhtälö, mutta se on se, mitä itse jäin
miettimään, kun luin tuota raporttia, mistä tämä muutos johtuu. Toivon, että valiokunta-
kuulemisessa saamme siihen enemmän vastausta, koska jos meille tulee sellainen käsitys,
että se aika, joka lasten kanssa ollaan, voi vain vähentyä ja vähentyä ja vähentyä, kun työ-
aika tulee vaativammaksi ja vaativammaksi ja vaativammaksi, niin tämä kehä on aika huo-
lestuttava.

Ehkä tässä työelämän näkökulmasta olisi paljon muutakin, mitä tästä raportista haluai-
sin sanoa, mutta aika on jo täysi. Haluan ehkä sanoa vain sen, että puolustus tässä politii-
kassa liittyy siihen, että me puolustamme lapsen oikeuksia erityiseen suojeluun ja hoivaan,
koska lapset tarvitsevat aikuisia suojelemaan itseään ja puolustamaan riittäviä palveluitan-
sa. Lapsuus on kuitenkin suora lähetys, se ei odota niitä parempia valtiontalouden aikoja, ja
jos sitä lapsuutta ei hoideta, niin ei myöskään tule niitä parempia valtiontalouden aikoja. Se
on se suurin kestävyysvaje.

18.57 Sami Savio ps: Arvoisa puhemies! Tämä ensimmäinen lapsiasiainvaltuutetun ker-
tomus eduskunnalle antaa erittäin laajan katsauksen lasten asemaan Suomessa ja lapsiper-
hepolitiikan pitkän tähtäimen historian kehitykseen ja tarjoaa myös hyviä näkökulmia tu-
levan kehityksen suuntaviivoiksi.

Lapsiasiainvaltuutettu Kurttila vetoaa kertomuksensa johdannossa eduskuntaan ja halli-
tukseen lapsipoliittisen kokonaisvaltaisen strategian laatimiseksi. Tämä lapsiasiain strate-
gia ulottuisi parhaimmillaan yli useiden vaalikausien ja tekisi siten lapsia ja perheitä kos-
kevasta poliittisesta päätöksenteosta paremmin ennakoitavaa nykyisen lyhytjänteisen ja ly-
hytnäköisenkin politiikan sijaan. Tähän lapsiasiainvaltuutetun näkemykseen on erittäin
helppo yhtyä. 

Arvoisa puhemies! Valtuutettu Kurttila vetoaa myös lapsivaikutusten arvioinnin merki-
tykseen lakiesitysten valmistelun yhteydessä. Se on asia, jota oppositio on perännyt halli-
tukselta kerta toisensa jälkeen, mutta valitettavasti hallitus ei ole ottanut opposition neu-
voista vaarin. Toivottavasti lapsiasiainvaltuutetun virastaan käsin esittämä huomio lopulta
herättää Sipilän hallituksen. 

En myöskään usko, että eduskunnassa on yhtään lapsikielteistä kansanedustajaa, mutta
silti jotkut täällä tehtävät päätökset voivat olla lasten hyvinvoinnin kannalta haitallisia sik-
sikin, että kaikki tosiseikat eivät ole päätöksentekohetkellä tiedossamme. 
48



Pöytäkirjan asiakohta PTK 18/2018 vp
Arvoisa puhemies! Edustaja Hoskonen korosti äsken, aivan oikein, kodin merkitystä
lapselle. Toisaalta edustajat Maijala ja Essayah kiinnittivät huomiota siihen, että suoma-
laisten syntyvyys on alimmillaan puoleentoista vuosistaan. Se osoittaa omalta osaltaan sen,
ettei viime aikojen lapsi- ja perhepolitiikka ole ollut järin kannustavaa, ja nyt on hallituk-
sen tehtävä suunnanmuutos tämän asian suhteen. 

18.59 Tapani Tölli kesk: Arvoisa puhemies! Meillä on käsillä tärkeä keskustelunaihe lap-
siasiainvaltuutetun kertomuksen johdosta. Tässä on puhuttu pitkä ilta lapsipolitiikasta,
mutta mielestäni pitäisi puhua vielä enemmän lapsiperhepolitiikasta, [Sari Essayah: Nos-
tin saman asian!] kun lasten hyvinvointiin vaikuttaa ratkaisevasti se, miten perheet voivat.
Liian harvoin kysymme myös, miten lapsiperheiden vanhemmat jaksavat, mikä on lapsi-
perheiden toimeentulo, sekä aineellinen että henkinen jaksaminen. Tähän meidän on syytä
kiinnittää vakavasti huomiota.

Tässä keskustelussa on hyvin perustellusti ja aivan oikein otettu esille, miten tärkeä asia
on laadukas varhaiskasvatus- ja koulujärjestelmä. Kyllä meillä tämä järjestelmä näiltä osin
lähtökohtaisesti on hyvässä kunnossa, mutta sitten, kun lapsi tulee laadukkaan varhaiskas-
vatuksen piiriin, saattavat olla jo syrjäytyminen ja pahoinvointi tapahtuneet. Me puhumme
usein varhaisesta puuttumisesta, ja nyt olisi aika puhua varhaisesta puuttumisesta lapsiper-
heiden tilanteeseen.

Tutkimusten mukaan se, mitä pienet lapset pelkäävät, he pelkäävät todella paljon, on
hätkähdyttävä asia: se on se, että isä ja äiti eroavat — että isä ja äiti eroavat. Miten me kiin-
nittäisimme huomiota siihen, että perheet säilyisivät ehyenä? Mikä olisi oikea aika tukea
perheitä siinä, etteivät ne hajoaisi? Liian moni lapsiperhe hajoaa, ja tästä jää pitkäaikaisia
vaikeuksia. En halua syyllistää ketään erityisesti, mutta kyllä tämä asia on yhteiskunnalli-
sesti vakavasti otettava asia. Se on monessa mielessä tällä hetkellä yhteiskunnallinen on-
gelma. Kun seuraa vaikka lehtiä, niin tämän tästä on uutisena, että on onnellinen ero jos-
sakin, ja se on suuri uutinen. Taas joku naimisissa oleva on pikarakastunut, ja taas on uu-
tinen. Ovatko nämä ihanteita? Eikö ihanne ole kestävä avioliitto? Tähän tarvitsisi myöskin
yhteiskunnan tukea, sitä, että tuetaan.

Muutama vuosi sitten keskustelin iäkkään, kokeneen kunnallisen luottamushenkilön
kanssa. Hän oli aikoinaan 50- ja 60-luvuilla ollut pitkään sosiaalilautakunnan puheenjoh-
tajana omassa pienessä kunnassaan. Hän ei ollut keskustalainen, haluan sen sanoa, vaan oli
kokonaan toisesta puolueesta, hyvin vasemmalta. Hän sanoi, että siihen aikaan sosiaalilau-
takunnan puheenjohtajan yhtenä tehtävänä oli myös sovitella, kun joku ilmaisi avioeroai-
komuksensa. Hän kertoi, että minä kutsuin näitä kotiini ja me keskustelimme asiasta ja tuu-
miteltiin, että kannattaako nyt näiden asioiden takia panna kantapäät vastakkain, ja sitten
tultiin yhdessä siihen tulokseen, että eiköhän yritetä. Hän kertoi, että hän on vuosia jälkeen-
päinkin saanut joiltakin kukkia sen takia, että hän oli edesauttamassa sitä, että päästiin so-
vintoon. 

Lasten kannalta on hyvin merkittävää, että perheen eheys säilyy. Saadaan turvalliset
eväät siihen laadukkaaseen varhaiskasvatukseenkin. Se ei enää ratkaise kaikkia ongelmia.

Tässä tuli vastikään lukuja siitä, miten syntyvyys on dramaattisesti laskenut. Tuli mie-
leeni eräs kirjoitus, jonka luin vuosia sitten. Se oli sotavuodelta 44 sodan vielä kestäessä.
Silloinen Väestöliiton puheenjohtaja V. J. Sukselainen kirjoitti perheistä ja lapsista, ja hän
oli huolissaan siitä, miten Suomen tulevaisuudessa käy. Niin kuin tiedämme, 1930-luku oli
sellainen, jolloin syntyvyys laski aika merkittävästi. Sukselainen arvioi siinä, että Suomen
49



Pöytäkirjan asiakohta PTK 18/2018 vp
väkiluku kääntyy vakavaan laskuun, ja hän sanoi siinä, että olisi tärkeää, että perheissä oli-
si enemmän lapsia. Totean vielä, että kirjoitus oli tehty sodan kestäessä. Hän arvioi, että jos
olosuhteet paranevat ja lapsiluku kasvaa, on mahdollista, että Suomi 1975 voisi saavuttaa 4
miljoonan asukkaan rajan, ja hän analysoi — kun hän oli myös taloustieteilijä — mitä se
vaikuttaa meidän kokonaistalouteen. No, mitä tapahtui, kun sota päättyi? Se on mielenkiin-
toinen ilmiö, minkälainen tulevaisuudenusko ja, voi sanoa, elämisen tahto ja elämisen näl-
kä oli. Perheitä perustettiin ennätysmäärä, ja 1946 syntyi Suomen historian suurin ikäluok-
ka, ja 4 miljoonan asukkaan raja saavutettiin jo 50-luvun alussa.

Minä vain haluan ottaa esille sen, mitkä tekijät vaikuttavat sitten siihen, että on tulevai-
suudenuskoa. Siihen aikaan, 40-luvun lopulla, tuli lapsilisäjärjestelmä. Me puhumme usein
siitä, onko jakovaraa siihen, että perheitä pystytään tukemaan. Kun lapsilisäjärjestelmä tu-
li, ei se tullut sen vuoksi, että valtiontaloudessa oli jakovaraa, vaan sen vuoksi, että syntyisi
jakovaraa, että perheet saisivat elämän reunasta kiinni ja pääsisivät sillä tavalla elämisen
puitteet järjestämään kohdalleen, että se olisi elämisen arvoista. Nähtiin, että tämä inves-
tointi kannattaa. Siltä ajalta, vuodelta 48, on peräisin meidän lapsilisäjärjestelmä. 

Tämän haluaisin todeta siitä, että perheiden hyvinvointi on sellainen, johon meidän kan-
nattaa aina kiinnittää huomiota, ja meidän lasten tulevaisuuteen vaikuttaa ratkaisevasti se,
miten perheet jaksavat. Tähän vaikuttaa myös meidän hyvässä järjestelmässä se, minkälai-
nen neuvolajärjestelmä meillä on, että pystytään jo varhain toteamaan ongelmat ja tuke-
maan sitä, miten lapsia kasvatetaan. Siihen sitten niveltyy — vaikka se on hyvin tärkeä
asia, nyt tuntuu, että ylikorostuneen merkityksen saava — laadukas varhaiskasvatus. Se on
hyvin tärkeää, mutta ei se korvaa koskaan sitä, mitä kotona pitää tehdä, eikä näitä tule aset-
taa vastakkain. Mutta toisinaan tuntuu siltä kuin vanhemmilta vietäisiin oikeus kasvattaa
omia lapsiaan ja kuin he eivät osaisi. Ei voi olla niin, että asetelma muuttuu niin, että lap-
sen lähin omainen on viranomainen. Tämä on meidän yhteiskunnan keskeinen asia, miten
tätä järjestetään. Perhe on nyt ja on tulevaisuudessakin yhteiskunnan perussolu. Miten per-
heet jaksavat, heijastuu koko yhteiskunnan hyvinvointiin.

19.08 Eeva-Maria Maijala kesk: Arvoisa puhemies! Edustaja Tölli piti yhden tämän päi-
vän parhaista puheenvuoroista, ja toivoisin, että hänen sanomansa saataisiin laajemminkin
nytten levikkiin siitä, mitä hän toi vahvasti esille. Ennen kaikkea se, mitä hänen puhees-
sansa arvostin, oli se, että on turva, perheille turva, usko siihen, että lapset voivat elää rau-
hassa, niin että ei tarvitse pelätä, ei tarvitse pelätä eroa, ei tarvitse pelätä yksin jäämistä.
Tölli puhui myöskin erittäin hyvin siitä, missä meillä on usko huomiseen, usko tulevaisuu-
teen, usko elämään, ja työtilannekin on monissa paikoin epävarma. Ne ovat asioita, joita
meidän todella pitäisi miettiä nyt laajemminkin. Ja hän toi esille tämän perhepolitiikan.
Tänä päivänä on puhuttu erittäin vähän perhepolitiikasta, on puhuttu vain lapsiasioista,
mutta lapsiasiaa ei pysty erottamaan asiasta nimeltä perhe, koska perhe muodostaa sen laa-
jan kokonaisuuden.

Aikoinaan tuli tämä lapsilisä, niin kuin edustaja Tölli toi esille, mutta olisiko meillä nyt-
ten aika löytää joku vastaava heräte, joku iso toimenpide, kokonaisuus, jolla me saisimme
oikeasti perheitten tilanteen muutettua niin, että perheet uskaltaisivat tehdä lapsia? Lapsen-
tekoon todellakin tarvitaan turvallisuudentunne ja luottamus siihen liiton kestämiseen.
Vanhemmille on hirveä tilanne, jos pitää pelätä sitä, että jää yksin kotiin useamman lapsen
kanssa. Yhden tai ehkä kahdenkin kanssa voi pärjätä, mutta miten sitten, jos siinä on
useampi lapsi? Kyllä lähtökohta pitää olla se, että perhe saadaan kestämään. Jos lapset jou-
50



Pöytäkirjan asiakohta PTK 18/2018 vp
tuvat jonkun verran riitojakin näkemään ja kokemaan, niin parempi sekin on, että asiat opi-
taan selvittämään kotona kuin että niitä haudotaan ja lähdetään sitten helposti toiseen tilan-
teeseen.

Krista Mikkonen toi kiitettävästi esille saamen kielen asiat. Kieliasia on yksi olennainen
asia siinä, että lapset saavat oppia oman äidinkielensä, sukunsa kielen. Sen takia olisikin
tärkeää, että kielipesätoimintaa saataisiin laajennettua entisestään. Viime syksynä me
saimme useamman uuden kielipesän nyt sitten pyörimään saamen kielen osalta, mutta nii-
tä tarvittaisiin jatkossa yhä enemmän ja enemmän, koska tänä päivänä onneksi uskalletaan
taas puhua saamen kieltä ja opiskella sitä. Varsinaiseen saamen kielen opetukseen tulee
nytten satsata paljon, sillä jo 70 prosenttia saamelaisista asuu saamelaisalueen ulkopuolel-
la ja ainoastaan saamelaisalueella on oikeus saamen kielen koulutukseen, niin että siihen
saa valtiolta rahoituksen. Meidän pitäisi löytää esimerkiksi pari miljoonaa rahaa, niin että
SAKK elikkä Saamelaisalueen koulutuskeskus voisi suoraan perusopetusoikeudellansa
opettaa lapsia kaikkialla Suomessa netin kautta, niin että tämä asia ei olisi kuntien vastuul-
la vaan suoraan voitaisiin esimerkiksi SAKKista suorittaa se opetus eri puolille, jotta lap-
set saisivat sen oman kielensä opiskella.

Vielä otan esille tämän kulttuuriasian. Kun tänään oli keskustelualoite kulttuurista ja
kulttuurin merkityksestä, niin lapsille on erittäin tärkeää, että he oppivat oman kulttuurin-
sa. Kulttuuri ei todellakaan ole aina sitä, että on kaikkia hienouksia ja kaikkia kalliita oop-
peroita ynnä muita asioita, vaan kulttuurihan on yksinkertaisia, jokapäiväisiäkin asioita.
Ne ovat hyvin lähellä, ovat ne sitten liikkumista, laulamista tai muita vastaavia asioita.
Haetaan niitä elämyksiä lapsille. Mutta muistetaan myöskin se, että kaikkein tärkein asia
lapsille on läheisyys. Läheisyyttä ei ole se, että kännykän kautta toimitaan ja tehdään, vaan
läheisyyttä on se, että ollaan oikeasti läsnä eikä vain kännykän läheisyydessä.

19.13 Jani Mäkelä ps: Arvoisa puhemies! Tässä keskustelussa ja aihepiirissä selvästi on
nähtävissä painetta yleisempäänkin perhepoliittiseen keskusteluun, ja tässä ovat näkyvillä
myös tietyt jakolinjat, mitkä tässä ideologisesti ottaen vallitsevat. Itse haluan hieman tuoda
esiin tätä perinteisen perhearvon näkemystä, jonka puolesta itsekin liputan. Eli ainahan se
perinteinen ydinperhemalli ei ole mahdollinen erilaisista syistä, mutta kyllä yhteiskunnan
siihen pitäisi kuitenkin pyrkiä ja tehdä sellaisia ratkaisuja, jotka sitä edistävät. Aina nämä
viime aikojen ratkaisut eivät ole sellaisia olleet.

Monta kertaa tämä keskustelu menee näihin hokemiin ja uskonkappaleisiin, kuten var-
haiskasvatus tai perhevapaauudistus. Tässä keskustelussa ikään kuin metsä häviää puilta ja
asioista tehdään turhan mutkikkaita. Tämä syntyvyys on vakava kysymys, sen vähäisyys
nimenomaan, ja sille yhteiskunnan on pakko tehdä jotain, mutta aihepiiri on varsin trau-
maattinen ja ongelmallinen. Sitä kuvastaa se, että kun eräs puoluejohtaja käytti termiä
”synnytystalkoot”, seurasi valtakunnallinen kohu. Mistä tällainen voi johtua? Mielestäni
tämä asia on ennen kaikkea asennekysymys. Nykyaikainen minäkeskeisyys, minä ensin
-asenne, todennäköisesti tämän ongelman aiheuttaa. Kysymys ei ole niin taloudellisista re-
sursseista, mistään tukemisesta, varhaiskasvatuksesta tai koulutuksestakaan. Syntyvyys
absoluuttisesti on suurinta köyhissä maissa, joissa ei tällaisista varhaiskasvatusasioista pu-
huta mitään.

Eräs tähän liittyvä piirre tässä meidän yhteiskunnassamme on ensisynnyttäjien keski-
määräisen iän nouseminen kohti keski-ikää. Kun lasten hankinta venyy sinne nelikymppi-
seksi asti, niin kyllähän se matalaan syntyvyyteen väkisinkin johtaa jo biologisista syistä.
51



Pöytäkirjan asiakohta PTK 18/2018 vp
Miten tähän sitten ollaan jouduttu ja mikä tätä aiheuttaa, on se kysymys, johon yhteiskun-
nan pitäisi löytää vastauksia. Miksi nuoret aikuiset eivät perusta perhettä? Oman käsityk-
seni mukaan kysymyksessä on ainakin työsuhteiden epämääräisyys, niiden kesto, asumi-
sen kustannukset ynnä muut vastaavat, aivan käytännön elämän asiat, jotka eivät näillä ko-
rupuheilla mihinkään ratkea.

19.15 Markus Lohi kesk: Arvoisa puhemies! Tämä lapsiasiainvaltuutetun kertomus
eduskunnalle 2018 on minusta erittäin laaja katsaus paitsi menneisyyteen ja historiaan
myös aika paljon tulevaisuuteen kantaa ottava kertomus. Laajuudesta kertoo jo sekin, että
tämä on parisataa sivua pitkä kaiken kaikkiaan. Mutta kun tätä katsoo, niin voi todeta, että
täällä on käytetty aivan erinomaisia puheenvuoroja tästä aiheesta, edellä muun muassa
edustajat Hoskonen ja Tölli ja Maijala ja niin edelleen. 

Itsekin kun tätä lueskelin, niin mieleeni tuli lähinnä se, miten me voimme tukea noita
perheitä heidän arjessaan parhaiten. Nimittäin se, mikä pysäytti, oli esimerkiksi sivulla 70
oleva tilasto, joka kertoo, että 15 vuodessa meidän lasten huostaanotot ovat tuplaantuneet
ja kodin ulkopuolelle on sijoitettu 18 000 lasta. Nämä ovat aika kovia lukuja ja kertovat sii-
tä, että aina se arki ei ole se, mitä toivotaan tai mitä me päättäjätkään toivoisimme. Sen ta-
kia lasten hyvinvointi, kuten täällä on aikaisemmin hyvin todettu, kietoutuu paljon sen per-
heen hyvinvointiin. On hyvä muistaa, kun puhutaan lapsiperheiden palveluista ja erilaisis-
ta tuista ja jaksamisesta, että jokaisen vanhemman arki on jonkun lapsuus, ohikiitävä hetki,
ja sen takia meidän päättäjien on syytä kiinnittää tähän huomiota.

Tässä heti alussa otetaan aika voimakkaasti kantaa lapsiasiainvaltuutetun, voi sanoa, to-
teamuksella hyvinvointivaltion alisuoriutumisesta lapsipolitiikan saralla. Ymmärrän tä-
män ajatuksen, tämän taakse, mutta väistämättä se panee miettimään, että eihän tässä kui-
tenkaan unohdeta sitä tärkeintä, että kun puhutaan lasten hyvinvoinnista, niin se ei ole hy-
vinvointiyhteiskunta, [Puhemies koputtaa] joka siitä huolehtii, vaan ennen muuta lasten
vanhemmat. 

19.17 Sari Essayah kd: Arvoisa rouva puhemies! Vaikka täällä jo yhden puheenvuoron
kävin pitämässä, niin kyllä tämä aihe on minun mielestäni niin keskeinen ja tärkeä, niin
kuin täällä monissa näissä viimeisimmissäkin puheenvuoroissa on tullut esille, että nyt pu-
hutaan siitä kansantalouden syvästä ytimestä, kun puhutaan lapsiperhepolitiikasta ja siitä,
millä sitten loppujen lopuksi hoidetaan niin huoltosuhteet kuin kestävyysvajeetkin kun-
toon. Kun seurasin sitä keskustelua, mitä tuon perhevapaauudistuksen ympärillä käytiin, ja
siinä todellakin lähdettiin eläkekertymästä ja työelämän tasa-arvosta ja ties mistä muista
argumenteista liikenteeseen, niin joku oli hyvin tviitannut, että se ei muuten ole se eläke-
kertymä, joka tulee sinua moikkaamaan sinne vanhainkotiin. Tämä on hyvä pitää mieles-
sä, kun aihepiirin ympärillä käytämme puheenvuoroja.

Edustaja Tölli käytti myös erittäin hyvän puheenvuoron ja todella alleviivasi sitä, että
tässä lapsiasiainvaltuutetun kertomuksessakin nyt puhutaan paljon siitä, että tarvitaan lap-
sipolitiikkaa, mutta kyllä se on todella lapsiperhepolitiikka, mikä on keskeistä silloin, kun
mietitään, millä tavalla parhaiten pystytään sitä lapsen elämää viemään eteenpäin ja siihen
vaikuttamaan.

Terveyden ja hyvinvoinnin laitoksen eli THL:n pari vuotta sitten julkaistun tutkimuk-
sen mukaan yhdeksän kymmenestä lapsesta voi kuitenkin hyvin. Se on tärkeää muistaa,
kun täälläkin tänään olemme tietysti nostaneet ennen kaikkea niitä haasteita näissä puheen-
52



Pöytäkirjan asiakohta PTK 18/2018 vp
vuoroissa esille. Kun katsotaan historiallisesti, niin lapset voivat kyllä keskimäärin parem-
min kuin koskaan aiemmin ja he kokevat aiempaa vähemmän turvattomuutta ja viihtyvät
paremmin koulussa ja nuorten päihteitten käyttö on vähentynyt. Mutta sitten toisaalta sa-
maan aikaan yksi kymmenestä on vailla läheistä ystävää, viidennes nuorista tytöistä kokee
masennusta ja nuorten itsetuhoisuudessa on myös ollut kasvua ja lastensuojeluilmoitusten
määrät ovat nousseet, niin kuin täällä on tuotu puheenvuoroissa esille, elikkä lapsuus voi
sitten kyllä osalla olla hyvinkin onneton ja vaikea.

Keskeinen kysymys kaikkien kannalta on, miten lasten ja nuorten hyvinvointia voidaan
yhä enemmän vahvistaa ja tukea. Yhteiskunta ei todellakaan voi samalla tavalla hoivata,
huolehtia ja rakastaa kuin vanhemmat, suku ja muut läheiset ihmiset voivat. Viranomainen
ei voi koskaan korvata perhettä. Se on täällä tänään monen suusta sanottu. Siksi yhteiskun-
nan tehtävä on ennen kaikkea sitten vahvistaa ja tukea niitä lähiyhteisöjä, jotta nämä pys-
tyvät puolestaan tukemaan ja kannattelemaan lasta ja nuorta. Joskus on tietysti niinkin, että
yhteiskunta joutuu ottamaan sen korvaavan lähiyhteisön roolin. Silloin me tiedämme, että
niitä vaurioita siellä lähiyhteisössä on jo päässyt tapahtumaan.

Inhimillisintä ja taloudellisinta olisi tietysti antaa riittävää tukea perheelle jo varhaises-
sa vaiheessa, jotta se pystyy kannattelemaan ja jaksaa kannatella lasta läpi lapsuuden aina
sinne aikuisikään saakka. Perheitten ja lähiyhteisöjen ratkaisevan tärkeä merkitys on jopa
itsestäänselvää varmaan jokaisen omassakin elämänhistoriassa. Kuitenkin julkisessa kes-
kustelussa tuntuu, että tämän merkitys usein jää taka-alalle ja unohdetaan ja korostetaan
ehkä sitä yksilöllisyyttä ja — niin kuin tässäkin keskustelussa — näitä viranomaispolkuja
ja yhteiskunnan järjestelmiä. Mutta todellakin, kyllä perhepolitiikassa on kysymys ennen
kaikkea siitä perheestä ja sen kasvatustyön tukemisesta, ja aina lasten ja nuorten hyvin-
voinnissa on viime kädessä kysymys juuri siitä perhe- ja lähiyhteisön hyvinvoinnista.

Niin kuin täällä tuotiin puheenvuoroissa esille: miten sitten voitaisiin näitä lasta kannat-
televia lähisuhteita tulevaisuuden Suomessa parantaa ja miten niitä voitaisiin enemmän tu-
kea? Niin kuin täälläkin tuli jo esille, erityisesti tietenkin kaikkein parasta olisi, kun lapsen
lähisuhteet säilyisivät ja esimerkiksi avioerolta voitaisiin välttyä, mutta ikävä kyllä näin ei
aina ole.

Tuossa ennen joulua tuli tämä oikeusministeriön työryhmän ehdotus, jossa oli käsitelty
lasten huoltoa ja tapaamisoikeutta koskevaa lainsäädäntöä ja sen uudistamista. Se luovu-
tettiin silloin oikeusministerille. Siellä työryhmän mietinnössä oli paljon sellaisia minusta
tärkeitä avauksia, joissa esimerkiksi myös näiden muiden kuin vanhempien, muiden lä-
heisten ihmisten, tukemisen mahdollisuus lasta kohtaan otettaisiin paremmin huomioon
ihan lainsäädännössä ja niissä päätöksissä, koska on usein se tilanne, että vaikkapa juuri
avioerossa ne isovanhemmat saattavat muodostua entistä läheisemmiksi. 

Sitten toisaalta tiedetään elävästä elämästä, että tämmöisen vieraannuttamisen lisäksi,
mikä saattaa kohdistua toiseen vanhempaan, saatetaan myöskin isovanhemmat sulkea lap-
sen elämänpiirin ulkopuolelle. Esimerkiksi itse tässä kansanedustajan työssä olen saanut
aika riipaisevia yhteydenottoja isovanhemmilta, jotka ovat kertoneet näistä tilanteista, että
ei enää ole ollut mahdollisuus tavata lapsenlasta ja miltä se on tuntunut heidän puoleltaan ja
miltä se varmasti on tuntunut sitten myös siellä lapsen puolella.

Tuossa oikeusministeriön työryhmän mietinnössä oli esimerkiksi otettu esille se, että la-
kiin ehdotettaisiin tämmöinen säännös, jonka mukaan tuo tapaamisoikeus voitaisiin vah-
vistaa oikeudellisesti sitovalla tavalla myös lapsen ja hänelle erityisen läheisen henkilön
53



Pöytäkirjan asiakohta PTK 18/2018 vp
välille. Siinä on viitattu Euroopan ihmisoikeussopimuksen perhe-elämän suojaa koskevan
8 artiklan velvoitteeseen ja Euroopan ihmisoikeustuomioistuimen ratkaisukäytäntöihin.

Itse ajattelen näin, että on tärkeää, että tämäntyyppiset esitykset myöskin etenisivät,
vaikka tuossa työryhmän mietinnössä erityisen läheisen henkilön määritelmää on rajattu
siten, että se on tämmöiseen vanhemmuussuhteeseen verrattava suhde. Mutta juuri siinä
elävässä elämässä, missä aika paljon nämä isovanhemmat ja heidän roolinsa siellä perhees-
sä voivat olla ratkaisevan tärkeitä, minusta olisi hienoa, jos sitä voitaisiin laajentaa ja aja-
tella, että esimerkiksi samassa taloudessa asuneet isovanhemmat tai sijaisvanhemmat tai
isä- tai äitipuoli voisivat olla myöskin tällaisia läheisvanhempia.

Arvoisa puhemies! Täällä on käyty tosi hyvää ja arvokasta keskustelua tämän kertomuk-
sen ympärillä. Toivon, että tähän ei tulisi turhaan semmoisia politisoituneita sävyjä siinä
mielessä, että jos puhutaan vaikka tästä syntyvyyskysymyksestä, niin kyllähän se on var-
maan myönnettävä, että se on aika lailla pidemmän aikavälin ja useamman hallituksen te-
kosia kuin mitä nyt tällä kaudella on saatu aikaiseksi. Vaikka tämän sanon ihan opposition
edustajana, nyt on tietysti tärkeää miettiä, miten sitten tästä eteenpäin. Jos ollaan päädytty
siihen tilanteeseen, että ollaan historiallisesti alhaisimmissa syntyvyysluvuissa, niin kyllä
meillä on yhteinen vastuu sitten lähteä miettimään, minkälaista perhepolitiikkaa me teem-
me täällä Suomessa, että me saisimme syntyvyyden kasvuun ja että ennen kaikkea tulisi
nuorille perheille sellainen olo, että tähän yhteiskuntaan uskaltaa ja haluaa lähteä sitten
omia lapsia tuomaan ja heitä eteenpäin elämänpolulla viemään. Toivotaan, että me saisim-
me sellaisen käänteen yhdessä aikaiseksi ja että tämän aiheen ympärillä löytyisi sellaista
konsensusta ja yhteistä tekemistä yli hallitus- ja oppositiorajojen.

19.25 Antti Kurvinen kesk: Arvoisa rouva puhemies! Pidän erittäin myönteisenä asiana
tätä uutta käytäntöä, että lapsiasiainvaltuutettu tuo kertomuksen toiminnastaan ja lapsi- ja
perhepolitiikan ajankohtaisista teemoista myös tänne eduskuntaan käsiteltäväksi ja edus-
kunnan suuren salin ruodittavaksi.

Rouva puhemies! Tämän päivän ja illan aikana on käytetty erittäin hyviä puheenvuoroja
ja käyty erittäin laaja-alaista keskustelua. Itsestäni on tuntunut siltä, että tästä lapsiasiain-
valtuutetusta, joka on aika tuore toimija meillä Suomessa — siinä on nyt toinen henkilö
historiassa — on muodostunut aika merkittävä yhteiskunnallinen keskustelija Suomessa ja
aika merkittävä mielipidejohtaja. Hän on erityyppisissä lapsia koskettavissa asioissa pal-
jon julkisuudessa ja muodostaa siinä linjaa.

Tänä iltana on käytetty todella hienoja, koskettavia ja mieleenjääviä puheenvuoroja,
mutta tahdon niistä nyt nostaa esille edustaja Tapani Töllin vähän aikaa sitten käyttämän
puheenvuoron, joka kieltämättä kyllä kolahti. Siinä oli paljon sellaista asiaa ja arvopohjaa,
joka itsestänikin tuntuu hyvältä ja oikealta. Tällaisesta nuoresta kolmekymppisestä mie-
hestä, jolla ei muita lapsia vielä ole kuin kolme kummilasta, se tuntui erittäin hyvältä ja jär-
kevältä. Tähän suuntaan meidän pitää edetä.

Haluaisin, puhemies, painottaa sitä, että kyllä lapsen kasvussa tärkeää on se, että koko
kylä kasvattaa. Se koko kylä kasvattaa -ajattelu oli aikanaan siellä Ylihärmässä Sippolan-
rinteelläkin, missä itse sain varttua.

Puhemies! Haluan ottaa esille myös isien roolin. Aina välillä tuntuu siltä näin miehenä,
että olemmeko me häivyttäneet pikkuisen pois lapsen elämästä isän merkityksen. Kyllä sil-
lä isälläkin edelleen merkitystä on. Ehdottomasti meidän täytyy pystyä nykyistä paremmin
54



Pöytäkirjan asiakohta PTK 18/2018 vp
tukemaan lapsiperheitä, pariskuntia, että perheet pysyisivät kasassa ja voisivat pitää lapsis-
ta huolta.

Arvoisa puhemies! Kyllä pitää todeta, että kun lapsia käsitellään, perheitä käsitellään,
niin raha ei saa olla [Puhemies koputtaa] ainut asia, mikä ratkaisee: ei vain euro, vaan pitää
olla muitakin arvoja, ei vain elinkeinoelämä ja työelämä.

19.27 Hannu Hoskonen kesk: Arvoisa rouva puhemies! Pari asiaa jäi sanomatta edelli-
sessä puheenvuorossa. Toinen on se, että kun puhuin siitä, mikä on lapselle turvallinen kas-
vuympäristö, niin se varmasti on koti, ja nyt kun ollaan suunnittelemassa erilaisia manöö-
verejä, niin tämä hieno kirja, tämä selonteko tai paremminkin kertomus, joka on eräänlai-
nen selonteko, miten lapsiperheillä tänä päivänä menee, on hyvä lähdeteos siitä, missä to-
della mennään. Mutta kaiken sen numerotiedon, kaiken sen viisauden, monen virkamiehen
työn, kaiken sen, takana pitää kuitenkin se perustotuus olla, että perhettä pitää tukea. Per-
heet ovat se perussolu, joka tämän yhteiskunnan pystyssä pitää. Kaikki muut vaihtoehdot
ympäri maailman, mitä on kokeiltu, ovat olleet huonompia, ihan varmasti. 

Toinen asia on sitten se, että kun perhevapaauudistusta suunnitellaan — siitähän tuntui-
vat olevan silloin, kun tämä asia oli tässä talossa kuuma, ymmärtääkseni kaikki yhtä miel-
tä, että se pitää tehdä — oikeista asioista pitää silloin sopia. Oma kantani asiaan on se, että
perheen sisälle älköön yhteiskunta menkö päättämään, milloin pitää äidin tai isän olla per-
hevapaalla hoitamassa pientä lasta. Kyllähän se biologinen tosiasia on, että kun tuo lapsi
syntyy tähän maailmaan ja äiti vaikka imettää — se on edelleen kuitenkin jonkunasteinen
totuus, että äiti imettää pientä lasta — sitä yhteyttä ei pidä mennä katkaisemaan lainsäätä-
jän toimin, ei missään tapauksessa. Sen pienen lapsen ylivoimaisesti paras hoitaja on aina
äiti. Äidin ja lapsen välistä rakkautta ei kumoa mikään rakkaus, ei mikään. Se on niin läm-
mintä ja niin pyyteetöntä, niin aitoa, niin puhdasta. Sitä älkööt poliitikot menkö hämmen-
tämään. Päättäköön perhe itse keskuudessaan, mikä on heille parasta. 

Minä olen aina vähän kammoksunut tätä mallia, jossa yhteiskunta päättää perheiden
puolesta, mitä tulisi tehdä. Niistähän on kokeiluja muun muassa tuossa itärajan takana aika
pitkälti, mutta väitän, että ne ovat kohtuullisen huonosti onnistuneet. Tämän kun pidämme
mielessämme ja tunnustamme luonnon tosiasiat, niin pääsemme helposti ihan oikeisiin
päätöksiin. 

19.29 Paavo Arhinmäki vas: Arvoisa rouva puhemies! Jos ajatellaan sitä, millä tavalla
me pystymme yhteiskuntana tukemaan sitä, että jokaisella lapsella on turvallinen arki,
hyvä mahdollisuus kasvaa tässä yhteiskunnassa, niin totta kai perheellä on keskeinen rooli
siinä, mutta oleellista on se, että yhteiskunta pystyy tukemaan perheitä tässä. 

Nostan muutamia asioita, ensin päivähoidon osalta. Tällä hetkellä käy, ja on hyväkin,
että käy, kuumana keskustelu päiväkodin opettajien palkoista, niiden riittämättömästä ta-
sosta. Me tarvitsemme koulutettuja, osaavia päiväkodin opettajia, ja kyllä erityisesti pää-
kaupunkiseudulla, Helsingissä päiväkodin opettajien palkkataso on sellainen, että sillä on
vaikea pärjätä. Julkisuudessa on esitetty väitteitä siitä, että pääkaupunkiseudun kuntien vä-
lillä olisi niin sanottu kartelli, että on sovittu, että palkat eivät ylitä tiettyä tasoa. Ainakin
meille on hyvin voimallisesti kiistetty tämä, että tällaista ei ole, ja voi olla, että se pitää
paikkansakin, mutta on toiset mekanismit, jotka ohjaavat tähän. Ne ovat niitä, että ny-
kyään kunnat, esimerkiksi isoimmat kunnat, tavoittelevat kaikki kuuden suurimman kun-
55



Pöytäkirjan asiakohta PTK 18/2018 vp
nan keskiarvoa kustannuksissa, ja kun luodaan tällaisia malleja, niin ne tavallaan vievät sa-
maan suuntaan, ilman että tästä olisi olemassa joitain sopimuksia.

No, toinen tietysti pitää nostaa esiin näiden palkkojen osalta. Eihän ainoastaan lastentar-
hanopettajat vaan pienipalkkaisia ovat ylipäätänsä julkisen puolen naisvaltaisilla aloilla
toimivat, ovat he sitten lähihoitajia, sairaanhoitajia, opettajia, tai jos puhutaan päiväkodeis-
ta, niin lastentarhanopettajien lisäksi yhtä lailla tärkeätä työtä tekevät myös muilla koulu-
tuksilla olevat lastenhoitajat.

Kyllä se palaute, jota suoraan on tullut minulle tästä kiky-sopimuksesta, lomarahojen
leikkaamisesta, on ollut aika rajua ja syystäkin. Nämä ihmiset ovat pienituloinen joukko,
tekevät äärimmäisen tärkeätä työtä, ja kyllä heillä se lomarahojen leikkaaminen tuntuu.
Kun täällä aikaisemmin debatissa edustaja Vehkaperä kysyi, mitä vasemmisto on Helsin-
gissä tehnyt lastentarhanopettajien palkkojen puolesta, niin voin kertoa, että itse esitin val-
tuustossa sitä, että paikallisesti sopien — me vasemmistossa kannatamme paikallista sopi-
mista silloin, kun se ei ole kenenkään sanelemista vaan yhteistä sopimista — olisi nämä lo-
marahaleikkaukset palkankorotuksilla korvattu. Helsingissähän on peräti kaksi keskustan
valtuutettua, valitettavasti kumpikaan näistä ei tukenut, ja oikeastaan kolmas on vielä Paa-
vo Väyrynen, kunniapuheenjohtaja, ja kun hänetkin lasketaan mukaan, niin kukaan näistä
ei valitettavasti tukenut tätä esitystä. [Tapani Tölli: Ei ole keskustan ryhmässä! — Välihuu-
toja] — Hän toki toimii tällä hetkellä kristillisdemokraattien ryhmässä, mutta en usko, että
tässä äänestyksessä kristillisdemokraatit haluavat tätä kunniaa osakseen. — Tämä esitys jäi
kolmesta äänestä kiinni, eli jos vihreiden ryhmästä olisi kolme — se jakautui kahtia — eli
kolme vielä enemmän ollut tämän lomarahaleikkausten korvaamisen kannalla, niin me oli-
simme päässeet tässä eteenpäin.

Tämä on yksi kysymys, nämä riittävät palkat, ja siitä pitää puhua, se pitää hoitaa kerta
kaikkiaan kuntoon niin paikallisella tasolla kuin valtakunnan tasolla, mutta sen lisäksi on
sitten muita kysymyksiä. Subjektiivisen päivähoito-oikeuden rajaaminen, se valitettavasti
koskettaa juuri niitä lapsia, jotka kaikkein eniten tarvitsisivat päivähoitoa. Vaikka täällä sa-
notaan, että kyllä jokaisella on oikeus 20 tuntiin tätä varhaiskasvatusta, niin tosiasiassa, to-
sielämässä se rikkoo päivää, se hankaloittaa päiväkotien toimintaa, ryhmien rakentamista
ja ryhmät ovat hyvin epätasapainoisia. Samoin kuin se, että ryhmäkokoja on kasvatettu päi-
vähoidossa, hankaloittaa sitä työntekoa siellä päiväkodin tasolla. Liikaa lapsia näitä hoita-
jia, aikuisia, kohden. Tämä on luonut epätasa-arvoa Suomen sisällä. On paljon kaupunke-
ja, joissa on viisaita päättäjiä, jotka eivät ole kasvattaneet ryhmäkokoja, jotka eivät ole ra-
janneet subjektiivista päivähoito-oikeutta — esimerkiksi Helsinki on toiminut näin —
mutta sitten on kaupunkeja, kuntia, joissa on toimittu toisin. Tavallaan riippuen siitä, mis-
säpäin, missä kunnassa asuu, missä kaupungissa asuu, voi olla hyvin eritasoista päivähoi-
toa. Se ei voi olla oikein. Tämä on asia, joka pitäisi korjata. Siitä saadut säästöt olivat mi-
nimaalisia, mutta ne vaikutukset ovat suuria tulevaisuuden kannalta. 

Toinen seikka, jonka, arvoisa rouva puheenjohtaja, haluan nostaa esille, on peruskoulu.
Suurin osa meidän lapsista voi entistä paremmin, viihtyy hyvin, harrastaa, pärjää koulussa,
viihtyy koulussa, mutta meillä yhteiskunta polarisoituu. On joukko lapsia ja nuoria, jotka
voivat entistä huonommin. Ilmeisesti lapsiasiamies on arvioinut, että se olisi noin 20 pro-
senttia lapsista, jotka jo kuuluvat tähän joukkoon. Erityisesti tämä näkyy siinä, miten jat-
ketaan peruskoulun jälkeen: on näitä koulupudokkaita, jotka eivät jatka mihinkään, ja sit-
ten toisaalta toisella asteella, varsinkin ammatillisella puolella, on pudokkaiden määrä ai-
van liian suuri. Silloin toimet, joilla vähennetään esimerkiksi ammatillisella puolella lähi-
56



Pöytäkirjan asiakohta PTK 18/2018 vp
opetusta, ovat myrkkyä, pahinta mahdollista myrkkyä juuri näille, jotka ovat siinä riskissä,
että heidät syrjäytetään yhteiskunnasta. Kun ei ole sitä lähiopetusta, ei ole sitä tukea samal-
la lailla kuin aikaisemmin, ja nyt jo keskeytysluvut ovat liian suuret. Sen vuoksi me olem-
me jo pitkään ajaneet oppivelvollisuusiän pidentämistä. 

Se ei tarkoittaisi sitä, että peruskoulu jatkuisi sellaisenaan 18 ikävuoteen tai toiselle as-
teelle. Voisimme jatkaa niin kuin nykyään — peruskoulu, ja sitten peruskoulun jälkeen ha-
keudutaan lukioon, ammatillisiin oppilaitoksiin, jotkut oppisopimuskoulutuksiin, muihin
toimiin — mutta oleellista tässä on kaksi asiaa: Ensinnäkin se, että kun kysymys olisi op-
pivelvollisuudesta, niin materiaalit, oli sitten ammatillisessa koulutuksessa, lukiossa, mis-
sä tahansa, olisivat maksuttomia. Tämä on iso kysymys, ja kansalaisaloitetta tällä hetkellä
kerätään, eli se on aidosti monille perheille, ihan keskituloisillekin, työssä käyville perheil-
le iso kysymys, miten maksaa nämä suuret maksut, jotka voivat olla pahimmillaan tuhan-
sia euroja vuodessa lukiossa tai ammatillisella puolella. Mutta vielä oleellisempaa on se,
että silloin tavallaan toiminta on kaksipuolista. Kaupungeilla ja kunnilla on velvollisuus
katsoa perään, pitää huolta jokaisesta nuoresta siihen täysi-ikään asti. Ei voida katsoa läpi
sormien, kun on oppivelvollisuus, mutta toisaalta se toisinpäin eli se tuo myös velvollisuut-
ta ja vastuuta niille nuorille. He eivät voi vain sanoa, että otanpa paperit ulos, minun oppi-
velvollisuuteni loppui, vaan tämä on molemminpuolista. Minä uskon, että tästä meidän on
yhdessä mahdollista löytää järkevällä tavalla ratkaisu, jolla me pystymme puuttumaan näi-
hin kahteen ongelmaan ja tukemaan suuresti nimenomaan niitä lapsia, niitä nuoria, jotka
ovat kaikkein suurimmassa syrjäytymisvaarassa yhteiskunnassa. 

Arvoisa rouva puhemies! Viimeisenä asiana nostan esille perhevapaiden tasa-arvoisem-
man jakamisen, perhevapaauudistuksen, joka ei valitettavasti näytä tällä kaudella etene-
vän. 

Toimin viime kaudella tasa-arvoasioista vastaavana ministerinä, ja silloin me saimme
edistystä perhevapaiden tasa-arvoistamisessa. Isälle korvamerkittyä vanhempainvapaata
pidennettiin, ja ehkä vielä tärkeämpää oli se, että sitä joustavoitettiin niin — aikaisemmin
oli hyvin jäykkää, miten sitä käytettiin — että nyt sitä pystyy joustavasti käyttämään sii-
hen, kun lapsi on kahden vuoden iässä. Tämä tehtiin nimenomaan korottamalla isälle kor-
vamerkittyä osuutta, ei ottamalla keneltäkään pois. Oleellista on se, että kun sanotaan, että
perheet pystyvät päättämään parhaiten itse, niin samaan aikaan kaikki kansainväliset esi-
merkitkin osoittavat, että mitä enemmän vapaata jaetaan vanhempien kesken, mitä enem-
män korvamerkitään perhevapaita, niin sitä enemmän isät niitä käyttävät. Tällä pystyttäi-
siin puuttumaan yhteen meidän isoimpaan tasa-arvo-ongelmaan, joka sortaa sekä naisia
että miehiä, siihen, että miehet tekevät silloin, kun lapset ovat kaikkein nuorimpia, kaik-
kein pisimpiä työpäiviä — juuri silloin, kun heidän olisi hyvä olla myös kotona tukemassa
sitä perheen arkea. Tämä johtuu asenteista, joita tällä voidaan muokata, ja monesta muusta
seikasta. 

Lopuksi sanon sen, että ei ole mitään yleistä lähtökohtaa, että isä on parempi vanhempi
tai äiti on parempi vanhempi. Ensin edustaja Hoskonen sanoi, että perheiden pitää saada
itse päättää, minkä jälkeen hän piti pitkän luennon siitä, miten äiti on aina parempi van-
hempi kuin isä lapsen hoidossa. [Antti Kurvisen välihuuto — Silvia Modigin välihuuto]
Annetaan nimenomaan perheiden päättää eikä toimita niin kuin edustaja Hoskonen täällä,
joka sanoi, että äidillä on aina suurempi rakkaus lasta kohtaan [Timo Heinonen: Niin, mut-
ta kyllä isälläkin voi olla!] ja äiti aina hoitaa paremmin. Ei se nyt aina välttämättä näin ole,
vaikka voi usein olla. 
57



Pöytäkirjan asiakohta PTK 18/2018 vp
Keskustelu päättyi.

Asia lähetettiin sosiaali- ja terveysvaliokuntaan, jolle sivistysvaliokunnan ja työelämä- ja
tasa-arvovaliokunnan on annettava lausunto.
58


	3
	15.30
	15.40
	15.48
	15.49
	15.50
	15.51
	15.53
	15.54
	15.55
	15.56
	15.57
	15.59
	16.00
	16.01
	16.10
	16.18
	16.23
	16.32
	16.33
	16.34
	16.36
	16.37
	16.38
	16.40
	16.41
	16.42
	16.43
	16.44
	16.46
	16.47
	16.48
	16.49
	16.51
	16.52
	16.53
	16.54
	16.55
	16.57
	16.58
	16.59
	17.00
	17.01
	17.03
	17.09
	17.14
	17.24
	17.26
	17.27
	17.28
	17.29
	17.31
	17.34
	17.44
	17.53
	17.59
	18.06
	18.16
	18.24
	18.29
	18.38
	18.46
	18.47
	18.57
	18.59
	19.08
	19.13
	19.15
	19.17
	19.25
	19.27
	19.29


