















































DEM90C0.tmp.xml


Pöytäkirjan asiakohta PTK 105/2018 vp
Pöytäkirjan asiakohta 

PTK 105/2018 vp

Täysistunto

Tiistai 23.10.2018 klo 14.06—18.17

7. Hallituksen esitys eduskunnalle laiksi eläketukilain muuttamisesta
Hallituksen esitys HE 204/2018 vp

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 7. asia. Puhemiesneuvosto ehdottaa, että asia lähetetään sosiaali- ja terveysvalio-
kuntaan.

Lähetekeskusteluun varataan enintään 45 minuuttia. Mikäli puhujalistaa ei ehditä anne-
tussa ajassa käydä loppuun, asiakohdan käsittely keskeytetään ja sitä jatketaan tämän päi-
vän istunnossa muiden asiakohtien tultua käsitellyiksi. Jos keskustelu asiasta puolestaan
päättyy ennen sille varatun määräajan päättymistä, siirrytään päiväjärjestyksen seuraa-
vaan, 8. asiakohtaan.

Keskustelu

17.01 Sosiaali- ja terveysministeri Pirkko Mattila (esittelypuheenvuoro): Arvoisa rou-
va puhemies! Nyt keskustelussa on siis hallituksen esitys eläketukilain muuttamisesta, joka
esittää jatkoa eläketuelle eli niin sanotulle Lex Lindströmille. Vaikka talous- ja työllisyys-
tilanne on parantunut, on ikääntyneiden pitkäaikaistyöttömien joukossa henkilöitä, jotka
eivät todennäköisesti työllisty enää ennen eläkeikää. Näiden henkilöiden toimeentulon tur-
vaaminen eläketuella olisi inhimillisesti katsoen kohtuullista. Samalla voidaan ajatella, että
työvoimahallinnon resursseja kohdentuisi uudelleen.

Eläketuki on tarkoitettu 60 vuotta täyttäneille, viisi vuotta lähes yhtäjaksoisesti työttö-
mänä olleille henkilöille. Ehdotetulla lailla eläketuen piiriin tulisivat sellaiset työttömät,
jotka ovat täyttäneet 60 vuotta ennen syyskuun 1. päivää 2018. Eläketuen saamisen edel-
lytykset vastaisivat periaatteiltaan nykyisiä edellytyksiä. Myöntämisen edellytyksenä oli-
si, että hakijalle on kuuden vuoden tarkastelujaksolla maksettu vähintään 1 250 päivää työ-
markkinatukea tai enimmäisaika työttömyyspäivärahaa ja työmarkkinatukea 750 päivältä.
Edellytyksenä olisi myös, että hakija on oikeutettu työmarkkinatukeen 1. päivänä syyskuu-
ta 2018. Työmarkkinatuen saamiseen rinnastettaisiin myös eräitä muita tilanteita, kuten
sairauspäivärahan saaminen.

Eläketuki olisi takuueläkkeen suuruinen, ja sitä maksettaisiin vanhuuseläkeikään saak-
ka. Eläketuen saaja saa tuloverolaissa tarkoitetun eläketulovähennyksen, ja nyt hän olisi
siis eläkkeensaajan asumistuen, kansaneläkelain mukaisen lapsikorotuksen ja eläkettä saa-
van hoitotuen piirissä. Uutta eläketukea maksettaisiin arviolta noin 2 800 henkilölle. Elä-
ketukilain muutoksen olisi tarkoitus tulla voimaan lokakuun alusta 2019, ja näin lain toi-
meenpanolle on myös riittävästi aikaa. Uutta eläketukea maksettaisiin 1.10.2019 alkaen.
 Tarkistettu
4.0



Pöytäkirjan asiakohta PTK 105/2018 vp
17.03 Kari Kulmala sin: Arvoisa rouva puhemies! Tässä hallituksen esityksessä ehdote-
taan eläketukilakia muutettavaksi siten, että eläketuen saajien piiriä laajennettaisiin. Elä-
ketukea jatketaan, eli 60 vuotta täyttäneet pitkäaikaistyöttömät, jotka ovat olleet yhtäjak-
soisesti viisi vuotta työttöminä, pääsevät eläketuen piiriin. Tällöin myös työttömän velvol-
lisuudet heiltä lakkaavat. Tämä on odotettu ja oikea ratkaisu monelle, ja onkin arvioitu, että
tukea voi hakea noin 2 800 henkilöä. Eläketuki on saman verran kuin takuueläke eli 775
euroa 27 senttiä kuukaudessa vuoden 2018 tasossa, ja sitä maksettaisiin pitkäaikaistyöttö-
män vanhuuseläkkeelle siirtymiseen saakka.

Parantuneesta työllisyystilanteesta huolimatta pitkäaikaistyöttömien joukossa on edel-
leen henkilöitä, jotka ovat esimerkiksi menetetyn ammattitaitonsa, vähäisen koulutuksen,
elämänhistoriansa, terveydentilansa tai näihin rinnastettavien muiden syiden vuoksi vai-
keasti työllistyviä. Heidän asemansa työmarkkinoilla on hyvin heikko, eikä realistisia
mahdollisuuksia työllistymiseen ole näköpiirissä. Eläketuki on pitkään työttömänä olleille
inhimillinen tapa päästä pois työnhakijan velvoitteista. 

Tämänkin ehdotuksen alullepanijaksi tarvitsimme sinisen ministerin. Kiitos ministerille
noin 2 800 pitkäaikaistyöttömän puolesta.

17.05 Simon Elo sin: Arvoisa puhemies! Merkittävää on myös se — mikä liittyy seuraa-
vaan lakiesitykseen suoraan mutta toki tähän samaan aihepiiriin — että Lex Lindströmin
eläketuki korottuu samalla takuueläkkeen tasolle, ja nyt sitten voidaan helposti sanoa kan-
salaisille, että se on myös tässä suhteessa yhdenvertainen. 

Tässä lain tarkoituksena on tietysti toteuttaa kertaluonteisesti nyt toisen kerran järjeste-
ly, jossa pitkäaikaistyöttöminä olleiden ja hyvin vaikeassa työmarkkinatilanteessa olevien
ihmisten — kuten edustaja Kulmala tässä toi esille — toimeentulo turvataan eläketuella,
ennen kuin vanhuuseläke alkaa. Tutkitusti vain 1 prosentti näistä pitkäaikaistyöttömistä
pääsi normaalin työelämän piiriin, eli voi sanoa, että se on huono prosentti, jos odottaa, että
he normaalien työmarkkinoiden piiriin pääsisivät. Ei tarvitse enää kirjautua työnhakijoiksi
ja anoa työmarkkinatukea, eli tämä on inhimillisesti katsoen hyvin järkevä ratkaisu, ja nä-
kisin, että myös valtiontaloudellisesti. Epäilen ja jopa toivon, että tällaisia kertaluontoisia
ratkaisuja tehdään lähitulevaisuudessa lisääkin, koska tietysti on myös ihmisiä, jotka saat-
tavat olla hyvinkin lähellä tätä rajaa, mikä tässä on asetettu — tämä 60 vuotta ja yli — jot-
ka eivät sitä täytä mutta voisivat muuten, monellakin tavalla, tämän saman ihmisryhmän
käsitteen täyttää. Eli siinä mielessä toivon, että jatkossakin harkitaan vakavasti tätä käytet-
täväksi, koska tämän laajan ihmisryhmän — 250 000 pitkäaikaistyöttömän ja siinä erityi-
sesti yli 60 vuotta täyttäneiden pitkäaikaistyöttömien — asema tuskin oleellisesti paranee,
valitettavasti. 

Tästä täytyy tietysti antaa hallitukselle kiitos, että jo toisen kerran tähän on oltu valmii-
ta. Siihen vaadittiin totta kai neuvotteluita, mutta kaikille hallitusryhmille siitä kiitos, että
tämä toteutui. Erityisesti kiitos tietysti sosiaalidemokraateissa edustaja Taipaleelle, joka tä-
män ajatuksen aikanaan otti esille — vielä kun hänen puolueensa vain olisi sen toteuttanut.

17.07 Arto Satonen kok: Arvoisa puhemies! Myös minä pidän tätä esitystä hyvänä. Täs-
sä on hyvä nyt katsoa tätä hallituksen kokonaisnäkemystä työllisyyspolitiikassa. Sehän on
lähtenyt siitä, että me olemme pyrkineet siihen ja olemme saaneet aikaan sen, että työn te-
keminen ja työn teettäminen on Suomessa kannattavampaa kuin se oli aikaisemmin. Eli
työllistämiskynnystä on saatu alennettua, ja tämä keskustelu on parasta aikaa nyt jälleen
2



Pöytäkirjan asiakohta PTK 105/2018 vp
yhden asian osalta käynnissä. Tämä on ollut keskeinen syy siihen, että meillä on nyt
115 000 työpaikkaa enemmän kuin meillä oli tämän hallituksen aloittaessa. 

Sen lisäksi hallitus on pyrkinyt johdonmukaisesti aktivoimaan niitä työttömiä, joilla us-
kotaan olevan mahdollisuus päästä työelämään. Ja tietysti on tärkeää myös sitten huolehtia
heidän palveluidensa toimivuudesta, niin että me voimme täydennyskoulutuksen kautta,
erilaisten työllisyyskoulutusten kautta, työkokeilujen, tukityöllistämisen kautta ja muilla
erilaisilla toimilla saada niin paljon kuin mahdollista ihmisiä työelämään. Mutta sitten on
aivan oikein, että se väki, johon tässä edellä edustaja Elo viittasi ja jonka työllistymisto-
dennäköisyys on hyvin lähellä nollaa [Välihuuto] — tässä sanottiin prosentti — päästetään
eläkejärjestelyjen piiriin eikä heitä enää pidetä siellä kortistossa joukon jatkona, eikä ole
viisasta kohdentaa heihin niitä palveluita, jotka saattavat sitten joillekin muille henkilöille
annettuina johtaa siihen, että he pääsevät esimerkiksi koulutuksen kautta takaisin työmark-
kinoille. Eli tämä ratkaisu, mikä nyt tehdään, on olennainen osa tätä kokonaisuutta ja siinä
mielessä ehdottomasti tuettava asia.

17.09 Hannu Hoskonen kesk: Arvoisa rouva puhemies! Kannatan tätä lakiesitystä todel-
la lämpimästi. On aivan hieno asia ja arvokkaampaa päästää eläkkeelle ja eläkejärjestelmi-
en piiriin sellaiset henkilöt, joilla työllistymistodennäköisyys ja työelämään takaisin pääsy
on lähes mahdotonta korkeasta iästä ja mahdollisesti esimerkiksi terveyteen liittyvistä on-
gelmista johtuen, koska todellakin ne ihmiset oman elämäntyönsä ovat jo tehneet tälle yh-
teiskunnalle, ja sitten toisekseen niihin henkilöihin, jotka voivat aidosti työllistyä — nuo-
remmat ja terveemmät ja paremmissa voimissa olevat — kannattaa kohdistaa ne toimenpi-
teet, siihen porukkaan, mikä sitten mahdollisesti työllistyisi siinä tilanteessa kun työpaik-
koja syntyy.

Hallituksen ohjelmassa on ollut yksi johtava ajatus, ja se on ollut ensinnäkin se, että ve-
ronkevennyksillä todellakin pystytään luomaan tilanne, jossa työn tekemisestä tulee kan-
nattavampaa. Onhan tässäkin talossa kymmeniä kertoja kokeiltu, mikä on verojen korotuk-
sen vaikutus työllisyyteen. Se on pahinta myrkkyä työllisyydelle ja työllistämiselle, jos ve-
roja korotetaan. Se on aivan varmaa. Siitä on niin monta esimerkkiä, että ei tarvinne ruveta
luettelemaan niitä. Toinen on sitten tämä, että työllistämisen kynnystä madalletaan ja mah-
dollistetaan ihmiselle pääsy töihin helpommin. Ja sitten kannustavuus, että työssäolemi-
nen on aina kannattavampaa kuin jonkun korvauksen nostaminen. Kun nämä asiat saadaan
vieläkin parempaan kuntoon... Hallitus on lähes neljä vuotta tehnyt töitä, ja tulokset alka-
vat näkyä: Yli 100 000 ihmistä on saanut työpaikan, ja se on vaikuttanut valtavaan mää-
rään perheitä, kun isä tai äiti on sen työpaikan saanut, parhaimmissa tapauksissa jopa mo-
lemmat. Heidän elämälleenhän sillä on aivan valtava merkitys.

Sen takia toivoisin, että Suomen eduskunnassa löytyisi pikkuhiljaa todellakin yhteisym-
märrys siitä, että me aidosti teemme töitä tässä talossa sen eteen, että mahdollisimman
moni suomalainen saa sen työpaikan. On selvä asia, että eri aatteellisia ja poliittisia jännit-
teitä on puolueiden välillä, mutta tässä asiassa mielestäni ei saisi olla mitään jännitettävää.
Tärkeintä on saada joka ainut ihminen, jonka ikinä on mahdollista päästä, työelämän pii-
riin ja sitä kautta normaaliin elämään, koska pitkässä juoksussa ihmisen kannalta eläketur-
van kerääminen itselleen eläkevuosia varten on se ainut oikea ja kestävä ja kannattava kei-
no, jolla ihmisen elämää tuetaan.

Sitten yksi tässä keskustelussa kannattaa myös mainita, ja se on se, että kun ihminen
pääsee töihin, hän pääsee mukaan siihen sosiaaliseen turvaverkkoon, mistä me työssä ole-
3



Pöytäkirjan asiakohta PTK 105/2018 vp
vat olemme elämämme aikana nauttineet. Jokainen meistä itse tietää sen, että kun on työ-
kavereita ja hyviä ystäviä, sitä kautta se on elämän kannalta äärimmäisen tärkeä asia. Ol-
laan niin reiluja, että tehdään töitä koko talossa sen eteen, että suomme sen mahdollisuu-
den mahdollisimman suurelle osalle suomalaisia.

17.12 Simon Elo sin: Arvoisa puhemies! Kun puhutaan nyt täällä toisesta Lex Lindströ-
mistä, merkittävästä kysymyksestä yli 60-vuotiaille pitkäaikaistyöttömille, niin syystä tai
toisesta poliittinen vasen laita on salista kadonnut. Arvioikoon joku muu, mistä se johtuu,
että näin on. Kuitenkin juhlapuheissaan hekin vaativat erilaisia toimia, mutta kun niitä toi-
mia esitellään, kun niitä olisi täällä mahdollisuus lähetekeskustelussa arvioida ja antaa pa-
lautetta ministerille ja jopa kiitostakin tälle nimensä antaneelle Jari Lindströmille, työmi-
nisterille, niin heitä ei kuitenkaan täällä näy.

Mutta tämä eläketuen mallin jatkohan on myös osa sellaista keinovalikoimaa, jota sini-
set haluavat käyttää ylipäätään työllisyysasteen nostamiseen sinne 75 prosenttiin. Jos tä-
män hallituksen aikana päästään tavoiteltuun 72:een, niin on aivan selvää, että seuraavan
hallituksen pitää pyrkiä vielä kovempaan tulokseen. Työnimenä tälle keinovalikoimalle,
mistä tämä Lex Lindström 2 on osa, on työkykyohjelma, eli yli hallituskausien täytyy olla
meillä suuntaviivat siitä, miten saadaan ratkaisuja kaikkein vaikeimmin työllistyvien aut-
tamiseksi takaisin työelämään. Tästähän selvityksen sai työministeriö nyt valmiiksi, ja var-
masti sen tuloksiakin päästään arvioimaan. 

Ensimmäisen lain suomaa eläketukimahdollisuutta on käyttänyt noin parituhatta ihmis-
tä, ja tässä toisessa arvioidaan, että tukea voi hakea noin 2 800. Ensimmäisen tuen mahdol-
lisia saajia oli kuitenkin noin 5 300, ja tietysti herää kysymys, mitkä syyt ovat vaikuttaneet
siihen, että kaikki, joiden olisi ollut mahdollista tätä eläketukea hakea, eivät sitä kuiten-
kaan ole hakeneet. Varmasti perusteltuja syitä löytyy eri elämäntilanteista, mutta tätä jäin
pohtimaan.

17.14 Sinuhe Wallinheimo kok: Arvoisa puhemies! Minäkin kannatan tätä lakiesitystä
ihan inhimillisyyden vuoksi. On paljon ihmisiä, joille tämä eläke olisi aidosti elämänlaatua
parantava ratkaisu, ja on usein myös niitä, joiden eläke tulee olemaan nykyistä tulotasoa
korkeampi. Näissä tapauksissa on kyllä mielestäni ihan paikallaan, että tämäntyyppinen
menettely otetaan taas käyttöön.

17.14 Aila Paloniemi kesk: Arvoisa rouva puhemies! Minäkin kannatan tätä lakia. Pidän
hyvänä, että tällainen on jälleen tehty, ja haluaisin sanoa samassa yhteydessä, että meillä on
erittäin paljon TE-toimiston listoilla ihmisiä, jotka tarvitsisivat erityisesti sosiaali- ja terve-
ydenhuollon palveluita. He tarvitsisivat myös työkyvyn selvittämisiä, ja tosi moni on ikään
kuin väärässä paikassa. Tämän kuulee tuolla, kun keskustelee työllistäjien kanssa ja TE-
toimiston ihmisten kanssa.

Se on tavallaan surullista, ja eikä ollenkaan tavallaan, vaan se on minun mielestäni su-
rullista niitten ihmisten kannalta, jotka ovat väärässä paikassa, ja se on surullista myös TE-
toimistojen kannalta sen takia, että siinä resurssit menevät vähän niin kuin väärään kohtee-
seen. Pitäisi kerta kaikkiaan nyt nähdä tämä tilanne ja ohjata nämä ihmiset oikeisiin paik-
koihin, ja tämä ratkaisu, mistä puhutaan, on tietenkin osalle ihan selkeästi se paras. 
4



Pöytäkirjan asiakohta PTK 105/2018 vp
Toinen varapuhemies Tuula Haatainen: Vastauspuheenvuoro, ministeri Mattila, 2 mi-
nuuttia.

17.15 Sosiaali- ja terveysministeri Pirkko Mattila: Arvoisa rouva puhemies! Kiitoksia
kiitoksista. Muutamaan kysymykseen, joita esitettiin, vastaan. 

Ensinnäkin, edustaja Paloniemi, tätä esiin nostamaanne asiaahan on jo hallitusohjelman
puitteissa tarkasteltu monin tavoin, osittain jo Osatyökykyisille tie työelämään -hankkees-
sa, OTE-kärkihankkeessa, ja myöskin osallistavan sosiaaliturvan kokeilussa, mutta ennen
kaikkea ihan viimeisimmässä riihikirjauksessa tästä työkykyohjelmasta ja siitä, että meillä
on OTE-kärkihankkeen puitteissa selvityshenkilöt Raija Kerätär ja Tuija Oivo selvittele-
mässä juuri sitä, voiko sanoa, työttömyyden kovinta ydintä ja niitä palveluita, joita sinne
nimenomaan voitaisiin kohdentaa. On kysymys resurssien allokoinnista viime kädessä.

Mutta edustaja Elo, te kysyitte sitä, miksi varsinaisesti on sitten myös niin, ettei ole Lex
Lindström ykköstä haettu. Ihan tarkkaa syytä ei tietenkään ole, koska tilastot kertyvät hil-
jalleen, mutta näitä syitä on mitä ilmeisimmin taustalla: henkilö on ollut jo lähellä vanhuu-
seläkeikää ja hakee suoraan vanhuuseläkettä; voi olla, että henkilö on arvioinut taloudelli-
sen tilanteensa niin, että se sama raha jotenkin pyörii siinä taloudessa muutenkin, eikä sit-
ten ole tullut hakeneeksi tukea; henkilö on tullut Lex Lindströmin piiriin mutta on saanut
jonkun muun eläkkeen, kun tämä on tullut ajankohtaiseksi; tai sitten tietysti voi olla se
ehkä harvinaisin tai harvinaisempi tilanne, että henkilö on aloittanut palkkatyön. Myöskin
se on toki mahdollista. On ehkä myös mahdollista, että kyse on ollut jopa tiedonkulun puut-
teesta joissakin tapauksissa, mutta niin kuin sanottu, nämä tiedot tarkentuvat, kun tilastoja
ja tietoja tästä kerätään.

Keskustelu päättyi.

Asia lähetettiin sosiaali- ja terveysvaliokuntaan.
5


