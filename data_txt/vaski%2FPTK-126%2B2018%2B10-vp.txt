















































DEM870.tmp.xml


Pöytäkirjan asiakohta PTK 126/2018 vp
Pöytäkirjan asiakohta 

PTK 126/2018 vp

Täysistunto

Keskiviikko 5.12.2018 klo 14.01—16.36

10. Hallituksen esitys eduskunnalle laeiksi elinkeinotulon verottamisesta annetun lain, tu-
loverolain ja eräiden muiden lakien muuttamisesta

Hallituksen esitys HE 257/2018 vp

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 10. asia. Puhemiesneuvosto ehdottaa, että asia lähetetään valtiovarainvaliokun-
taan.

Lähetekeskusteluun varataan enintään 30 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja.

Keskustelu

16.04 Valtiovarainministeri Petteri Orpo (esittelypuheenvuoro): Arvoisa rouva puhe-
mies! Esittelen eduskunnalle esityksen yhteisöjen tulolähteiden yhdistämisestä.

Tämä on asia, josta on puhuttu jo vuosia. Tätä on toivottu vuosia yrittäjäkentässä. 2000-
luvun alussa tulolähteiden poistamista kannatti muun muassa tuloverotuksen kehittämis-
työryhmä, vuonna 2002, ja myöskin elinkeinoverotuksen asiantuntijaryhmä vuonna 13. Eli
kun meillä on tämä nykyinen tulolähdejako, se aiheuttaa tilanteita, joissa yhteisölle syntyy
toiseen tulolähteeseen verotettavaa tuloa samaan aikaan kun toisen tulolähteen tulos on
tappiollinen. Verorasitus nousee tällöin suuremmaksi kuin sen kokonaistulon perusteella
laskettuna kuuluisi olla. Tämäntyyppisten ongelmien takia ja sitä kautta, että jos ongelmat
pystytään korjaamaan, yrittäjyyden tukemiseen ja sen edellytysten parantamiseen tähdä-
ten tämä esitys on tehty. Tämä käynnistettiin 2016 budjettineuvotteluissa sovitun linjauk-
sen mukaisesti, ja on tehty pitkä virka- ja asiantuntijatyö valmistelussa.

Hallituksen esityksen mukaan yhteisölle lasketaan kahden erillisen tulolähteen tulon
asemasta yleensä vain yksi, elinkeinotulolähteen verotettava tulo. Yhteisön verotuksessa
sovelletaan elinkeinoverolakia. Maatalous muodostaa edelleenkin erillisen tulolähteen.
Tämä muutos koskee tavallisimpia yhteisömuotoja, kuten osakeyhtiöitä, osuuskuntia ja
säästöpankkeja.

Muutos ei koske eräitä sellaisia yhteisöjä, joiden varsinainen tarkoitus on muu kuin elin-
keinotoiminta tai muu taloudellinen toiminta. Esimerkiksi asunto-osakeyhtiöiden, yleis-
hyödyllisten yhteisöjen ja julkisyhteisöjen verotuksessa sovellettaisiin nykyiseen tapaan
tuloverolakia.

Arvoisa puhemies! Minä olen tästä esityksestä erityisen tyytyväinen. Kuten viittasin
alussa, tätä on yrittäjäkentästä pitkään toivottu. On ollut itselleni tärkeä tavoite, että tämä
saadaan maaliin, ja vielä ehditään hyvin tämän eduskuntakauden aikana tämä kokonaisuu-
dessaan sinetöidä.
 Tarkistettu
4.0



Pöytäkirjan asiakohta PTK 126/2018 vp
16.07 Timo Harakka sd: Arvoisa puhemies! Kiitos ministerille esittelystä varsinkin aika
pitkäksi venyneen ulkomaanmatkan jälkeen. Tämä on tervetullut uudistus kaikkien mieles-
tä, ja se yksinkertaistaa yritystoimintaa ja myöskin sen verotusta.

Tavoitteenahan oli alun alkaen tulolähdejaon poistaminen, tai sellaisena siitä on puhuttu
jo useamman vuoden, mutta tarkkaan ottaen kaikki tulolähteet säilyvät edelleen. Siinä suh-
teessa verotuksen yksinkertaistaminen ei ole täysin onnistunut. Verotus muuttui joissain ti-
lanteissa jopa aikaisempaa monimutkaisemmaksi, mutta tulolähdejakoa kuitenkin muute-
taan osakeyhtiön ja eräiden muiden yhteisöjen kohdalla siten, että tulos verotetaan aiem-
paa useammin kokonaan EVL-tulolähteessä. Tämä on erityisen merkittävää siltä osin, että
aikaisempi korkovähennysrajoitus, joka myöskin on täällä ollut korjattavana, jossa onnis-
tuttiin vain osittain, sulki pois kiinteistösijoittamisen vain ja ainoastaan siitä syystä, että
sitä verotettiin TVL:n eikä EVL:n mukaisesti, mikä tarkoitti sitä, että suomalaiset ostos-
keskukset olivat ulkomaisten kiinteistösijoittajien rahastusautomaatteja. Tältäkin osin pa-
rannus on ilmeinen.

Keskeiset muutokset tässä hallituksen esityksessä liittyvät arvopaperisijoituksiin ja kiin-
teistösijoitustoimintaan. Valiokunta varmastikin vielä tutkii huolellisesti sen, että vaikka
on ehdottoman perusteltua se, että liiketoiminnan voitot ja tappiot voidaan tasata keske-
nään, niin on mahdollisuus verosuunnitteluun, jolloin sijoitusvarallisuutta siirretään yksi-
tyisomaisuudesta osakeyhtiön nimiin. Tätä voitaisiin joissain tilanteissa rajata Ruotsin
mallin mukaan siten, että ei saisi vähentää myyntitappioita silloin, kun omaisuutta myy-
dään lähipiirille tai etuyhteydessä oleville. Tätä varmaankin valiokunta aiheellisesti tutkii.
Myöskin kiinteistösijoitustoimintaan liittyy tällainen verosuunnittelun mahdollistava kan-
nustin, jos yksityisomaisuutta siirretään osakeyhtiön nimiin.

Mutta näillä pienillä varaumilla tämä on kannatettava asia, joskin tietenkin, kun tästä
joka tapauksessa aiheutuu Verohallinnolle valtava urakka, voisi kysyä, mikseivät maata-
louden tulolähde ja henkilöyhtiöt olisi sitten samalla vaivalla tulleet tähän uudistukseen
mukaan. Sen sijaan yleishyödyllisten yhteisöjen rajaaminen ulkopuolelle on perusteltua.

16.10 Eero Suutari kok: Arvoisa puhemies! Todellakin tämä on tervetullut muutos yhtei-
söjen verotuksessa. Nykyinen yhteisöjen tulolähteiden jako verotuksessa on poikkeus kan-
sainvälisesti, ja me olemme siinä erityisessä asemassa, jolloin verotus on siltä osin kuin tu-
lee tuottoja myös kovempi kuin kilpailijamaissa. Tämähän ei koske muita kuin yhteisöjä,
elikkä osakeyhtiöitä ja siihen rinnastettavia yhteisöjä, joita yhteisöverotus yleensäkin kos-
kee, ja ei siis muita verotettavia elinkeinotoimintoja.

Tässä on yksi sellainen hankaluus vielä jäämässä, kun tänne tuotiin uusi omaisuuslaji,
joka on yrityksen sellainen omaisuus, joka ei suoranaisesti liity yrityksen liiketoimintaan.
Sen verokohtelussa käytännössä, koska poistoja ei siinä käytännössä hyväksytä, sen myyn-
tivoitot kyllä tulevat olemaan verollisia aina mutta myyntitappiot eivät tule olemaan, eli
siinä jää sellainen yksipuolisuus voimaan. Mutta tämä on kaiken kaikkiaan hyvä uudistus.

Keskustelu päättyi.

Asia lähetettiin valtiovarainvaliokuntaan.
2


