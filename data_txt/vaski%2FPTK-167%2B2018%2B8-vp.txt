















































DEM32DB.tmp.xml


Pöytäkirjan asiakohta PTK 167/2018 vp
Pöytäkirjan asiakohta 

PTK 167/2018 vp

Täysistunto

Torstai 28.2.2019 klo 16.04—20.28

8. Valtiontalouden tarkastusviraston vuosikertomus eduskunnalle 2018
Kertomus K 19/2018 vp
Valiokunnan mietintö TrVM 10/2018 vp

Ainoa käsittely

Toinen varapuhemies Tuula Haatainen: Ainoaan käsittelyyn esitellään päiväjärjestyk-
sen 8. asia. Käsittelyn pohjana on tarkastusvaliokunnan mietintö TrVM 10/2018 vp. Nyt
päätetään kannanotosta kertomuksen johdosta.

Ensimmäinen puheenvuoro, valiokunnan puheenjohtaja, edustaja Heinäluoma.

Keskustelu

20.07 Eero Heinäluoma sd (esittelypuheenvuoro): Arvoisa puhemies! Valtiontalouden
tarkastusvirasto on itsenäinen virasto, ja jotta se voi tehdä työnsä luotettavalla ja hyvällä ta-
valla, sen asema on järjestetty eduskunnan yhteyteen. Se ei ole siis valtioneuvoston yhtey-
dessä tapahtuvaa työtä eikä myöskään valtioneuvostolle, siis maan hallitukselle, alisteista.
Tähän viraston riippumattomuutta korostavaan asemaan eduskunnan yhteydessä mentiin
runsas kymmenen vuotta sitten, ja voi sanoa, että tämä järjestely on osoittautunut erittäin
onnistuneeksi ja hyväksi. 

Virasto antaa kuitenkin säännönmukaisesti tiedot juuri eduskunnalle, ja tietysti laveam-
maltikin julkisuuteen, omasta työstään ja keskeisistä tarkastushavainnoistaan. Valtiontalo-
uden tarkastusviraston vuosikertomus on osa tätä raportointia, ja tämän raportoinnin tar-
koitus on tietysti varmistaa se, että myös viraston toiminta on arvioitavissa. Kun tässä edel-
lä keskusteltiin yhdenvertaisuusvaltuutetun työstä, niin tietysti samanlainen korkea integ-
riteettivaatimus kuuluu myös tarkastusviraston työlle, ja yhtä kaikki sen työn arviointi on
nimenomaisesti eduskunnan asia, ja sitä myös tämä vuosikertomusraportointi palvelee.

Tässä vuosikertomuksessa otetaan huomioon pidemmältä aikaa viraston tekemät kes-
keiset tarkastukset elokuun loppuun 2018 mennessä ja myös tilintarkastuskertomuksia, jot-
ka ovat kohdistuneet varainhoitovuoteen 2017. Virastohan antaa myös sitten finanssipoli-
tiikan valvonnasta erillisen kertomuksen ja samoin valtion tilinpäätöksen ja hallituksen
vuosikertomuksen tarkastuksesta. Nekin ovat täällä säännöllisin väliajoin keskustelun koh-
teena. 

Valiokunta on käynyt tämän pitkälti rutiiniluontoisen paperin lävitse, ja sillä ei ole sen
yleislinjoihin huomautettavaa, mutta tässä yhteydessä valiokunta on paneutunut aivan eri-
tyisesti riskienhallintaan ja tarkastusviraston havaintoihin tältä alueelta. Tämän mietinnön
yhteydessä valiokunta, siis eduskunnan tarkastusvaliokunta, on myös käynyt lävitse tar-
kastusviraston erilliskertomuksen valtionhallinnon riskienhallinnasta ja toimintojen jatku-
 Tarkistettu
4.0



Pöytäkirjan asiakohta PTK 167/2018 vp
vuudesta — erittäin arvokas paperi. Tältä osin valiokunta on löytänyt sellaisia havaintoja,
jotka on syytä saattaa koko eduskunnan tietoisuuteen. 

Tässä mietinnössä tarkastusvaliokunta keskittyy riskienhallintaan ja siihen, miten val-
tion virastot ja laitokset ovat varautuneet turvaamaan oman toimintansa jatkuvuutta häiriö-
tilanteissa. Tämän erilliskertomuksen havainnot olivat eräin osin hälyttäviä ja, voi sanoa,
yllättäviä. Meillä on pitkäaikainen valtionhallinnon ja koko yhteiskunnan perinne poik-
keusoloihin valmistautumisessa. Se on Suomessa tehty yleisesti ottaen erinomaisen hyvin
ja länsimaisittain katsottuna hyvin korkeatasoisella tavalla. 

Sitten tarkastusviraston raportoinnin yhteydessä kävi ilmi, että on kuitenkin olemassa
paljon sellaisia häiriötilanteita, joihin valmentautuminen ei olekaan kovin korkealla tasol-
la tai sitä ei ole suunnitelmallisesti tehty ollenkaan. Eli kysymys on sellaisista asioista kuin
vaikkapa sähköhäiriöt, isot tulipalot, tahallinen haitanteko tai esimerkiksi terrorismi. Ne
kuuluvat siihen kategoriaan, johon valtion virastoissa ja laitoksissa ei ole riittävästi val-
mentauduttu. Iso yllätys oli, että tämä erillisraportointi kertoo, että kolmasosassa valtion
180:stä tulosohjatusta virastosta tai laitoksesta, mukaan lukien ministeriöt, ei ole tällaista
riskienhallinta- tai jatkuvuussuunnitelmaa ollenkaan. Se on tietysti hälyttävä luku, eikä ol-
lenkaan hyväksyttävää. Tästä seuraten valiokunta pitää tärkeänä, että tähän asiaan otetaan
selkeä kanta ja tätä suunnittelua nopeassa aikataulussa parannetaan. Lisäksi tämän työn yh-
teydessä on käynyt ilmi, että riskienhallinnan vastuut valtionhallinnossa, myös ministeri-
öissä, on puutteellisesti määritelty ja vastuusuhteet eivät ole riittävän kirkkaat. Kun vas-
tuusuhteet eivät ole kirkkaat — ei ole määritelty esimerkiksi erityisministeriötä, joka vas-
taisi tästä riskienhallinnan ohjeistuksesta — voi tietysti ymmärtää näinkin korkeata lukua
kuin kolmasosa, joka ei ole varautunut tällaisiin poikkeustilanteisiin ollenkaan. 

Tarkastusvaliokunta pitääkin tärkeänä, että tähän tilanteeseen saadaan aikaan muutos.
Tarvitaan kokonaisvaltainen, kaikkia valtion toimintoja koskeva riskienhallintaohjelma ja
siihen liittyvät vastuumäärittelyt. Oikeat menettelytavat on mietittävä silloin, kun kriisit ei-
vät ole päällä, ja ne on myös harjoiteltava oikein, jotta sitten tositilanteessa voivat tapahtua
kansalaisten oikeudet ja yhteiskunnan häiriöttömän toiminnan turvaavat toimintaratkaisut. 

Valiokunta esittääkin, että eduskunta hyväksyisi tähän liittyen erillisen kannanoton, jon-
ka sisältö on, että eduskunta velvoittaa hallitusta ryhtymään välittömästi toimiin riskien-
hallinnan parantamiseksi ja tähän liittyen määrittelemään vuoden 2020 loppuun mennessä
valtioneuvostotasoisen, hallinnonalatasoisen ja virastotasoisen riskienhallinnan yhteenso-
pivat ja toimivat menettelytavat ja edelleen että hallitus määrittää asiassa vastuuministe-
riöt ja muut tarpeelliset vastuusuhteet. 

Valiokunnan mietintö on yksimielinen.

Keskustelu päättyi.

Eduskunta hyväksyi valiokunnan ehdotuksen kannanotoksi kertomuksen K 19/2018 vp
johdosta. Asian käsittely päättyi.
2


