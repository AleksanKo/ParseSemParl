















































DEM42F8.tmp.xml


Pöytäkirjan asiakohta PTK 138/2018 vp
Pöytäkirjan asiakohta 

PTK 138/2018 vp

Täysistunto

Keskiviikko 9.1.2019 klo 14.06—19.54

2. Hallituksen esitys eduskunnalle laiksi arvonlisäverolain 85 a §:n muuttamisesta
Hallituksen esitys HE 303/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 2. asia.
Puhemiesneuvosto ehdottaa, että asia lähetetään valtiovarainvaliokuntaan.

Lähetekeskusteluun varataan enintään 30 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja.

Keskustelu

14.06 Valtiovarainministeri Petteri Orpo (esittelypuheenvuoro): Arvoisa rouva puhe-
mies! Erittäin mielelläni esittelen eduskunnalle hallituksen esityksen, jossa ehdotetaan,
että sähköisiin kirjoihin ja sanoma- ja aikakauslehtiin sekä lehtien irtonumeromyyntiin so-
vellettava verokanta alennetaan 24 prosentista 10 prosenttiin. [Eduskunnasta: Vihdoin-
kin!] Eli tämän kauan odotetun muutoksen jälkeen sähköisiin julkaisuihin sovellettaisiin
samaa arvonlisäverokantaa kuin painettuihin julkaisuihin. Vastaavasti neutraalisuussyistä
myös lehtien irtonumeromyyntiin sovelletaan tätä alennettua 10 prosentin verokantaa.

Oli kovan työn takana saada Euroopan unionissa tämä muutos läpi, mutta laajalla vai-
kuttamisella tämä onnistui. Hallitus katsoi tämän asian alan kehittymisen ja digitaalisten
sisältöjen kehittymisen kannalta ja sitä kautta jälleen kerran taas muun muassa työllisyy-
den ja työpaikkojen syntymisen kannalta niin tärkeäksi, että tämä valmisteltiin nopeassa
aikataulussa kotimaiseen lainsäädäntöön. 

Tarkoitus on, että laki tulisi voimaan jo ensimmäinen heinäkuuta 2019. 

Puhemies Paula Risikko: Lähdetään debatilla liikkeelle, ja ensimmäisen debattipuheen-
vuoron käyttää edustaja Lohi.

14.08 Markus Lohi kesk (vastauspuheenvuoro): Arvoisa puhemies! haluan ihan aluksi
kiittää tästä erinomaisesta esityksestä. 

Tiedämme, että printtimedia on ollut jo toistakymmentä vuotta, voisi sanoa, murrokses-
sa. Erityisesti sanomalehtien tilausmäärät pienenevät, myös mainostulot pienenevät, ja sa-
maan aikaan pyritään tässä murroksessa kuitenkin pärjäämään niin, että on pyritty sähköi-
siä sanomalehtiä, näköislehtiä, lisäämään ja niitä markkinoimaan. Mutta samaan aikaan
meillä on netissä paljon tarjolla ilmaista tietosisältöä, monen tasoista, ja varmasti on aiheel-
lista olla huolissaan myös siitä, että me pystymme Suomessa ylläpitämään tasokasta, toi-
mitettua uutisaineistoa, journalismia ja sillä tavalla myös laadukkaita sanomalehtiä tuolla
verkossa, ja sen takia minusta tässä kokonaistilanteessa tämmöinen esitys, joka nyt tuo-
 Tarkistettu
4.0



Pöytäkirjan asiakohta PTK 138/2018 vp
daan eduskuntaan, on erittäin tarpeellinen ja hyvä, ja toivottavasti se myös tuo helpotusta
tälle alalle. 

14.09 Timo Heinonen kok (vastauspuheenvuoro): Arvoisa rouva puhemies! Tämä on
hieno asia, ja tämä on ollut pitkä vääntö. Kiitos siitä ministeri Orpolle ja koko hallitukselle.
24 prosentista alvi pudotetaan nyt samaan kuin painetuissa lehdissä eli tuohon 10 prosent-
tiin. Se on tärkeä asia meidän lehdillemme ja myös kirjoillemme, jotka siirtyvät kovaa
vauhtia sähköisiksi. 

Mutta tämä on tärkeää myös lukiolaisille: Me vuoden alussa otimme käyttöön Suomes-
sa oppimateriaalilisän myös lukiolaisille, joiden oppikirjakustannukset ovat jopa 2 000 eu-
roa. Tämä on aika tervetullut uudistus myös meidän nuorille opiskelijoillemme. Toivo-
taan, että tämä alennus menee myös heidän oppikirjojensa hintoihin ja tällä tavalla madal-
taa meidän opiskelijoidemme kustannuksia, jotka ovat siis lukiossa jo tällä hetkellä pelkäs-
tään oppikirjojen osalta tuon 2 000 euroa. Eli hieno uutinen myös suomalaisille opiskeli-
joille.

14.10 Pia Viitanen sd (vastauspuheenvuoro): Arvoisa puhemies! Tästä lakiesityksestä
varmasti myös oppositiosta käsin voimme kovasti iloita. Tämä on ollut yhteinen tavoit-
teemme, ja on erittäin tärkeää nähdä, että tämä esitys on tänään täällä. Siitä ihan vilpittö-
mästi sanon kiitos ministerille, että tämä ripeästi valmisteltiin nyt, kun EU:ssakin tarvitta-
vat muutokset saatiin aikaan. Tämä on kannatettava esitys.

Kaiken kaikkiaan kiinnittäisin huomiota tähän toimintaympäristöön, missä tälläkin het-
kellä suomalainen media elää. On hyvin tärkeää, että pystymme tässä haastavassa ympä-
ristössä ja maailman myllerryksessä turvaamaan riippumattoman ja laadukkaan median tu-
levaisuuden, oli se sitten Yleisradion tulevaisuus tai kaupallisen median toimintaedellytyk-
set, ja tämä arvonlisävero, ja tässä tapauksessa digialvi, on hyvin tärkeä keino siinä. 

Pyytäisin ministeriä muistamaan myös aikanaan lehdistöasiain neuvottelukunnan työn
tuloksena tulleet selvitysmies Tuomas Harpfin näkemykset siitä, että jatkossa voisi pohtia
koko tämän kaupallisen median ja muun median arvonlisäverokysymystä yhteisnäkemyk-
sessä arvonlisäverojärjestelmän kehittämisen kanssa niin, [Puhemies koputtaa] että olisiko
syytä mennä kokonaisuudistukseen, [Puhemies koputtaa] jossa koko alvi olisi vieläkin
alempi.

14.12 Toimi Kankaanniemi ps (vastauspuheenvuoro): Arvoisa rouva puhemies! Kun
Ahon hallituksessa 90-luvun alussa luotiin tämä arvonlisäverojärjestelmä, niin siinä yhtey-
dessä paperiset julkaisut pantiin alempaan arvonlisäverotasoon. Silloin ei vielä ollut tätä
sähköistä maailmaa, mikä tänä päivänä on. Jos olisimme silloin sen tienneet, olisimme var-
masti tämän uudistuksen tehneet. Mutta nyt on tietysti oltava tyytyväinen ja iloinen ja on
syytä kiittää hallitusta, että vihdoinkin tämä esitys on täällä käsittelyssä — aivan kyllä tä-
män vaalikauden lopulla, eli olisi voinut nopeamminkin tulla. Tämä on ollut esillä monien
aloitteiden ja toimenpiteiden toimesta tässä menneinä vuosina, mutta hyvä edes nyt. Seu-
raavan hallituksen kaudella pääsee voimaankin.

14.13 Paavo Arhinmäki vas (vastauspuheenvuoro): Arvoisa rouva puhemies! Jokainen
hallitus tekee sekä hyviä että huonoja päätöksiä, niin tämäkin. Ehkä pikkuisen enemmän on
ollut niitä huonoja päätöksiä, mutta nyt kun on hyvän esityksen kohta, niin siitä on syytä
2



Pöytäkirjan asiakohta PTK 138/2018 vp
myös antaa kehuja ja varsinkin tässä tilanteessa, kun luulen, että tänään myöhemmin illalla
tulee vähän muitakin kuin kehuja opposition suunnalta hallitusta kohtaan, kun aletaan sote-
soppaa hämmentämään. 

Arvoisa rouva puhemies! Tämä on ollut pitkän aikaa ongelma, ja tässä voi sanoa, että
missä EU, siellä ongelma. Koko 2010-luvun ajan ollaan yritetty ratkaista EU:n suuntaan
tätä näin. Suomella on ollut selkeä tahto, ja edellisen hallituksen aikana pohdittiin jopa, että
mitä jos alennettaisiin vaan tätä arvonlisäverokantaa ja jouduttaisiin EU-tuomioistuimeen,
mitä ymmärtääkseni esimerkiksi Ranska on tehnyt. Meillä pitää olla välineneutraali arvon-
lisävero, eli ei voi olla niin, että riippuen siitä, mitä välinettä käyttää, samalla palvelulla on
erilainen arvonlisävero. Sen vuoksi tämä on tietysti erittäin tärkeä kirjojen ja lehtien osalta
mutta minun mielestäni myös periaatteena, että tätä edistetään, ja sen vuoksi on hyvä, että
tämä on nyt tuotu pikaisesti eduskunnan käsittelyyn, [Puhemies koputtaa] kun lopulta vuo-
sien työn jälkeen on saatu tämä asia eteenpäin.

14.14 Mikko Alatalo kesk (vastauspuheenvuoro): Arvoisa rouva puhemies! Todellakin,
tämä on hyvin tärkeä asia, että digitaalisten lehtien arvonlisävero laskee. Tätähän on to-
siaan taisteltu vuosia myös EU:ssa, ja on ollut vähän ymmärtämättömyyttä. Se on tärkeä
asia siinä mielessä, että suuri kriisi on kyllä tällä hetkellä mediamaailmassa. Kaupalliselta
puolelta on tavallaan myös osoitettu sormea Yleisradion suuntaan, että tämä olisi jotenkin
niin kuin Ylen vika, kun yksi voi toimia näin hyvin kuin käenpojan lailla. Tosiasia on se,
että suuret kansainväliset toimijat, YouTubet, Googlet ja niin edelleen, ovat vieneet paljon
rahaa medialta. Sitä ongelmaahan tässä ei pystytä poistamaan, mutta jos tämä veronalen-
nus voi edes jonkun verran elvyttää nimenomaan median, printtimedian ja myös digitaali-
sen median, lehtien toimintaa, niin olisi hyvä näin. 

Täytyy sanoa, että suomalainen media ei ollut oikein valmistautunut tähän digitaalipuo-
leen hyvin alussa, ja nyt toivottavasti myös ansaintalogiikka saadaan toimimaan.

14.15 Sari Essayah kd (vastauspuheenvuoro): Arvoisa rouva puhemies! On todella hie-
noa, että vihdoin EU-tasolla tämä asia saatiin vietyä läpi. Veroasianahan se vaati yksimie-
lisyyttä, ja siellä tietysti sitten muutama maa pystyi tätä asiaa jarruttelemaan. 

Tämä digilehtien ja digisisältöjen arvonlisäveron lasku samalle tasolle kun printtien on
totta kai tämmöinen tietynlainen oikeudenmukaisuuskysymys — on kysymys samasta si-
sällöstä — mutta niin kun täällä on useampi kollega sanonut, niin tässä median murrokses-
sa kyllä myöskin on nähtävissä se, että on hyvä, että pystytään tukemaan toimitettuja ai-
neistoja, pystytään tukemaan sellaista mediaa, joka haluaa työssänsä noudattaa journalisti-
sia ohjeita. Siinä mielessä kun katsotaan, mitä kaikkea tuolla verkossa liikkuu, minkälaista
valeuutista ja muuta siellä pyöritetään, niin kyllä tämän esityksen takana tosiaankin voi
täysin olla, ja tämä on äärimmäisen tärkeää. On vaan harmillista, että näinkin kauan tämän
asian eteenpäinvieminen vei aikaa.

14.16 Timo Harakka sd (vastauspuheenvuoro): Arvoisa puhemies! Kuten jo eilen sa-
noin, olen tässä valmistautunut henkisesti toivottamaan valtiovarainministerille erittäin hy-
vää alkanutta vuotta tämän kehuttavan ja erinomaisen esityksen johdosta.

Edustaja Viitanen oli tuossa liian vaatimaton todetakseen, että se oli ministeri Viitanen,
joka teetti selvityksen sanomalehdistön tulevaisuudesta, joka jo neljä vuotta sitten näytti
haasteelliselta, ja näinä trumpokratian ja putinokratian aikoina on osoittautunut entistä tär-
3



Pöytäkirjan asiakohta PTK 138/2018 vp
keämmäksi, että vapaa lehdistö ja laajemmin myöskin suomen kieltä, äidinkieltämme, vil-
jelevä kulttuuri saavat ansaitsemaansa tukea. Eli näin muodoin ei ole mitään muuta kuin
kiitettävää. Ja puolustan hallitusta oppositiota vastaan sanomalla, että nopeammin tätä ei
varmaankaan olisi voinut toteuttaa, kun 6. päivä marraskuuta EU:ssa saatiin tämä päätös
aikaan, että näin voidaan menetellä, ja nyt meillä on jo tämä esitys käsissämme, [Puhemies
koputtaa] niin että kiitän hallitusta lisäksi myös ripeydestä.

14.17 Pauli Kiuru kok (vastauspuheenvuoro): Arvoisa rouva puhemies! Kiitos ministeri
Orpolle asian eteenpäin viemisestä nopeasti ja taistelusta asian mahdollistamiseksi EU:ssa.
Tässä on monta näkökulmaa. Lukutaidon kehittyminen on yksi sellainen näkökulma. Vii-
meisten tulosten mukaan lukutaito on Suomessa lähtenyt vähän alaspäin liukumaan, ja toi-
vottavasti tällä on myönteisiä vaikutuksia myös siihen. Tällä on myös yhteys sananvapau-
teen. Ja täällä on puhuttu siitä, että verkossa liikkuu monenlaista tavaraa, ja mitä parempi
medialukutaito ja lukutaito ylipäätään ovat, niin sitä suurempi mahdollisuus kansalaisilla
on etsiä luotettavaa tietoa ja medialla on parempi mahdollisuus myös taloudellisesti kil-
pailla markkinoilla niin, että toimittajat pystyvät tekemään kunnon aineistoa.

Mitä katselin tässä hallituksen esitystä, niin ympäristövaikutuksia siellä ei ole erikseen
arvioitu. Olettaisin, että tällä on yhteyttä myös niihin niin, että mitä vähemmän me painam-
me tavaraa, mitä enemmän sitä liikkuu digitaalisessa muodossa, sitä enemmän sillä on
myös myönteisiä ympäristövaikutuksia.

14.18 Simon Elo sin (vastauspuheenvuoro): Arvoisa rouva puhemies! Minkä tahansa ve-
ron laskeminen 24 prosentista 10 prosenttiin on merkittävää, ja siksi tämä varmasti kiitosta
saa. Niin paljon tulee tyytyväistä hyrinää opposition suunnalta, että pitäisi ihan tallentaa,
jotta vaikeampina päivinä voisi sitten kuunnella tuota kotosalla. [Välihuutoja] — Tallen-
netaan, tallennetaan.

Edustaja Harakka sanoi tässä erittäin olennaisen kysymyksen: suomen kielen aseman
edistämisen ja puolustamisen. Kukaan muu ei niitä voi tehdä kuin suomalaiset itse. Me
olemme pieni kielialue, pieni markkina. Tämä auttaa hyvin paljon myös niitä pieniä kus-
tantamoja, pieniä yrittäjiä, jotka julkaisevat suomenkielistä kirjallisuutta ja lehtiä. Tällä on
siis hyvin merkittävä kulttuurinenkin puoli, ja sen takia oli myös tärkeää ottaa esille oppi-
materiaalilisä, jonka tässä edustaja otti esille ja jota ovat myös kulttuuriministeri ja opetus-
ministeri ajaneet hyvin vahvasti. Tällä on myös vaikutusta muihinkin kysymyksiin, koko-
naisuudessaan sivistykseen, ei pelkästään siihen, että arvonlisäverokanta laskee, vaan tällä
on myös hyvin vahva sivistyksellinen merkitys.

14.19 Ville Tavio ps (vastauspuheenvuoro): Arvoisa puhemies! Nyt toteutuu perussuo-
malaisillekin tärkeä hallitusohjelman kirjaus. Tietenkin digilehtien laittaminen arvonlisä-
verossa samalle tasolle printtimedian kanssa on kaikin puolin kohtuullista ja kannatetta-
vaa. Perussuomalaisista on aika tärkeätä, että suomalaisia kannustetaan lukemaan. Kuiten-
kin lukeminen tuo elämyksiä ja se tuo tietoa. Medialukutaito on tärkeämpää nykymaail-
massa kuin koskaan aiemmin. Toivottavasti tämä lehtiala ja Suomen kirjallisuusala saavat
tästä pientä lisäpotkua ja kuluttajatkin löytävät nyt sitten nämä digilehdet entistä parem-
min.
4



Pöytäkirjan asiakohta PTK 138/2018 vp
14.20 Eero Suutari kok (vastauspuheenvuoro): Arvoisa puhemies! Suomen osaamisen,
kasvun ja työllisyyden kannalta tämä on hyvä asia mutta myös lasten lukemisen kannalta.
Täytyy kiittää ministeri Orpoa ripeästä toiminnasta, kun tämä asia oli aikaisemmin kiinni
myös EU-lainsäädännöstä.

Todellakin tämä on nopeasti tehty ja hyvä asia sinänsä. Tämä vähentää meidän maksul-
lisen, luotettavan median tulevaisuuden ongelmia verrattuna esimerkiksi printti-, paperi-
kustannuksiin tai -veroihin, ja meillä on edessä todennäköisesti parempi tulevaisuus myös
tietopohjaisessa kirjallisuudessa.

14.21 Maria Tolppanen sd (vastauspuheenvuoro): Arvoisa puhemies! Tämä on todella-
kin erittäin kannatettava aloite, mitä nytten tässä käsitellään. Tietysti toivoisin, että pääsi-
simme vielä alemmas eli nollakantaan näissä asioissa. Tiedän, että se lienee aika ison työn
takana, jotta sinne mennään. Mutta kysymys on siitä, että saadaan objektiivista tietoa, pys-
tytään välittämään objektiivista tietoa, pystytään myöskin hyökkäämään erilaisia kyber-
hyökkäyksiä vastaan, jotka koskevat nimenomaan tiedottamista, ja pystytään sitten myös-
kin tunnistamaan väärä tieto ja oikaisemaan se tieto tarpeeksi nopeasti. Toivottavasti tämä
antaa lisää virtaa meidän sanomalehdistöllemme ja meidän lehdistöllemme ylipäätänsä toi-
mia myös verkossa ja viedä asioita eteenpäin, tuoda oikeaa tietoa, tuoda sellaista tietoa,
mitä suomalaiset tarvitsevat.

Erittäin hyvä ja kannatettava asia. — Kiitoksia.

14.22 Esko Kiviranta kesk (vastauspuheenvuoro): Arvoisa puhemies! Yhdyn hallituk-
selle esitettyihin vuolaisiin kiitoksiin, jotka ovat aika harvinaisia tässä salissa. On erittäin
perusteltua, että painettujen julkaisujen kanssa saman lukusisällön tarjoaviin sähköisiin
julkaisuihin sovelletaan samaa alennettua verokantaa. Kysymys on veroneutraalisuudesta
tai, niin kuin hallituksen esityksessä sanotaan, myöskin välineneutraalisuudesta. Hallituk-
sen esitys tuli varsin ripeästi, jo 13. joulukuuta — silloin se saattoi jäädä joiltakin huomaa-
mattakin — ja EU-neuvosto teki oman päätöksensä 6. marraskuuta. Tässä oli erittäin ri-
peää toimintaa.

On myös tärkeää, että irtonumeromyyntiin sovelletaan samaa verokantaa kuin tilattui-
hin sanoma- ja aikakauslehtiin. Se on ihan asiallinen muutos myöskin.

Puhemies Paula Risikko:  Täällä on noin kymmenkunta vastauspuheenvuoroa, jotka eh-
ditään tässä ottaa. Sen jälkeen ministerin vastaus ja siirrymme toiseen teemaan.

14.23 Eero Heinäluoma sd (vastauspuheenvuoro): Arvoisa puhemies! Moniarvoinen tie-
donvälitys tänä päivänä vaatii kyllä puolustajansa, ja lainsäätäjän, yhteiskunnallisen päät-
täjän pitää tehdä oma työnsä, jotta Suomessa säilyy monipuolinen ja myös moniääninen
tiedonvälitys. Se koskee yhtä hyvin Yleisradion toimintaa kuin kaupallisen television uu-
tistoiminnan turvaamista ja kuin nyt tässä tapauksessa myös sitten digitaalisen tiedonväli-
tyksen toimintaolosuhteiden parantamista. Tässä suhteessa tämä on ollut meidän kaikkien
yhteinen toive, ja on syytä yhtyä näihin kiitoksiin ministeri Orvolle ja hallitukselle.

Otan kuitenkin sitten kaksi lisänäkökohtaa esille. Ensimmäinen koskee sitä, että olisi
varmaan perusteltua nyt katsoa, miten tämä välittyy hintoihin. Mehän tiedämme, että vä-
lillä käy niin, että kun veroja lasketaan, niin se ei välitykään kuluttajalle hintoihin. Ja nyt
5



Pöytäkirjan asiakohta PTK 138/2018 vp
oletan, että tähän kannattaisi liittää jatkotyö, jossa katsotaan, että tämä välittyy hintoihin ja
sitä kautta aidosti lisää myös joukkotiedotuksen käyttömahdollisuuksia.

Toinen asia koskee Postin hinnoittelua painettujen lehtien osalta. [Puhemies koputtaa]
Se on suuri dilemma, että Posti ei pysty tänä päivänä siihen samaan palvelutasoon hinnois-
sa [Puhemies koputtaa] kuin mitä aikaisemmin on ollut.

14.24 Arto Satonen kok (vastauspuheenvuoro): Arvoisa puhemies! Ensinnäkin onnitte-
lut valtiovarainministerille siitä, että tämä asia on vihdoinkin saatu EU-pöydästä eteen-
päin. Kuten salista on kuultu, niin täällä on jo pidempään ollut vahva tahto tätä viedä.

Täällä on paljon puhuttu myös riippumattomasta tiedonvälityksestä. Täytyy kyllä sa-
noa, että kyllä maakuntalehdistö yhdessä tietysti Yleisradion ja kaupallisen tv-toiminnan
kanssa on suomalaisen tiedonvälityksen selkäranka, ja tässä oltiin jo kyllä sellaisessa vai-
heessa, että meidän maakuntalehdistön tilanne oli varsin huolestuttava. Nyt tietysti tilanne
on jonkin verran parantunut, kun talouskasvu on ylipäätään tuonut lisää tuloja, mutta edel-
leen sitä haastetaan voimakkaasti myöskin kansainvälisten jättien, kuten Googlen ja Face-
bookin ja muiden toimesta, joten on ihan välttämätöntä, että se, mitä voidaan tehdä maa-
kuntalehtien aseman vahvistamiseksi, tehdään. Ja tämä on juuri se, mitä nyt on tehty, jotta
he saavat digipuolelta korvausta printtien alenevalle määrälle.

14.26 Silvia Modig vas (vastauspuheenvuoro): Arvoisa rouva puhemies! Näihin kiitok-
siin on helppo yhtyä.

Suomalainen mediakenttä on mielestäni laadukas, ja se on edelleen murroksessa, jopa
ahdingossa, minkä digitalisaatio on tuonut mukanansa. Printtiin nojannut ansaintalogiikka
ei enää toimi, ja toimituksissa, siellä, missä se laadukas journalismi tehdään, se on näkynyt
vähentyvinä resursseina, yt-neuvotteluina ja vähentyvinä voimavaroina tehdä sitä työtä.

Toimiva mediakenttä on moniääninen ja monipuolinen, ja toimiva mediakenttä on de-
mokratian edellytys, ja sen takia näinä valeuutisten aikoina, näinä polarisoituneen keskus-
telun aikoina tämä on erittäin tervetullut lisä, joka toivottavasti heijastuu sinne toimituk-
siin ja antaa siellä paremmat mahdollisuudet tehdä laadukasta journalismia ja siten ylläpi-
tää meidän laadukasta kansalaiskeskustelua.

14.26 Mia Laiho kok (vastauspuheenvuoro): Arvoisa puhemies! Maailma on siirtynyt ja
toimintaympäristö on siirtynyt yhä enemmän verkkoon, myös lasten ja nuorten maailma, ja
on tärkeätä, että lapset edelleenkin lukevat paljon. Tällä uudistuksella saadaan digitaalinen
lukeminen ja myöskin printtilukeminen samalle viivalle ja se ei ole enää siitä kiinni, ettei-
kö sitä olisi saatavilla. Hyvä uudistus.

Samoin opetusmateriaalikustannukset tätä kautta toivottavasti saadaan laskettua ja sitä
kautta myöskin koulutuksen kustannuksia vähennettyä. Tässä pitää huolehtia tietenkin sii-
tä, että ne alennukset menevät myöskin sinne hintoihin.

Valtiovarainministeri Orpoa täytyy kiittää tästä erittäin nopeasta prosessista. On hienoa,
että ollaan saatu näin nopealla aikataululla tämä muutos, joka oli kuitenkin EU-tasoinen ja
Suomi-vetoinen, ja tästä on hyvä lähteä myöskin EU-puheenjohtajakauteen ja osoittaa, että
Suomi on opetuksen kärkimaa.
6



Pöytäkirjan asiakohta PTK 138/2018 vp
14.28 Antero Laukkanen kd (vastauspuheenvuoro): Arvoisa rouva puhemies! Kiitok-
siin minäkin yhdyn, eikä se ollenkaan väsytä — toivotaan, että edustaja Harakka ei aivan
uuvu tästä hallituksen kehumisesta. [Timo Harakka: Jaksaa jaksaa!]

On aika vähän näitä kansallisia veroinstrumentteja, joilla voimme parantaa tätä sisäistä
kauppaa ja laskea hintoja, niin että kansalaiset saavat siitä heti hyötyä. Niin kuin tässä esit-
telytekstissä hyvin kuvataan, vain muutamia tällaisia mahdollisuuksia on, ja tämänkin
eteen, joka nyt tapahtuu, on jouduttu tekemään kovasti töitä. Tämä on myös ilmastoteko,
ekoteko, josta toivotaan, että tulisi jonkinlainen esimerkki siitä, miten käytännönläheinen
tällainen asia voi olla.

Toinen tällainen hyvä arvonlisäveroa alentamalla hyödyttävä asia olisi elintarvikkeiden
kokonaisuudessa sen tarkastelu, kuinka korkeana siellä arvonlisäveroa kannattaa pitää [Pu-
hemies koputtaa] vai olisiko aihetta pitkäjänteiseen ruuan arvonlisäveron laskemiseen. Sii-
tä kaikki hyötyisivät.

14.29 Ritva Elomaa ps (vastauspuheenvuoro): Arvoisa puhemies! Hallitusta pitää kiittää
silloin, kun aika on. Joskus siihen on aihetta, tänään on. Kiitos. Tässä hallituksen esityk-
sessä sähköisten kirjojen, sanomalehtien ja aikakauslehtien alvi muutetaan 24 prosentista
10:een. Tämä on oikeudenmukainen päätös. 

Mutta hallitukselle vielä terveisiä: Tässä on hyvä esimerkki siitä, että joskus saadaan no-
peitakin hyviä päätöksiä aikaan, jos halutaan. Perussuomalaiset ovat erittäin mielissään sii-
tä, että tämän esityksen myötä tuetaan suomalaista kulttuuria, lukemista ja suomen kieltä.

14.29 Sinuhe Wallinheimo kok (vastauspuheenvuoro): Arvoisa puhemies! Tästä halli-
tuksen esityksestä voisi sanoa, että vihdoinkin. Tein tästä jo vuonna 2013 lakialoitteen, ja
se keräsi jo silloin lähes 100 nimeä. Harmittavaa kyllä, edustaja Harakka, silloin nimen-
omaan demarit olivat sankoin joukoin poissa tästä, [Eero Heinäluoma: Piti politisoida tä-
mäkin! — Välihuutoja vasemmalta] ja siitä johtuen jouduimme tekemään tästä hallitusoh-
jelmakirjauksen, jonka jälkeen tämä sitten lähti eteenpäin.

Erityisesti haluan kiittää ministeri Orpoa siitä väsymättömästä työstä, jota hän joutui te-
kemään nimenomaan EU:n piireissä, jotta tämä asia eteni. Oikeastaan kysymykseni kuu-
luu, kun Tšekki piti panttivankinaan oikeastaan monta vuotta tätä digialvia, voiko näitä pe-
lisääntöjä jossain vaiheessa sielläkin päässä selventää, koska ei ole oikein, että tämmöistä
pysytään pitämään pankkivankina vuosia, kun asialla on niin suuri, laaja, tahto.

Puhemies Paula Risikko: Edustaja Harakalla oli joku tosi tärkeä.

14.30 Timo Harakka sd (vastauspuheenvuoro): Kiitos, arvoisa puhemies! Eivätkö nämä
kehut nyt kerta kaikkiaan kelpaa hallitukselle? Eikö nyt kerta kaikkiaan voi olla yksi asia,
josta tämä sali on yksimielinen ilman, että tästäkin nyt yritetään vielä nyhtää yhtäältä po-
liittisia irtopisteitä tai toisaalta vielä leimata jotakuta tämän vastustajaksi?

Esimerkin luontoisesti Yle-työryhmässä kaikki poliittiset puolueet olivat sitä mieltä, että
digitaalisen arvonlisäveron alentaminen olisi perusteltua. Kaikki puolueet. Edellinen hal-
litus tutki asiaa, ja kaikki ovat olleet tästä samaa mieltä, ja nyt kun on kiitoksen aika ja sen
sadonkorjuun aika, kun olemme siinä pisteessä, että voimme edistää totuuspohjaista jour-
nalismia taistelussa harhoja ja harhaanjohtavaa journalismia vastaan sekä edistää suomen-
7



Pöytäkirjan asiakohta PTK 138/2018 vp
kielistä sivistystä, mitä voimme täällä kannattaa kaikki yksimielisesti, niin koetetaan nyt
nousta tämän tilanteen tasalle ja pienelle juhlatuulelle näin vuoden alkajaisiksi.

Puhemies Paula Risikko: Nyt otetaan tähän ainoastaan viisi henkilöä ja sen jälkeen mi-
nisteri vastaa ja sen jälkeen mennään seuraavaan, eli nämä henkilöt ovat Hoskonen, Turu-
nen, Meri, Multala ja Stefan Wallin. — Kerkesikös Stefan lähteä? Valitettavasti. — Edus-
taja Hoskonen.

14.32 Hannu Hoskonen kesk (vastauspuheenvuoro): Arvoisa rouva puhemies! Kyllä
edustaja Harakan kiitokset ja kehut mainiosti kelpaavat allekirjoittaneelle, lämpimät kii-
tokset siitä. Merkitsen tämän kuitenkin poliittisessa historiassa sellaiseksi teoksi, jolla kat-
sotaan olevan tämmöistä rajat ylittävää liennytyshenkeä — se on erittäin positiivinen pu-
heenvuoro näin uuden vuoden aluksi. Todellisen työnhän tietenkin ovat tehneet ministeri
Orpo ja Sipilän hallitus tässä asiassa. Se on ollut pitkää vääntöä. Tiedän sen, tuon EU-po-
litiikan, se joskus on varmaan aika pitkäpiimäistä touhua.

Mutta edustaja Heinäluomalle mielestäni antaisin isot kiitokset sen takia, että hän nosti
esille tämän lehtien jakeluun liittyvän ongelman — sekin liittyy tähän mediaan. Digitaali-
set tiedotteethan leviävät nyt silmänräpäyksessä ympäri maailmaa, kun halutaan, mutta
jaetusta paperilehdestä ja painotuotteista yleensä Posti perii tänä päivänä esimerkiksi pai-
kallislehdiltä ja maakuntalehdiltä sellaisia jakelumaksuja, että nämä lehdet ovat todella, to-
della suurissa taloudellisissa vaikeuksissa. Se kaventaa tiedon jakamisen tasoa ja ennen
kaikkea yhteiskunnallisen vaikuttamisen mahdollisuutta, ja se on tämän yhteiskunnan kan-
nalta iso juttu, [Puhemies koputtaa] ja sen tulisi olla seuraavassa hallitusohjelmassa muka-
na.

14.33 Kaj Turunen kok (vastauspuheenvuoro): Arvoisa puhemies! Minäkin yhdyn nii-
hin kiitoksiin, mitä tässä valtiovarainministeri Petteri Orvolle on satanut. Kankaanniemi
arvosteli tässä tätä aikataulua, että nyt vasta eduskunnassa, mutta totuushan on, että tämä
piti ensin neuvotella siellä EU:ssa, ja niin kuin ollaan tässä nyt kuultukin, se neuvottelu on
ollut aika pitkäpiimäistä ja vaikeata. Mutta kun se neuvottelu on saatu päätökseen, niin hy-
vin nopealla aikataululla valtiovarainministeri tämän ehdotuksen on sitten eduskuntaan
tuonut.

Samoin kuin edustaja Hoskonen tässä nostan myöskin esille tämä huolen, minkä edus-
taja Heinäluoma ensimmäisen kerran toi esille. Nimenomaan sen palautteen pohjalta, mitä
tuolta maakunnista on ympäri Suomea tullut, varsinaisesti ja erityisesti nimenomaan nämä
pienet ilmaisjakelulehdet ja pienten kuntien tilauspohjaiset pienet lehdet ovat vaikeuksissa
tämän jakelun hinnoittelun vuoksi. Koska kilpailua ei ole, silloin Posti on perinteellisesti
määritellyt sen hinnan, [Puhemies koputtaa] minkä se iskee, ja sillä sitten on jaettu, [Puhe-
mies: Aika!] ja tämä on kyllä aiheuttanut tuskaa.

Puhemies Paula Risikko: Edustajat Meri, Multala, Haavisto ja sitten ministeri. — Edus-
taja Meri.

14.34 Leena Meri ps (vastauspuheenvuoro): Arvoisa puhemies! Perussuomalaiset jaka-
vat ajatuksen, että monipuolinen ja moniääninen media on tärkeä, ja toivon, että tämä kan-
nustaa myös uusia yrittäjiä alalle.
8



Pöytäkirjan asiakohta PTK 138/2018 vp
Keskustelimme eilen myös kokoontumisvapaudesta, mahdollisesta ilmoitusajan muut-
tamisesta, sananvapaudesta ja mielipiteenvapaudesta, ja siihenhän tämä liittyy — tiedon
välittämiseen, ajatusten välittämiseen ja ihmisten mielipiteiden levittämiseen. Olemme
keskustelleet myös vaalivaikuttamisesta, ja se on tärkeä aihe, puolesta ja vastaan.

Eilen otin esille sen — en saanut siihen vastausta ja toivoisin, että jossain vaiheessa hal-
lituksen puolelta saisin — onko meillä kampanjoita puheen puolesta. Meillä on tällä het-
kellä paljon tehtäviä liittyen siihen, miten me oikeastaan vähän pelkäämme ihmisten pu-
hetta. Toivoisin, että hallitus vastaisi siihen, miten ennen vaaleja meillä olisi mahdollisim-
man monipuolinen ja moniääninen verkko, missä ihmiset voisivat puhua, koska nyt tun-
tuu, että sitä rajoitetaan.

14.35 Sari Multala kok (vastauspuheenvuoro): Arvoisa puhemies! Itsekin yhdyn näihin
kiitoksiin, joita tässä salissa on runsaasti jaeltu erityisen ripeästä toiminnasta ministeri Or-
polle, joka on jo lokakuussa saanut neuvoteltua tämän mahdollisuuden laskea digialvia ja
jo heti joulukuussa tuonut esityksen tänne eduskuntaan, ja nyt me siitä keskustelemme tääl-
lä.

Erityisen paljon iloitsen tästä sen vuoksi, että nyt saamme tasapuolisemmat kilpailuedel-
lytykset painetulle ja digitaaliselle materiaalille, ja uskon, että sillä on mahdollisuudet las-
kea muun muassa oppimateriaalien kustannuksia. Toisaalta myös, kuten tässä jo aiemmis-
sa puheenvuoroissa on tuotu esille, lukeminenkin on siirtynyt paljon nykypäivänä digima-
teriaaleihin, ja uskon, että tällä on myös lukemista edesauttava vaikutus. Erityisesti lapset
ja nuoret pitävät nykyään puhelinta kädessään jatkuvasti, ja olisihan se hienoa, jos sieltä
myös katsottaisiin muuta kuin videoita, käytettäisiin nyt sitä mahdollisuutta enenevissä
määrin myös digitaalisten kirjojen lukemiseen.

14.36 Pekka Haavisto vihr (vastauspuheenvuoro): Arvoisa puhemies! Myöskin vihrei-
den puolelta kiitokset ministeri Orpolle ja hallitukselle. Tämä on tärkeä asia, josta on pit-
kään puhuttu, ja on hienoa, että se on nyt saatu maaliin. On tärkeää, että digimateriaali on
kilpailukykyinen printtimateriaalin kanssa, ja kun monet kuluttajista ovat siirtyneet digi-
kirjoihin ja lukemaan muutenkin digituotteita, niin on hyvin tärkeää, että siellä tämmöinen
toimitettu, sisällyksekäs aineisto on myöskin kaikkien saatavilla.

Ehkä tässä yhteydessä haluan sanoa, että tämä ei varmaan vielä poista meidän sanoma-
ja aikakauslehdistön kokonaistuskaa eikä ehkä tätä digipuolenkaan ansaintalogiikan tus-
kaa, joka on ollut aikamoinen, kun tätä ilmaismateriaalia ja kansainvälisesti tuotettua ma-
teriaalia on niin paljon saatavissa. Varmasti pitäisi miettiä vielä seuraaviakin toimenpitei-
tä, millä juuri tämä täällä kaivattu monipuolinen sanoma- ja aikakauslehdistö Suomessa
säilyy ja suomen kieli säilyy elinvoimaisena mutta myöskin ennen kaikkea mielipiteiden
kirjo ja ilmaisuvapaus säilyvät vahvoina kotimaisissa kanavissa.

Puhemies Paula Risikko: Ja sitten ministeri. Riittääkö minuutti? [Petteri Orpo: Jos kak-
si?] — 2 minuuttia, selvä.

14.37 Valtiovarainministeri Petteri Orpo:  Arvoisa rouva puhemies! Kiitos eduskunnal-
le kiitoksista, kyllä sen kiittelyn kesti. Ainakin minä koen, että tässä on itselläni ministeri-
nä toimiessa ollut koko eduskunnan vahva tuki. Suuressa valiokunnassa asiaa on käyty lu-
9



Pöytäkirjan asiakohta PTK 138/2018 vp
kemattomat kerrat läpi, ja joka kerta yksimielisen kannustuksen olen sieltä saanut Brysse-
lin matkoille. Hyvä, että tämä ratkesi.

Meidän mediakenttämme on todellakin suuressa murroksessa, ja siitä tämä tarve tulee
niin suureksi. Muutos on kohti digitaalisuutta, pois paperilehdistä ja painetusta mediasta
kohti digitaalisia sisältöjä. Kun se paine on näkynyt siinä, että meidän mediatoimijamme
ovat olleet taloudellisesti tiukoilla, niin toivotaan, että tämä tuo sitä kaivattua liikkumava-
raa sinne, jotta voidaan panostaa aidosti digitaalisten sisältöjen kehittämiseen ja sitä kautta
pitää huolta siitä monipuolisesta ja tärkeästä mediasta ja sananvapaudesta ja laadukkaasta
mediasta, mitä me kaikki täällä kaipaamme.

Tässä oli minusta aivan oikeita asioita ja huolia, mitä pitää seurata. Minusta jo ihan näin
vero-opillisesti kannattaa seurata, mitkä ovat tämän uudistuksen dynaamiset vaikutukset.
Monessa veropäätöksessä me niitä pohdimme ja debatoimme, mutta meillä on nyt hyvä
keissi, joka kannattaa katsoa. Miten digitaalisten sisältöjen tuotanto lähtee kehittymään?
Tuleeko siinä selkeä nykäys? Toivon, että nyt mediayhtiöt, jotka tätä ovat toivoneet ja aja-
neet, vastaavat huutoonsa siltä osin.

Voidaan myöskin katsoa verokertymää. Me olemme arvioineet, että tämä vähentää ve-
rotuloja alussa noin 28 miljoonaa vuositasolla. Katsotaan, miten kertymät sitten todella
lähtevät menemään.

Tämä Posti-kysymys ei suoranaisesti kuulu allekirjoittaneen rooteliin. Tähän asiaan
ehkä kuitenkin on sillä tavalla pakko kommentoida, että kyllä meidän täytyy huolehtia sii-
tä, että postinjakelu, lehtien jakelu koko maassa on mahdollinen, mutta se on oikeastaan
oman ison keskustelunsa paikka — ja tietenkin myöskin se, miten tämä vaikuttaa hinnoit-
teluun.

Kiitos eduskunnalle. Tämä on hyvä startti tähän vuoteen. Toivottavasti pystytään teke-
mään paljon ratkaisuja näin hyvässä hengessä.

Puhemies Paula Risikko: Keskustelu ja asian käsittely tässä vaiheessa keskeytetään.
Asian käsittelyä jatketaan tässä istunnossa päiväjärjestyksen muiden asioiden tultua käsi-
tellyiksi.

Keskustelu keskeytettiin kello 14.40.

————

Keskustelua jatkettiin kello 17.32.

Ensimmäinen varapuhemies Mauri Pekkarinen: Nyt jatketaan aiemmin tässä täysistun-
nossa keskeytetyn asiakohdan 2 käsittelyä.

17.33 Kari Kulmala sin: Arvoisa puhemies! Tässä hallituksen esityksessä ehdotetaan ar-
vonlisäverolakia muutettavaksi siten, että sähköisiin kirjoihin ja sanoma- ja aikakausleh-
tiin sekä lehtien irtonumeromyyntiin sovellettava verokanta alennettaisiin 24 prosentista
10 prosenttiin. 

Painettujen sanomalehtien ja aikakauslehtien myynti on ollut laskussa jo usean vuoden
ajan, ja pidänkin erinomaisena, että vihdoinkin tämä veromuutos on tulossa. Verokannan
alentaminen lisää varmuudella siirtymistä painetuista julkaisuista sähköisiin julkaisuihin.
10



Pöytäkirjan asiakohta PTK 138/2018 vp
Veroasianahan tämä vaatii yksimielisyyttä, mutta ainakin tänään täällä salissa näyttäisi
olevan yksimielisyys tästä asiasta. 

Sähköisenä kirjana pidettäisiin jatkossa myös äänikirjaa. Tällaisen äänikirjan osalta
edellytyksenä olisi lisäksi, että äänikirjasta voisi olla olemassa kuluttajille saman lukusi-
sällön tarjoava painettu tai luettavassa muodossa oleva sähköinen kirja. Äänikirjat ovat jat-
kuvasti myös lisääntymässä, ja kyllähän niitä on mukava kuunnella, kun yksin ajaa Suo-
men teillä näitä pitkiä työmatkoja. 

Tämä digilehtien ja digisisältöjen arvonlisäveron lasku samalle tasolle on myös oikeu-
denmukaisuuskysymys, kuten esimerkiksi edustaja Essayah sanoi täällä samassa salissa ai-
kaisemmin. Pidän kaikin puolin hyvänä, että tämä hallitus sai tämän esityksen meidän pää-
tettäväksemme. 

17.35 Outi Alanko-Kahiluoto vihr: Arvoisa puhemies! Tätä esitystä on tosiaan ilo ke-
hua. Itsekin kuuntelen jatkuvasti paljon äänikirjoja, ja tunnen paljon ihmisiä, joiden luke-
misharrastus on huomattavasti lisääntynyt äänikirjojen myötä. 

Me olemme eduskunnassa tällä kaudella kantaneet huolta siitä, että poikien lukuharras-
tus on huomattavasti vähentynyt ja poikien lukutaito on heikentynyt, ja pidän erittäin hy-
vänä sitä, että äänikirjojen alv:n laskemisen myötä me teemme äänikirjoista edullisempia
myös nuorille ja kirjallisuusharrastus tällä tavalla saa vahvistusta myös täältä eduskunnas-
ta. 

Juuri tänä aamuna kuuntelin erästä Ylen keskustelua, jossa todettiin, että kirjat itse asias-
sa ovat hyvin kalliita Suomessa. Totta kai me voimme lainata kirjoja kirjastostakin, mutta
erityisesti uutuuksien kohdalla jonot ovat hyvin pitkiä, ja on erittäin hienoa, jos tätä kautta
saamme kirjojen hintaa vähän alas. Tyypillisesti runokirja tai romaani maksaa noin 30 eu-
roa, ja se on kenelle tahansa kansalaiselle aika iso hinta. 

Eli kiitän lämpimästi hallitusta tästä hyvästä esityksestä. 

Keskustelu päättyi.

Asia lähetettiin valtiovarainvaliokuntaan.
11


