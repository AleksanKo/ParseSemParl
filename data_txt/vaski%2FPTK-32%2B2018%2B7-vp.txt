















































DEMA069.tmp.xml


Pöytäkirjan asiakohta PTK 32/2018 vp
Pöytäkirjan asiakohta 

PTK 32/2018 vp

Täysistunto

Tiistai 10.4.2018 klo 14.00—17.17

7. Hallituksen esitys eduskunnalle laiksi oikeudenkäynnistä hallintoasioissa ja eräiksi sii-
hen liittyviksi laeiksi

Hallituksen esitys HE 29/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 7. asia.
Puhemiesneuvosto ehdottaa, että asia lähetetään lakivaliokuntaan, jolle perustuslakivalio-
kunnan on annettava lausunto.

Keskustelu

14.04 Oikeusministeri Antti Häkkänen (esittelypuheenvuoro): Arvoisa puhemies, vär-
derade talman! Tässä esityksessä ehdotetaan kokonaan uutta yleislakia oikeudenkäynnistä
hallintoasioissa. Uusi laki kumoaisi voimassa olevan hallintolainkäyttölain. Uudessa lais-
sa säädettäisiin oikeudenkäynnistä hallintotuomioistuimissa nykyistä täsmällisemmin. Ta-
voitteena on myös tehostaa tuomioistuinten prosessijohtoa niin, että asiat voitaisiin käsitel-
lä hallintotuomioistuimissa jatkossa ilman aiheetonta viivytystä. Esityksessä on otettu huo-
mioon muun muassa lainsäädännössä tapahtuneet muutokset ja Euroopan ihmisoikeustuo-
mioistuimen uudempi oikeuskäytäntö sekä muut uudistustarpeet.

Uutta yleislakia sovellettaisiin oikeudenkäyntiin hallintotuomioistuimissa silloin, kun
muussa laissa ei toisin säädetä. Eri hallinnonalojen lainsäädännössä on yleislaista poikkea-
via säännöksiä esimerkiksi viranomaisen valitusoikeudesta tai siitä, mihin valitetaan.
Yleislain soveltamisalaa rajaa osaltaan se, että perussäännökset kunnallisvalituksesta ovat
kuntalaissa. Lisäksi eduskunnassa vireillä olevaan maakuntauudistukseen sisältyy sään-
nösehdotuksia maakuntavalituksesta.

Uudessa yleislaissa turvattaisiin nykyistä selkeämmin jokaiselle pääsy tuomioistuimeen
hänen oikeuttaan tai velvollisuuttaan koskevassa hallintoasiassa. Hallintopäätöksestä saisi
valittaa hallinto-oikeuteen riippumatta päätöksen tehneen organisatorisesta asemasta. Val-
tioneuvoston yleisistunnon päätöksestä valitettaisiin suoraan korkeimpaan hallinto-oikeu-
teen, kuten nykyisinkin.

Keskeisin muutos voimassa olevaan lakiin verrattuna olisi, että korkein hallinto-oikeus
toimisi entistä enemmän ennakkopäätöstuomioistuimena. Valituslupasääntelyn alaa on
viime vuosina laajennettu moniin asiaryhmiin. Nykyisin valituslupasääntelyn piiriin kuu-
luu yli puolet korkeimpaan hallinto-oikeuteen saapuvista valituksista. Esityksen mukaan
valituslupasäännös olisi pääsääntönä, kun hallinto-oikeuden päätöksestä valitetaan kor-
keimpaan hallinto-oikeuteen. Ennakkopäätösperuste on käytännössä keskeisin valituslu-
van myöntämisen perusteista. Se ei kuitenkaan olisi ainoa valitusluvan peruste, vaan kor-
 Tarkistettu
4.4



Pöytäkirjan asiakohta PTK 32/2018 vp
kein hallinto-oikeus voisi ottaa valituslupaa harkitessaan huomioon myös ilmeisen vir-
heen tai muita painavia syitä, niin kuin nykyisinkin.

Ehdotettu valituslupasäännös koskisi myös viranomaisen valituksia. Pohjapäätöksen
tehneen viranomaisen valitusoikeus hallinto-oikeuden päätöksestä korkeimpaan hallinto-
oikeuteen voi olla tarpeen silloin, kun asiasta ei ole vakiintunutta oikeuskäytäntöä. Nykyi-
sin viranomaisen valitusoikeus perustuu tällöin julkisen edun valvontaan tai eri hallin-
nonalojen erityissäännöksiin. Esityksessä sääntelyä selkeytettäisiin näiltä osin.

Ehdotetussa laissa säädettäisiin mahdollisuudesta suulliseen valmisteluistuntoon ja tar-
kastusten tekemiseen. Uusi laki mahdollistaisi myös sen, että useaan hallinto-oikeuteen ha-
jaantunut asiakokonaisuus voitaisiin tarvittaessa käsitellä yhdessä hallinto-oikeudessa.

Lakiin sisällytettäisiin säännökset todistajan niin sanotusta itsekriminointisuojasta eli
oikeudesta kieltäytyä kertomasta seikkoja, jotka voisivat saattaa syytteen varaan hänet tai
hänen läheisensä. Nykyisin tästä ei ole hallintolainkäytön osalta säännöksiä laissa, vaan oi-
keus perustuu Euroopan ihmisoikeussopimukseen ja sitä koskevaan oikeuskäytäntöön.

Nykyisin käräjäoikeudet voivat antaa väliaikaisia turvaamismääräyksiä myös hallinto-
asioissa. Esityksessä ehdotetaan, että toimivalta antaa väliaikaisia määräyksiä hallintolain-
käyttöasioissa siirrettäisiin kokonaisuudessaan hallintotuomioistuimille.

Tarkoituksena on, että uusi laki oikeudenkäynnistä hallintoasioissa tulisi voimaan vuo-
den 2019 alussa tai alkupuolella. Lakipakettiin sisältyy myös hallintolainkäyttölain ku-
moamisesta johtuvia välttämättömiä muutoksia useisiin muihin lakeihin. — Kiitos.

Puhemies Paula Risikko: Sitten mennään puhujalistaan.

14.08 Timo Heinonen kok: Arvoisa rouva puhemies! Hyvät edustajakollegat ja muut pai-
kalla olijat! Ministeri Häkkäselle täytyy antaa kiitosta siitä, että näissä valituslupa-asioissa
on määrätietoisesti edetty. Ympäristö- ja kaavoitusasioissahan valituslupa otettiin käyt-
töön tämän vuoden alussa ja nyt tässä esityksessä valituslupajärjestelmää laajennetaan. Se
on ollut meidän pitkäaikainen tavoitteemme, ja tämä on erittäin kannatettavaa. Tämä uu-
distus, joka nyt eduskunnalle käsittelyyn on annettu, nopeuttaa prosesseja ja turvaa kor-
keimman hallinto-oikeuden resurssien kohdistumisen vaikeampiin asioihin ja toisaalta nii-
hin, joista on tärkeää saada ylimmän tuomioistuimen ratkaisu.

Nythän sama asia voidaan tutkia viranomaisten toimesta neljä eri kertaa. Ensin syntyy
hallintopäätös, tämän jälkeen siitä tehdään oikaisuvaatimus, sen jälkeen siitä on oikeus va-
littaa hallinto-oikeuteen ja nykyjärjestelmässä edelleen korkeimpaan hallinto-oikeuteen. Ja
niin kuin keskusteluissa on tullut esille, näissä pitkissä valitusprosesseissa ja moninkertai-
sessa käsittelyssä on kiinni valtava määrä erilaisia investointeja, erilaisia ihan tavallisten
ihmisten, yrittäjien ja muiden hakemia ja tarvitsemia päätöksiä, ja on järkevää tehdä tällai-
nen valituslupajärjestelmä, laajentaa sitä myös tähän. Meillä on ollut myös tilanteita, jois-
sa toinen viranomainen on valittanut toisen viranomaisen tekemistä päätöksistä.

Kansalaisten oikeusturvan kannalta ei ole millään tavalla välttämätöntä, että kaikki asiat
pitäisi voida tuoda ylimmän tuomioistuimen ratkaistavaksi. Tämä esitys tuo siis säästöjä ja
nopeuttaa yritysten ja yksityisten henkilöiden prosesseja ja niin edelleen.

Perustuslakivaliokuntahan on käsitellyt vastaavaa kysymystä omassa lausunnossaan 29/
2017 ja todennut siinä, että valituslupasääntely ei ole ongelmallinen edes kaavoitusta, ym-
päristölupa-asioita tai muita ympäristöasioita koskevissa asioissa, joilla voi olla laaja-alai-
siakin vaikutuksia.
2



Pöytäkirjan asiakohta PTK 32/2018 vp
Arvoisa puhemies! Niin kuin ministeri Häkkänen esittelypuheenvuorossaan totesi, oi-
keusturvan saatavuuden kannalta lainvoimaisen päätöksen saamisen nopeus on myös tär-
keä arvo, mitä nyt tämä käsillä oleva esitys valituslupajärjestelmän laajentamisesta erityi-
sesti turvaa. Tämä on hyvä ja kannatettava esitys.

14.11 Tytti Tuppurainen sd: Arvoisa rouva puhemies! Vaikka hallintolainkäytön uudis-
tus saattaa kuulostaa vain virkakuntaa ja oikeusoppineita kiinnostavalta, kyseessä on pe-
rustavanlaatuinen, kaikkiin Suomessa asuviin ihmisiin vaikuttava asia. Hallintoviranomai-
set vastaavat siitä, että hyvinvointiyhteiskunta tarjoaa palvelut ja turvaa toimeentulon. Vi-
ranomaiset valvovat sitä, että ympäristöä suojelevat päätökset pannaan täytäntöön. Talou-
dellisen toiminnan puitteet ovat myös suurelta osin julkisen sektorin hyvän toiminnan va-
rassa. Tämä uudistus on tehtävä huolella ja eri näkökohtia pohtien.

Hallituksen pyrkimys nopeuttaa ja tehostaa menettelyä on ymmärrettävä ja kannatetta-
va. Talouden toiminta ei saa jäädä pysähdyksiin hitaan ja mutkikkaan hallintolainkäytön
sokkeloihin. Valituslupaedellytys korkeimpaan hallinto-oikeuteen on tällä perusteltavissa.
Esitetyn mukainen valituslupamenettely myös muuttaisi KHO:ta nykyistä enemmän en-
nakkopäätöstuomioistuimeksi.

Puhemies! Nopeus asetetaan toisinaan oikeusturvan vastakohdaksi. Asiat joko pääte-
tään mutkat suoristaen tai niitä pohditaan pitkään ja hartaasti. Aivan näin yksinkertainen
asia ei ole. Myös oikeusturva edellyttää, että päätökset tulevat kohtuullisessa ajassa. Aivan
kokonaan tehokkuuden ja oikeusturvan vastakkainasettelua ei pidä jättää. Onkin hyvä, että
uuteen lakiin on sisällytetty viranomaisen mahdollisuus valittaa toisen viranomaisen pää-
töksestä, toki vain valitusluvan kautta. Erityisesti ympäristöasioissa viranomaisvalitus on
tarpeen. Luonto ei käytä puhevaltaa itse. Ympäristöpolitiikan ja elinkeinopolitiikan tasa-
paino edellyttää, että ratkaisut punnitaan huolella eri puolilta. Yleistä etua on varjeltava, ja
tämä on muistettava myös uuden Luova-viraston yhteydessä sitä rakennettaessa.

14.13 Veera Ruoho kok: Arvoisa puhemies! Tosiaan, tuossa meidän oikeusministeri
Häkkänen jo hyvin yksityiskohtaisesti esittelikin hallituksen esityksen sisältöä, ja itse mai-
nitsisin tästä valitusoikeusasiasta, mitä edustaja Heinonenkin toi esille, että tämä tulee tar-
koittamaan jatkossa sitä, että hallintopäätöksestä saa valittaa riippumatta hallintopäätök-
sen tekijän organisatorisesta asemasta.

Merkittävä muutos tulee olemaan se, että haettaessa hallinto-oikeuden päätökseen muu-
tosta korkeimmalta hallinto-oikeudelta edellytettäisiin lähtökohtaisesti aina sitä valituslu-
paa. Ja valituslupa myönnetään, jos asiassa on tarve saada ennakkopäätös tai hallinto-oi-
keuden ratkaisussa on ilmeinen virhe taikka jos on jokin muu painava syy asian uudelle kä-
sittelylle. Kun näin tapahtuu, niin sitten automaattinen oikeus saada hallinto-oikeuden pää-
tös korkeimman hallinto-oikeuden ratkaistavaksi poistuu, ja tämä on omiaan vähentämään
selvien asioiden tutkimista toiseen tai jopa kolmanteen kertaan.

Tämä muutos tulee nopeuttamaan esimerkiksi kaavoitukseen ja maankäyttöön liittyen
valitusten käsittelyä ja näin ollen rakennusprojektien käynnistymistä. Ja on ihan syytä huo-
mauttaa siitä, että tämä asia on ollut hyvän hallituksen hallitusohjelmaan kirjattuna jo
2015.

14.16 Sinuhe Wallinheimo kok: Arvoisa puhemies! Lähetekeskustelussa on hallituksen
esitys, joka on yksi hyvä esimerkki niin kutsutusta fiksusta norminpurusta. Kohteena on
3



Pöytäkirjan asiakohta PTK 32/2018 vp
tällä kertaa meidän hallintoomme vuosien mittaan pitkittynyt valituskierre ja sen aiheutta-
mat ongelmat. Niistä merkittävin on ollut menettelysäännösten yleispiirteisyys, mikä on
johtanut erilaisiin menettelyihin hallintotuomioistuimissa. Toisaalta säännösten yleispiir-
teisyys on merkinnyt sitä, että muutamaa asiantuntijaa lukuun ottamatta valitusasiaansa
hoitavat asianosaiset ja heidän asiamiehensä samoin kuin hallintoviranomaiset eivät aina
ole selvillä oikeuksistaan ja velvollisuuksistaan. Yhdessä nämä ovatkin asettaneet kansa-
laisia ja oikeushenkilöitä eriarvoiseen asemaan lain edessä. Tämä ei ole ollut kansalaisten
oikeusturvan kannalta toivottua.

Arvoisa puhemies! Tässä hallituksen esityksessä tähän epäkohtaan saadaan nyt kauan
kaivattu muutos. Ehdotetussa uudessa laissa hallintoasiaa eli esimerkiksi viranomaisten
päätöstä koskevan valituksen käsittelystä hallinto-oikeudessa säädettäisiin nykyistä täs-
mällisemmin. Tulkinnanvaraisuudet jäisivät siis historiaan. On myös oletettu, että sään-
nösten täsmentäminen lisäisi kustannuksiltaan halvempien käsittelymuotojen, kuten kirjal-
lisen menettelyn, suosiota hallintoasiaa koskevissa oikeudenkäynneissä. Tätä varmasti
kaikki tässä salissa voivat pitää hyvänä pyrkimyksenä.

Lisäksi esitys tässä muodossaan sujuvoittaisi hallintoasioiden käsittelyä oikeusjärjestel-
mässämme. Nythän meidän korkeimman hallinto-oikeuden asioista reippaasti yli 80 pro-
senttia on hallinto-oikeuksien kautta tulleita valituksia. Isoin parannus nykytilaan olisi se,
että jatkossa, jos hallinto-oikeuden päätökseen haetaan muutosta korkeimmalta hallinto-oi-
keudelta, siihen tarvittaisiin lähtökohtaisesti aina valituslupa. Samalla korkeimman hallin-
to-oikeuden rooli muuttuisi valituspostikonttorista aidoksi ennakkopäätöstuomioistuimek-
si. Kyse on siis nimenomaan alussa mainitsemastani fiksusta norminpurusta.

Arvoisa puhemies! Tehokkaat mutta laadukkaat ja ilman aiheettomia viivästyksiä tehtä-
vät oikeudenkäyntimenettelyt ovat koko yhteiskunnan etu. Jo nyt meillä on miljardien eu-
rojen arvosta investointeja kiinni erilaisissa valitusprosesseissa. Siksi me tarvitsemme tä-
mäntyyppisen muutoksen, ja siksi kannatan tämän esityksen perusteellista mutta nopeaa
valiokuntakäsittelyä.

14.18 Hannu Hoskonen kesk: Arvoisa rouva puhemies! On aivan hyvä asia, että hallin-
toasioiden oikeusmenettelyä nopeutetaan, sitä lämpimästi kannatan. On aivan ilmeistä, ku-
ten edustaja Wallinheimo omassa puheenvuorossaan sanoi, että valtava määrä hankkeita
seisoo oikeuskäsittelyssä, kun on turhia valituksia tehty hallinto-oikeuksiin, ja ne sitten sei-
sovat joko hallinto-oikeudessa tai korkeimmassa hallinto-oikeudessa. Se on mielestäni yh-
teiskunnan kehittämisen kannalta aivan negatiivinen ilmiö, että yhdellä valituksella voi-
daan pysäyttää merkittävä hanke, jolla olisi esimerkiksi positiivisia työllisyysvaikutuksia,
taikka sitten esimerkiksi jonkun yhteiskunnallisesti tärkeän seikan eteenpäinvieminen ei
voi olla siitä kiinni, että joku ihminen on sattumoisin siitä eri mieltä.

Pitää muistaa kuitenkin se, että demokratian perusideahan on se, että suurimmalla osalla
ihmisistä on tavoite kuitenkin kehittää yhteiskuntaa, ja esimerkiksi joku tiehanke, joka on
jonkun seutukunnan kehittämisen kannalta välttämätön, voi seisoa vuosia oikeusasteissa
ilman, että sillä on mitään järkevää syytä — sen takia vain, että joku vain halua kirjoittaa
valituksen asiasta ja sillä sipuli. Pitää muistaa, että valituksen teko tänä päivänä hallinto-oi-
keuteen ei maksa kuin postimerkin verran, ja sitten kun päätös tulee, niin sen lunastusmak-
su on kovin pieni. Siihenkin voisi tämän lain käsittelyssä kiinnittää huomiota valiokunnas-
sa, että laitettaisiin sitä maksua sen verran korkeammaksi, että turhia valituksia se karsisi
jonkun verran.
4



Pöytäkirjan asiakohta PTK 32/2018 vp
Pääministeri Sipilän hallituksen tavoitteenahan on selkeästi ollut purkaa byrokratiaa, ja
toivon, että tämä lakiesitys tekee sen, mutta tärkeää kuitenkin olisi se, että me ymmärtäi-
simme tässä maassa, että turhien valitusten tekeminen aiheuttaa valtavaa vahinkoa, ja nyt
kun vihdoin ja viimein olemme päässeet työllisyyskehityksessä positiiviseen kasvuun, niin
olisi tätä samaa kasvua hyvä ryydittää myös sillä, että saisimme sellaisen lainsäädännön
hallintoasioiden käsittelyn puolelle, että se myös nopeuttaisi tätä turhien valitusten käsitte-
lyä ja ennen kaikkea jopa estäisi sen.

14.20 Eeva-Maria Maijala kesk: Arvoisa puhemies! Uuden lain säätäminen vanhan ja
monille tutun hallintolainkäyttölain tilalle on suuri ja kunnianhimoinen uudistus. Eräs lain
tavoitteista on parempi ja aiempaa selkeämpi säädöskieli. Liian väljät pykälät ja tulkinnan-
varaisuus aiheuttavat ongelmia oikeudenkäytön ennakoitavuuteen ja ihmisten tasapuoli-
seen kohteluun. Keskeinen ja suurin muutos nykytilaan olisi se, että hallinto-oikeuden pää-
tökseen muutosta korkeimmalta hallinto-oikeudelta haettaessa tarvittaisiin lähtökohtaises-
ti valituslupa. Tämä merkitsisi huomattavaa muutosta korkeimman hallinto-oikeuden roo-
liin. Siitä tulisi entistä selkeämmin korkeimman oikeuden kaltainen ennakkoratkaisutuo-
mioistuin.

Oikeusprosessien nopeuttaminen on oikea ja hyvä tavoite, mutta samalla on huolehdit-
tava tietenkin siitä, että ihmisten oikeusturva toteutuu. Hallintotuomioistuimen on huoleh-
dittava siitä, että ihmisten oikeusturva silti aina toteutuu. Hallintotuomioistuimen puolella
on siis vain kaksi porrasta eli hallinto-oikeudet ja korkein hallinto-oikeus. Sen sijaan yleis-
ten tuomioistuinten puolella portaita on kolme jatkossakin eli on käräjäoikeudet, hovioi-
keudet ja korkein oikeus.

Turhia valituksia on saatava vähemmäksi, ja nyt sitten niitten turhien valitusten tekemi-
sen vähentämiseksi on tehty paljon töitä ja järkevöitetty tätä systeemiä. Mutta täytyy koko
ajan muistaa, että valitusoikeus on aikanaan annettu tavallisten kansalaisten turvaksi viran-
omaisten mahdollisia virheitä ja jopa mielivaltaa vastaan. Näin ollen kannatan tätä esitys-
tä, mutta tässä paksussa materiaalissa on vielä paljon töitä tehtävänä.

14.22 Hanna Halmeenpää vihr: Arvoisa rouva puhemies! Edustaja Heinonen tuossa
aiemmin totesi huolestuneen oloisesti, että meillä on ollut tilanteita, joissa viranomainen
on valittanut toisen viranomaisen päätöksestä. Tässä yhteydessä on hyvä kirkastaa mieliin
perustuslaista kumpuava periaate valtion viranomaisissa ja kaikessa julkisen vallan käytös-
sä. Siihen kuuluu, että on valvottava yleisen edun toteutumista ja noudatettava tarkoin la-
kia. Se siis on esimerkiksi valtion viranhaltijoiden velvollisuus — tarvittaessa myös muu-
toksenhakumenettelyin tuomioistuimissa, myös viranomaispäätöksistä — ei siis mikään
epäsuotava toimintatapa. Fiksua norminpurkua ei ole sellainen, jossa juridisella ja tekni-
sellä ja luonnontieteellisellä ammattitaidolla varustettujen viranhaltijoiden lakisääteistä
työtä leimataan esimerkiksi turhiksi valituksiksi.

Arvoisa puhemies! Viime vuosina kaikista maankäyttö- ja rakennuslain mukaisista kaa-
vapäätöksistä Suomessa ely-keskukset ovat valittaneet vain 4 prosentissa. Näistä kuiten-
kin 80 prosenttia on hyväksytty tuomioistuimissa. Viranomaisvalitukset toisen viranomai-
sen kaavapäätöksistä tässä tapauksessa ovat siis olleet perusteltuja ja tarpeen. Nämä vain
huomioina tämänkin lain käsittelyn yhteydessä.
5



Pöytäkirjan asiakohta PTK 32/2018 vp
14.24 Ben Zyskowicz kok: Arvoisa rouva puhemies! Olisin halunnut kehua ministeri
Häkkästä tämän esityksen tuomisesta tänne, mutta kun hän ei ole paikalla, niin puhutaan
sitten hyvää selän takana.

Tämä on sitä fiksua norminpurkua, kuten edustaja Wallinheimo totesi. Korkeimmasta
hallinto-oikeudesta tulee ennen kaikkea ennakkotapaustuomioistuin, mikä tarkoittaa sitä,
että korkein hallinto-oikeus voi koko painollaan keskittyä ennen kaikkea tärkeimpiin jut-
tuihin.

Tämä valitusoikeuden tietynasteinen rajaaminen asetetaan usein vastakkain kansalais-
ten oikeusturvan kanssa. Näinhän ei ole asianlaita. Nimittäin kansalaisten ja myös yhteisö-
jen oikeusturvaan kuuluu se, että he saavat ratkaisun heille tärkeisiin asioihin kohtuullises-
sa ajassa, ja tässä suhteessa meillä Suomessa on ollut ja on aika paljon puutteita. Ei tarvitse
katsoa kuin Euroopan ihmisoikeustuomioistuimelta saamiamme langettavia tuomioita,
niin usein ne ovat liittyneet oikeustapausten liian pitkälle menevään pitkittymiseen. Kan-
salaisten ja Suomessa toimivien yhteisöjen oikeusturvan tärkeä osa on se, että voi saada
asiaansa päätöksen ja selvyyden ilman vuosikausia kestävää valitusrumbaa. Tämä nyt kä-
sillä oleva hallituksen esitys tulee osaltaan toimimaan siihen suuntaan, että tällaiset vuo-
sien, joskus jopa vuosikymmenten prosessit tulevat lyhenemään, ja tämä on erittäin tärkeä
oikeusturvatekijä sekä kansalaisille että erilaisille yhteisöille.

14.26 Jari Myllykoski vas: Arvoisa rouva puhemies! En voi olla yhtymättä edustaja Zys-
kowiczin toteamukseen siitä, mitä tarvitaan ja mitä halutaan. On todella tärkeää, että yksit-
täisen ihmisen tai yksittäisen intressiryhmän omat hankkeet taikka halut saavat nopean kä-
sittelyn, mutta nyt tässä ei olekaan kysymys enää siitä, kuinka ja miten menetellään. Olem-
me poistamassa kuitenkin järjestelmää, joka valvoo yleistä etua. Minä voisin verrata sitä
helposti niin, että meillä on autokoulu, joka opettaa ihmisiä ajamaan, ja heillä olisi samalla
kertaa myös vastuu siitä, onko heidän ajo-opetuksensa sellaista, että liikenneturvallisuus
varmasti toteutuu. Tässä ollaan nyt vähän samanlaisella sektorilla, että kun annetaan siihen
yhteen viranomaistahoon se kaikki päätäntävalta, niin heikkenee se kriittinen tarkastelu sii-
tä, mikä on turvallisuutta, mikä on se jälkivalvonta ja mikä on kaiken kaikkiaan se, että me
sitä yleistä etua myös valvomme. Minä luotan suomalaiseen viranomaiseen. Jos siellä lais-
sa ja lain perusteluissa ja lakitekstissä olisi, että velvoitetaan ottamaan huomioon näitä ja
näitä seikkoja ja punnitsemaan sitä asiaa, ja se olisi avointa... Tämä järjestelmä, mikä oli jo
hallituksen aiemmassa valmistelussa, olisi ollut se kantavampi voima, että tämä olisi ollut
se viranomainen. Niin kuin edellä tässä kuultiin, ne valitusten määrät ja niistä johtuvat pro-
sessien pitkittymiset ovat todella harvinaisia.

14.28 Leena Meri ps: Arvoisa puhemies! Itse olen työskennellyt pitkään viranomaisissa,
ja minulla on ollut myös ilo työssäni olla töissä hovioikeudessa, vakuutusoikeudessa ja kä-
räjäoikeudessa, siellä tiskin sillä puolella, jossa näitä asioita joudutaan ratkaisemaan. Sa-
noisin, että tuo liian pitkä käsittelyaika on myös osittain sitä, että me lainsäätäjät, joiden
rootelissa nykyisin istun, teemme aika paljon velvoittavia säännöksiä tuomioistuimille,
mikä sinänsä on hyvä, esimerkiksi tuomioistuimen velvollisuus käsitellä ja selvittää asioi-
ta, mutta se rajanveto siihen, milloin esimerkiksi tuomari siirtyy jo yksittäisen henkilön oi-
keusavustajaksi, on hiuksenhieno. Meidän tulisi muistaa, että kun me teemme näitä hieno-
ja oikeusturvapykäliä, niin me myös lisäämme jatkuvasti sitä tuomareiden työtaakkaa.
6



Pöytäkirjan asiakohta PTK 32/2018 vp
Nämä kaikki asiat eivät ratkea pelkästään tiukentamalla niitä säädöksiä, vaan meidän tulisi
huolehtia riittävistä resursseista.

Harmi, että ministeri ehti lähteä, koska olisin kysynyt siitä, kun tuntuu, että missä tahan-
sa hallituksen esityksessä ja oikeudenkäymiskaaren muutoksessa ja lisätehtävissä tuo-
mioistuimille tai hallintotuomioistuimille yleensä aina lukee lopussa, että ”ei resurssivai-
kutuksia”. Jokainen meistä ymmärtää, että kun omaan työhön tulee uusi tehtävä tai uusi
velvollisuus, niin se aiheuttaa lisää työtaakkaa.

Tässä oli muistaakseni toissa syksynä, oliko viime vai edellisenä syksynä, semmoinen
laaja tutkimus tuomioistuintuomareiden jaksamisesta. Siinä tuli esille, että siellä oli paljon
työuupumusta. Siellä on ihmisiä, jotka ovat erittäin tunnollisia, siellä ei muun muassa mo-
nikaan ole poissa, mistä tulee mieleen tämmöinenkin asia, että tuomaria ei saa vaihtaa kes-
ken pääkäsittelyn ilman, että se aloitetaan alusta. Minulla oli yksi tuttava, hän istui useam-
man kuukauden juttua, ja siinä oli tilanne, että hänen olisi pitänyt pystyä olemaan pois ter-
veytensä vuoksi, mutta koko oikeudenkäynti olisi jouduttu aloittamaan alusta. [Puhemies
koputtaa] Tämmöisiä seikkoja meidän on hyvä huomioida. Riittävät resurssit pitää turvata
tuomioistuimille.

14.30 Hannu Hoskonen kesk: Arvoisa rouva puhemies! Perustuslain 21 § sanoo, että jo-
kaisella on oikeus saada asiansa käsitellyksi tuomioistuimessa tai muussa viranomaisessa
ilman aiheetonta viivytystä. Siihenhän pitää toki pyrkiä, että jos joku hakee vaikka nyt ra-
kennuslupaa... Muistan erään tapauksen, ja sekin asia on edelleen vireillä, jossa pienen pu-
ron yli menevää siltaa yritetään korjata, mutta siinä muka on joku luontoseikka, joka estää
sen olemassa olevan vaarallisen sillan laittamisen kuntoon purkamalla sen vanhan, huono-
kuntoisen sillan pois ja laittamalla siihen uuden sillan, jolloin se on turvallinen kaikelle
kuljetukselle. Tästä on valitettu. Se on vuosia seisonut oikeusasteissa, ja valtavia kustan-
nuksia syntyy, ja mitä hyötyä syntyy? Ei mitään hyötyä, pelkkää vahinkoa, ihmishenkiä
vaarannetaan ja ne ihmiset, joiden elämään se silta vaikuttaa joka päivä, elävät jatkuvassa
epävarmuudessa, että kannattaako tänne enää mitään rakentaa, kun jokaisesta asiasta vali-
tetaan ja se seisoo hallinto-oikeuksissa sitten jatkuvasti. Yksi asia kun saadaan käsiteltyä,
toinen tulee heti perässä. Eihän se näin voi mennä.

Pitää muistaa, että esimerkiksi siviilioikeuspuolellahan olemme tässä salissa hyväksy-
neet käsittelyn, jossa esimerkiksi rattijuopumustuomiot, jotka ovat selviä tapauksia, käsi-
tellään pikamenettelyllä, ja samalla, kun on todettu, että kaveri on syyllistynyt rattijuopu-
mukseen, siinä saa käteen kuitin ja maksamalla sen pois se on pikakäsittelyllä hoidettu
homma ja ihan selvä tapaus. Näin pitääkin toimia. Kyllä hallintopuolella pitää tähän sa-
maan päästä. 

Meillä seisovat tässä maassa miljardien hankkeet. Kymmenientuhansien ihmisten työ-
paikka on siitä kiinni, että jotkut känkkäränkät valittavat valittamisen ilosta. Jokaisesta
kunnasta löytyy muutama henkilö, jotka valittavat valittamisen ilosta sen tautta, että saavat
paikallislehdessä julkisuutta. Onhan se tavallaan ehkä tavoite sekin, en heitä sen enempää
tuomitse, totean vain, että kyllä kun yhteiskuntaa rakennetaan, niin tämmöiset järkevät ra-
kentamiskohteet ja erilaiset investoinnit pitää pystyä viemään nopeasti läpi ilman aiheeton-
ta viivytystä, kuten perustuslaki sanoo.

14.32 Eeva-Maria Maijala kesk: Arvoisa puhemies! Edustaja Halmeenpää otti esille
yleisen edun valvonta-asiat. Tämähän kuuluu tähän maakuntahallintouudistuskokonaisuu-
7



Pöytäkirjan asiakohta PTK 32/2018 vp
teen ja siihen liittyvään Luovaan, valtion lupa-, ohjaus- ja valvontavirastoon, jota ollaan
nytten perustamassa. Elikkä on tahoja, toimijoita, jotka ovat huolissaan siitä, tulisiko Luo-
vassa olla sitten erikseen tämmöinen oma yleisen edun valvontayksikkönsä. On todella jär-
kevää, että tätä erillistä yksikköä ei nyt sitten tule, vaan Luovassa on koko prosessin ajan,
kun siellä asioita on käsittelyssä, mukana tämä yleisen edun valvonta. Kun yleisen edun
valvonta on koko ajan siinä prosessissa mukana, sillä voidaan varmistaa, että nämä asiat
myöskin huomioidaan.

Tänä päivänä on virkamiesten tietotaito lisääntynyt. Luova on iso kokonaisuus, missä
pystytään porukalla huomioimaan se, että tässä valmistelussa on jo yleisen edun valvonta
mukana. Tämän mukaisesti saadaan tuloksena entistä parempia päätöksiä, ja sen jälkeen on
valittamiskuviot ja muilla on yhä olemassa valitusoikeus Luovan päätöksistä hallinto-oi-
keuteen, elikkä valituskuviot säilyvät järkevällä tavalla entisellään, ja uskon ja toivon, että
tämän mukaisesti saamme järkevämpiä, parempia päätöksiä aikaiseksi.

14.34 Timo Heinonen kok: Arvoisa rouva puhemies! Vielä tämän hallituksen aloittaessa
pari vuotta sitten noin 3 miljardin euron investoinnit olivat lupajonossa, eri vaiheissa tätä
pitkää lupaprosessia, jota tuossa edellä kuvasin. Nyt onneksi ympäristö- ja kaavoitusasiois-
sa on jo käytössä tämän vuoden alusta lähtien ollut valituslupa, ja nyt sitä laajennetaan. Se
on järkevää normienpurkua ja sujuvoittamista.

Kyllä vaikka täällä vihreiden edustaja toista ehkä antoi hivenen ymmärtää, esimerkiksi
elyt ovat tehneet valtavia määriä lupapäätöksistä valituksia, ja valituksien kohteina ovat ol-
leet toisten virkamiesten ja virkanaisten tekemät päätökset eli kuntien ja avien tekemät eri-
laiset lupapäätökset. Tämä siis tilannetta ennen kuin näihin toimenpiteisiin on ryhdytty.

Kaarina esimerkiksi antoi luvan kahdelle digitaululle tien varteen. Siitä on nyt jo useam-
pi kerta valitettu hallinto-oikeuteen, ja en tiedä, onko tauluja vieläkään nähty. Itse uskon,
että siellä paikan päällä hyvin on tiedetty, minkälaiset mainostaulut siellä sopivat olemaan,
mutta jossain on aina pätevämpi virkamies tekemään valituksia eteenpäin.

Meillä on myös hyviä esimerkkejä: Äänekosken biotehdas. Samassa pöydässä neuvotel-
len etsittiin ratkaisu ja lupaprosessi saatiin poikkeuksellisen nopeasti läpi. Eli en itsekään
missään tapauksessa kannata mitään runnomista, vaan sitä, että mieluummin yhdessä neu-
votellen, yhdessä pöydässä istuen etsitään ratkaisu ja otetaan ne ongelmakysymykset esil-
le, ratkotaan ne ja tehdään päätös, eikä niin kuin nyt on tehty, että tehdään päätös jossain,
siitä toinen valittaa ja näin poispäin. 

Minun mielestäni tässä mennään hyvään suuntaan, ja tällä toimenpiteellä [Puhemies ko-
puttaa] mutta myös tällä neuvottelumenettelyllä meillä on mahdollisuus jopa puolittaa
lupa-ajat.

Puhemies Paula Risikko: Pysytään 2 minuutin puheenvuoroissa, jos sieltä istuimelta pu-
hutaan.

14.36 Jari Myllykoski vas: Arvoisa rouva puhemies! Samaa mieltä edustaja Heinosen
kanssa, että nimenomaan lupaprosessien sujuvuutta pitää kehittää ja se historia on ollut
erittäin valitettavaa, että eri viranomaiset eri aikaan käsittelevät lupaprosesseja, ja se on ol-
lut se, minkä takia ne viivästyvät. Kun edustaja Heinonen sanoo, että viivästyksiä on niin ja
niin monen miljardin euron arvosta, se ei välttämättä tarkoita juuri sitä, että viranomaispää-
töksistä toinen viranomainen on valittanut, vaan tämä meidän prosessointimme on ollut
8



Pöytäkirjan asiakohta PTK 32/2018 vp
puutteellista eikä yhdessä tekemistä. No, Luovan perusteella tähän nyt ollaan tulossa ja tah-
totila on se, mutta kuka valvoo sen yleisen edun mukaisesti sitten, että kaikki tapahtuu niin,
että kukaan ei joudu kärsimään?

Edustaja Hoskoselle täytyy sanoa, että eivät ne valittajat suurimmalta osaltaan ole viran-
omaisia. Eivät ne päätökset todellakaan niitten yksittäisten kuntalaisten taikka kaupunki-
laisten osalta viivästytä niitä. Kyllä ne ovat yksittäisten ihmisten tekemisiä, mutta nyt on
tapahtumassa mahdollisesti se, että viranomaiset eivät omalla asiantuntemuksellaan ole-
kaan valittamassa siitä mahdollisesti ja todennäköisesti lainvastaisesta lupamenettelystä
vaan se jää kansalaisjärjestöjen kontolle, jolloin me olemme siinä tilanteessa, että mietim-
me, onko kansalaisjärjestöillä resursseja reagoida siihen, että yleistä tilaa ei arvioidakaan
todella perusteellisesti ja hyvällä lain tuntemuksella, mikä lisää turhien valitusten määrää.

14.38 Leena Meri ps: Arvoisa puhemies! Jäi tuossa äskeisessä puheenvuorossani vielä
asia pikkuisen kesken, kun aika loppui, mutta täällä on puhuttu paljon näistä turhista vali-
tuksista, ja jatkan niin kuin sieltäpäin, missä se ihminen niitä ratkaisee — elikkä siellä tuo-
mioistuimen pöydän takana tämä tuomari.

Meidän on hyvin helppo sanoa täällä, että turha valitus. No, prosessin jälkeen se voi olla
turha valitus. Se on hyvin vaikea ensin nähdä ja varsinkin, kun mehän olemme näissä kai-
kissa lainsäädännöissä hyvin tarkkaan edellyttäneet sitä, että tuomioistuimen tulee täyden-
nyttää, ohjata ja neuvoa, elikkä me emme ole antaneet tuomioistuimille mahdollisuuksia
kuin hyvin poikkeuksellisessa tapauksessa selvästi lainvastaisia valituksia jättää tutkimat-
ta. Ja kyllä se on hyvin harvassa, että näin voisi tehdä. Se vaatii aina selvittämistä ja vasta-
puolen kuulemisia ja muuta. Me voisimme itsekin katsoa peiliin, että meidän pitäisi antaa
sitten paremmat työkalut myös sinne toiselle puolelle ja luottaa heidän kokemukseensa,
että he voisivat sitten jättää tutkimatta herkemmin sellaisia aiheita, jotka ovat niitä niin sa-
nottuja turhia valituksia. Mutta se ei aina ihan selvästi päältäpäin näy, vaikka se olisi seka-
vasti kirjoitettu yksityishenkilön toimesta. Siellä voi joskus olla se totuuden siemen, ja se
myöhemmin löytyykin, eli ei se ihan näin olekaan.

Täällä puhuttiin sitten näistä oikeudenkäyntimaksuista. Hallinto-oikeudessa se on 250
euroa ja korkeimmassa hallinto-oikeudessa 500 euroa, eli ei se nyt välttämättä niin pieni
maksu ole, jos ei kovin isot tulot ole. Tietysti silloin, jos saa oikeusapua, ei tarvitse maksaa
myöskään näitä oikeudenkäyntimaksuja — se kuuluu siihen oikeusapupäätökseen — mut-
ta esimerkiksi vero- ja julkisissa maksuasioissa vieläkään oikeusapua ei saa kuin erittäin
painavasta syystä, ja siellä voi olla joskus isokin intressi. Tietysti se auttaa, jos henkilöllä
on mukanaan ihminen, joka osaa ne prosessin koukerot, ja siellä melkein pakko nykyisin
on ollakin, koska meidän myötävaikutuksellamme nämä ovat aika sekavia.

14.40 Markku Eestilä kok: Arvoisa puhemies! Valitusoikeus on perusoikeuksia tässä
yhteiskunnassa. Kun aika ajoin aina nousee yleisönosastoissa ja muualla esille vaatimuk-
sia, että valitusoikeutta pitäisi kiristää, niin minusta se on väärä linja, koska kansalaisilla
varsinkin pitää olla valitusoikeus, koska monta kertaa on mahdollista, että ikään kuin mie-
livaltaa käytetään heitä vastaan. Jos tätä valitusoikeutta ei olisi, niin siitä saattaisi olla koh-
talokkaat seuraukset.

Edustaja Maijala nosti täällä esiin Luovan ja siinä mahdollisesti olevan yleisen edun val-
vonnan yksikön tai asiamiehet. Minun mielestäni siinä on myös sellainen riski olemassa,
että tästä yleisen edun valvonnan yksiköstä tai asiamiehistä tulisi ikään kuin ylipappeja,
9



Pöytäkirjan asiakohta PTK 32/2018 vp
joilla olisi oikeus sitten arvioida alempiarvoisia viranomaisia siinä, mitä heidän on tehtävä
tai ei ole tehtävä.

Ja mitä yleisesti ottaen tulee viranomaisten valitusoikeuteen, niin minusta on ehkä oi-
kein, että sitä rajoitetaan jossain määrin, että viranomaiset eivät tavallaan valita niistä pää-
töksistä, joista toinen viranomainen ei heidän mielestään ehkä ole tehnyt oikeaan suuntaan
olevia päätöksiä. Sehän ei suinkaan poista sitä yleistä valitusoikeutta.

Lukisin täältä hallintolaista, kun meillä on olemassa hallintolaki, joka kuitenkin sääte-
lee, miten viranomaisen tulee toimia — ja hallintolainkäyttölaki — jossa on hyvän hallin-
non perusteet, 6 §, hallinnon oikeusperiaatteet: ”Viranomaisen on kohdeltava hallinnossa
asioivia tasapuolisesti sekä käytettävä toimivaltaansa yksinomaan lain mukaan hyväksyt-
täviin tarkoituksiin. Viranomaisen toimien on oltava puolueettomia ja oikeassa suhteessa
tavoiteltuun päämäärään nähden. Niiden on suojattava oikeusjärjestyksen perusteella oi-
keutettuja odotuksia.” Ja voidaan todeta näin, että yleinen etu on jokaisessa virkamiehessä
itsessään joka päivä.

14.42 Anders Adlercreutz r: Arvoisa puhemies, ärade talman! Kun puhutaan turhista va-
lituksista, niin ihan kuten edustaja Meri sanoi, sitähän on vaikea arvioida etukäteen. Mutta
jos katsoo niitten läpimenoprosentteja, niin yksittäisten kansalaisten tekemät menevät hei-
kosti läpi, viranomaisten tekemät menevät voittopuolisesti läpi. Eli jos haluaa nyt kritisoi-
da jotain valitusta, niin tietenkin yksittäisten kansalaisten valitukset siinä tapauksessa ovat
sitten niitä, jotka ikään kun katsotaan turhiksi, mutta se on ihan perustavaa laatua oleva oi-
keus, ihan niin kuin edustaja Eestilä tuossa sanoi.

Nyt tässä Luovassa on sen sijaan syytä olla huolellinen oikeusturvasta, ellei sinne tule
yleisen edun valvontaelintä, koska silloin nimenomaan poistetaan valistunut, asiantunte-
mukseen perustuva mahdollisuus ohjata päätöksentekoa. Jos on sitä mieltä, että se on hyvä
asia, jos haluaa perustella sitä ikään kuin tällä turhan valituksen argumentilla, niin silloin
pitää samassa lauseessa myöskin olla sitä mieltä, että oikeuslaitos Suomessa ei toimi tai
että meillä on kenties väärät lait, koska nämä ovat nimenomaan niitä valituksia, jotka ovat
perustuneet lakiin ja jotka ovat oikeusasteissa menneet läpi. Luovan yhteydessä korkein
hallinto-oikeus on äärimmäisen painokkaasti kritisoinut lakiesityksessä nimenomaan tätä
yleisen edun valvontaelimen poistamista, äärimmäisen painokkain sanoin. Ja minun mie-
lestäni se on kyllä asia, joka tulisi ottaa huomioon, tulisi ottaa vakavasti, vaikkakaan sinän-
sä tässä viime aikoina korkeimman hallinto-oikeuden lausunnoille nyt ei kauheasti ehkä
painoarvoa valitettavasti ole annettu.

14.44 Hanna Halmeenpää vihr: Arvoisa rouva puhemies! Eräs yli 30 vuotta aluehallin-
toviraston ympäristöneuvoksena ympäristölupayksikössä toiminut henkilö totesi tässä
taannoin, että jos hän väittäisi, että lupaviranomainen ei koskaan tee virheitä eikä virheel-
lisiä päätöksiä, niin ei hän puhuisi totta. Virheitä sattuu.

Samassa yhteydessä on todettava, että kaikki asiantuntijat ovat näiden lakien valmiste-
lun yhteydessä lausuneet siihen suuntaan, että tämä nykyinen järjestelmä yleisen edun val-
vonnasta ja siitä, että viranomaiset lausuvat toistensa päätöksistä ja tarvittaessa myöskin
hakevat niihin muutoksia, on hyvä ja toimiva. Viranomainen ei tee mielipidevalituksia,
vaan perustelujen on oltava vain ja ainoastaan lainsäädäntöön perustuvia. Kansalainen voi
tehdä intressiin pohjaavia valituksia, ei viranomainen.
10



Pöytäkirjan asiakohta PTK 32/2018 vp
Se, kun edustaja Maijala totesi, että jatkossa tämä yleisen edun valvonta olisi koko pro-
sessissa ja valmistelussa mukana, varmasti pitää paikkansa. Näin on nytkin. Viranomais-
ten on todella noudatettava lakia nytkin, ja siihen kuuluu se, että viranomaiset punnitsevat
toistensa tekemisiä ja antavat niistä lausuntoja. Se, mikä muutos tässä Luova-virastossa jat-
kossa tulee, on se, että toisista viranomaisista tehdään aseettomia siinä suhteessa, että kun
nyt ely-keskus esimerkiksi antaa aluehallintovirastoille lausuntoja, että tämä ja tämä asia
olisi syytä lupapäätöksessä ottaa huomioon, ja aluehallintovirastot hyvin nämä lausunnot
ottavat huomioon, niin jos kuitenkin inhimillinen virhe vaikkapa sattuu, niin ely-keskuk-
sen viranhaltijalla on oikeus ja velvollisuus jälkikäteen todeta, että tähän täytyy hakea
muutosta. Jatkossa tätä [Puhemies koputtaa] perälautaa ei olisi.

14.46 Hannu Hoskonen kesk: Arvoisa rouva puhemies! Vielä sen verran tästä asiasta,
että on syytä muistaa sekin tosiasia, että Suomi on saanut Euroopan ihmisoikeustuomiois-
tuimessa monia langettavia päätöksiä siitä, kun oikeusprosessit ovat venyneet kohtuutto-
man pitkiksi. Aivan kuten perustuslaissa sanotaan, asiat pitäisi käsitellä nopeasti ja saada
lainvoimainen päätös näin ollen, ja elämä voisi sen jälkeen jatkua.

Minä edustan sitä näkemystä tässä maailmassa, että en usko, että hallinnolla tätä maail-
maa parannetaan kovinkaan paljoa, saatikka sitten nykyistä vaikeaa taloudellista tilannet-
ta. Osa niistä maista, missä hallinto on kasvatettu valtavan suuriin mittasuhteisiin, on jää-
nyt jo historian sivuille pölyttymään. Niitä ei enää ole. Eipä semmoisessa maassa, missä
hallinto on vain pääasia, paljon muuta sitten olekaan. Elikkä toivoisin, että näissä asioissa
tunnustetaan tosiasiat.

Ja kuten totesin rikosmenettelystä esimerkiksi rattijuopumusasioissa, siellä on päästy jo
nopeisiin ratkaisuihin ja aivan selvissä tapauksissa asiat hoidetaan nopeasti ja sillä sipuli.
Samahan se on hallintopuolellakin. Esimerkiksi mainitsemani rakennuslupa koskien eräs-
tä siltaa, kun vesistön yli mennään: Siinähän pitää olla aina tietyt luvat hallussa ennen kuin
saa rakentaa. Pitäisikö tässä kylässä sitten mennä sellaiseen menettelyyn, että ihmiset tule-
vat aamulla kävellen tai autolla siihen kyseisen epäkuntoisen sillan luokse, pitkospuita pit-
kin menevät joen yli ja sitten jatkavat toisella autolla työmaalleen? Taikka sitten puutava-
rarekat: olisiko siinä kenties nosturit, jotka nostavat puut joen yli, ja sitten sieltä pannaan
toiseen autoon?

Hei haloo, veljet ja sisaret, eihän se näin voi olla! Kyllä tällaiset järkevät hankkeet pitää
pystyä nopeasti korjaamaan ja laittamaan kuntoon aivan kuten rakennusluvat, teiden ra-
kentaminen ja niin edelleen. Kyllä meillä pitää olla järki päässä. Mielestäni Suomen kan-
sanedustajilla pitää olla sen verran käytännön järkeä, että tällaiset asiat hoidetaan ja pyri-
tään saamaan lait siihen kuntoon, että todellakin ne rikkinäiset sillat korjataan — eikä niin,
että me palvomme sitä hallintoa, mikä tuntuu olevan joillekin erittäin tärkeää. Minun mie-
lestäni on tärkeintä, että hommat hoituvat ja ihmisillä on hyvä olla.

14.48 Mika Kari sd: Arvoisa rouva puhemies! Jaan edustaja Eestilän huolen siitä, että täl-
lainen kategorinen kielto valittaa hallinnon välillä toisen hallintoviranomaisen päätöksistä
voi johtaa epätarkoituksenmukaisiin tilanteisiin. Hallintovaliokunnan jäsenenä olen huo-
mannut, niin kuin varmaan moni muukin kansanedustajakollega omassa valiokunnassaan,
kuinka ministeriöt ja asiantuntijat voivat olla samasta asiasta hyvinkin eri mieltä. Tällä tiu-
kalla rajauksella synnytetään tilanne, joka on ehkä lähempänä vahvemman oikeutta kuin
sitä tosiasiallista oikeutta, johonka edustaja Halmeenpää ja moni muu täällä salissa ovat jo
11



Pöytäkirjan asiakohta PTK 32/2018 vp
puheenvuoroissaan viitanneet. Se asiantuntemuksen mukanaan tuoma näkemys ehkä sit-
ten viime kädessä joka tapauksessa tähän asti on mahdollistanut sen, että hallintoviran-
omaiset ovat pystyneet valittamaan niistä asioista, jotka vaikkapa ympäristöasioissa mene-
vät myös sitten lainsäädännössä ja tuomioistuimessa edelle, ja pidän ongelmallisena sitä,
että tällainen nyt vain hallituksen toimesta pois viedään. 

Minä en usko, että hallintoviranomaisilla sinänsä on tarkoitus kiusallaan valittaa. Uskon
siihen, että meillä Suomessa on koulutetut hallintoviranomaiset, jotka valittavat, jos siihen
perustetta on. Ongelma ei ole tässä tasavallassa ollut aikaisemminkaan se, että joku valit-
taa, vaan kyse on ollut ongelman näkökulmasta siitä, että valitusajat ovat kohtuuttoman pit-
kiä ja käsittelyajat voivat olla vuosia tai jopa useampiakin vuosia — vaikkapa nyt rakenta-
misessa, joka on varmaan se yksi keskeisin valitusaihe ollut viime vuodet.

Puhemies Paula Risikko: Mennään puhujalistan mukaan, elikkä debatteja ei tässä vai-
heessa, mutta varatkaa sinne puhujalistalle itsellenne.

14.50 Eeva-Maria Maijala kesk:  Arvoisa puhemies! Maakuntahallintouudistuksessa
olennaista on se, että elyistä ja aveista toiminnot yhdistetään, ja sitten ne viranomaiset, jot-
ka eivät mene Luovaan töihin, menevät maakuntahallintoon. Elikkä käytännössä jatkossa
Luovassa, kun puhutaan erityisesti ympäristöpuolen päätösasioista, ovat entiset elyjen ja
avien virkamiehet tekemässä päätöksiä yhdessä. Kun he tekevät päätöksiä yhdessä, silloin
siellä potentiaaliset valittajat ovat itse tekemässä sitä päätöstä, elikkä silloin kun rakenne-
taan tätä päätöskokonaisuutta, yleisen edun valvonta on koko ajan siinä prosessissa mat-
kassa. Eihän sitten ole enää järkevää, että siellä Luovan sisällä on toinen, joka sitten vielä
erikseen valittaa. Eikö se ole järkevämpää, että käytetään voimavarat yhdessä?

Se, mikä on järkevää, on se, että tähän saadaan lisättyä yleistä julkisuutta entistä enem-
män, se, että koko prosessin aikana kaikki lausunnot olisivat mahdollisimman paljon jul-
kisia ja tiedossa, että eri tahot voisivat olla siinä päätöksentekovaiheessa jo vaikuttamassa
mahdollisimman paljon.

Minun mielestäni tässä ollaan menossa huomattavasti eteenpäin ja tullaan parantamaan
koko prosessin kulkua. Luovan päätöksistä voivat sitten muut valittaa, ja Luova voi valit-
taa muitten viranomaisten päätöksistä. Minun mielestäni tämä on ehdottomasti järkevää,
nykyaikaista ja kehittyvää toimintaa.

14.52 Hanna Halmeenpää vihr: Arvoisa rouva puhemies! Tässä edustaja Maijala ottikin
tärkeän asian esille, sen, että jos valtion Luova-viranomainen ei voi enää valittaa Luova-vi-
raston toisesta viranomaispäätöksestä, niin muilla on sitten kuitenkin valitusoikeus. Nyt on
hyvä huomioida, onko näitä muita valtion sektoriviranomaisia olemassakaan, joilla olisi
tehtäväkentässään valvoa yleisen edun toteutumista vaikkapa kalatalousasioissa. Onko se
Museovirasto, onko se Turvatekniikan keskus, Säteilyturvakeskus, vai mikä se valtion sek-
toriviranomainen on, jolle se kuuluu? Ei sellaista ole. Maakunta on maakunnallinen viran-
omainen, kunta on kunnan viranomainen, mutta oikeusvaltioperiaatteen toteutuminen,
yleisen edun toteutumisen valvonta ja laillisuusvalvonta kuuluu myös valtiolle. Ei sitä voi
ulkoistaa vaikkapa vain kansalaisjärjestöille.

Arvoisa puhemies! Lupaprosessien sujuvuutta pitää kyllä kehittää, ja siihen kipukoh-
taan voisi auttaa oikea ja tarpeenmukainen resursointi lupaviranomaisessa. Esimerkiksi
Pohjois-Suomen aluehallintoviraston ympäristölupayksikössä on ollut jatkuva kuuden
12



Pöytäkirjan asiakohta PTK 32/2018 vp
henkilötyövuoden vaje. Eipä siis ihme, että Pohjois-Suomen hankkeiden lupaprosessit ovat
olleet aika usein aika kaukana tavoiteaikatauluista. Siinä olisi korjaamisen paikka, jos su-
juvoittamista halutaan, ja ehkä se olisi jopa tehokkaampi keino kuin valitusoikeuden rajaa-
minen.

Mutta minä kysyisin vaikkapa edustaja Maijalalta, mikä valtiollinen taho jatkossa Luo-
va-viraston uudistumisen jälkeen voisi vaikkapa laittaa vireille voimayhtiöiden kalatalous-
velvoitteiden muutoshakemuksen, koska sehän on valtakunnallinen tehtävä.

14.54 Leena Meri ps: Arvoisa puhemies! Yritän pysyä tässä hallituksen esityksen koh-
teessa, joka on oikeudenkäynti ja siihen liittyvät asiat.

Itse olen kyllä sitä mieltä, että asiantuntijaviranomaisilla täytyy olla riittävät keinot va-
littaa. Jos tämä pitää paikkansa, kuten edustaja Adlercreutz sanoi, että viranomaisten vali-
tukset menestyvät paremmin — jos näin on, en ole itse nähnyt tämmöistä tilastoa — niin
silloin se kertoo tietysti siitä, että siellä on sitä asiaosaamista paljon taustalla ja tästä syystä
ne menestyvät ja ehkä ovatkin tarpeellisia.

Tulisin vielä tuohon keskusteluun, kun täällä puhutaan näistä pitkistä käsittelyajoista.
Varmasti viranomaispuolella on resurssipulaa, mutta jos tähän kyseiseen hallituksen esi-
tykseen vielä paneudutaan, niin meidän pitäisi luoda niitä työkaluja tuomioistuimille. Siel-
lä on tällä hetkellä esimerkiksi todistelun rajaaminen, tuomioistuin voi käyttää sitä. Yksi,
mitä muutama tuomari on minulle ehdottanut, on semmoinen, että käsittelymaksuja voitai-
siin jollain lailla porrastaa sen mukaan, kuinka monen päivän pääkäsittely on. Se voisi en-
sinnäkin hillitä sitä, että ihmiset eivät toisi turhaa todistelua, jolloin se oikeudenkäynti ve-
nyy, tai, niin kuin joskus näkee, salkullisen asiakirjoja ja sitten tuomariparka sieltä yrittää
niitä relevantteja asiakirjoja noukkia. Nimittäin se ei ole oikeasti niin, vaikka sanotaan, että
asiamiehen ja asianajajan tehtävä olisi ne hyvin perata, vaan kyllä se monesti tuomioistui-
men valitettavaksi tehtäväksi jää, erityisesti näissä indispositiivisissa asioissa, mitä hallin-
toasiat usein ovat, ja sitten näissä rikosasioissa. Nämä ovat hirmu työllistäviä. Oikeastaan,
kun täällä joskus puhutaan päivästä sairaanhoitajana ja päivästä lastentarhassa, kehottaisin
myös monia tutustumaan päivään tuomioistuimessa, nimittäin se ei ole niin auvoisaa kuin
se täältä kuulostaa.

14.56 Markku Eestilä kok: Arvoisa puhemies! Edustaja Kari täällä käsitteli asiaa, saako
viranomainen valittaa toisen, yhteistyössä olleen viranomaisen päätöksestä saman instituu-
tion sisällä. Lähtökohtaisesti tämmöinen on—off-keskustelu varmaan on hyödytöntä. Mut-
ta lähtökohta on kuitenkin se, että kun ollaan oltu yhteistyössä, niin pahimmillaan tämmöi-
sestä valitusoikeudesta seuraa, että tulee ikiliikkuja: aina on töitä. Kun pyöritetään ja vali-
tetaan vähän ristiin ja näin poispäin, niin se saattaa johtaa mahdottomuuteen. Ja kuitenkin,
jos se asia on sellainen, että se rikkoo vahvasti yleistä etua, meillä on tuomioistuimet ja
muiden valitusoikeudet aina olemassa, niin että silloin ei pääse tietyllä tavalla oikeusmur-
haa tapahtumaan.

Edustaja Halmeenpää on erinomaisella tavalla tutustunut näihin valitusprosesseihin, ja
näyttää siltä, että hän on omassa siviilielämässään ollut vahvasti mukana joissakin proses-
seissa, koska ei voi muuten noin hyvin tietää näitä yksityiskohtia. Mutta oma näkemykse-
ni, joka varmaan on juridisesti puutteellinen, lähtee siitä, että vaikka meillä on laki ja se on
kaikille sama, niin kyllä näyttää siltä, että viranomaisten tulkinnat ovat erilaisia. Kuitenkin
valitus saattaa perustua siihen tulkintaan, miten viranomainen tulkitsee jotakin, koska ei
13



Pöytäkirjan asiakohta PTK 32/2018 vp
laissa voida kaikkia yksityiskohtia säätää niin, että sieltä tulee vastaus jokaiseen elämänti-
lanteeseen.

Me olemme valiokunnassakin törmänneet tilanteeseen, että me itse olemme olleet sää-
tämässä lakia, mutta kun me katsomme, mitä siviilielämässä tapahtuu tulkinnan muodos-
sa, niin se on lähes päinvastaista kuin se, mitä tämä valiokunta itse on tarkoittanut lakia
säätäessään. Me tulemme tänne tulkinnan harmaalle alueelle, ja siitä tässä on kysymys.

Meidän täytyy jotenkin tässä yhteiskunnassa myös uskaltaa rohkeasti piirtää rajoja. Kai-
killa ilmiöillä ja asioilla on rajansa, ja niin pitää olla myös valitusoikeudella, että me emme
voi antaa kaikkien kukkien kukkia, jos sitä puutarhaa ei sitten hoideta kunnolla.

14.58 Jari Myllykoski vas: Arvoisa herra...

Puhemies Paula Risikko: Rouva!

Rouva, anteeksi! Ajatukseni karkasi jo herrapuolelle, kun tultiin puutarhanhoitoon ko-
koomuksen puolelta. [Puhemies koputtaa] Pahoittelen, että näin kävi.

Nyt on semmoinen asia, että olen samaa mieltä kuin edustaja Eestilä ilman sitä pilkun
jälkeistä pientä ajatusta: Edustaja Halmeenpää on tutustunut näihin prosesseihin. Pidän
erittäin asiantuntevana hänen puheenvuorojansa juuri näissä asioissa. Ja kun nyt mennään
nimenomaan vaikkapa voimalaitosten osalle ja siihen, kuka niitä prosesseja sitten valvoo,
niin luulisi, että pohjoisen Suomen kansanedustajilla pitäisi olla ensinnäkin jo sydäntä sii-
nä, kuka on se viranomainen, joka pystyy käynnistämään prosesseja, tulevat ne sitten va-
littamisen kautta tai eivät. Kaikki me olemme täällä siitä samaa mieltä, että meidän pitää
pystyä tätä järjestelmää kehittämään, ja meidän olisi jo pitänyt pystyä kehittämään sitä
niin, että valitus- ja yleensä lupaprosessit käyvät käsi kädessä yhdessä niin, että ne ovat
vuorovaikutusta eri viranomaistahojen kanssa. Siihen me kaikki pyrimme. Nyt tätä latua
oikaistaan ja osa meistä pelkää, että se jättää osan tästä prosessista ehkä toisen intressin ta-
kia huomiotta, vaikka me luotammekin suomalaiseen lupaviranomaiseen valmistelupro-
sesseissa.

15.00 Eeva-Maria Maijala kesk: Arvoisa puhemies! Edustaja Halmeenpään kanssa
olemme ehdottomasti samaa mieltä siitä, että resursseja tarvitaan Luova-puolelle lisää.
Ympäristöasiat ovat meille kaikille erittäin tärkeä asia, sehän on meidän kaikkien elinehto,
että ne toimivat hyvin.

Kun Halmeenpää kysyi minulta sitten sitä, miten esimerkiksi nämä kalatalousvelvoite-
asiat jatkossa hoidetaan, miten valittamiset tehdään, niin maakuntahallinto, esimerkiksi
Lapissa, tulee jatkossa olemaan se organisaatio, joka käsittelee ja tekee päätökset Kemi-
joen kalatalousvelvoiteasioista, ja sen jälkeen valitusoikeus on sitten Luovalla. Ja sitten
minulla on itsellä kyllä epäselvyys vielä tällä hetkellä siitä, miten silloin, jos Luova käsit-
telee näitä asioita, tämä valituskokonaisuus hoidetaan eteenpäin. Varmasti tulen saamaan
lisätietoa.

Mutta sitten kokonaisuudessaan meillä oli Kalatalouden Keskusliitossa, jonka puheen-
johtaja olen, keskustelua tästä kokonaisuudistuksesta, näistä yleisen edun valvonta-asiois-
ta, ja siinä kyllä tultiin meillä johtokunnassa yksimielisesti siihen mielipiteeseen, että py-
symme ehdottomasti tämän hallituksen esityksen takana tässä kuviossa. Yleinen etu on
kaikille se, että Luova tekee laajasti, kokonaisvaltaisesti, avoimesti ympäristöpuolen pää-
14



Pöytäkirjan asiakohta PTK 32/2018 vp
tösasiat niin, että siinä on yleisen edun valvonta koko ajan matkassa. Ehdottomasti me
kaikki tarvitsemme yleisen edun valvontaa, mikä on tällä hetkellä useammassa ympäristö-
lainsäädännössä jo mainittunakin. Ne tulee ottaa kaikkiin jo laillisesti matkaan, joten
emme me tarvitse enää siihen sisälle toista organisaatiota valvomaan näitä asioita, vaan
kaikkien pitää tehdä työt yhdessä, jotta saataisiin mahdollisimman hyvä lopputulos aikai-
seksi.

15.02 Mika Kari sd: Arvoisa rouva puhemies! Edustaja Eestilä puhui viisaita, ja kun
edustaja Maijala viittasi yleiseen etuun, niin mitä sitten, jos se yleinen etu ei aina olekaan
vaikka laajan yhteisön tai yksilön tai vaikkapa puolueen etu? Silloin kaivetaan usein aina-
kin puhelinnumero läheiselle kansanedustajalle, tai lakikirja, jos ei muu auta.

Minä ainakin uskon siihen, että Suomessa on hyvät viranomaiset, jotka pystyvät aidosti
tekemään yhteistyötä. Ja silloin kun viranomaiset ovat jostain asiasta eri mieltä, niin tähän
asti — näin ainakin uskon ja jonkun verran tiedänkin — viranomaiset ovat pystyneet mah-
dollisimman pitkään viemään niitä prosesseja yhdessä ja katsomaan ne erimielisyydet ja
hakemaan kirkkoa keskelle kylää, jonkunlaista hallinnollista ratkaisua. Mutta jos tähän ei
syystä tai toisesta ole päästy ja pystytty, asia on ollut syytä viedä tarvittaessa oikeuteen asti
ja on haettu sieltä sitten lain normituksen pohjalta se ratkaisu, jolloin voidaan puhua ylei-
sestä edusta, se on ainakin tehty Suomen lakien mukaan.

Mutta pelkään sellaista maailmaa, jossa puolueen tai vaikkapa maan hallituksen etu jy-
rää sen yleisen edun edelle ja jätetään viranomaisille ainoastaan mahdollisuus sivusta seu-
rata prosessia, mikä johtaa epätarkoituksenmukaisiin ratkaisuihin. En ota kantaa siihen,
ovatko ne lainmukaisia, mutta se johtaa epäoikeudenmukaisiin ja epätarkoituksenmukai-
siin ratkaisuihin. Erityisesti ympäristöasioissa, rakentamiseen liittyvissä asioissa ja monis-
sa muissa asioissa asiantuntemuksella on jatkossakin hallituksesta riippumatta merkittävä
rooli.

15.03 Hanna Halmeenpää vihr: Arvoisa rouva puhemies! Täytyy nyt todeta, että tämä
Luova-viraston perustaminen on sinänsä aivan hyvä uudistus. Se selkeyttää hallintoraken-
netta, ja se mahdollistaa asiantuntemuksen ja resurssien järkevän käytön. Siitä ei ole kiis-
taa. Ainoa vakava kipukohta on juuri tämä yleinen etu, sen laillisuusvalvonnan heikentä-
minen.

Edustaja Maijala, Kalatalouden Keskusliitto kylläkin, toisin kuin te toteatte, on yhdessä
korkeimman hallinto-oikeuden, hallinto-oikeuksien, Suomen Vapaa-ajankalastajien, Itä-
Suomen yliopiston ja useiden ely-keskusten ohella kritisoinut vahvasti valitusoikeuden ra-
jaamista ja yleisen edun valvonnan heikentämistä. Kritisoinut. Ja miksi? Siksi, koska sen
pelätään olevan perustellusti vakavasti vaarassa. Maakunnat, joihin kalatalousviranomai-
set kolmesta valtakunnallisesti kalatalousviranomaisen tehtäviä hoitavasta ely-keskukses-
ta siirtyvät, eivät ole valtion viranomaisia, mutta esimerkiksi valtakunnalliset, kansalliset
kalatiestrategian velvoitteet tulevat valtiolta. Vesistöalueet eivät noudata maakuntarajoja,
ja ne täytyy hoitaa valtiollisesti. Sen takia tässä on uhkia siellä kalatalouden puolellakin.
Maakunta ei voi ottaa eikä sille voi sälyttää valtion vastuulle kuuluvia tehtäviä sen enem-
pää kuin kansalaisille, kansalaisjärjestöille tai kunnillekaan.

15.05 Eeva-Maria Maijala kesk: Arvoisa puhemies! Ensinnäkin johtamani Kalatalou-
den Keskusliiton lausunnon osalta sanon ihan suoraan semmoisen asian, että kyseinen lau-
15



Pöytäkirjan asiakohta PTK 32/2018 vp
sunto oli virkamiehen kirjoittama lausunto ja sen jälkeen olemme Kalatalouden Keskuslii-
ton johtokunnassa tehneet siitä asiasta täysin toisenlaisen päätöksen.

Sen jälkeen toinen asia: Edustaja Kari otti hyvin esille sen, että Luovan päätös ei saa olla
poliittinen päätös, ja sen takia onkin tärkeää, että Luovassa on yksi ainoa organisaatio, joka
laajoilla hartioilla tekee sen päätöksen, mitä on tekemässä, eikä siellä ole erikseen sitten
semmoista pienempää porukkaa, joka voi mahdollisesti toimia poliittisesti. Luova ei saa
olla poliittinen toimija, vaan ehdottomasti osaava asiantuntijaporukka, joka yhdessä laatii
sen päätöksen.

Sitten vielä näistä kala-asioista ja vesiasioista: Maakunnille tullaan määrittelemään
alueet ja vesialueet, joista ne myöskin vastaavat. Niitä rajoja tarkemmin tullaan vielä mää-
rittelemään varmasti, mutta ne tulevat olemaan maakuntien asioita.

15.06 Hanna Halmeenpää vihr: Arvoisa rouva puhemies! On kyllä hämmästeltävä sitä
tapaa, millä edustaja Maijala epäilee, että valtion viranomaisessa käytettäisiin poliittista
harkintavaltaa, kun siellä ei poliittisia päättäjiä istu lainkaan. Enemmän olisin huolissani
siitä, mitä valtaa käytetään tulevissa maakunnissa, joiden ylin päättävä elin koostuu poliit-
tisista päättäjistä. En minä Luova-virastoa kyllä lähtisi poliittisen päätöksenteon käyttämi-
sestä epäilemään enkä syyttämään.

Se, minkä takia otin tämän kalatalouden esille, johtuu siitä, että siellä tulevassa lainsää-
dännössä, siis lakiesityksessä, ei kylläkään ole lainkaan asetettu lain tasolla mitään vaati-
muksia siitä, miten nämä kalatalousasiat jatkossa järjestetään. Ne voidaan siis periaattees-
sa järjestää vaikka 18:lla eri tavalla. Velvoitetta siihen ei laista tule, kehotus kylläkin, mut-
ta se on sitten hänessään, mitä kukin maakunta tahollaan päättää ja syntyykö yhteistyötä
tarkoituksenmukaisella tavalla, kuten tällä hetkellä on, niin että kalatalousasiat kuuluvat
vain kolmelle ely-keskukselle valtakunnallisesti: Pohjois-Suomi Lapin ely-keskukselle,
Länsi- ja Lounais-Suomi Varsinais-Suomen ely-keskukselle ja muu osa Suomea Pohjois-
Savon ely-keskukselle.

15.07 Eeva-Maria Maijala kesk: Arvoisa puhemies! Ei varmaan kannata meidän näistä
kala-asioista tässä tarkemmin enää keskustella, koska muun muassa tämä kala-asioitten ja
näitten tehtävien jako on vielä valmisteluasioissa kesken. Elikkä on oma lainsäädäntöko-
konaisuutensa vielä tulossa siitä, miten yhteistyötoiminnat maakuntien välillä tullaan hoi-
tamaan, sillä ei varmastikaan tulla näitä asioita 18:ssa hoitamaan jatkossakaan, vaan kun se
on tällä hetkellä hoidossa kolmessa maakunnassa, niin siitä tullaan vielä säätämään sitten
tarkemmin, mitkä ovat ne viranomaisasiat, mitä hoidetaan missäkin maakunnassa, ja mi-
ten sitten muitten osalta tämä yhteistoiminta tullaan hoitamaan.

Keskustelu päättyi.

Asia lähetettiin lakivaliokuntaan, jolle perustuslakivaliokunnan on annettava lausunto.
16


	7
	14.04
	14.08
	14.11
	14.13
	14.16
	14.18
	14.20
	14.22
	14.24
	14.26
	14.28
	14.30
	14.32
	14.34
	14.36
	14.38
	14.40
	14.42
	14.44
	14.46
	14.48
	14.50
	14.52
	14.54
	14.56
	14.58
	15.00
	15.02
	15.03
	15.05
	15.06
	15.07


