















































DEMB3E0.tmpSave.xml


Pöytäkirjan asiakohta PTK 107/2017 vp

 Tarkistettu
4.0

Pöytäkirjan asiakohta 

PTK 107/2017 vp

Täysistunto

Torstai 19.10.2017 klo 16.01—17.02

2.4. Suullinen kysymys seksuaalisesta häirinnästä (Tiina Elovaara si)
Suullinen kysymys SKT 145/2017 vp

Suullinen kyselytunti

Ensimmäinen varapuhemies Mauri Pekkarinen: Seuraava kysymys, edustaja Elovaara.

Keskustelu

16.59 Tiina Elovaara si: Arvoisa puhemies! Me too -kampanja on nostanut naisten sek-
suaalisen ahdistelun taas päivänvaloon. Seksuaalinen ahdistelu on yllättävän yleistä. Edus-
kunnassa asia nousi keskusteluun kymmenen vuotta sitten henkilökunnalle tehdyn kyse-
lyn ansiosta. Kyselyn ja siitä seuranneen keskustelun johdosta seksuaalinen häirintä on vä-
hentynyt eduskunnassa merkittävästi. Siitä on tullut vielä selkeämmin sosiaalisesti epäso-
pivaa. Haluaisin kysyä hallitukselta ja asianomaiselta ministeriltä tämän hälyttävän kam-
panjan osalta: mitä me voimme yhteisesti tehdä, jotta naisten seksuaalinen häirintä vähe-
nee?

17.00 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Edustajan kysymys on tärkeä. Olen itsekin hyvin vaikuttuneena seurannut
tuota sosiaalisessa mediassa leviävää ilmiötä, missä pääsääntöisesti naiset kertovat hyvin
vakavia ja raakoja kokemuksiaan, aina lapsuudesta lähtien, siitä, miten ahdistelua on ta-
pahtunut tai seksuaalista koskemattomuutta on loukattu, aina ääritapauksiin asti.

Tuntuu ehkä vähän heppoiselta vastata näin, mutta kyllä ensimmäinen hieno asia on se,
että tästä puhutaan ääneen. Ja aika harvoja naisia on, jotka voisivat vastata pelkästään tyh-
jän viivan kohtaan "Oletko koskaan kokenut mitään tällaista?". Olen huomannut myös
ilokseni sen, että monia miehiä tämä kampanja on koskettanut vastaavalla tavalla. Toivon
sen jatkuvan ja että emme välittömästi siirtyisi keskusteluun siitä, mitä voisimme lain ta-
solla tehdä. Kysymyshän on käytöstavoista, siitä, miten suhtaudumme ihmisiin. Tähän ky-
symykseen vastausta ei tarvitsisi kysyä maan hallitukselta, vaan jokaisen kansalaisen pitäi-
si kysyä itse itseltään, [Puhemies koputtaa] miten vastakkaista sukupuolta kohtelee.

Kysymyksen käsittely päättyi.

Kyselytunti päättyi.


