















































DEM2CD8.tmpSave.xml


Pöytäkirjan asiakohta PTK 128/2016 vp
Pöytäkirjan asiakohta 

PTK 128/2016 vp

Täysistunto

Perjantai 9.12.2016 klo 13.01—15.57

22. Hallituksen esitys eduskunnalle laiksi työajasta kotimaanliikenteen aluksissa annetun 
lain muuttamisesta

Hallituksen esitys HE 197/2016 vp
Valiokunnan mietintö TyVM 14/2016 vp

Ensimmäinen käsittely

Puhemies Maria Lohela: Ensimmäiseen käsittelyyn esitellään päiväjärjestyksen 22. asia.
Käsittelyn pohjana on työelämä- ja tasa-arvovaliokunnan mietintö TyVM 14/2016 vp. Nyt
päätetään lakiehdotuksen sisällöstä.

Keskustelu

15.53 Tarja Filatov sd: Arvoisa puhemies! Tässä esityksessä ehdotetaan sisävesiliiken-
teen työaikadirektiivin täytäntöönpanon edellyttämiä muutoksia työajasta kotimaanliiken-
teen aluksissa annettuun lakiin. Nämä muutokset koskevat pääosin sisävesillä tapahtuvaa
alusliikennettä. Esityksen mukaan ylityötä saisi teettää enintään 384 tuntia vuodessa. Alle
vuoden pituisessa määräaikaisessa työsuhteessa ylitöiden keskimääräinen enimmäismäärä
olisi viikkoa kohden 8 tuntia. Seitsemän päivän jakson aikana työntekijälle olisi annettava
vähintään 84 tunnin lepoaika, ja työntekijälle, jonka vapaa-aikojen määräytymisessä ei
noudateta vuorottelujärjestelmää, olisi annettava ylimääräinen 24 tunnin mittainen viikko-
lepo.

Tässä on kyse sopimuksesta, jonka Euroopan alueella toimivat osapuolet ovat aikoinaan
tehneet, ja kun tätä nyt on tuotu sitten Suomen lainsäädäntöön, niin meidän iso ongelmam-
me on se, että meillä tosiasiallisesti sisävesiliikenne on hyvin erilaista kuin sellaisissa
maissa, joissa esimerkiksi sisävesillä liikennöidään siten, että ollaan vesillä vuorokausitol-
kulla ja yövytään pääsääntöisesti siellä laivassa. Suomessa taas, voisi sanoa, lähestulkoon
kaikki sisävesiliikenne on toisentyyppistä, ja työntekijät lähtevät sieltä kotiin yöksi tai ai-
nakin täksi lepoajaksi. Siksi tämä säännöstö sopii Suomeen jonkun verran huonosti.

Suomessa sisävesiliikenteessä olevilla aluksilla ei siis yleensä asuta, ja sen vuoksi työ-
aika niissä on kotimaanliikenteen työaikalain mukaan järjestettävä edellä mainitulla taval-
la, siis sillä tavalla kuin tuossa aikaisemmin kuvasin. Yleissitovan matkustaja-alusliiken-
teen työehtosopimuksen mukaan säännöllinen työaika on voitu sijoittaa laista poiketen
vuoroihin. Työntekijöiden työpäivät ovat lyhyen kesäsesongin ja vuorotyötä koskevan ko-
timaanliikenteen työaikalain ylityökaton pohjalta muodostuneet käytännössä hyvin pitkik-
si, ja työntekijän ansioista suurin osa koostuu nykyisin ylityökorvauksista.

Kun valiokunta tätä käsitteli, niin asiantuntijakuulemisessa kävi ilmi, että itse asiassa lii-
kevaihdosta matkustaja-aluksilla valtaosa, eräiden tietojen mukaan jopa 70—80 prosent-
 Tarkistettu
4.0



Pöytäkirjan asiakohta PTK 128/2016 vp
tia, syntyy ravintolatoiminnasta eikä itse asiassa tästä liikennetoiminnasta. Tämäkin ehkä
kuvaa sitä, että elämme aika poikkeuksellisissa olosuhteissa.

Valiokunta on jo aikaisemmin, vuonna 2014, ollut sitä mieltä, että tämän direktiivin kan-
sallisessa täytäntöönpanovaiheessa pitää ottaa huomioon sisävesiliikenteemme erityispiir-
teet ja työehtosopimuskäytänteet. Valiokunta hyväksyy kyllä tämän esityksen, mutta kos-
ka tämä ei kovin hyvin sovi suomalaiseen järjestelmään, valiokunta päätti yksimielisesti
esittää lausumaehdotusta: "Eduskunta edellyttää, että hallitus seuraa tiiviisti sisävesiliiken-
teen työaikadirektiivin täytäntöönpanon vaikutuksia ja ryhtyy tarvittaessa toimenpiteisiin
yritysten työvoimatarpeiden ja työntekijöiden työajan järjestämisen yhteensovittamisek-
si." Ja toivomme todella, että joko neuvottelutulos- taikka sitten lainsäädäntöteitse tällai-
nen ratkaisu tähän tilanteeseen löytyisi.

Yleiskeskustelu päättyi.

Eduskunta hyväksyi hallituksen esitykseen HE 197/2016 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.
2


