















































DEMA5BB.tmp.xml


Pöytäkirjan asiakohta PTK 169/2018 vp
Pöytäkirjan asiakohta 

PTK 169/2018 vp

Täysistunto

Maanantai 4.3.2019 klo 12.04—16.20

11. Hallituksen esitys eduskunnalle rahankeräyslaiksi ja eräiksi siihen liittyviksi laeiksi
Hallituksen esitys HE 214/2018 vp
Valiokunnan mietintö HaVM 35/2018 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 11. asia. Käsittelyn pohjana on hallintovaliokunnan mietintö HaVM 35/
2018 vp. Nyt päätetään lakiehdotusten sisällöstä.

Keskustelu

15.38 Antero Laukkanen kd: Arvoisa herra puhemies! Tämä esitys rahankeräyslaiksi
korvaa vanhan rahankeräyslain kokonaan. Rahankeräyslakia yritettiin uudistaa jo viime
hallituskaudella, jolloin silloinen sisäministeri Päivi Räsänen sitä vei voimallisesti eteen-
päin. Valitettavasti se aivan viime metreillä kaatui sosiaalidemokraattien vastustuksesta jo-
honkin muotoseikkaan, minkä vuoksi sitä ei sitten voitu viedä eteenpäin. Nyt tänään meil-
lä on kuitenkin tässä edessämme hallintovaliokunnan mietintö, joka on huolellista työtä ja
yksimielinen mietintö. Muutama asia, joka tässä on keskeistä:

Ensinnäkin rahankeräyksen luottamuksen lisääminen on aivan keskeinen osa ja tavoite
tässä esityksessä, siis luottamus siihen, että kun rahaa kerätään, niin se raha myös käyte-
tään siihen tarkoitukseen, mihin se on kerätty. Tämän lain myötä tämä selkeytyy, tilitys-
velvollisuudet selkeytyvät, raportointi selkeytyy sekä myös poliisihallinnon toiminnan ke-
hykset selkeytyvät.

Sitten rahankeräyslupien määräaikaisuus poistuu ja niistä tulee toistaiseksi voimassa
olevia. Raportointi kuitenkin säilyy vuosittaisena, ja se on nimenomaan kalenterivuosit-
tain. Tämä on erittäin merkittävä uudistus sen takia, että näitä rahankeräyslupia on myön-
netty vuodeksi, niitä on myönnetty kahdeksi vuodeksi tai kolmeksi vuodeksi, joskus jopa
viideksi vuodeksi, mutta aina niitä on pitänyt hakea uudestaan, ja se menettely on yleensä
kohtalaisen raskas, ei ollenkaan niin helppo kuin on annettu ymmärtää. Nyt tämä poistuu,
ja samalla raportoinnin roolia pidetään tässä nyt voimakkaammin esillä ja raportoinnin
roolia vahvistetaan.

Uutena elementtinä tulee niin sanottu pienkeräys, 10 000 euroa, jossa siis se keräysaika
on kolme kuukautta, ja näitä keräyksiä voi järjestää kaksi vuodessa. Tämän uuden pienke-
räyksen helppous on siinä, että siinä riittää ilmoitus paikalliselle poliisilaitokselle ja sitten
viiden vuorokauden päästä saa tämän pienkeräysluvan, jos poliisi katsoo, että siihen on
edellytykset.

Sitten ehkä merkittävin uudistus tässä on seurakuntayhteisöjen tuominen yhdenvertai-
seen asemaan, tämä erityisesti liittyen kolehdin keräämiseen seurakuntien jumalanpalve-
 Tarkistettu
4.0



Pöytäkirjan asiakohta PTK 169/2018 vp
luksen yhteydessä. Tähän mennessä vain luterilainen kirkko, ortodoksikirkko ja seurakun-
tayhdyskunnaksi järjestäytynyt yhteisö on voinut kerätä jumalanpalveluksessa kolehtia il-
man rahankeräyslupaa. Tämä on herättänyt valtavasti hämmennystä niissä noin 800 muus-
sa yhdistyspohjaiselta perustalta toimivassa seurakunnassa, että yhtäkkiä heidän jo sata
vuotta jatkuneeseen jumalanpalvelusperinteeseensä, jonka yhteydessä kolehtia on kerätty,
tarvittaisiin rahankeräyslupa. Tämä on ollut jo pitkään laissa näin, mutta Poliisihallitus ei
ole tästä asiasta mitään tiedottanut vaan on hyvin yksituumaisesti katsonut, että rahankerä-
ystä tekevän yhteisön tulee itse valvoa itseään. No, ymmärrän tämän periaatteen jostakin
näkökulmasta, mutta en mitenkään voi ymmärtää sitä siitä näkökulmasta, että siihen, että
ylipäätänsä kukaan ihminen jumalanpalveluksessa kerättävään kolehtiin sen euronsa lait-
taa, vaadittaisiin siltä yhteisöltä rahankeräyslupa. Tämä on ollut sitten aika vakavakin kes-
kustelu poliisihallinnon kanssa näistä poliisihallinnon tulkinnoista ja siitä, miten he ovat
tätä seuranneet.

Arvoisa puhemies! On siis hienoa, että nyt kaikki seurakuntayhteisöt ovat samalla vii-
valla ja kaikki yhdistyspohjaiset seurakunnat voivat kerätä kolehtia ilman rahankeräyslu-
paa tämän lain voimaan tulemisen jälkeen. Voimaan tuleminen muuten ei tuossa esitykses-
sä käy ilmi, alkuperäisessä esityksessä lukee, että syksyn aikana. Ihmettelen, miksi sitä ei
tuossa hallintovaliokunnan mietinnössä ole mainittuna.

Viidentenä asiana mainitsen yleishyödyllisyyden selventämisen. Tästä yleishyödylli-
syyden merkityksestä yhteisössä on myöskin käyty poliisihallinnon kanssa vakavaa kes-
kustelua jopa oikeuden kautta niin, että poliisihallinto on katsonut, että esimerkiksi pienen
yhdistyspohjaisen seurakunnan pastorin palkka tai hallintokulut eivät kuuluisi yleishyö-
dyllisen toiminnan piiriin. Turun hallinto-oikeus kuitenkin käsitteli tätä asiaa muutama
vuosi sitten ja totesi, että kyllä yhtä lailla tämä pastorin palkka ja seurakunnan hallintoku-
lut kuuluvat yleishyödyllisen yhdistyksen toiminnan piiriin, mikä oli kyllä erinomainen
ratkaisu.

Tämä yleishyödyllisyyden selventäminen oli myös tärkeä osa tätä rahankeräyslain uu-
distusta. Uskon ja tiedän, että tämä rahankeräyslaki selkeyttää monen yhdistyksen toimin-
taa ja tuo myös seurakuntayhteisöille sellaisen rauhan siihen toimintaan, ettei tarvitse enää
pelätä, että viranomainen puuttuu siihen jumalanpalveluksen yhteydessä kerättyyn koleh-
tiin.

Arvoisa puhemies! Tämä esitys olisi pitänyt tehdä jo kauan sitten. Hyvä, että se on nyt
käsillä, ja hyvä, että se on yksimielinen. Ja kun valiokunta teki tähän lisäyksensä liittyen
juuri luottamuksen lisääntymiseen, niin pidän niitäkin erinomaisina lisäyksinä. Ajattelen,
että kyllä suomalainen yhteiskunta ansaitsee sen — koska meillä on tämmöinen antamisen
kulttuuri — että ne rahat, jotka kerätään, käytetään siihen, mihin ne on kerätty.

Yleiskeskustelu päättyi.

Eduskunta hyväksyi hallituksen esitykseen HE 214/2018 vp sisältyvien 1.-4. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
2


