















































DEM40BD.tmp.xml


Pöytäkirjan asiakohta PTK 122/2017 vp
Pöytäkirjan asiakohta 

PTK 122/2017 vp

Täysistunto

Keskiviikko 22.11.2017 klo 13.59—18.20

7. Pääministerin ilmoitus ajankohtaisista EU-asioista
Pääministerin ilmoitus PI 4/2017 vp

Keskustelu

Ensimmäinen varapuhemies Mauri Pekkarinen: Päiväjärjestyksen 7. asiana on päämi-
nisterin ilmoitus ajankohtaisista EU-asioista. Pääministeri Juha Sipilän esittelypuheenvuo-
ron jälkeen käydään yksi ryhmäpuheenvuorokierros enintään 5 minuutin mittaisin puheen-
vuoroin. Sen jälkeen myönnän harkintani mukaan enintään 2 minuutin mittaisia vastaus-
puheenvuoroja, jotka varataan V-painiketta käyttäen.

Asian käsittelyyn varataan aikaa noin kaksi ja puoli tuntia.

Keskustelu

14.25 Pääministeri Juha Sipilä (esittelypuheenvuoro):  Arvoisa puhemies! Viimeiset
puolitoista vuotta ovat ravistelleet Euroopan unionia. Brexitin jälkeen asetettiin kyseen-
alaiseksi jopa unionin oikeutus ja olemassaolo.  Pahin puhuri on kuitenkin laantunut. Us-
kallankin sanoa, että juuri nyt Euroopan unioni on vahvempi kuin ennen Ison-Britannian
kansanäänestystä. Brexit ei hajottanut Euroopan unionia vaan pikemminkin yhdisti. Se pa-
kotti katsomaan peiliin ja miettimään, mitä unionilla on tarjottavaa jäsenvaltioille sekä nii-
den kansalaisille ja yrityksille. Euroopan unioni on arvoyhteisö. Unioni on rakentunut vah-
vojen arvojen — rauhan, vapauden, demokratian, ihmisoikeuksien ja oikeusvaltioperiaat-
teen — pohjalta. Tähän olemme vahvasti sitoutuneet.

Olemme vaikuttaneet ja sitoutuneet keväällä allekirjoitetun Rooman julistuksen visi-
oon, jonka mukaan seuraavan kymmenen vuoden aikana haluamme unionin, joka on tur-
vallinen ja suojattu, vauras, kilpailukykyinen, kestävästi kehittyvä sekä sosiaalisesti vas-
tuuntuntoinen ja jolla on tahtoa ja kykyä olla maailmassa keskeinen toimija ja globalisaa-
tion muokkaaja. Haluamme unionin, joka tarjoaa kansalaisilleen uusia mahdollisuuksia
kulttuuriseen ja sosiaaliseen kehitykseen ja talouskasvuun. Haluamme unionin, joka on
avoinna niille Euroopan maille, jotka kunnioittavat arvojamme ja sitoutuvat edistämään
niitä. Tunnistamme myös, että unionilla on vastassaan ennennäkemättömiä haasteita sekä
maailmanlaajuisesti että eurooppalaisittain: alueelliset konfliktit, terrorismi, kasvavat
muuttopaineet, protektionismi sekä sosiaalinen ja taloudellinen eriarvoisuus. Suomelle
lähtökohta on ollut selvä. Olemme yhdessä vahvempia ja vaikuttavampia kuin erikseen.
Mieluummin siis yhdessä ja enemmän kuin erikseen ja vähemmän — paikkamme on vai-
kuttamisen eturintamassa.

Ajamastamme keskitien linjasta ei tullut vain Suomen vaan koko Euroopan yhteinen lin-
ja. Olemme raivanneet tietä, jota kulkien EU voi kehittyä yhtenäisenä, entistä tehokkaam-
pana, olennaiseen keskittyvänä yhteisönä. Sallimme eritahtisen kehityksen tiettyjen reuna-
 Tarkistettu
4.1



Pöytäkirjan asiakohta PTK 122/2017 vp
ehtojen täyttyessä. Suomi on tällä hetkellä mukana kaikissa eritahtisen kehityksen muo-
doissa. Päätökset niihin menosta teemme aina yksitellen lähtökohtana sekä Suomen että
unionin yhteinen etu. Kehitys, jossa pienellä maajoukolla tehtäisiin päätöksiä, ei ole Eu-
roopan unionin eikä Suomen etu. Viime Eurooppa-neuvostossa kokosimme nopealla aika-
taululla kahdeksan maan joukon puolustamaan yhtenäistä Eurooppaa. Tämä tuli Euroop-
pa-neuvoston puheenjohtajan Tuskin johdolla myös yhteisesti hyväksytyksi toimintalin-
jaksi.

Arvoisa puhemies! Haluan määritellä kuusi asiakokonaisuutta, jotka ovat mielestäni
keskeisiä ja monella tavalla kriittisiä Euroopan unionin tulevien vuosien menestyksen kan-
nalta. Näissä suurissa kysymyksissä EU:n on kyettävä entistä tiiviimpään yhteistyöhön ja
vahvempaan politiikkaan sekä otettava selkeästi globaalin johtajan rooli. Suomi osallistuu
aktiivisesti tähän työhön.

Ensimmäinen aihekokonaisuus on EU:n turvallisuus- ja puolustusyhteistyö. Tapasin ke-
sällä 2016 Ranskan presidentti Hollanden. Yhdessä annoimme lausuman siitä, miten EU:n
puolustuspolitiikkaa on kehitettävä. Tästä on nyt kulunut puolitoista vuotta. EU on eden-
nyt tällä sektorilla hämmästyttävän nopeasti pitkälti siltä pohjalta, joka on ollut Suomen
pitkän ajan tavoite ja jonka yhdessä Ranskan kanssa loimme. Suomen tahtotila ja tavoite
on, että päätöksenteko puolustukseen liittyvien asetusten osalta saatetaan loppuun sovitul-
la, varsin kunnianhimoisella aikataululla. Haluamme muistuttaa, että tämäkään sektori ei
ole itsetarkoitus vaan sen on konkreettisesti tuotava lisäarvoa jäsenmaiden väliseen soli-
daarisuuteen turvallisuudessa sekä tuettava kansallisten puolustuskykyjemme kehittämis-
tä. Pysyvän rakenteellisen yhteistyön osalta olemme ilmoittaneet, että lähdemme siihen
mukaan ensimmäisten joukossa. Olemme olleet keskeisesti mukana seitsemän muun jä-
senvaltion kanssa tämän asiakirjan valmistelussa. Aloitteestamme siihen saatiin myös sel-
keä kirjaus Lissabonin sopimuksen avunantolausekkeesta.

Unionin on kannettava huolta koko Euroopan turvallisuudesta ja kyettävä vastaamaan
globalisaation ja lähiympäristömme haasteisiin. Itämeren alueen turvallisuustilanne on
edelleen kireä. Ukrainan tilanne jatkuu entisenlaisena, kuten myös pakotepolitiikka Venä-
jän suhteen. Samalla olemme pitäneet tärkeänä kahdenvälistä dialogia Venäjän kanssa.
Syyrian sota jatkuu edelleen, ja Lähi-itää leimaa epävarmuus. Turkin politiikan suunta he-
rättää edelleen kysymyksiä. Yhdysvallat on sitoutunut Euroopan turvallisuuteen, mutta
viesti taakanjaon tarpeellisuudesta on tullut selväksi. Kansainvälisissä järjestöissä EU:n on
kyettävä puhumaan vahvemmin yhdellä äänellä. Nämä globaalit muutokset korostavat,
että EU voi tulevaisuudessa olla uskottava toimija vain, jos pystymme yhdessä varautu-
maan kansalaistemme turvallisuuden ylläpitämiseen. Nyt suunta on oikea ja askeleet mää-
rätietoisia. Niitä on jatkettava.

Toiseksi tarvitsemme vakautta luovaa maahanmuuttopolitiikkaa. Hallitus linjasi unio-
nin maahanmuuttopoliittisia tavoitteita alkuviikosta. Suomen tavoite on, että pääsemme
eurooppalaisittain tilanteeseen, jossa muuttoliikettä hoidetaan entistä enemmän pakolais-
ten uudelleensijoittamisen ja kiintiöpakolaisjärjestelmän kautta sekä läheisemmässä yh-
teistyössä YK:n ja YK:n pakolaisjärjestön UNHCR:n kanssa. Meidän on autettava ihmisiä
lähempänä kriisipesäkkeitä. Lisäksi pakolaisleirien elinolosuhteita on parannettava niin,
että suora kotiinpaluu sieltä olisi ylipäätään mahdollista.

Hallitus määritteli kuusi aihekokonaisuutta, joiden avulla muuttoliikettä voidaan parem-
min hallita ja painopistettä pystytään siirtämään kiintiöpakolaisten uudelleensijoittami-
seen. Ensinnäkin muuttoliikkeen perimmäisiin syihin vastataan tehokkaammin, uudelleen-
2



Pöytäkirjan asiakohta PTK 122/2017 vp
sijoittamista pakolaisleireiltä lisätään, ulkorajavalvontaa tehostetaan, päätökset ja meka-
nismit solidaarisuudesta poikkeustilanteissa sovitaan etukäteen, palautuksia tehostetaan
luomalla EU:n yhteinen turvallisten maiden luettelo mahdollisimman pian. Tämän lisäksi
Schengen-järjestelmästä tehdään toimivampi. Tällaista mallia hallitus ajaa muille, euroop-
palaisille kollegoille.

Kolmanneksi toimivalla talous- ja rahaliitolla rakennetaan EU:n vaurautta. Eurooppa-
laista vaurauden ja vakauden pohjaa luodaan vastuullisen talous- ja rahaliiton kautta. Emu
ei ole valmis, vaan sitä pitää uudistaa. Suomi on nähnyt ongelmat, ja hallitus on esittänyt
omat selkeät ratkaisunsa. Olemme siitä saakka tiivistäneet yhteistyötä Hollannin kanssa.

Nykyisessä talous- ja rahaliitossa on kolme keskeistä ongelmaa:
Ensinnäkin jäsenmaiden taloudelliset erot ovat suuret. Ratkaisun lähtökohtana on, että

jäsenvaltiot vastaavat itse rakennemuutoksista ja omasta kilpailukyvystään. Torjumme aja-
tuksen jäsenmaiden taloudellisten erojen kaventamisesta ratkaisuilla, jotka lisäisivät yh-
teisvastuuta talous- ja rahaliitossa. Emme pidä euroalueen budjettia, valtiovarainministe-
riä tai yhteistä työttömyysvakuutusta toimivina ratkaisuina. Sen sijaan kannatamme eu-
romaiden puheenjohtajan aseman vahvistamista sekä omaa momenttia — tai ”budjettilin-
ja” taitaa olla oikea termi — euromaille EU:n rahoituskehyksissä.

Toiseksi valtioiden ja pankkien välinen kohtalonyhteys on katkaistava. Valtioiden ja
pankkien välistä kohtalonyhteyttä voidaan purkaa ensisijaisesti pankkiunionin loppuun
saattamisella. Tässä edetään laaditun tiekartan mukaisesti sekä toteutetaan sijoittajavastuu-
ta ongelmatilanteissa. Hallitus on valmis kehittämään yhteistä talletussuojaa sillä edelly-
tyksellä, että pankkiunionin riskejä vähennetään. Hallitus haluaa edistää myös kriisinrat-
kaisurahaston pysyvää varautumisjärjestelyä sekä alentaa järjestelemättömien luottojen
määrää.

Arvoisa puhemies! Kolmas ongelma on markkinakurin puute. Markkinakuri on terveen
talouspolitiikan paras vahti.  Jotta markkinakuriin perustava ratkaisu olisi uskottava, val-
tion lainojen hinnoittelussa pitää näkyä harjoitetun talouspolitiikan aiheuttamat riskit. Tä-
män takaamiseksi valtioiden velkajärjestelyn pitää olla mahdollista perussopimuksen kir-
jaimen ja hengen mukaisesti. Kriisinhoidossa Euroopan vakausmekanismia voidaan kehit-
tää myös eurooppalaiseksi valuuttarahastoksi.

Neljänneksi EU tarvitsee kunnianhimoista ilmastopolitiikkaa. Euroopan on otettava joh-
tajuus ilmastopolitiikassa. Tässä meillä ei ole vaihtoehtoja. Tämän vaateen esitimme Poh-
joismaiden pääministereinä heti, kun Yhdysvaltojen vetäytyminen Pariisin ilmastosopi-
muksesta vahvistui. Asia on nostettu esille myös Ranskan presidentti Macronin kanssa
käydyissä neuvotteluissa syyskuussa. Hän yhtyi näkemykseen. Euroopan unionilla on ol-
tava kunnianhimoiset tavoitteet myös uusiutuvan energian osalta. Unionin on päästävä
eroon fossiilisista polttoaineista, ja unionin on kyettävä hyödyntämään kestävällä tavalla
uusiutuvan energian lähteitä. EU ei voi tässä kohtaa myöskään ajaa kaksilla raiteilla. Ei
voida asettaa entistä kovempia ilmastotavoitteita ja samaan aikaan vaikeuttaa uusiutuvien
raaka-aineiden käyttöä. Suomen on voitava jatkossakin hyödyntää metsävarojaan täysipai-
noisesti tarkasti määritellyn kestävyyden rajoissa.

Viidenneksi EU:n on puolustettava avointa, vapaakauppaa puolustavaa kauppapolitiik-
kaa. Yhdessä Hollannin, Tanskan ja Ruotsin pääministereiden kanssa julkistimme kesällä
vahvan vetoomuksen vapaakaupan puolesta. Eurooppa pärjää ja menestyy ainoastaan
avoimena yhteisönä. Emme voi käpertyä sisäänpäin. Tämä pätee myös kauppapolitiikassa.
Euroopan unionissa ei ole tilaa protektionismille. Vapaakauppaneuvottelut on saatava kun-
3



Pöytäkirjan asiakohta PTK 122/2017 vp
nialla päätökseen, ja on pyrittävä löytämään uusia kauppakumppaneita. Jos — niin kuin
nyt näyttää — Yhdysvallat haluaa luopua vapaakaupan edistäjän roolistaan, EU:n on otet-
tava myös tässä asiassa johtajan rooli. Tämän lisäksi Suomi vaatii lisää ja parempia sisä-
markkinoita sekä enemmän tekoja veronkierron torjumiseksi. [Pertti Salolainen: Oikein!
— Esko Kiviranta: Oikeita linjoja!]

Kuudenneksi unionin sosiaalista ulottuvuutta on kehitettävä. Unioni tarvitsee sosiaalis-
ta Eurooppaa, jossa kasvu ja hyvinvointi kuuluvat kaikille, jossa toteutuu sisämarkkinoi-
den oikeudenmukaisuus, jossa löydetään yhdessä vastauksia nuorisotyöttömyyden valta-
vaan ongelmaan ja jossa taistellaan yhdessä tasa-arvon toteutumiseksi työelämässä.  On
selvitettävä, miten sosiaalikysymykset voidaan ottaa laajemmin huomioon EU:n päätök-
senteossa. Eurooppalainen politiikka on myös välittämistä ja huolehtimista toinen toisis-
tamme rajoista riippumatta. Se ei vaadi yhteistä sosiaaliturvaa vaan vahvaa ja oikeudenmu-
kaista taloudenpitoa, jossa on tilaa työlle, korkeatasoiselle koulutukselle ja yrittämiselle.

Arvoisa puhemies! Hallitus toimii aktiivisesti ja aloitteellisesti EU-politiikassa. Olem-
me vaikuttamisen eturintamassa. Hallituksen EU-politiikka nojaa kansalliseen kannan-
muodostukseen hyvissä ajoin ennen EU:n päätöksentekoa. Sen pohjalta Suomi vaikuttaa
EU:n kaikilla portailla ottaen huomioon myös kansallisen etumme ja erityispiirteemme.

Lisäksi digitaalisuuden ja erityisesti tekoälyn edistämisessä Suomi on ollut aktiivinen
EU:n tasoilla. Suomen aloitteesta Eurooppa-neuvosto pyysi komissiota valmistelemaan
heti alkuvuodesta selkeän tiekartan eurooppalaiselle tekoälyn soveltamiselle.

Arvoisa puhemies! Näen vilkkaan EU-keskustelun tärkeänä osana yhteiskuntaamme.
Toiveeni on, että sitä kyetään käymään vahvalta asiapohjalta. Hallitus on myös tässä etu-
rintamassa. Itsekin aion aloittaa EU:n tulevaisuuteen liittyvän keskustelukierroksen suo-
malaisissa yliopistoissa. Tulevaisuuspohdinta on tukevasti päämiesten pöydällä. Tällä ta-
voin haluan omalta osaltani kannustaa kaikkia mukaan vaikuttamaan ja osallistumaan yh-
teisen Euroopan kehittämiseen.

14.40 Matti Vanhanen kesk (ryhmäpuheenvuoro): Arvoisa puhemies! Aluksi pääminis-
terille ja hallitukselle  täysi kiitos  hyvin selkeästi asetetuista EU-politiikan tavoitteista,
prioriteeteista ja periaatteista.

Me tarvitsemme sellaista Euroopan unionia, jonka avulla jäsenmaat huolehtivat eduis-
taan maailmanlaajuisessa kilpailussa niin, että vapaakauppa on kannaltamme reilua. Tar-
vitsemme unionia, joka mahdollistaa Euroopassa korkean osaamisen ja teknologian kehit-
tämisen sekä kaupallistamisen jokaisen ulottuville. Tämän saavuttamiseksi Euroopan kan-
nattaa aidosti olla yhtenäinen toiminta-alue, jossa ihmiset, pääomat, palvelut ja tavarat voi-
vat vapaasti liikkua sekä aikaansaada kehitystä ja hyvinvointia.

Tarvitsemme unionin, joka kykenee ihmiskunnan ilmastonmuutoksen kaltaisissa suuris-
sa kysymyksissä todella toimimaan luonnon ja tulevien sukupolvien eduksi. Ja tarvitsem-
me unionin, jonka muut jäsenmaat ovat halukkaita auttamaan meitä, jos yllättäen tulevai-
suudessa saisimmekin idästä satatuhatta pakolaista, jotka ovat kulkeneet Venäjän läpi koh-
ti länttä.

Tarvitsemme myös unionin, jonka sisäinen arvopohja ja jäsenmaiden keskinäinen soli-
daarisuus ovat takaamassa rauhan tälle mantereelle, josta kaksi maailman verisintä sotaa
saivat alkunsa. Tarvitsemme unionin, jonka jäseniä yhdistää demokratian, ihmisoikeuk-
sien, oikeusvaltioperiaatteen ja tasa-arvon kunnioittaminen. Ja tarvitsemme unionin, joka
torjuu työttömyyttä, syrjintää, sosiaalista syrjäytymistä ja köyhyyttä. Ja on tärkeää, että
4



Pöytäkirjan asiakohta PTK 122/2017 vp
tämä tällainen unioni kykenee toimimaan tavalla, joka ansaitsee itselleen jatkuvan kansa-
laisten ja jäsenmaiden tuen.

Arvoisa puhemies! Britannian kansanäänestyksen jälkimainingeissa käynnistyi tulevai-
suustyö. Se keskittyy kasvuun ja työpaikkoihin sekä turvallisuuteen. Tavoitteena on vä-
hemmän mutta parempaa EU-sääntelyä. Yhteisiä sääntöjä on noudatettava, ja sovitut pää-
tökset on toimeenpantava. Erityisesti läheisyysperiaatetta on korostettava. On myös sel-
keästi sanottava, että unionista ei ole tulossa eikä kehittymässä liittovaltiota. Olin Suomen
neuvottelijana kahdessa suuressa perussopimusmuutoksessa, ja voin vakuuttaa, että suurin
osa jäsenvaltioista ei todellakaan halua liittovaltiota. Sellaiset muutokset eivät mene läpi.
Tällä pelottelu sokaisee meitä näkemästä ne tarpeet, joissa unionin on todella keskityttävä
olemaan suuri suurissa asioissa ja pieni pienissä asioissa.

Niin oma kokemukseni kuin EU:n pitemmän historian tarkastelu puhuu sen puolesta,
että unionin kehittämisen ratkaisee jäsenmaiden ja niiden kansalaisten tahto. Olemme
kuulleet valtionpäämiehiltä ja muilta vaikutusvaltaisilta tahoilta kehitysideoita muun
muassa uusista unionin instituutioista. Ne eivät ole sinällään ratkaisu EU:n kipuiluun. Par-
haimman oikeutuksen EU hakee toiminnalleen, kun se osoittaa työskentelevänsä niiden
suurten tavoitteiden eteen, joita se on luvannut edistää ja joista pääministeri äsken hyvin il-
moituksensa antoi.

Turvallisuuden vahvistaminen on suuri kysymys EU:ssa. Eurooppalaiset odottavat
unionilta päättäväisiä toimia niin terrorismin vastaisessa toiminnassa kuin puolustuspoli-
tiikan vahvistamisessa. Pysyvän rakenteellisen yhteistyön käynnistäminen on historialli-
nen saavutus. Se on valtioiden välistä yhteistyötä, mutta se tehdään EU:n sateenvarjon al-
la. Unionin toimivaltaa ei lisätä. Tämä yhteistyö parantaa kansallisia suorituskykyjämme
ja jäsenmaiden keskinäistä yhteistyökykyä.

Arvoisa puhemies! Unioniin mahtuu luonnollisesti eri näkemyksiä siitä, kuinka asioita
tulisi hoitaa parhain päin. EU-politiikkaan kuuluu siksi tiukka kansallinen edunvalvonta-
kin. Muun muassa metsänkäyttökysymyksissä sitä on tarvittu ja tarvitaan jatkossakin.

Myös rahoitusneuvotteluista tulee haastavat. Koheesiopolitiikka on keskeinen rahoitus-
väline kasvun, työllisyyden ja osaamisen edistämiseksi. Jäsenmaiden välisen koheesion
rinnalla koheesiorahoitusta tulee ohjata jatkossakin jäsenmaiden sisällä olevien eriarvoi-
suutta synnyttävien alue-erojen kaventamiseen ja sosiaalisen eheyden vahvistamiseen.
Unionin on kyettävä vastaamaan myös maatalouden ja maaseudun kehittämisen haastee-
seen, jotta Eurooppa saavuttaa tavoitteensa kannattavuuden parantamisessa, ilmastonmuu-
toksen torjunnassa ja bioenergian käytön edistämisessä.

Arvoisa puhemies! Suomi toimii unionin kehittämiseksi, käytännönläheiseksi [Puhe-
mies koputtaa] uudistamiseksi. Sillä tiellä on hyvä jatkaa.

14.45 Anne-Mari Virolainen kok (ryhmäpuheenvuoro):  Arvoisa herra puhemies! Eu-
roopan unioni on pohjimmiltaan yhteisö, joka vaalii rauhaa, vakautta, vaurautta ja kasvua
— siis meidän eurooppalaisten hyvinvointia. Unionilla on tulevaisuutta niin kauan kuin
kansalaisilla on siihen luottamusta. Luottamus taas riippuu siitä, kykeneekö EU vastaa-
maan eurooppalaisten tarpeisiin. On aivan selvää, että se vaatii uudistumista, tahtoa kuun-
nella kansalaisten huolia sekä rohkeutta tehdä päätöksiä. Uudistukset on tehtävä kansalais-
ten, ei instituutioiden tähden.

Aloitetaan vauraudesta ja kasvusta, sillä pieni Suomi elää viennistä. EU:n sisämarkki-
nat ja sen solmimat vapaakauppasopimukset ovat hyödyttäneet valtavasti suomalaisia yri-
5



Pöytäkirjan asiakohta PTK 122/2017 vp
tyksiä, jotka puolestaan ovat pystyneet luomaan uusia työpaikkoja. Silti sisämarkkinoilla
on edelleen paljon esteitä samaan aikaan, kun protektionismi lisääntyy maailmalla.

EU:n painoarvo on myös taloudellista, ja siksi meidän on tehtävä kauppapolitiikasta ja
toimivista sisämarkkinoista jälleen ykköstavoitteemme. Kokoomukselle on tärkeää, että
Suomi voi käydä kauppaa pelisäännöin, jotka ovat reiluja kaikille — myös ympäristölle ja
työntekijöille. Tarvitsemme lisää työtä, ja sitä ei synny kauppaa rajoittamalla.

Arvoisa puhemies! Mitä tulee rauhaan ja vakauteen, on tasavallan presidentti kovin oi-
keassa kysyessään, mikä se sellainen unioni on, joka ei takaa kansalaistensa turvallisuutta.
Ihmiset ovat huolissaan, ja huoleen on vastattava. On aloitettava Euroopan ulkorajojen
vahvistamisesta ja yhteisen maahanmuuttopolitiikan luomisesta. Muurit eivät ongelmia
ratkaise, ja siksi tarvitsemme yhteisen järjestelmän, jolla hädänalaisia autetaan mutta ih-
miskauppaa ja terrorismia samalla torjutaan.

EU:n syvenevällä puolustus- ja turvallisuusyhteistyöllä on tarkoitus vastata näihin huo-
liin. Haluamme vahvistaa kriisinhallintaa lähialueilla, hybridi- ja kyberuhkien torjuntaa,
terrorismin ja laittoman maahanmuuton vastaisia toimia — emmekä vähiten puolustus-
teollisuuden kilpailukykyä. Suurin osa EU-maista kuuluu Natoon, joka on niiden sotilaal-
linen puolustusratkaisu. Kyse on siis työnjaosta. EU täydentää, ei korvaa, Naton tuomaa
turvallisuutta.

Kaikki syvenevä turvallisuusyhteistyö on etumme, mutta samalla tulee olla realisti: EU
ei ainakaan tässä vaiheessa luo yhteistä puolustusta. Suomen onkin välttämätöntä huoleh-
tia oman kansallisen puolustuskykynsä kehittämisestä ja tehtävä ratkaisunsa siitä käsin. Se
on perusta, jota EU-yhteistyö, Naton kumppanuusohjelma, EU:n ja Naton välinen yhteis-
työ sekä Suomen kahdenväliset suhteet erityisesti Yhdysvaltojen ja Ruotsin kanssa tuke-
vat.

Arvoisa puhemies! Kokoomuksen eduskuntaryhmä kiittää hallitusta aktiivisesta vaikut-
tamisesta EU:n puolustusyhteistyön kehittämisessä. Samoin siitä, että hallitus sai sovittua
omat kantansa Euroopan rahaliiton kehittämiseksi ensimmäisten jäsenmaiden joukossa.

Se, joka asettaa agendan, hallitsee keskustelua ja ratkaisujen löytämistä. Kokoomuksel-
le tärkeää on markkinakuri ja jäsenmaiden vastuu. Jokaisen jäsenmaan on laitettava talou-
tensa rakenteet kuntoon ja katkaistava ylivelkaantuminen. Uutta eurokriisiä me emme kes-
tä. Me emme kuitenkaan näe perusteita uusille instituutioille, kuten euroalueen omalle par-
lamentille tai budjetille, koska ne eivät ratkaisisi ongelmia saati toisi kansalaisille mitään
lisäarvoa.

Myönteinen suhtautuminen Euroopan unioniin ei tarkoita kritiikitöntä alistumista. Kun
jokin ehdotus ei meitä miellytä, se on voitava sanoa. Pelkkä ei-linja ei kuitenkaan riitä,
vaan meillä on oltava vaihtoehto perusteluineen. Esimerkiksi Suomen ei tule hyväksyä
EU:n rahoituspohjan laajentamista brexitin jälkeen vaan vaatia pienenevän budjetin käyt-
tämistä tehokkaammin. Tehotonta toimintaa on voitava karsia.

Arvoisa puhemies! Vanhan sanonnan mukaan kaikki tiet vievät Roomaan. Tulevaisuu-
den kannalta ei ole kuitenkaan merkityksetöntä, minkä tien valitsemme. Keskitieltä ei ni-
mittäin vaikuteta. Kulkemalla etujoukoissa me voimme olla vaikuttamassa niin reittivalin-
taan kuin päämääriinkin. Meidän kohtalomme on sidottu Eurooppaan. Onneksi me voim-
me vaikuttaa — ja olemmekin vaikuttamassa — sen menestykseen.

14.50 Tytti Tuppurainen sd (ryhmäpuheenvuoro):  ”Me käytämme valinnanvaraamme
parhaiten hakemalla EY:n jäsenyyttä." Arvoisa puhemies, näin totesi presidentti Mauno
6



Pöytäkirjan asiakohta PTK 122/2017 vp
Koivisto valtiopäivien avajaisissa 1992 sinetöiden maamme siirtymisen osaksi läntistä yh-
teistyötä. Tuolloin vietettiin Suomen 75-vuotisjuhlaa. Nyt, neljännesvuosisata myöhem-
min, on itsenäisyytemme 100-vuotisjuhla ja Suomella jälleen valintojen aika. Vielä joku
aika sitten näytti siltä, että eurooppalainen yhteistyö ajautuu umpikujaan. Vuosia jatkunut
talouskriisi, pakolaiskriisi ja lopulta brexit antoivat aihetta epäillä, kestävätkö eurooppalai-
set instituutiot. Rajoja pystytettiin, ja asialistalle ilmestyi eroa yhteisöstä tarkoittava artikla
50. Lopunajan odotus oli ennenaikainen. Saksan vaikeat hallitusneuvottelut tuovat nyt epä-
varmuutta, minkä yli on päästävä. Vakaa Saksa on Euroopalle välttämätön.

Kaiken kaikkiaan näyttää nyt kuitenkin siltä, että Euroopan yhteistyö tiivistyy, ja Suo-
men on syytä olla siinä mukana. Oikeastaan asia on aika yksinkertainen: Aikamme haas-
teet ovat niin merkittäviä, ettei niistä yksin selvitä. Suomi ei pärjää yksin. Ilmastonmuutos
ja maahanmuutto ovat asioita, joihin tarvitaan rajat ylittävää yhteistyötä ja luottamusta —
puhumattakaan kauppapolitiikasta, jossa EU:n yhteinen voima on näinä protektionismin
aikoina kaltaisellemme ulkomaankaupasta riippuvaiselle maalle kullanarvoista. Tuemme
puolustuksen pysyvää rakenteellista yhteistyötä, sillä turvallisuus oli alun alkaenkin jäse-
nyydellemme ratkaiseva. Myös arktinen politiikka ja pohjoinen ulottuvuus on pidettävä
vahvasti unionin agendalla.

Arvoisa puhemies! Suomi ei voi katsella sivusta eurooppalaista yhteistyötä. On etujem-
me mukaista vaikuttaa vahvasti kehitykseen. Jääminen peränpitäjäksi tai ulkokehälle ei
käy, sillä päätökset vaikuttavat meihin joka tapauksessa. Mitään suojavyöhykettä ei meille
siunaannu. Parhaiten käytämme valinnanvaraamme hakeutumalla aktiivisesti eturiviin.
[Sirkka-Liisa Anttila: Siellähän me ollaan jo!]

Ajankohtaisista asioista sosiaalidemokraattinen eduskuntaryhmä haluaa nostaa ennen
kaikkea kaksi: EU:n sosiaalisen ulottuvuuden ja Emun kehittämisen. Nämä kaksi kytkey-
tyvät vahvasti yhteen.

Sosiaalisessa ulottuvuudessa on edettävä ripeästi. EU ei ole vain sisämarkkina-alue,
vaan ihmisten Eurooppa. Talouskriisin jälkeen on kasvun aika — kasvu kuuluu kaikille.
EU-kansalaisten täytyy kokea, että he pääsevät osalliseksi kasvuun. Tarvitaan sosiaalisia
investointeja hyvinvointiin, tarvitaan eriarvoisuutta vähentävää politiikkaa. EU:n on käy-
tettävä lainsäädäntövaltaansa työntekijöiden oikeuksien parantamiseksi ja sosiaalisen suo-
jelun vähimmäistasojen säätämiseksi. EU:n rahastoja on kohdennettava tarkemmin sosiaa-
liseen hyvinvointiin. Yhteys Emuun tulee ennen kaikkea EU:n talouspolitiikan ohjausjak-
son kautta. Siihen on sisällytettävä kattavammin hyvinvoinnin mittareita liittyen esimer-
kiksi naisten ja miesten tasa-arvoon tai koulupudokkaisiin.

Talous- ja rahaliiton viimeistely liittyy myös kriiseihin varautumiseen. On kuitenkin en-
sin sanottava, että euro on selvinnyt yli kriisien verrattain hyvin. Tarvittavia kriisimekanis-
meja saatiin luotua, ja EKP:n rahapolitiikka tuki selviytymistä. Suurelle mullistukselle ei
ole tarvetta. Olennaista on huolehtia pankkien kriisivalmiudesta toteuttamalla sijoittajavas-
tuuseen perustuva pankkiunioni, johon ajan ollessa kypsä kuuluu myös yhteinen talletus-
suoja. Pysyvä vakausmekanismi on omiaan Euroopan valuuttarahastoksi, joka tarvittaessa
auttaa kriisimaita. Euroalueella tarvitaan myös kykyä suhdanteiden tasaukseen, ja Suomen
on oltava avoin jäsenmaiden esityksille tästä.

Työllisyyttä ja ihmisten tarpeita paremmin tukeva euroalue on välttämätön. Kansalais-
ten on koettava eurooppalaisen yhteistyön lisäarvo arjessaan. Kansallismielinen populismi
padotaan vain, jos osoitamme EU:n lisäävän tasa-arvoa ja turvallisuutta. EU:n on oltava
7



Pöytäkirjan asiakohta PTK 122/2017 vp
toimintakykyinen puolustaakseen arvojaan, demokratiaa, oikeusvaltiota ja ihmisoikeuksia
niin sen omalla alueella kuin kaikkialla maailmassa.

Arvoisa puhemies! On hienoa, että pääministerin ilmoitus antaa mahdollisuuden kes-
kustella Euroopan unionista. Hallitus tyytyy kuitenkin vähään, sillä kun puheet on pidetty,
asian käsittely päättyy. Toisin kuin selonteon tai tiedonannon kohdalla, eduskunnan valio-
kunnat eivät saa työstettäväkseen hallituksen Eurooppa-politiikan linjaa. Näin juhlavuon-
na on syytä korostaa yhdessä toimimisen vahvuutta. Kun kansakunta käyttää valinnanva-
raansa, on ratkaisuille haettava laajin mahdollinen parlamentaarinen tuki. Lähestyvä EU-
puheenjohtajuus korostaa entisestään yhteistyön tarvetta.

Ärade talman! EU ei ole jotain, joka vain tapahtuu meille. EU on asia, johon me voim-
me vaikuttaa. Se on parasta tehdä yhdessä — tillsammans.

14.56 Simon Elo sin (ryhmäpuheenvuoro): Arvoisa puhemies! Suomalaiset ovat perintei-
sesti halunneet EU:lta turvallisuutta, taloudellista hyvinvointia ja lisääntynyttä kansainvä-
lisyyttä. EU:n jäseninä meillä on mahdollisuus vaikuttaa siihen, mihin suuntaan unioni ke-
hittyy.

Sininen tulevaisuus on EU-kriittinen puolue, joka punnitsee EU-yhteistyötä sinivalkoi-
set silmälasit päässä. [Välihuutoja vasemmalta] On hyvä, että Suomen EU-politiikasta on
tämän hallituksen aikana tullut rakentavalla tavalla aikaisempaa kriittisempää. Suomi on
aktiivinen toimija EU:ssa. Olemme ensimmäisten joukossa linjanneet näkemyksemme ta-
lous- ja rahaliiton tulevaisuudesta. Yhteisvastuun sijaan korostamme markkinakurin ja si-
joittajavastuun periaatteita. Suomi ei enää tue sellaisia Emua koskevia uudistuksia, jotka li-
säävät jäsenmaiden yhteisvastuuta.

Arvoisa puhemies! Suomen linja on selvä. Suomen hallitus on linjannut, että euroalue ei
tarvitse omaa budjettia eikä valtiovarainministeriä. Tällaista liittovaltiorakennetta ei ole
syytä luoda. Toimiessaan Vasemmistonuorten puheenjohtajana edustaja Li Andersson
kannatti sosialistista liittovaltiota. Sininen tulevaisuus ei kannata minkään sortin Eurosto-
liittoa. Sininen tulevaisuus kannattaa EU:ta, joka keskittyy kaupankäynnin ja kansainväli-
syyden edistämiseen. Kaikkeen me emme sano "ei". Suomi on viety EU:hun ja euroon.
Siellä olemme ja tätä rahaa käytämme, kuten ulkoministeri Timo Soini kirjoitti Maaseu-
dun tulevaisuudessa.

Suomen tavoitteena on luoda euromaille velkajärjestelymekanismi, jossa maksukyvyt-
tömyyteen ajautuneen maan velat järjestellään uudelleen. Tulevaisuudessa Kreikan kaltai-
set euromaat täytyy voida ajaa hallitusti konkurssiin, kuten henkilökohtaisesti esitin jo
vuonna 2010.

Arvoisa puhemies! Suomen lähtökohta on, että Ison-Britannian ero EU:sta huomioi-
daan täysimääräisesti EU:n budjetin kokonaistasossa. Toissijaisuusperiaatteen tarkempi
noudattaminen voisi tuoda säästöjä. EU:n tulee toimia vain, jos tavoitetta ei voida toteuttaa
tehokkaammin kansallisesti. EU-tasolla ei pitäisi päättää esimerkiksi Suomen kesäajasta.

Kuten presidentti Abraham Lincoln totesi, "ystäväsi on sellainen, jolla on samat vihol-
liset kuin sinulla". Brexitin myötä EU:sta lähtee Suomelle vahva liittolainen, joten on et-
sittävä uusia. Suomen on vahvistettava pohjoismaista EU-yhteistyötä. Kaikissa Pohjois-
maissa on rakentavan kriittinen suhtautuminen EU:n toimintaan. Suomalaiset päättivät ai-
kanaan liittyä EU:n jäseneksi ennen kaikkea siksi, että haluttiin turvata Suomen turvalli-
suuspoliittinen asema. Poliittisesti hyväksytty pysyvä rakenteellinen yhteistyö vahvistaa
8



Pöytäkirjan asiakohta PTK 122/2017 vp
Suomen kansainvälistä puolustusyhteistyötä kumppanimaiden kanssa ja tukee siten kan-
sallista puolustusta. Tämä on parasta, mitä EU:lla on meille tarjota.

Arvoisa puhemies! Kun Boris Jeltsiniä aikoinaan pyydettiin kuvailemaan Venäjän de-
mokratiaa yhdellä sanalla, hän vastasi "hyvä". Jeltsinille tähdennettiin, ettei tarkoitettu
ihan kirjaimellisesti yhdellä sanalla vaan hän voisi luonnehtia demokratian tilaa muutamin
sanoin. Silloin Jeltsin täsmensi: "Ei hyvä."

Demokratian tila EU:ssa on "ei hyvä". Komissio ei edusta suoraan kansalaisia eikä ole
kansalaisille poliittisessa vastuussa, mutta komissiolla on yksinoikeus lainsäädäntöaloittei-
den tekemiseen. Tämä on ongelmallista, koska komissio nykyisellään on poliittinen toimi-
ja, joka pyrkii oman vaikutusvaltansa kasvattamiseen — tästä esimerkkinä ehdotus komis-
sion ja Eurooppa-neuvoston puheenjohtajuuksien yhdistämisestä, joka kasvattaisi komis-
sion valtaa suhteessa neuvostoon. Komissio on ehdottanut ylikansallisia vaalilistoja euro-
vaaleihin. Tämä ei kuitenkaan olisi Suomen kaltaisen pienen jäsenmaan edun mukaista.
Komissiota voitaisiin kehittää demokraattisempaan suuntaan siten, että jokaisella jäsenval-
tiolla olisi kansallisilla vaaleilla valitut komissaarit, jotka vastaisivat toiminnastaan myös
kansallisille parlamenteille.

Arvoisa puhemies! Suomi on osa länsimaita ja liittynyt kansanvaltaisesti EU:n jäsenek-
si. Yhteinen unionimme on muuttunut paljon kahden vuosikymmenen aikana. Siniset kat-
sovat, että uusi EU-kansanäänestys on perusteltu tapa kysyä suomalaisten mielipidettä Eu-
roopan tulevaisuudesta silloin, jos perussopimuksia muutetaan.

Suomalaisen maanviljelijän ei pidä olla entistä enemmän vastuussa ranskalaisen maan-
viljelijän ratkaisuista, ja suomalaisen valkokaulustyöläisen ei pidä olla entistä enemmän
vastuussa kreikkalaisen valkokaulustyöläisen päätöksistä. Suomalaisina me olemme eu-
rooppalaisia. Kansainvälisyys on arkipäivää, mutta 100-vuotiaan Suomen itsenäisyys ei
ole itsestäänselvyys.

15.01 Laura Huhtasaari ps (ryhmäpuheenvuoro):  Arvoisa puhemies! EU:n suunta on
liittovaltio. Vain perussuomalaiset vastustaa tätä kehitystä. Muut puolueet ovat EU:n puu-
deleita: jees-mies on jees-mies. Viime torstaina europarlamentti äänesti turvapaikanhaki-
joita koskevan Dublin-menettelyn uudelleenneuvottelusta. Pohjaesitys on, että taakka jae-
taan EU-jäsenmaiden bruttokansantuotteen ja väestön koon mukaan ilman ylärajaa. Suo-
malaisista europarlamentaarikoista vain perussuomalaisten Halla-aho äänesti vastaan.
[Välihuutoja — Eva Biaudet: Onneksi!]

Arvopohja: koti, uskonto ja isänmaa. Kokoomuksella koti on Euroopassa, keskusta ha-
luaa Suomeen islamilaisia arvoja, ja isänmaata on myyty kansainvälisille sijoittajille — ja
suomalaisilta viedään salamitaktiikalla oikeus päättää omasta kohtalostaan itse. EU:n liit-
tovaltio etenee joka alueella. Meille tulee yhteinen sosiaalipolitiikka, yhteinen armeija, yh-
teinen turvapaikkapolitiikka ja yhteinen rahapolitiikka.

Onneksi lähiaikoina Euroopassa järjestetyt vaalit brexitistä alkaen antavat toivoa sille
ajatukselle, että me eurooppalaiset haluamme edelleen itsenäisiä kansallisvaltioita. [Anne-
Mari Virolainen: Ai, missä näin on?] Itsenäisten valtioiden Eurooppa, isänmaiden Euroop-
pa, on vielä mahdollista pelastaa.

Me toivomme, että brexitin aloittaman vyyhdin myötä nykymuotoinen EU palaisi puh-
taasti kauppaliitoksi. [Eva Biaudet: Missä maailmassa te elätte?] Perussuomalaiset kannat-
taa, että kaupan esteitä puretaan, mutta sen enempää ohjeita me emme EU:sta kaipaa.
9



Pöytäkirjan asiakohta PTK 122/2017 vp
Emme myöskään halua, että Suomi on maksumies, kun britit eivät enää rahoita lihavaa
EU-koneistoa.

Arvoisa puhemies! Europarlamenttivaalit lähestyvät. Se on saanut EU:n varpailleen,
koska näyttää siltä, että ihmiset saattavat äänestää niin sanotusti vääriä ihmisiä. EU on hä-
peilemättä aloittamassa verovaroin rahoitetun vaalikampanjan, jonka tarkoituksena on es-
tää ihmisiä äänestämästä euroskeptisiä puolueita. Esitys on niin päätön, että on otettava sii-
tä suora lainaus: "Media ei tarvitse valmiiksi tehtyä materiaalia, mutta he tarvitsevat hyviä
juttuja ja ohjausta. Media on avaintekijä tekemään positiivista narratiivia EU:sta." Siis me-
dia tarvitsee verorahoilla maksettua ohjausta luodessaan parempaa kuvaa EU:sta. [Eva Bi-
audet: Tämä on sananvapauden puolustamista!] Tämä on demokratian irvikuva. EU ei pidä
kansanäänestyksistä eikä demokratiasta.

Arvoisa puhemies! Suomi ainoana Pohjoismaana luopui rahapoliittisesta suvereniteetis-
taan eli markasta, ja se oli virhe. Euroalueeseen kuuluu lähtökohdiltaan aivan liian erilaisia
maita, jotta se voisi muodostaa toimivan yhteisvaluutta-alueen. Lisäksi alueeseen on otettu
integraation syventämisen nimissä maita, jotka eivät alun perinkään täyttäneet euroaluee-
seen liittymisen ehtoja. Räikein tapaus oli Kreikka, jonka ongelmat olivat hyvin tiedossa jo
etukäteen, mutta niistä vaiettiin integraatioprojektin edistämisen nimissä kuoliaaksi.

Yhteisvastuun kasvattaminen ei ole Suomen intressissä tilanteessa, jossa EU:n pankki-
sektorin riskit ovat keskittyneet Etelä-Eurooppaan. Riskien jakaminen tarkoittaa käytän-
nössä suomalaisten veronmaksajien tulonsiirtoja ulkomaisille pankeille.

Arvoisa puhemies! Perussuomalaiset eivät näe Euroopan unionia hyödyllisenä Suomel-
le. Yhteistyötä Suomi on valmis tekemään, mutta itsemääräämisoikeutemme haluamme pi-
tää. Ei kiitos EU-sanelulle, kyllä kiitos yhteistyölle.

15.11.1917 Suomen eduskunta julistautui korkeimman vallan käyttäjäksi. Nyt EU:n liit-
tovaltion edetessä Suomen eduskunnalle jää vain EU-päätösten toimeenpanemisen rooli.
Maa, joka ei arvosta itsenäisyyttään, ei hallitse tulevaisuuttaan. Perussuomalaisilla on
unelma: itsenäinen Suomi.

15.06 Touko Aalto vihr (ryhmäpuheenvuoro):  Arvoisa puhemies! Suomi liittyi Euroo-
pan unioniin 22 vuotta sitten. Maassamme on useita sukupolvia, jotka ovat saaneet kasvaa
osaksi eurooppalaista yhteisöä. Yhteisöä, jossa rauha ja kansainvälisyys ovat jokapäiväis-
tä arkea.

Tuoreen eurobarometrin mukaan valtaosa suomalaisista on tyytyväisiä jäsenyyteemme
Euroopan unionissa, jopa tyytyväisempiä kuin eurooppalaiset keskimäärin. Vielä vahvem-
min sen takia, kaikkien meidän suomalaisten takia, meillä on velvollisuus rakentaa tulevai-
suuden Euroopan unioni, visio siitä, millaisen maanosan haluamme lapsillemme jättää.

Mantereemme tulevaisuus määrittää myös maamme tulevaisuutta. Suomen talous on
vientivetoinen. Siksi meidän etumme on, että Eurooppa on vakaa ja ennustettava toimin-
taympäristö.

Suomen on siis aika ottaa pää pois pensaasta. EU on murroskohdassa, ja Suomella on
mahdollisuus olla todellinen unionia eteenpäin vievä voima. Tarvitsemme uusia ratkaisuja
teknologian kehityksen, väestön ikääntymisen, työelämän murroksen ja ilmastonmuutok-
sen kaltaisten haasteiden kanssa, suomalaisten ja kaikkien eurooppalaisten yhteiseksi par-
haaksi.

Arvoisa puhemies! Meistä tulee EU:n puheenjohtajamaa kesällä 2019. Silloin voimme
edistää meille tärkeitä asioita ja olemme osaltamme EU:n kasvot muulle maailmalle. Teh-
10



Pöytäkirjan asiakohta PTK 122/2017 vp
tävän merkittävyydestä huolimatta Suomella ei ole vielä mitään suuntaviivoja, millaista
unionia haluamme olla rakentamassa. Hallituksella on kolme erilaista EU-linjaa. Yksi
hyvä toimisi varmaan paremmin.

Keväällä 2019 käydään eduskuntavaalit, heti perään eurovaalit. Emme voi noiden vaa-
lien jälkeen ajelehtia ajopuuna läpi puheenjohtajakauden. Kysymys on EU:n tulevaisuu-
desta, ja sitä ei voi sysätä vain virkakoneiston valmisteluun. Meillä on oltava visio, mitä
omalta EU-puheenjohtajuuskaudelta haluamme.

Tätä keskustelua varten hallituksen tulisi koota kaikista puolueista kattava työryhmä.
Sen pitäisi tehdä se ensi tilassa. Tarvitsemme ryhmään myös vahvaa kansalaisyhteiskun-
nan panosta. Vihreiden EU-vision lähtöajatus on, että aito hyvinvointi perustuu ihmisten
tasa-arvolle ja luonnonvarojen käytön kestävyydelle. Emme saa jättää tuleville sukupolvil-
le pilaantunutta ympäristöä, rapautuneita julkisia talouksia tai sosiaalisen eriarvoisuuden
aiheuttamia ongelmia.

Ihmisarvon, kansalaisten sosiaalisen hyvinvoinnin ja kestävän ympäristön turvaamisen
tulee olla EU:n ytimessä. Unionin arvoja on aktiivisesti puolustettava, ja politiikan on ra-
kennuttava niiden pohjalle.

Arvoisa puhemies! EU on ollut erinomainen rauhanprojekti. Se on taannut maanosal-
lemme rauhan lukuisten sotaisten vuosien jälkeen. Tuosta rauhasta on pystyttävä pitämään
edelleen kiinni. Emme saa käpertyä sisäänpäin nyt, kun EU kohtaa poikkeuksellisia haas-
teita. Brexit sekä äärioikeiston ja populismin nousu koettelevat unionin yhtenäisyyttä. Syr-
jäytyminen ja eriarvoisuus, humanitäärinen kriisi EU:n rajoilla sekä erityisesti Puolan ja
Unkarin oikeusvaltiota rapauttava kehitys aiheuttavat vakavaa huolta.

Paras keino varautua tulevaan on koulutus. Siksi siitä leikkaamisen on loputtava myös
Suomessa.

EU:n sosiaalista ulottuvuutta on aktiivisesti vahvistettava. Tarvitsemme vähimmäiskri-
teerit unionin laajuiseen perusturvan ja työelämän sääntelyyn. Sosiaaliturvaa on vietävä sa-
maan suuntaan. Komission on aloitettava kattava selvitys EU:n laajuisesta perustulosta.
Verot on saatava pois paratiiseista takaisin hyvinvointivaltion rakentamiseen, ja monikan-
sallisten suuryritysten on julkisesti raportoitava, minne ne maksavat veronsa.

Ilmastonmuutos on suurin ihmiskuntaa ja planeettamme hyvinvointia kohtaava uhka.
Sen torjumiseksi meidän on tehtävä kaikkemme. Muuten muut toimemme ovat turhia. Mil-
tei kaksi vuotta sitten allekirjoitettiin Pariisin ilmastosopimus. Se tuntui historialliselta: vii-
mein voisimme, Euroopan unioni etunenässä, suojella maapalloamme ja torjua ilmaston-
muutosta. Kun unioni on siihen pyrkinyt, Suomi on asettunut vastahankaan sitovan ener-
giatehokkuustavoitteen ja tehokkaan hiilinielupolitiikan suhteen. Tämä kaikki siitä huoli-
matta, että meillä ei ole hetkeäkään hukattavana. Meidän on tehtävä rohkeita ratkaisuja, sil-
lä tämä planeetta on meillä vain lainassa tulevaisuuden sukupolvilta.

Arvoisa puhemies! Suomi on ollut EU:n jäsen pian 23 vuotta. Olemme hyötyneet jäse-
nyydestä merkittävästi ja hyödymme jatkossakin. Se kuitenkin vaatii aktiivisia toimia ja
halua viedä maatamme niihin pöytiin, joissa asioista päätetään.

Vihreiden Suomi on eurooppalainen. Haluamme olla tekemässä Euroopasta kaikkien
yhteisen. Suomella ei ole varaa hukata tulevaa EU-puheenjohtajuuskauttaan. Siksi tarvit-
semme nyt toimia, suuntaa Eurooppaan, suomalaisten ja kaikkien eurooppalaisten vuoksi.

15.12 Paavo Arhinmäki vas (ryhmäpuheenvuoro): Arvoisa herra puhemies! Kansalaiset
eivät koe Euroopan unionia omakseen, luottamus unioniin on laskenut jäsenmaissa. Myös
11



Pöytäkirjan asiakohta PTK 122/2017 vp
luottamus kansallisiin päätöksentekijöihin on heikentynyt. Eikä se ole ihme. Samaan ai-
kaan, kun monet kansalaiset kamppailevat työttömyyden, leikkausten ja kasvavan eriarvoi-
suuden kanssa, keskittyy EU yritysten vapauden edistämiseen ihmisten hyvinvoinnin ja
toimeentulon kustannuksella. Kaikki unionin jäsenmaat ovat kilpaa leikanneet julkisia me-
nojaan viimeisten vuosien aikana. Samalla veroparatiisitalouden on annettu rehottaa, jopa
unionin sisällä.

Brexit-kansanäänestyksen tulos ei ollut vain seuraus kampanjoinnista, jossa totuutta
käytettiin kovin säästeliäästi, kysymys oli syvemmästä tyytymättömyydestä ja protestista
harjoitettavaa politiikkaa kohtaan. Tämä tyytymättömyys on näkynyt monien muidenkin
maiden vaaleissa, viimeksi Saksassa. Samaan aikaan, kun brexitin myötä EU:sta on irtoa-
massa iso palanen, rikkovat jäljelle jäävistä maista Unkari ja Puola räikeästi unionin perus-
periaatteita oikeusvaltiosta ja demokratiasta.

Suomessa ja Euroopassa on juuri nyt erittäin suuri tarve keskustelulle EU:n tulevaisuu-
desta. EU:lla ei ole tulevaisuutta, ellei se pysty vastaamaan kansalaisten odotuksiin. EU:lla
ei ole tulevaisuutta, ellei unionissa onnistuta palauttamaan ihmisten uskoa siihen, että kan-
sainvälisellä yhteistyöllä pystytään puuttumaan hyvinvointia ja arjen turvallisuutta naker-
taviin ilmiöihin.

Arvoisa puhemies! Nyt on se hetki, jolloin sosiaalinen oikeudenmukaisuus, kansalais-
ten hyvinvointi ja demokraattinen päätöksenteko on nostettava EU:n ytimeen. Vasemmis-
toliiton mielestä EU:ssa tulee keskittyä ratkaisemaan veroparatiisitalouden, verokilpailun
ja palkkadumppauksen kaltaisia ongelmia, jotka nakertavat hyvinvointipalveluiden rahoi-
tuspohjaa ja lisäävät kansalaisten eriarvoisuutta.

Maailmassa on kriisien ja konfliktien seurauksena enemmän pakolaisia kuin kertaakaan
toisen maailmansodan jälkeen. Ilmastonmuutos on suurin uhka koko ihmiskunnan ja maa-
pallon tulevaisuudelle. Näihin globaaleihin haasteisiin EU:n pitää tarttua vahvasti. EU:n
pitää panostaa koulutukseen, työllisyyteen ja sellaiseen teollisuuteen, joka hyödyntää puh-
dasta teknologiaa ja uusiutuvia energiamuotoja.

Kysymykset EU:n sosiaalisesta ulottuvuudesta kytkeytyvät keskusteluun rahaliiton ke-
hittämisestä. Sosiaalinen ulottuvuus ei voi toteutua, ellei rahaliiton puitteissa luotuja fi-
nanssipoliittisia sääntöjä uudisteta ja rahaliiton rakenteisiin tehdä isoja muutoksia.

Arvoisa puhemies! EU ei valitettavasti ole kuitenkaan niinkään puuttumassa näihin kan-
salaisten hyvinvointia koskeviin kysymyksiin. Sen sijaan unionia syvennetään sotilaalli-
sen yhteistyön suuntaan ja EU:n budjetista aiotaan ryhtyä tukemaan sotateollisuutta, ase-
teollisuutta, ennen muuta saksalaista ja ranskalaista. Aseteollisuusko todella on nyt se alue,
jota ensisijaisesti pitää tukea? Viime viikolla ulkoministeri Timo Soini allekirjoitti henk-
selit paukkuen Suomen puolesta sitoumuksen osallistua EU:n pysyvään rakenteelliseen
yhteistyöhön. Suomi sitoutui kasvattamaan puolustusmenojaan samaan aikaan, kun palve-
luita ja sosiaaliturvaa leikataan. Tätä sotilaallista liittovaltioittamista on kaiken lisäksi val-
misteltu salassa: asiakirjat eivät ole olleet julkisia ennen kuin päätökset on tehty, eikä asiaa
ole käsitelty eduskunnassa avoimesti. [Simon Elon välihuuto]

Arvoisa puhemies! Vasemmistoliitto haluaa muuttaa ja uudistaa Euroopan unionin ja
Euroopan [Puhemies koputtaa] poliittisen suunnan. Meidän lähtökohtanamme on se, että
EU:n pitää keskittyä niihin asioihin, jotka ihmisiä huolestuttavat: [Puhemies koputtaa]
työttömyyteen, eriarvoisuuteen ja syrjäytymiseen. Vain ihmisten unionilla on tulevaisuut-
ta.
12



Pöytäkirjan asiakohta PTK 122/2017 vp
15.17 Eva Biaudet r (ryhmäpuheenvuoro): Arvoisa puhemies, ärade talman! Viime päi-
vien tapahtumat ovat tehneet tästä keskustelusta vieläkin tärkeämmän. Näemme brexitin
mutta myös poliittisen tilanteen epävakauden Saksassa, jossa Angela Merkelin tulevaisuus
on vaakalaudalla. On syntymässä poliittinen tila täytettäväksi: Pohjoismaiden roolia voi-
taisiin vahvistaa.

Ainakin on kaksi tekijää, joiden vuoksi Suomi vaikuttaa pikemminkin varovaiselta jar-
ruttajalta kuin aktiiviselta uudistajalta. Ensimmäisessä on kyse ahtaasta, yksipuolisesti ta-
loutta korostavasta EU-näkemyksestä. Toisessa kyse on hallituksen kokoonpanosta.

Ensimmäinen on ongelma Suomelle. Populisteilta ei jää ainoakaan tilaisuus käyttämättä
sen korostamiseen, miten kalliiksi tämä yhteistyö tulee Suomelle, mutta myös vakavam-
min otettavissa arvioissa EU-yhteistyön arvo mitataan liian usein pelkästään rahassa. On
selvää, että taloudellinen hyöty on tärkeää, mutta missä on toimintamme eurooppalaisten
arvojen puolesta? Kyse pitäisi olla johtajuudesta sosiaalisen ja tasa-arvoisen Euroopan
puolesta. Eurooppa on myös naisten Eurooppa. Meidän pitäisi puhua koulutuksesta, maa-
hanmuutosta ja Euroopan asemasta maailmassa. Meidän tulisi toimia ristiriitojen ratkaise-
misen puolesta ja painottaa ilmastopolitiikkaa.

Ärade talman! Har vår regering tagit initiativ för att föra dialog och skapa nya mekanismer
för att försvara rättsstaten? I dagens Europa är rättsstaten under hårt tryck, i länder som Po-
len och Ungern, men inte bara där. Vår Europapolitik borde vara ett alternativ till de in-
krökt nationalistiska inriktningar som bedövar många europeiska samhällen i dag. Vi bor-
de alltså snarast möjligt få fram ett ambitiöst program som förbereder våra initiativ under
ordförandeskapet 2019.

I slutet av förra veckan höjde statsminister Stefan Löfven Sveriges Europaprofil med
Göteborgsdeklarationen om de sociala rättigheterna. Det är den här typens proaktiva och
positiva utspel svenska folkpartiet saknar från Finlands sida.

Internationellt sett ser man med respekt på utbildningen i Finland. När kommer vår re-
gering med ett aktivt utspel i likhet med Löfven och lyfter fram exempelvis den fria rörlig-
hetens betydelse för studentutbytet och jämlika förutsättningar till utbildning?

Arvoisa puhemies! Toisena asiana mainitsin hallituksen kokoonpanon olevan asia, joka te-
kee Suomelle vaikeaksi aktiivisen ja innovatiivisen profiilin ottamisen. Kaikki tietävät,
että auton ajaminen käsijarru päällä on vähintään hyvin kuluttavaa. Me kaikki tiedämme,
mitä eurooppaministeri Sampo Terho ja hänen sininen puolueensa pohjimmaltaan ajattele-
vat EU:sta. Hallituksen vakuuttelut aktiivisemmasta EU-politiikasta kuulostavatkin tämän
vuoksi ontoilta. Hallituksen käytävillä on liian monta ein sanojaa, jotta Suomi voisi yli-
päänsä osoittautua uskottavaksi ja innovatiiviseksi toimijaksi EU:n ytimessä. Viimeksi
monet suomalaiset EU-parlamentaarikot ovat esittäneet ankaraa arvostelua eurooppami-
nisterin ahdasta näkemystä kohtaan siitä, miten EU:n budjettia pitäisi karsia brexitin seu-
rauksena. [Simon Elo: Niin pitää!] Vaarana on, että ammumme omaan jalkaamme vaati-
malla koheesiotuen vähentämistä. 

Ärade talman! Vi ska heller inte glömma att EU från början också varit en viktig konstruk-
tion för freden i Europa. Därför är det välkommet att Finland är med på ett konstruktivt sätt
i diskussionerna om ett utvecklat EU-försvarssamarbete.
13



Pöytäkirjan asiakohta PTK 122/2017 vp
Ja — vi i SFP vill ha mer Europa, inte mindre. Vi vill ha fler ledare som vill försvara våra
gemensamma värderingar, som vill respektera våra gemensamma avtal för människovär-
det och som vill kämpa för att solidariteten mellan våra länder betyder någonting. Bara ett
sådant Europa är starkt nog att ta ledarplats globalt, någonting som behövs nu mer än på
länge, då vi ser ett mer inåtvänt USA. Det gäller fattigdomen i världen, klimatförändring-
en, konflikter och människor på flykt. Det är oerhört viktigt att Tyskland och Frankrike,
men också vi andra, kan uppvisa ett ledarskap med stor EU-ambition. Finlands ordföran-
deskap ska tydligt visa detta.

15.22 Sari Essayah kd (ryhmäpuheenvuoro): Arvoisa puhemies! Kristillisdemokraattien
peruslähtökohta on, että jokaisen jäsenmaan on kannettava EU:ssa oma vastuunsa yhteis-
kuntansa kehittämisestä. Markkinaehtoisella työnjaolla ja yhteistyöllä saamme lisää tehoa
ja toimimme reilusti, kun säännöt ovat kaikille samat. 

Pienelle vientivetoiselle jäsenmaalle EU:n kaavaillussa kehityksessä on hyviä ja huono-
ja puolia: 

Avoimet markkinat, jotka toimivat selkeillä säännöillä, ovat hyvä asia. Edistyminen di-
gitaalisissa sisämarkkinoissa on suorastaan erinomaista. Emme halua sellaisia tullimuure-
ja, joita britit nyt pelkäävät, vaan päinvastoin kaupan esteiden poistamista myös kolman-
siin maihin EU:n vapaakauppasopimusten avulla, kunhan ne on oikeudenmukaisesti laa-
dittu.

Hyviä ovat esitykset sellaisesta yhteistyöstä, joka hyödyntää kaikkia, kuten turvallisuus-
politiikassa poliisi-, raja- ja tiedusteluyhteistyö sekä puolustusyhteistyö esimerkiksi suun-
nittelussa ja puolustusvälinehankinnoissa. [Ilkka Kanerva: Oikein!] Kehitysyhteistyössä-
kin saamme enemmän aikaan, jos suunnittelu, valvonta ja seuranta voidaan koordinoida.
Siten voidaan antaa apua Afrikkaan ja Lähi-itään, joista pakolaisvirtojen paine Euroop-
paan yhä kasvaa.

Kristillisdemokraatit ovat koko pakolaiskriisin ajan johdonmukaisesti korostaneet kehi-
tysavun ja pakolaisleireiltä suoraan auttamisen merkitystä. Olemme korostaneet rajaturval-
lisuutta ja vastustaneet turvapaikanhakijoiden automaattisia jakomekanismeja ja kiintiöitä
EU-maiden kesken, mitkä vain kiihdyttävät ihmissalakuljetusta ja ihmiskauppaa Välime-
rellä. Hallituksen linja on sen sijaan ollut leikata lähtömaiden kehitysavusta mutta kuiten-
kin myötäillä turvapaikanhakijoiden sisäisiä siirtoja EU-maiden kesken.

Arvoisa puhemies! Huonoja ovat esitykset, joissa pyritään yhteisvastuullisiin velkoihin
ja suurempaan EU-budjettiin. Ne eivät kannusta rakennemuutoksiin ja tulevat nettomaksa-
jamaille kalliiksi.

Hallituksen kannassa tasapainoillaan. Tuemme hallitusta, kun se vastustaa ehdotuksia
eurooppalaisesta valtiovarainministeristä, ja tuemme EU-budjetin noin prosentin osuutta
bruttokansantuotteesta, jota ei brexitin varjolla tule todellakaan nostaa. Tiukoilta näyttävät
ehdot monessa muussa asiassa kuitenkin kätkevät sisälleen mahdollisuuden antaa periksi
neuvotteluissa. Esimerkiksi yhteiseen talletussuojaan siirtymisen kriteerit ovat epäselvät ja
riskit suuret. Hallitus valitettavasti hyväksyy euroalueen erillisen budjettilinjan ja sen kaut-
ta Suomen nettomaksuosuuden "kohtuullisen" kasvattamisen, mitä se kohtuus tässä asias-
sa sitten lieneekään.

Samoin on kysyttävä, mihin näitä uusia velkajärjestelymekanismeja nyt sitten halutaan.
Aiemmin olemme vastustaneet ainakin Kreikan velkojen mitätöimistä. Nyt annetaan mah-
dollisuus tehdä EVM:stä troikan osapuoli ja velkajärjestelyviranomainen. Hallituksen kan-
14



Pöytäkirjan asiakohta PTK 122/2017 vp
nan ristiriitaisuutta kuvaa, että valuuttarahastoksi muuttuva EVM olisi juuri sellainen yh-
teisvastuullinen rahasto, jota kuitenkin periaatteessa vastustetaan.

Arvoisa puhemies! Yhteistyö on tärkeää, mutta emme kannata määräenemmistöpäätös-
ten lisäämistä, emme ulko- ja turvallisuuspolitiikassa, saati sosiaalisissa ja veroasioissa.
Sosiaalisten oikeuksien julistus ei saa johtaa sosiaaliturvassa — eläkejärjestelmistä nyt pu-
humattakaan — yhteisvastuuseen.

Suomessa on oltava hereillä lainsäädäntöhankkeissa, joilla voi olla suuria vaikutuksia
kansalliseen liikkumavaraamme. EU:n ilmasto- ja energiapolitiikalla ei pidä ampua omaa,
kansainvälisessä vertailussa puhdasta teollisuuttamme jalkaan ylisuurilla osuuksilla taa-
kanjaossa, mikä johtaa vain tuotannon siirtymiseen saastuttavimpiin maihin. Myöskään
metsävarantomme, joita tasapainoisesti suojellaan ja hyödynnetään, eivät voi muuttua po-
liittisilla linjauksilla hiilinieluista päästölähteiksi.

Arvoisa puhemies! Kristillisdemokraattinen eduskuntaryhmä pitää hyvänä sitä, että liit-
tovaltiokehitystä yritetään jarruttaa. Kehotamme olemaan siinä johdonmukainen ja tiukka. 

Ensimmäinen varapuhemies Mauri Pekkarinen: Ja nyt, arvoisat edustajat, käymme de-
battiin. Toimimme seuraavalla tavalla: Pyydän niitä edustajia, jotka haluavat käyttää enin-
tään 2 minuutin mittaisen vastauspuheenvuoron, nousemaan ylös ja painamaan V-paini-
ketta. Ennen tätä keskustelun vaihetta myönnän kuitenkin vastauspuheenvuorot pääminis-
terille ja valtiovarainministerille, kummallekin maks. 3 minuuttia tässä yhteydessä, ja hi-
venen myöhemmässä vaiheessa keskustelua myös eurooppaministerille samanlaisen 3 mi-
nuutin mittaisen puheenvuoron. — Pääministeri, olkaa hyvä.

15.28 Pääministeri Juha Sipilä: Arvoisa puhemies! Kiitoksia ryhmäpuheista. Varsin ra-
kentavassa hengessä keskustelua on käyty.

Ensinnäkin tähän eduskuntakäsittelyyn. Tämä on jo toinen kerta tämän vuoden aikana,
kun käymme läpi EU-asioita tässä suuressa salissa, ja Suomessa on ehkä edistynein käsit-
telyjärjestelmä. Suuren valiokunnan, ulkoasiainvaliokunnan ja puolustusvaliokunnan
kautta näitä on viety. Kyllä näihin ovat päässeet vaikuttamaan kaikki niin kuin pitääkin.

On asioita, joista todellakaan me emme selviä yksin: alueellisten konfliktien ja terroris-
min torjunnasta, muuttoliikkeen hallinnasta. Vapaakauppa-, sisämarkkina- ja ilmaston-
muutoskysymykset ovat hyviä esimerkkejä sellaisista, jotka meidän pitää ja kannattaa teh-
dä yhdessä. Mutta on asioita, jotka on pidettävä tiukasti jäsenvaltioiden hanskassa, kuten
esimerkiksi omasta julkisesta taloudesta huolen pitäminen ja omasta kilpailukyvystämme
huolen pitäminen, samoiten puolustuksesta. Emme tässä mitään yhteistä armeijaa ole ra-
kentamassa, vaan sielläkin haemme yhteistyön alueita, joista kyberyhteistyö on hyvä esi-
merkki. Myöskin tämä hybridikeskus, johon haasteeseen Suomi tarttui hyvin nopeasti, on
saanut paljon tunnustusta Euroopassa.

Sitten suhdanteiden tasaamiseen. SDP:n puheenvuorossa vaadittiin Emussa suhdantei-
den tasaamista. Se kyllä tarkoittaa väistämättä yhteisvastuun lisäämistä. Kyllä suhdantei-
den tasaamisessa tärkeintä on se, että jäsenvaltioiden omat budjetit ovat kunnossa ja tasa-
painossa. Silloin, kun ollaan nousukaudessa, siellä on ylijäämää ja sitä voidaan sitten sitä
kautta tasata, muuten lisätään yhteisvastuuta tätä kautta. Ette kai te tätä aja?

Sosiaalisesta ulottuvuudesta olemme kyllä samaa mieltä, että kannatamme reiluja työ-
markkinoita, mutta emme halua tästäkään tehdä uutta tulonjakomekanismia.
15



Pöytäkirjan asiakohta PTK 122/2017 vp
Sitten vaikuttamiseen. Me olemme vaikuttaneet tulevaisuusprosessiin, EU-puolustuk-
seen, kuten kerroin. Energia- ja ilmastopolitiikassa olemme erittäin aktiivisia. Biotaloudes-
sa olemme laatineet Ruotsin kanssa yhteisen tiekartan, jota lähdemme viemään eteenpäin.
Kauppapolitiikassa nyt tuo Britannian jättämä aukko meidän pitää täyttää yhdessä. Esimer-
kiksi Tanskasta ja Hollannista olemme löytäneet siihen hyvät kumppanit. 

Meidän prosessiamme on muutettu nyt sillä tavalla, että otamme kannat ja haemme Suo-
men kannat entistä aikaisemmin niin, että pystymme yhdessä sitten vaikuttamaan EU-pöy-
dissä. Tästä esimerkkejä ovat puolustusyhteistyö, Emu, maahanmuuttolinjaukset ja niin
edespäin, ja tämä on varmasti se hyvä käytäntö. Me pääsemme keskustelemaan valiokun-
nissa siitä ajoissa ja sitten pääsemme EU-pöydissä myöskin vaikuttamaan siihen, että löy-
dämme siihen samanmielisiä kumppaneita.

15.32 Valtiovarainministeri Petteri Orpo:  Arvoisa herra puhemies! Haluan voimak-
kaasti puolustaa Suomen jäsenyyttä Euroopan unionissa ja euroalueen jäsenenä. On kui-
tenkin hyvä asia, että Euroopan unionia kehitetään. Euroopan unionin pitää pystyä tuotta-
maan lisäarvoa eurooppalaisille eli meille suomalaisille — lisäarvoa turvallisuuteen, lisä-
arvoa hyvinvointiin.

Oli hyvä, että Eurooppa brexitin myötä heräsi siihen, että meidän on uudistettava Eu-
rooppaa, jotta sitä lisäarvoa syntyy, jotta ei vastaavia ikäviä tapahtumia nähtäisi. [Kimmo
Kivelän välihuuto] Hallituksella on selkeä EU-poliittinen kanta. Se on hyvin pitkälle suo-
malaiseen perinteeseen perustuva — hallituskokoonpanoista riippumatta — mutta se on
myöskin hyvin tässä hetkessä. Kuten pääministeri kuvasi, olemme ottaneet jo ajoissa roh-
kean kannan Emun ja euron kehittämiseen, puolustusyhteistyöhön ja nyt viimeksi maahan-
muuttopolitiikkaan. [Antti Rinteen välihuuto] Me olemme aktiivisia. Itsekin olen tavannut
jo toistakymmentä komissaaria kahdenkeskisesti tämän ministeritehtävän aikana, ja vas-
taavaa tekevät kaikki hallituksen ministerit. Toimimme aktiivisesti EU:n kehittämisessä, ja
mielestäni Suomen ja meidän pitää olla valmiita olemaan kaikissa niissä EU:n ytimissä,
jotka tuottavat meille lisäarvoa. Meidän täytyy olla valmiit kulkemaan edistyksen ja kehi-
tyksen kärkijoukossa ja tekemään tarvittaessa nopeastikin rohkeita ratkaisuja, jos poliitti-
nen tilanne Euroopassa kehittyy siihen hyvään suuntaan, että uudistuksia ollaan valmiita
tekemään. Nyt me joudumme odottamaan Saksan hallitusneuvottelujen tulosta. Ranskan
vaalit olivat erittäin lupaava alku EU:n uudistamiselle, mutta Saksan hallitusratkaisu on
nyt aivan kriittinen sen suhteen, miten Eurooppa lähtee eteenpäin. Toivotaan pikaisia rat-
kaisuja siellä.

Mutta sitten varsinaiseen valtiovarainministerin alueeseen kuuluvaan asiaan eli euroon.
Euro on kulkenut todella vaikean polun Kreikan kriisistä, muutamien muiden valtioiden
velkaongelmista, pankkikriisistä ja finanssikriisistä, mutta me olemme selvinneet näistä.
Me olemme rakentaneet kriisien aikana mekanismit, joilla kriisit tunnistetaan ja niitä voi-
daan ratkaista, ja olemme päässeet paljon vakaampaan ympäristöön. Euroalue kasvaa vah-
vasti tällä hetkellä, ja koska Suomen viennistä yli 40 prosenttia suuntautuu euroalueelle, on
päivänselvää, että on Suomen kannalta erinomainen uutinen, että euro on tällä hetkellä va-
kaampi valuutta kuin se on ollut vuosiin, kun katsomme taaksepäin. On hyvä, että euron si-
sässä on selkeät mekanismit, millä kriisejä pystytään välttämään ja ratkomaan. Siksi mei-
dän on tärkeä jatkaa euron kehittämistä, meidän yhteisen rahamme kehittämistä — jota
muuten Suomen kansa laajasti tukee — viedä pankkiunionia eteenpäin, vähentää riskejä,
poistaa valtioiden ja pankkien kohtalonyhteyttä, lisätä markkinakuria ja markkinavastuuta
16



Pöytäkirjan asiakohta PTK 122/2017 vp
ja korostaa jäsenvaltioiden vastuuta omista talouksistaan. [Puhemies koputtaa] Mitä vah-
vemmat jäsenmaiden taloudet, sitä vahvempi Eurooppa ja sitä hyvinvoivampi Eurooppa.

Ensimmäinen varapuhemies Mauri Pekkarinen:  Debatti jatkuu.

15.35 Matti Vanhanen kesk (vastauspuheenvuoro):  Arvoisa puhemies! Äskeinen kes-
kustelu, sanotaanko, päälinjaltaan oli kyllä harvinaisen yksituumainen ja kuvasi sitä, että
ollaan kuitenkin 25 vuotta tätä työtä tehty. Näihin hallituksen hyvin selkeästi määrittele-
miin kuuteen isoon painopisteeseen ja niiden sisältämiin linjoihin ei oikeastaan varsinaista
kritiikkiä tullut muilta kuin vasemmistoliitolta, ja perussuomalaistenkin sanakäänteissä oli
jotakin kritiikiksi luettavaa. [Laura Huhtasaari: Ihan vähän! — Naurua] Se seikka, joka täs-
sä kritiikissä nousi esille, on liittovaltiokehitys, liittovaltiollistaminen — niin kuin edusta-
ja Arhinmäki totesi, sotilaallinen liittovaltiollistaminen. Minä kyllä pyytäisin tähän kes-
kusteluun rehellisyyttä, jos tätä sotilasyhteistyötä käytetään esimerkkinä liittovaltiokehi-
tyksestä. Se on mahdollisimman kaukana liittovaltiokehityksestä. Koko sen rakenne on
järjestetty näissä uudistuksissa jäsenvaltioiden välisenä yhteistyönä, hallitusten välisenä
yhteistyönä, jossa EU-instituutioiden rooli on lähinnä toimia kirjurina. [Simon Elo: Tämä
pitää paikkansa!] Tämä on mahdollisimman huono esimerkki liittovaltiokehityksestä. Se
enemmän kuvaa sitä, että tässä haetaan pelkoja tämmöisillä yleisillä väitteillä, jotka eivät
pidä paikkaansa.

Minullekin jäi tästä keskustelusta lähinnä mieleen SDP:n esitys, että euroalueella tarvi-
taan suhdannetasausta. Kun me olemme korostaneet kaikessa muussa sijoittajavastuuta
pankkien puolella ja sitä, että valtioiden pitää hoitaa omat alijäämänsä, niin se suhdanne-
tasaus on tässä asia, joka vaatii kyllä lisää avaamista. Me tiedämme omasta kansantalou-
desta, että jos suhdannetasausta halutaan tehdä, niin siinä puhutaan kyllä puolesta prosen-
tista tai prosentista vuoden kansantuotetta, jos sillä halutaan jotain vaikutusta. Ja kun se
viedään euroalueen tasolle, niin se tarkoittaa massiivisia kassoja, jotka pitäisi olla, ja sel-
laisessa avauksessa en ainakaan tältä istumalta olisi mukana.

15.37 Anne-Mari Virolainen kok (vastauspuheenvuoro):  Arvoisa herra puhemies! Pis-
tin myös tyytyväisyydellä merkille, että lähes koko oppositio toi esiin erittäin myönteisiä
kantoja Euroopan unionin kehittämiseen. Arvostan sitä, että näette Euroopan unionin tär-
keyden suomalaisille, eurooppalaisille ja ihan globaalin areenan toiminnalle.

Perussuomalaisten pelottelulinjaa en halua kommentoida.
SDP:n puheenvuorossa korostettiin sitä, että kasvu kuuluu kaikille. Olen siitä täysin sa-

maa mieltä, ja Suomen EU-politiikan linja tukee tätä. Kun me kaikki tunnemme turbulens-
sin, mitä maailmassa tällä hetkellä on, niin EU:lla on erittäin merkittävä momentum kas-
vattaa rooliaan globaalina toimijana. Nyt kun USA käpertyy sisäänpäin, EU:lla on mahdol-
lisuus ottaa paikkansa maailman johtavana vapaakaupan puolustajana. Kauppasopimukset
ovat EU:lle tapa hallita globalisaatiota kestävällä tavalla, ja haluan korostaa, että vapaa-
kauppa on ehkä virheellinen sana, kun me puhumme monenkeskisestä sääntöpohjaisesta
kaupasta. Se ei ole lainkaan arvoista vapaa. Pidetään huolta siitä, että työntekijöiden oikeu-
det huomioidaan, ympäristönsuojelu, kuluttajansuoja, ruokaturva, oikeusvaltioperiaate.
Euroopan unioni on tästä erittäin tarkka, varsinkin tällä hetkellä. Meillä on meneillään —
sanon meillä, Euroopan unionilla — noin 20 vapaakauppasopimusneuvottelua eri maiden
17



Pöytäkirjan asiakohta PTK 122/2017 vp
ja alueiden kesken. Se kuvastaa sitä, että maailman suurin sisämarkkina kiinnostaa. Euroo-
pan unionin ovella, jos näin voi sanoa, [Puhemies koputtaa] on lähes jono.

15.39 Tytti Tuppurainen sd (vastauspuheenvuoro):  Arvoisa puhemies! Kyllä näiden
käytettyjen puheenvuorojen perusteella on vastaansanomatonta, että maamme Eurooppa-
politiikka kaipaa johtajuutta. Te, pääministeri, samaan aikaan sekä puhuitte yhtenäisyydes-
tä että annoitte tukenne unionin eritahtiselle kehitykselle. Eikä tässä vielä mitään, te kehuit-
te valittua niin sanottua keskitien linjaa, mutta kun kuuntelin toisen hallituspuolueen, ko-
koomuksen, ryhmäpuheenvuoroa, siinä sanouduttiin irti tästä keskitien linjasta. Kyllä nyt
johtajuus on hukassa, ja ennustan teille vaikeuksia koota yhteistä linjaa näiden kaikkien nä-
kemysten joukosta, etenkin kun puheenjohtajakausi lähestyy ja meillä on iso kansallinen
näytön paikka siinä, miten me suoriudumme puheenjohtajuudesta vuoden 2019 lopulla,
jolloin on mahdollista, että meidän hoidettavaksemme kaatuvat niin brexitin loppusuoran
neuvottelut, monivuotisen rahoituskehyksen neuvottelut kuin itäisen kumppanuuden uusi
huippukokous.

Kyllä nyt täytyy koota yhteistä näkemystä, kansallista Eurooppa-politiikan linjaa, ja sii-
nä vastuu on teillä, pääministeri. Eikö nyt olisi todella syytä osallistaa eduskuntaa, kytkeä
eduskunnan valiokunnat huomattavasti vahvemmin mukaan tähän Eurooppa-politiikan
ison kuvan muotoiluun? On totta, että olemme saaneet yksittäisiä asioita, mutta niistä ei
muodostu isoa linjaa, isoa kuvaa, sitä johtajuutta, jota Suomessa nyt Eurooppa-politiikka
kaipaa. Pienikin maa voi osoittaa myös unionissa johtajuutta, kuten Ruotsin pääministeri
Stefan Löfven osoitti kokoamalla päämiehet Göteborgiin sosiaalisen ulottuvuuden huippu-
kokoukseen.

EU:n on kyettävä osoittamaan johtajuutta maailmassa, mutta ensin on tehtävä läksyt
täällä kotona. Tätä selkeyttä kaipaavat myös maamme alueet ja tutkimuslaitokset, joissa on
epävarmuus siitä, miten tulevan rakennerahastokauden varat riittävät tutkimukseen ja alue-
kehittämiseen. Miten me voimme valmistautua tulevaan [Puhemies koputtaa] monivuoti-
seen rahoituskehykseen, kun meillä ei ole selvyyttä siitä, minne rahat kohdennetaan?

15.41 Simon Elo sin (vastauspuheenvuoro): Arvoisa puhemies! Uskon, että sininen linja
on koko Suomen linja, mitä tulee Euroopan unionin tulevaisuuteen. Suomalaiset kannatta-
vat sellaista unionia, joka keskittyy edistämään kaupankäyntiä ja kansainvälisyyttä ja hel-
pottaa tavallista elämää, mutta vastustavat tiukasti ja kritisoivat sellaista unionia, joka vai-
keuttaa heidän jokapäiväistä arkeansa, kuten esimerkiksi keskustelu kesäajasta osoittaa.

Mitä tulee sitten puolustukseen, kyllähän Euroopan tilanne ja Suomen tilanne siinä osa-
na muuttuivat vahvasti vuonna 2014. Tästä pysyvästä rakenteellisesta yhteistyöstä, jossa
— täysin avoimesti myönnän — ulkoministeri Soini ja puolustusministeri Niinistö ovat
vahvasti mukana, me olemme ylpeitä. PRY auttaa Suomea meidän puolustuskyvyn tehos-
tamisessa. Se ei ole sellainen kysymys, jossa luodaan jonkinlainen kollektiivinen puolus-
tusyhteistyö, vaan siinä, niin kuin edustaja Vanhanen toi hyvin esille, kansallisten parla-
menttien ja hallitusten välinen toiminta vahvistuu, ja tätä kautta pystytään tekemään puo-
lustusteollisuuteen liittyviä hankintoja entistä paremmin yhdessä.

Mutta yksi asia, arvoisa puhemies, joka on erityisesti herättänyt kritiikkiä kansalaisten
keskuudessa Euroopassa aivan oikeutetusti, on se, miten olemme vastanneet muuttoliike-
tilanteeseen, erityisesti vuonna 2015. Hallitus julkaisi eilen paperinsa ennakkovaikuttami-
sesta muuttoliikkeeseen. Siinä on erinomaisia asioita tämän tilanteen hallitsemiseksi: tar-
18



Pöytäkirjan asiakohta PTK 122/2017 vp
vitaan ulkorajojen valvonnan tehostamista, pakolaisten ottamista lähempänä lähtömaita ja
paluupolitiikan vahvistamista niiden turvapaikanhakijoiden osalta, jotka saavat kielteisen
päätöksen.

Mutta, arvoisa pääministeri, teiltä haluaisin tiedustella näkemystänne esimerkiksi Em-
manuel Macronin esitykseen siitä, että näitä turvapaikkakäsittelyitä tehtäisiin EU:n ulko-
puolella. Miten suhtaudutte tällaiseen kaukaisempaan visioon siitä, mihin suuntaan turva-
paikkajärjestelmää pitäisi kehittää? Eli sen sijaan, että porukkaa tulee yli Välimeren, ris-
keeraa henkensä ja maksaa ihmissalakuljettajille, [Puhemies koputtaa] voisimme hoitaa
asian inhimillisemmin ja hallitummin EU:n ulkopuolella.

15.43 Laura Huhtasaari ps (vastauspuheenvuoro):  Arvoisa puhemies! Perussuomalais-
ten pelottelu tuppaa realisoitumaan. Kokoomus väitti aikaisemmin Kreikka-paketista, että
me tienaamme tällä. Edelleen odottelen niitä suuria voittoja, mitä siitä on saatavissa. EU ei
noudata omia sääntöjään, no bail-out -sääntö oltiin heti valmis rikkomaan. Euroalueella
ovat ne ongelmat, eivät euroalueen ulkopuolella. On vaikea löytää asiantuntijaa, joka tänä
päivänä sanoisi, että euro on menestystarina tai euro on Suomen kilpailukyvylle ollut hy-
väksi.

Mitä tulee tähän pysyvään rakenteelliseen puolustusyhteistyöhön EU:ssa, niin Suomes-
sa on paljon aseteollisuuden yrityksiä ja me kannatamme kyllä yhteistyötä. Se ongelma täs-
sä on se, että EU vie sen päätösvallan pois. Siis yhteistyö on hyvä asia mutta sanelu ei. Kun
oli sovittu yhteisesti tämä puolustusyhteistyö, niin Saksan sisäministeri sanoi, että tämä on
ensimmäinen askel kohti EU-armeijaa.

Valitettavasti tuppaa käymään niin, että kun EU:ssa tulee suunnitelmia ja raportteja,
vahvoja kannanottoja, niin sitten kohta meille ilmoitetaan vain päivämäärä. EU:lla on vain
tämä yksi suunta, EU:lla on oikeasti tavoitteena se, niin kuin Macron sanoi, että yksi laki-
kokoelma, yksi kansa, yksi johtaja ja ilmeisesti vain yksi mielipidekin, koska siellä joudu-
taan rahoittamaan EU:lle sellaista kampanjaa, että kampanjoidaan niitä vastaan, jotka ha-
luaisivat kenties pitää itsenäisistä kansallisvaltioista kiinni. EU:n perussopimuksissa puhu-
taan enää ihmisten Euroopasta, ei valtioiden Euroopasta. Tämä vääjäämättä tulee ajamaan
siihen, että tässä tulee liittovaltio, halusi Suomi sitä tai ei. Mutta mehän tiedämme, että
muut puolueet ovat aina jees-miehenä menossa joka ikiseen asiaan mukaan ja ehdottomas-
ti myös maksamaan, mikä on erittäin [Puhemies koputtaa] valitettava asia.

Kysyisinkin ministeriltä, voisimmeko aloittaa laajan kansalaiskeskustelun EU:sta.

Ensimmäinen varapuhemies Mauri Pekkarinen:  Kun on 2 minuutin puheenvuorot,
niissä pysytään tarkasti.

15.46 Touko Aalto vihr (vastauspuheenvuoro): Arvoisa puhemies! Kysyn pääministeril-
tä: Miten reagoitte vihreiden ehdotukseen suhteessa Suomen EU-puheenjohtajuuskauteen,
voisimmeko me kaikki koota yhteiseen kokoukseen, yhteiseen työryhmään pohtimaan
Suomen EU-visiota? Sopisiko tämäntyyppinen yhteistyö myös hallitukselle?

Toinen asia: Jotta euroalueen ongelmat voidaan ratkaista, ne täytyy myös tunnistaa. Erot
kilpailukyvyssä johtavat siihen, että samanaikaisesti meillä on sekä isoja ylijäämiä että ali-
jäämiä ja ne vahvistavat toisiaan. Erot suhdannetilanteessa johtavat siihen, että on saman-
aikaisesti isoja taantumia ja kasvujaksoja. Keskinäinen kilpailu muun muassa verotukses-
sa johtaa kilpajuoksuun kohti pohjaa. Velkaantumisessa iso ongelma on se, että me olem-
19



Pöytäkirjan asiakohta PTK 122/2017 vp
me keskittyneet niin paljon nimenomaan velan määrään emmekä niin paljoa painotukseen,
talouksien uudistamiseen. Keskinäinen solidaarisuus edellyttää tietenkin keskinäistä vas-
tuuta.

Esitän kaksi ajatusta, millä tapaa voitaisiin mennä eteenpäin, valtiovarainministerille.
Voisiko olla niin, että ilman, että perussopimusta lähdetään avaamaan, olisi mahdollista

käynnistää tämmöinen kunnianhimoinen vihreä investointiohjelma, jonka kautta voidaan
uudistaa talouksia ja samaan aikaan torjua ilmastonmuutosta? Voidaan käyttää entistä
enemmän ESIR-rahastoa tai Euroopan investointipankkia tähän näin.

Toinen tämmöinen avaus on sitten se, voitaisiinko rakentaa tämmöinen automaattinen
suhdannetasaaja, keskinäinen työttömyysvakuutusjärjestelmä, joka toimisi niin, että osa
työttömyyskorvauksista menisi yhteisestä vakuutuksesta, kun työttömyys ja sen kustan-
nukset jossain euromaassa kasvavat muuta euroaluetta nopeammin. Tämä sen takia, että
me kaikki ymmärrämme, että yhtenäinen, vakaa euroalue on kaikkien talouksien etu. Se,
että on isoja alijäämiä ja ylijäämiä, on kasvukausia ja taantumia samaan aikaan, ei ole yh-
denkään euroalueen jäsenvaltion eikä kokonaisuudessaan [Puhemies koputtaa] euroalueen
etu. [Laura Huhtasaari: Kuulosti kalliilta!]

15.48 Paavo Arhinmäki vas (vastauspuheenvuoro):  Arvoisa herra puhemies! Ulko-
asiainvaliokunnan puheenjohtaja, edustaja Vanhanen väitti, että pysyvä rakenteellinen yh-
teistyö ja sotilasteollisuuden tukeminen eivät ole liittovaltiokehitystä. Entinen EU-kriitik-
ko, nykyinen EU-henkseleiden paukuttaja, ulkoministeri Soini kuitenkin iloitsi ja riemuit-
si siitä, kuinka esimerkiksi tähän pysyvään rakenteelliseen yhteistyöhön kirjattiin Suomen
toivomuksesta, tosin saatetekstiin, Lissabonin avunantolauseke. Sen lisäksi tässä Suomi si-
toutuu realistisesti kasvattamaan puolustusmenoja. Jos tämä ei ole liittovaltiokehitystä,
niin mikä sitten on? Jos militarisointi ei ole liittovaltiokehitystä, minkä verran niitä halu-
taan sitten kasvattaa? Komission ehdotus lähtee siitä, että kahtena seuraavana vuonna 500
miljoonaa euroa käytetään EU-budjettivaroja tähän ja siitä eteenpäin 1 000 miljoonaa eu-
roa joka vuosi EU:n budjettirahoja tähän ja päälle 4 000 miljoonaa euroa valtioiden rahoja.

Mutta, arvoisa puhemies, kun kuuntelin näitä ryhmäpuheenvuoroja, niin täytyy todeta,
että eduskunnan Pilli ja Pulla ovat kyllä siniset ja perussuomalaiset. Jos ajattelee Pillin,
edustaja Elon, puhetta, niin yritettiin vetää kovin EU-kriittistä linjaa ja vastustaa liittoval-
tiokehitystä samaan aikaan, kun oman puolueen puheenjohtaja istuu eurooppaministerinä
ministeriaitiossa. [Simon Elo: Niinhän se istuu siellä!] Samaan aikaan, kun vastustetaan
liittovaltiokehitystä, viedään sitä eteenpäin oman ulkoministerin toimesta. No, entä sitten
perussuomalaiset, jotka arvostelivat EU-politiikkaa? Heillä on samalla joukolla ollut kaksi
vuotta oma EU-ministeri. Ja kun tässä esitettiin kritiikkiä [Puhemies koputtaa] EU:n mili-
tarisointia kohtaan, niin edustaja Huhtasaari tai perussuomalaiset eivät ole kertaakaan, yh-
dessäkään kohtaa, [Puhemies koputtaa] yhdessäkään valiokunnassa vastustaneet.

Ensimmäinen varapuhemies Mauri Pekkarinen: Nyt, edustaja Arhinmäki, teidän pu-
heenvuorollenne varattu aika on käytetty.

Vain vasemmistoliitto on niin tehnyt.

15.50 Eva Biaudet r (vastauspuheenvuoro): Arvoisa puheenjohtaja! Toivon, että aika al-
kaa vasta, kun saan puheenvuoron oikeasti, 5 sekuntia meni. [Naurua]
20



Pöytäkirjan asiakohta PTK 122/2017 vp
Arvoisa puhemies! — Haluaisin sanoa "puheenjohtaja", sen takia sanoin niin. — Tässä
on käynyt selväksi, että Suomen pitäisi olla aktiivisempi EU:n kehittämisessä. Mielestäni
me olemme siitä yhtä mieltä, kaikki tärkeät voimat ovat sitä mieltä. Olen iloinen siitä, että
pääministeri kertoi, että hallitus on aloitteellinen puolustuksen, energian, biotalouden ja
kauppapolitiikan alalla. Mutta kaipaan kyllä aloitteita arvojen ja osaamisen alueilla. Kou-
lutus, tasa-arvo, oikeusvaltio, ihmisoikeudet — kyllä ne ovat hyvin hyvin keskeisiä pila-
reita. Ja olen iloinen siitä, että pääministeri aikoo käynnistää yliopistokierroksen. Se kuu-
lostaa erittäin hyvältä idealta. Mutta samoin kuin vihreät, haluaisin kyllä tarjota tällaista
parlamentaarista ryhmää, jossa voisimme RKP:ssäkin antaa panoksen. Me luulemme, että
meillä olisi paljon annettavaa hallitukselle.

Vi behöver ett ambitiöst program, ärade statsminister, för Finlands EU-ordförandeskap om
två år. Kan regeringen tänka sig att vi kunde arbeta parlamentariskt för att förbereda det här
ordförandeskapet? Det skulle säkert vara en viktig möjlighet också för att kunna arbeta
med den övriga trojkan. Den här chansen att aktivt forma EU-politiken borde vi inte missa.
Vi är väldigt glada över att regeringen varit initiativtagare inom försvarssamarbete, energi,
bioteknik och handelspolitik men vi saknar initiativ inom utbildningen och kunnandet och
mänskliga rättigheter och rättsstaten. Kan regeringen göra någonting för det här?

15.52 Sari Essayah kd (vastauspuheenvuoro):  Arvoisa puhemies! Kristillisdemokraatit
haluavat kehittää EU:ta itsenäisten jäsenvaltioitten yhteistyöelimenä. Me emme halua, että
EU:sta tulee tulonsiirtounioni, emmekä me myöskään halua siitä yhteisvastuullista velka-
unionia. Hallituksen EU-linja on sen sijaan tässä hallituskauden aikana horjahdellut. Tun-
tuu, että alkukaudesta oli hyvin vaikea saada niitä linjauksia ylipäätänsä tai ne tulivat aivan
viime hetkessä, ja tällä hetkellä sitten näyttää siltä, että näissä Emu-linjoissa — jotka on an-
nettu kyllä, kiitos siitä hallitukselle, ihan hyvissä ajoin — yhteisvastuullisiin velkoihin ja
myöskin sitten suurempaan nettomaksajaosuuteen on osittain aika epäloogisia linjauksia.

Ensinnäkin hallitus linjaa pankkiunionista, että se tulisi loppuunsaattaa siinä vaiheessa,
kun riskejä on saatu merkittävästi vähennettyä. Kuitenkaan missään ei kerrota, mikä on sit-
ten se merkittävä määrä näitten riskien vähentämistä. Tiedetään, että tällä hetkellä EU:ssa
pankkisektorilla on 700—800 miljardia näitä järjestelemättömiä luottoja. Italiassa yksis-
tään pankkisektorin järjestelemättömien luottojen määrä on 17 prosenttia. Mikä on se mää-
rä, missä katsotaan, että nyt voidaan sitten mennä yhtä hyvin yhteiseen talletussuojaan?
Myöskään johdannaisriskeistä ei ole minkäänlaista arviota olemassa.

Toinen tällainen epäloogisuus sisältyy siihen, että ollaan valmiita hyväksymään EU-
budjetin sisälle tuleva euroalueen budjettilinja. Tämähän väistämättä tarkoittaa silloin näit-
ten euromaitten nettomaksuosuuden kasvamista. Ja ajatellaanko niin, että meillä olisi jo-
tenkin parempi näkemys siihen, miten esimerkiksi jossakin jäsenmaassa vaikka nuoriso-
työttömyyttä pitäisi lähteä hoitamaan? Pitäisikö sitä todellakin lähteä [Puhemies koputtaa]
EU:n rahoilla hoitamaan? Eikö nämä asiat ole kansallisesti laitettava kuntoon?

Ensimmäinen varapuhemies Mauri Pekkarinen:  Arvoisat edustajat, tässä vaiheessa
siirrytään minuutin mittaisiin vastauspuheenvuoroihin.

15.54 Erkki Tuomioja sd (vastauspuheenvuoro): Kiitos, herra puhemies, tästä lyhennyk-
sestä. Sen vuoksi keskityn nyt vain menettelytapaan. Kuten pääministeri totesi, kun lii-
21



Pöytäkirjan asiakohta PTK 122/2017 vp
tyimme unioniin, Suomeen rakennettiin erittäin pitkälle menevä parlamentaarinen seuran-
ta-, valvonta- ja ohjausjärjestelmä EU-asioissa. Se on edelleenkin paperilla hyvä, mutta on
pakko todeta, että tämän hallituksen aikana on tapahtunut selvää lipsumista. Ajattelen sitä,
mitenkä suuresta valiokunnasta kuuluu, mitenkä ulkoasiainvaliokunnassa on saatu tietää,
millä tavoin on ollut vaikeata saada oikea-aikaisesti valmisteluasiakirjoja ja mahdollisuus
ottaa niihin kantaa. Tämä koskee niin Rooman sopimuksen 60-vuotisvalmistelua kuin
PRY-valmisteluakin. Ja tämä nyt yhdessä sen kanssa, että koko eduskunnalle ei ole haluttu
tuoda sellaista selontekoa tai tiedonantoa, josta voitaisiin käydä laaja keskustelu kaikissa
valiokunnissa, vaan on tyydytty tällaisiin tilaisuuksiin, [Puhemies koputtaa] joissa meillä
muilla kuin ryhmyreillä on kokonaista 1 minuutti käytettävissämme tämän asiakokonai-
suuden käsittelyyn, ei ole hyvää käytäntöä.

Ensimmäinen varapuhemies Mauri Pekkarinen: Vastauspuheenvuoro, edustaja Van-
hanen. Teille tuli suora kysymys.

15.55 Matti Vanhanen kesk (vastauspuheenvuoro): Arvoisa puhemies! Edustaja Arhin-
mäki käytti taas liittovaltiokehityksen perusteena tätä yhteisvastuulauseketta. Olen ollut
sen sanamuotoa aikanaan neuvottelemassa, ja se yhteisvastuulauseke velvoittaa jäsenval-
tiot keskinäiseen avun antamiseen, ja se on jäsenvaltioita sitova. Minä en tätä liittovaltio-
kehitystä nyt tässä keskustelussa oikein ymmärrä, koska sitä tunnutaan käytettävän nyt sy-
nonyyminä yhteistyön lisäämiselle. Ehkä olisi parempi, että puhutaan yhteistyön lisäämi-
sestä ja käydään aihe aiheelta läpi, mitkä ovat sellaisia asioita, joissa EU:n puitteissa on jär-
kevää lisätä yhteistyötä, ja missä kansallisvaltiot voivat sitten itse toimia.

15.56 Pertti Salolainen kok (vastauspuheenvuoro):  Arvoisa puhemies! Olen joka päivä
tyytyväinen siitä, että meillä oli mahdollisuus 90-luvun alussa olla viemässä Suomea Eu-
roopan unionin jäseneksi. Siksi ihmettelen sitä, että täällä jatkuvasti jankutetaan sitä, että
tästä asiasta pitäisi järjestää jonkunlainen kansanäänestys. [Laura Huhtasaari: Kyllä!] Se
on aivan älytöntä puhetta, koska tällä liikkeellähän me olemme siirtyneet läntiseen arvo-
yhteisöön ja myöskin turvallisuusyhteisöön monilla tavoin. Tämä on Suomen kansan pe-
rusetujen vastaista puhetta. Tiedän, että pääministeri on tämän jo ampunut alas useampaan
kertaan, mutta ei ole pahitteeksi, vaikka vielä tänään.

Mitä tähän yleisempään keskusteluun tulee: Linjaus on oikea, että taloudessa ei mennä
liialliseen yhteisvastuullisuuteen. Sen sijaan puolustuksessa ja turvallisuudessa pääminis-
terin linjaus, jota on neuvoteltu muun muassa Ranskan kanssa ja jota tasavallan presidentti
tukee, on aivan oikea — eli se, että mennään pitemmälle keskinäisessä tuessa [Puhemies
koputtaa] ja yhteisissä asioissa, esimerkiksi aseitten valmistamisessa ja niin edelleen.

Aivan viimeisenä: tähän väestön tuloon Afrikasta [Puhemies koputtaa] on puututtava,
[Puhemies koputtaa] koska se merkitsee sitä, että jatkuvasti muissa maissa [Puhemies ko-
puttaa] syntyy äärioikeistolaisia liikkeitä, jotka esimerkiksi Saksassa ovat aiheuttaneet vai-
keuksia.

Ensimmäinen varapuhemies Mauri Pekkarinen:  Arvoisat edustajat, pidetään kiinni sii-
tä, mitä sovitaan.
22



Pöytäkirjan asiakohta PTK 122/2017 vp
15.57 Antti Rinne sd (vastauspuheenvuoro): Arvoisa puhemies! Kello 14.28 tuli päämi-
nisterin puheen sisältö kansanedustajien sähköpostiin. Siitä piti keskustella, siis Suomen
pääministerin ilmoituksen linjasta ajankohtaisiin Eurooppa-asioihin, ja puoli tuntia sen jäl-
keen, kun tämä keskustelu alkoi, tuli linjaus. Tämä kuvaa hallituksen tahtotilaa keskustella
näistä asioista vakavasti.

Otan esille yhden asian, arktisen ulottuvuuden. Se ei oikeastaan tullut teidän puheenvuo-
rossanne, pääministeri, laisinkaan esille, ja se on kuitenkin sekä erittäin merkittävä EU-asia
että merkittävä Suomen talouden ja tulevaisuuden kannalta, se on ilmastonmuutoksen kan-
nalta tärkeä asia.

Minä todella toivoisin sitä, että hallitus miettisi Suomen EU-puheenjohtajakauden ja
myöskin tämän Eurooppa-politiikan ison linjoituksen tavalla, jossa se visio määriteltäisiin
täällä eduskunnassa hallituksen esityksen pohjalta. Täällä valiokunnat kävisivät keskuste-
lun, tuotaisiin sitten yhteinen näkemys siitä eteenpäin, miten Suomi suhtautuu Euroopan
unionin kehittämiseen. Minusta oli hyvä, että pääministerin puheenvuorossa tuli esille se,
[Puhemies koputtaa] että Suomi suhtautuu pitkälle tulevaisuuteen positiivisesti Euroopan
kehittämiseen — se oli tärkeätä — mutta haluaisin eduskuntaan keskustelua.

15.58 Pekka Haavisto vihr (vastauspuheenvuoro): Arvoisa puhemies! On hyvin tärkeää
katsoa EU:ta onnistumisten kautta, ja itse mittaan EU:n onnistumisia kolmessa asiassa:

Ensin siinä, onko EU rauhan ja turvallisuuden projekti: Tuoko se rauhaa, turvallisuutta
meille? Pystyykö se vaikuttamaan lähialueilla, Pohjois-Afrikassa, Lähi-idässä konflikteja
vähentävästi ja estävästi?

Toinen on nuorisokysymys: Voiko EU vähentää nuorisotyöttömyyttä? Voiko se luoda
optimismia Eurooppaan? Voiko se tukea koulutusta, innovaatioita, luoda uudelle sukupol-
velle mahdollisuuksia?

Ja kolmas on ympäristö. Itse olen muuten äänestänyt EU-jäsenyyden puolesta nimen-
omaan siksi, että uskoin, että siitä tulee hyvä ympäristöunioni ja että se pystyy vaikutta-
maan ilmastonmuutoksen torjuntaan paremmin kuin me yksin täällä Suomessa. [Eva Biau-
det: Juuri niin!]

Mielestäni nämä ovat hyvin tärkeitä asioita. Ja olisi erittäin tärkeää, että pystyttäisiin
käymään hallituksen ja opposition kesken rakentavaa keskustelua juuri tästä meidän tule-
vasta puheenjohtajakaudesta, siitä, miten näihin keskeisiin EU-tavoitteisiin voitaisiin vai-
kuttaa.

15.59 Ilkka Kanerva kok (vastauspuheenvuoro):  Puhemies! Puolustusyhteistyö tukee
Suomen mutta myös koko EU:n turvallisuuskehitystä. On erittäin tärkeää, että tämä asia pi-
detään hyvin vahvassa vauhdissa. Siitä kuuluu hatunnosto myös Suomen hallitukselle, että
näin on toimittu ja tehdään. Siinä on monia puolia, joista erääseen, joka ehkä on jäänyt täs-
sä sivuun, haluan pääministerin kannan kuulla. Se on se, että tässä puolustusyhteistyössä ei
ehkäpä tullut mainituksi se tärkeys, joka on Euroopan unionin ja Naton keskinäisen yhteis-
työn lisäämisessä, joka on hyvin hallitseva teema läpi Euroopan tänä päivänä ja johon Suo-
mi on lähtenyt hybridikeskuksen merkeissä myöskin itse antamaan omaa panostaan, josta
Suomi on ehkä viime aikoina saanut parhaat arvosanat siitä, miten Suomi on edesauttamas-
sa Euroopan unionin kehitystä. Minusta olisi hyvä, jos tämä tulisi täälläkin esille, kuinka
tärkeää on kokonaisturvallisuuden kannalta [Puhemies koputtaa] EU:n ja Naton yhteis-
työn eteenpäinvienti.
23



Pöytäkirjan asiakohta PTK 122/2017 vp
16.01 Sirkka-Liisa Anttila kesk (vastauspuheenvuoro): Arvoisa puhemies! Kiitos halli-
tukselle ja pääministerille Euroopan unionin asioihin vaikuttamisesta ja etukäteen vaikut-
tamisesta. Me, jotka istumme suuressa valiokunnassa, tiedämme hyvin tarkkaan, miten ak-
tiivisesti on vaikutettu muun muassa Rooman julistuksen rakentamiseen, miten on pidetty
yllä EU:n yhtenäisyyttä tilanteessa, jossa EU oli erittäin vaikeassa kriisissä. Nyt on hallitus
linjannut toisena EU-maana oman Emu-kantansa ihan yksimielisesti, kannan, johon on
erittäin helppo yhtyä.

Tätä taustaa vasten hallitus on hyvin pitänyt näpeissään nämä Euroopan unionin asiat.
Täällä nyt käydään siitä keskustelua, että tänne ei ole saatu selontekoa, mistä on tehty lin-
jaus hallitusohjelmassa. Mutta tietoa tänne on saatu varmasti. Jokaisessa erikoisvaliokun-
nassa on voitu sen alan EU-kysymyksiin perehtyä ja antaa suurelle valiokunnalle lausunto.

Sitten kysymys siitä, että Euroopan unionissa Suomi on ajanut ihan oikein sitä, [Puhe-
mies koputtaa] että tarvitaan vähemmän säätelyä mutta parempaa säätelyä ja yhdessä pitää
päättää ne asiat, joista yhdessä päättäen tulee lisäarvoa Euroopalle ja Suomelle.

16.02 Jani Mäkelä ps (vastauspuheenvuoro):  Arvoisa puhemies! Täytyy sanoa tuosta
EU-kansanäänestyksestä, että ensinnäkään itse en siinä koskaan saanut äänestää ja toiseksi
sen tulokseen vaikutettiin aika voimakkaasti nykytermein sanottuna "valeuutisilla" eli
EU:sta värjättiin hieman liian positiivinen kuva ennen sitä äänestystä. [Laura Huhtasaari:
Totta!]

Keskeinen kysymys tässä keskustelussa on kansallinen suvereniteetti ja sen säilyttämi-
nen. Täällä puhutaan suuria pöydistä, joissa päätetään, ja ytimistä, joihin mennään. Mutta
tosiasia on se, että me päätämme kuitenkin häviävän pieneltä osin, mikä on EU:n suunta.
Jos Brysselin keskusvalta on päättänyt ajaa EU:n liittovaltion suuntaan, me voimme käy-
tännössä päättää vain siitä, olemmeko mukana vai emme. On vain kaksi puolta, sisällä tai
ulkona, puolesta tai vastaan. Nyt ollaan menossa jo sille asteelle, että väärin ajatteleminen
ja väärin puhuminen ollaan kieltämässä ja sen lisäksi väärin äänestäminen. Tämä ajattelu
kuulostaa varsin neuvostoliittolaiselta. Kaikki muut paitsi perussuomalaiset sanovat, ettei
olla menossa liittovaltioon. Silti käytännössä kaikki muut tukevat toimia, jotka johtavat sii-
hen liittovaltiokehitykseen.

16.03 Tuula Haatainen sd (vastauspuheenvuoro):  Arvoisa herra puhemies! On tärkeää
puhua puolustusyhteistyöstä ja ulko- ja turvallisuuspolitiikasta EU:n yhteydessä. Mutta
turvallisuus ei ole pelkästään puolustuspolitiikkaa. Minusta huomio Euroopan unionissa
pitää nyt keskittää siihen, miten me voimme EU:n sisäistä turvallisuutta vahvistaa. Siinä
sosiaalinen ulottuvuus ja erityisesti nuorisotyöttömyys ja nuorten tulevaisuudennäkymä
ovat aivan keskeisiä asioita.

Toinen asia, joka minusta EU:n yhteydessä pitää nostaa esiin: meidän turvallisuusuh-
kamme, globaalit turvallisuusuhkamme, tulevat yli rajojen, ja siinä EU voisi tehdä paljon
enemmän.

Edustaja Salolainen nosti aivan oikein esiin asian, josta olen täällä puhunut — Afrikan.
Myös Afrikan nuorten tulevaisuus on siellä kiinni siitä, miten he pääsevät koulutukseen ja
työhön kiinni. Siitä syystä EU:n ja jäsenmaiden kehitysyhteistyöpolitiikka pitää saada lin-
jattua niin, että me voimme auttaa siellä ihmisiä näkemään tulevaisuudennäkymää. Tässä
hallitus sahaa kyllä [Puhemies koputtaa] omaa oksaa. Olette leikanneet 40 prosenttia kehi-
tysyhteistyöstä, ja se on pois tästä kaikesta.
24



Pöytäkirjan asiakohta PTK 122/2017 vp
16.04 Kimmo Kivelä sin (vastauspuheenvuoro):  Puhemies! Hallituksen EU-linja on
muuttunut kriittisen realismin linjaksi. Se on hyvä linja, se on sininen linja, mutta on tun-
nustettava, että vuodesta vuoteen, hallituksesta toiseen jatkuu suomalaisessa politiikassa ja
eri politiikkalohkoilla se EU:n selän taakse meneminen. Puhutaan, että EU vaatii sitä ja
vaatii tätä, ja todellisuudessa ollaan täällä paavia paavillisempia ja mennään omaa tietä
kansakuntamme vahingoksi monella tapaa.

Emme ole hyötyneet EU:sta Ruotsin kanssa sillä tavoin kuin Baltian maat, koska jäse-
niksi liittyessämme olimme infrastruktuuriltamme paljon korkeammalla tasolla. Jos kat-
somme Baltian maissa esimerkiksi rakennettuja teitä ja lentokenttiä, niin ne eivät olisi syn-
tyneet ilman EU-jäsenyyttä, [Puhemies koputtaa] mutta Suomessa tämä infrastruktuuri oli
jo kunnossa.

16.05 Silvia Modig vas (vastauspuheenvuoro): Arvoisa herra puhemies! On ihan ymmär-
rettävää, että monet kansalaiset kokevat epäluottamusta EU:ta kohtaan, koska sen päätök-
senteossa ja instituutioissa on paljon epädemokraattisia piirteitä, europäätökset yhtenä esi-
merkkinä. Kukaan ei ole päässyt äänestämään komission jäseniä, eikä komissio ole vas-
tuullinen kenellekään. Yksi asia, jolla EU voisi lunastaa kansalaisten luottamuksen, olisi
esimerkiksi näyttää voimansa laittamalla aggressiivinen verosuunnittelu kuriin.

Yksi iso kysymys on myös vapaakauppasopimukset. Niitten on lisättävä hyvinvointia,
muuten ne eivät ole tavoiteltavia. Niiden on kunnioitettava ihmisoikeuksia, huomioitava
maapallon kantokyky, ja ne eivät missään nimessä saa heikentää demokraattista päätök-
sentekoa. Investointisuoja on omiaan heikentämään demokraattista päätöksentekoa ja an-
tamaan yrityksille vallan yli demokraattisen päätöksenteon. Toimivien oikeusvaltioiden
välillä investointisuoja ei missään nimessä ole perusteltua, eikä Suomen pidä missään olo-
suhteissa sellaista kannattaa.

16.06 Anna-Maja Henriksson r (vastauspuheenvuoro):  Arvoisa puhemies, värderade
talman! Vahva EU on Suomen etu, ja Suomen pitää kuulua niihin maihin, jotka istuvat niis-
sä pöydissä, joissa meidän asioistamme päätetään. Minun mielestäni on aivan käsittämä-
töntä, että tässä salissa edelleen puhutaan siitä, että EU on joku mörkö tässäkin suhteessa.
Päinvastoin, me olemme pieni maa, meidän pitää olla siellä, missä ne päätökset tehdään,
jotka koskettavat meitä suomalaisia joka päivä.

Värderade talman! EU är viktigt för Finland och för svenska folkpartiet, så det är en själv-
klarhet att Finland ska vara en aktiv aktör i Europa. Jag tycker också att statsministern nu
har lagt fram en någorlunda hyfsad vision om på vilka områden man vill vara aktiv, men
jag saknar ännu det som också ledamot Biaudet tog fram: talet och tankarna kring värde-
ringarna, rättsstatsprincipen, demokratin. Jag vill också hänvisa till det president Ahtisaari
sade i går på seminariet.

Elikkä meidän olisi syytä vielä terästää sitä, mikä on Suomen panos, millä tavalla [Puhe-
mies koputtaa] kehitämme EU:ta oikeusvaltioperiaatteen näkökulmasta.

Pääministeri, oletteko valmiita ottamaan opposition mukaan valmistelemaan vuoden
2019 puheenjohtajuuttamme?
25



Pöytäkirjan asiakohta PTK 122/2017 vp
16.07 Satu Hassi vihr (vastauspuheenvuoro): Arvoisa puhemies! Olin hyvin iloinen sii-
tä, että pääministeri linjasi, että EU:n pitäisi olla voimakkaammin ilmastojohtaja, ja kaipai-
sin myös Suomen hallitukselta tämänsuuntaisia toimia. Bonnin ilmastokokouksessa Hol-
lannin uusi hallitus viime viikolla ilmoitti tavoittelevansa sitä, että EU kiristää vuoden
2030 päästötavoitettaan 15 prosenttiyksiköllä tähän mennessä hyväksytystä. Myös Rans-
kan ja Ruotsin hallitukset ovat ilmoittaneet haluavansa, että EU tiukentaa päästötavoittei-
taan. Suomen hallituksen suunnalta tämänsuuntaisia puheita ei ole kuulunut. Esimerkiksi
tässä eduskunnan salissa hallituksen suunnalta on lähinnä kierretty tähän liittyvät kysy-
mykset. Kuitenkin Bonnin ilmastokokouksen alla ilmestynyt YK:n ympäristöohjelma
UNEPin päästökuiluraportti osoitti, että maiden nykyiset päästösitoumukset johtavat [Pu-
hemies koputtaa] yli 3 asteen lämpenemiseen, eli tiukentamisella on tarvetta ja kiire.

16.08 Elsi Katainen kesk (vastauspuheenvuoro): Arvoisa puhemies! Yksi EU:n tärkeim-
mistä vahvuuksista on se, että se tunnistaa alueiden erilaiset lähtökohdat ja pyrkii tasaa-
maan alueitten erilaisia kehityseroja. Tätä tahtoa ei edes kaikilla kansallisilla hallituksilla
ole. Esimerkiksi Itä- ja Pohjois-Suomi ovat aktiivisella tavalla tuoneet esille näkemyksi-
ään Suomen EU-politiikan linjauksista, ja viesti on yksiselitteinen: EU:n alue- ja rakenne-
politiikalla on jatkossakin aito tilaus ja todella suuri tarve. Kysyisinkin ministereiltä ja hal-
litukselta — tai ensin kiittäisin aktiivisesta toiminnasta näiden alueitten kehityserojen ta-
saamisen eteen tehdystä työstä — mitä vielä olisi tehtävissä, niin että koheesiorahaston
saanto Suomelle olisi mahdollisimman suuri.

Ensimmäinen varapuhemies Mauri Pekkarinen:  Myönnän vielä vastauspuheenvuorot
edustajille Myller ja Kopra, ja sen jälkeen on ministeri Orpon puheenvuoro.

16.09 Riitta Myller sd (vastauspuheenvuoro): Arvoisa puhemies! On erittäin hyvä tart-
tua tähän kysymykseen, millä tavalla hallitus varmistaa sen oman tavoitteensa, että Poh-
jois- ja Itä-Suomen koheesiovaroihin eli alue- ja rakennepolitiikkaan saataisiin rahaa tilan-
teessa, jossa hallitus on asettanut kaikkein tärkeimmäksi neuvottelutavoitteekseen sen, että
EU-budjettia pienennetään käytännössä, ja on asetettu tavoitteeksi myöskin se, että kohee-
siorahoja vähennetään. Voidaanko millään uskoa, että Pohjois- ja Itä-Suomi voivat hyötyä
entistä enemmän koheesiorahoista, kun samanaikaisesti ollaan valmiita leikkaamaan
muualta Euroopasta? Kyllä meidän pitäisi ymmärtää, että haemme yhteisiä ratkaisuja Eu-
roopassa emmekä mene siihen tilanteeseen, niin kuin täällä on puhuttu, että poimimme ru-
sinoita pullasta. Sillä tavalla emme saa mitään omia tavoitteitamme läpi.

16.11 Jukka Kopra kok (vastauspuheenvuoro):  Arvoisa herra puhemies! Palaisin vielä
EU:n puolustukseen ja sen yhteiseen suunnitteluun. Viime vuosina turvallisuusympäristö
on muuttunut olennaisesti koko EU:n alueella, mutta siinä on huomioitava se, että se, min-
kä me koemme haasteena täällä Pohjois-Euroopassa, se turvallisuudenkuva ja puolustuk-
sen kuva, on toisenlainen kuin etelämpänä Euroopassa, missä uhkat ja top 3 -uhkat näh-
dään toisenlaisina. Yhtä kaikki komissio on todennut, että yksikään EU-maa ei nykyisessä
turvallisuustilanteessa pysty vastaamaan kaikkiin turvallisuusuhkiin yksinään eli mikään
EU-maa ei tähän yksinään pysty, että kaikki turvallisuusuhkat olisivat hoidossa. Näin ol-
len se, että me EU-maat teemme puolustusyhteistyötä, on äärimmäisen tärkeää ja voisi
myöskin olla erittäin hyödyllistä, kun siihen määrätietoisesti tartutaan. Tämä pysyvä ra-
26



Pöytäkirjan asiakohta PTK 122/2017 vp
kenteellinen yhteistyö on erinomainen mekanismi ja mahdollisesti sen tiimoilta tehtävät
yhteiset kalustohankinnat, ammushankinnat ja niin edelleen. Kysyisinkin pääministeriltä
tai asiasta vastaavalta ministeriltä, [Puhemies koputtaa] joka parhaiten tietää, millaisia
käytännön tuloksia tässä vaiheessa tässä hankintayhteistyössä on saatu.

Ensimmäinen varapuhemies Mauri Pekkarinen:  Tässä vaiheessa myönnän 3 minuutin
vastauspuheenvuoron sovitusti ministeri Sampo Terholle, ja hänen puheenvuoronsa jäl-
keen tätä keskustelua vielä jatketaan noin puoli tuntia.

16.12 Eurooppa-, kulttuuri- ja urheiluministeri  Sampo Terho:  Arvoisa puhemies!
Joitakin vastauksia edustajien puheenvuoroihin ajan sallimissa puitteissa.

Keskusteluhan on ollut varsin sävyisä, niin kuin tietysti EU:n suhteen helposti usein
käykin. Edustaja Arhinmäki yritti puhaltaa siihen vähän elämää muutamilla kriittisillä huo-
mioilla, joihin tässä vastaan.

Puhuitte siitä, että tyytymättömyys EU:ta kohtaan on todellista, ja tähän asti meillä on
yhteisymmärrys. Se on johtanut todellakin erikoisiin ja yllättäviin käänteisiin eri maiden
kansallisissakin vaaleissa, ja nämä tyytymättömyyden aiheet tulee ottaa huomioon. Niistä
keskeinen on varmasti muuttoliike, johon hallitus on juuri muodostanut kannan, mutta
myös sosiaalinen oikeudenmukaisuus, minkä otitte itse esiin. Kyllä, se on varmasti näin,
mutta sosiaalisen oikeudenmukaisuuden suhteen näitä ongelmia ei voida ratkaista jäsen-
maiden välisillä tulonsiirroilla veronmaksajilta toisille, koska tämä ajatus on kerta kaik-
kiaan yhteensopimaton EU:n nykymuodon kanssa. Eri mailla on itsenäiset talouspolitii-
kat, kuten tulee olla, ja omat veroasteet ja veropolitiikat, kuten tulee säilyä.

Otitte myös esiin sen, että Suomi sitoutuu yhteiseen puolustukseen ja sen kehittämiseen.
Kyllä, koska kansalaiset sitä toivovat ja se on hallituksen linja ja se on hyvä linja. Otitte
esiin, että puolustusmenot nousevat. Kyllä, niin on hyvä. Mutta siinä olitte, kuten tässä on
jo tuotu esiin, asiallisesti väärässä, että tämä ei ole liittovaltiokehitystä vaan tämä pysyvä
rakenteellinen yhteistyö on jäsenmaiden välistä yhteistyötä.

Demareiden puheenvuoro oli hieman laimea: johtajuus puuttuu tai suuri kuva puuttuu.
Kyllä meillä on suuri kuva hallitusohjelmassa, ja sitä on täsmennetty erilaisilla muilla oh-
jelmilla. En näe tälle kritiikille oikein minkäänlaista pohjaa. Meidän politiikkamme on ak-
tiivisempaa kuin koskaan, se on parempaa kuin koskaan, ja se on myös hyvin johdonmu-
kaista.

Perussuomalaiset ottivat esiin myös muuttoliikekysymyksen. Olitte siitä iloisia ja ylpei-
tä, että teillä on yksi meppi, joka on äänestänyt turvapaikanhakijoiden taakanjakojärjestel-
mää vastaan. [Laura Huhtasaari: Montas teillä on?] — Niin, minua nyt hämmästyttää, että
olette siitä iloisia, että yksi äänesti vastaan. Muistaakseni teillä on kaksi meppiä. Tarina ei
kertonut, mihin toinen jäi tästä hyvin tärkeästä äänestyksestä. [Naurua] — Mutta otitte
esiin sen oleellisen kysymyksen, [Leena Meri: Kannattaa viisastella!] että kannatatte Suo-
men voimakasta itsenäisyyttä, ja edustaja Mäkelä nimenomaan otti esiin sen, että alamme
olla tilanteessa, jossa voimme valita vain olla mukana tai ulkona. Nyt kysyn suoraan, sel-
ventäkää kantaanne: Siis haluatteko olla ulkona? Haluatteko asemoida Suomen Valko-Ve-
näjän ja muiden vastaavanlaisten Itä-Euroopan ei-EU-maiden kanssa samaan joukkoon?

Vielä otetaan esiin vihreiden kohta. Edustaja Aalto otti esiin kysymyksen verokilpailus-
ta, mutta minun täytyy kysyä selventävä kysymys: toivotteko siis yhteistä verotusta, jos
olette huolissanne verokilpailusta, vai mitä tarkoitatte? Yhteinen verotus ja tämän valtaoi-
27



Pöytäkirjan asiakohta PTK 122/2017 vp
keuden luovutus EU:n päätettäväksi ei missään nimessä sovi hallituksen linjaan eikä myös-
kään ole Suomen [Puhemies koputtaa] kansallisen edun mukaista.

16.15 Peter Östman kd (vastauspuheenvuoro):  Arvoisa puhemies! On hyvä, että EU:ta
kehitetään. Se suuri kysymyshän tässä on, että miten ja mihin suuntaan se kehittyy. Päämi-
nisteri sanoi vahvasti, että Suomi ei ole valmis kasvattamaan yhteisvastuuta. Se oli hyvä ja
selventävä lause.

Mutta pari kysymystä. Miten Ranska, Espanja ja Italia suhtautuvat yhteisvastuukysy-
mykseen ja talousunionin kehittämiseen? Sitten tästä yhteisestä puolustusyhteistyöstä:
tämä on jäänyt ainakin kansalle hiukan epäselväksi, mitä se tarkoittaa konkretiassa.

Sitten tekisi mieli kysyä vasemmistoliitolta. Te ette halua panostaa omaan puolustuk-
seen, te sanotte "ei" Natolle, ja te sanotte "ei" myöskin EU:n yhteiselle puolustukselle.
[Keskeltä: "Kyllä" Venäjälle!] Mihin te haluatte panostaa, [Vasemmistoliiton ryhmästä:
Rauhaan!] ja mikä on Suomen puolustus tulevaisuudessa?

16.16 Lauri Ihalainen sd (vastauspuheenvuoro): Arvoisa puhemies! Lukiessani tätä hal-
lituksen esitystä, ennen kaikkea Emun kehittymisestä, jään odottamaan yhtä erityistä asiaa.
Nimittäin hallituksen analyysi on sillä tavalla vajavainen, että siinä ei arvioida, miten Suo-
mi kansakuntana rakentaa omaa selviytymisstrategiaansa vientivetoisena, suhdannevaihte-
luihin herkästi reagoivana maana. Jos ajatellaan, että EU-tasolla ei ole halukkuutta tai edel-
lytyksiä suhdanteita tasaaviin puskureihin tai järjestelmiin, eikö niin, että silloin kansalli-
sesti meidän pitää miettiä, mitä me täällä teemme, jotta me selviämme? Tästä seuraa, että
meidän ei pitäisi hylätä kykyä koordinoida talous-, työmarkkina-, sopimus- ja finanssipo-
litiikkaa. Suomi tarvitsee yhteisen Suomi-pöydän.

Meidän pitää panostaa osaamiseen, tutkimukseen ja tuotekehitykseen ja monipuolistaa
elinkeinorakennetta. Meidän pitää tehdä töitä, jotta ihmiset voivat siirtyä työstä toiseen ja
jotta heidän [Puhemies koputtaa] valmiuksiaan parannetaan. Ehdotus olisi se, että laadi-
taan erikseen... [Puhemies keskeyttää puheenvuoron puheajan ylityttyä]

16.17 Seppo Kääriäinen kesk (vastauspuheenvuoro):  Arvoisa puhemies! Pääministerin
6-kohtaisen selkeän jäsentelyn programin ensimmäinen kohta oli turvallisuus- ja puolus-
tuspolitiikka. Euroopan unioni on ollut ja on turvallisuusyhteisö, ja aika moni meistä ää-
nesti vuonna 94 "jaa" nimenomaan tämän vuoksi — EU on turvallisuusyhteisö. Se ei ole
sotilasliitto eikä sinne päin menossakaan, mutta se on turvallisuusyhteisö. Tähän uusi lisä
on ilmoittautumisemme pysyvään rakenteelliseen yhteistyöhön, ja Suomen kädenjälki nä-
kyy muun muassa sitä kautta, että viittaus Lissabonin sopimuksen avunantolausekkeeseen
on liitetty nimenomaan tähän kohtaan. EU on tähän mennessä toiminut kriisinhallintaope-
raatioissa. Sillä on kyky siviilikriisien hallitsemiseen, mutta tämän ohella nyt tämä uusi lii-
kahdus tarkoittaa sitä, että meidän edellytyksemme kohentaa omaa suorituskykyämme ja
myös yhteistyöedellytyksiämme paranevat. Kaiken kaikkiaan tämä tuo lisäarvoa laaja-
alaiselle [Puhemies koputtaa] turvallisuusyhteistyölle ja turvallisuusyhteisölle.

16.19 Li Andersson vas (vastauspuheenvuoro): Arvoisa puhemies! On ilahduttavaa, että
sosiaalisesta ulottuvuudesta puhutaan, koska EU:n legitimiteettikriisi pohjautuu juurikin
tämän sosiaalisen ulottuvuuden puuttumiseen. On myöskin ilahduttavaa, että tässä yhtey-
28



Pöytäkirjan asiakohta PTK 122/2017 vp
dessä keskustellaan rahaliiton kehittämisestä, koska sosiaalista ulottuvuutta ei ole mahdol-
lista toteuttaa, ellei rahaliittoon tehdä uudistuksia.

Mitä tulee Suomen kantaan tällä hetkellä, joka siis lähinnä on sitä, että vastustetaan yh-
teisvastuun lisäämistä, niin pidän sitä ongelmallisena sen takia, että se ei oikeastaan tuo mi-
tään todellisia ratkaisuja niihin ongelmiin, joista rahaliitto tällä hetkellä kärsii. Yhteinen
valuutta on jo lähtökohtaisesti yhteisvastuullinen. Tällä hetkellä kansantalouksiltaan, elin-
keinorakenteeltaan, palkkatasoltaan hyvin erilaiset maat ovat yhteen sidottuja yhteisen va-
luutan ja yhteisen rahapolitiikan kautta, eikä minkäänlaisia muita joustomekanismeja ole
esitetty näiden epätasapainojen korjaamiseksi kuin talouskuria eli tavallisten kansalaisten
palkkojen, sosiaaliturvan ja julkisten palveluiden leikkaamista. Tämä on se keskeisin on-
gelma, [Puhemies koputtaa] ja tähän ongelmaan ei Suomen kanta tuo minkäänlaisia ratkai-
suja.

16.20 Sinuhe Wallinheimo kok (vastauspuheenvuoro): Arvoisa puhemies! Mitä parem-
min sisämarkkinat toimivat, sen paremmin Suomella menee. Valitettavasti kehitys viime
aikoina on ollut juuri päinvastainen. Ja sitten on tietenkin tämmöisiä kysymyksiä kuten di-
gitaaliset sisämarkkinat, joissa pitäisi todella ripeästi edetä. Valitettavasti päätöksenteko-
kyky ei tällä hetkellä EU:ssa ole sitä luokkaa, että esimerkiksi digitaalisilla sisämarkkinoil-
la voitaisiin edetä kehityksen mukana. Ymmärrän sen, että puolustusyhteistyössä pitää
fundeerata vähän enemmän, mutta digitaalisissa sisämarkkinoissa vauhdin pitäisi olla pal-
jon, paljon kovempi. Kysyisinkin nyt ministeriltä — pääministeriltä tai valtiovarainminis-
teriltä — mitä me voisimme tehdä eri lailla, jotta me pääsisimme kiinni tähän teknologi-
seen kehitykseen ja pääsisimme paljon, paljon nopeampaan päätöksentekoon EU-pöydis-
sä.

16.21 Leena Meri ps (vastauspuheenvuoro): Arvoisa puhemies! On ollut mielenkiintois-
ta seurata tätä keskustelua, kun joku muu puolue kuin perussuomalaiset on esittänyt ehkä
vahvaakin kritiikkiä ja vastustusta — sitä, että katsottaisiin, ettei integraatio mene liian sy-
välle. Esimerkiksi KD:n puheenvuoroissa on ollut tällaista. Ja sitten kun perussuomalaiset
sanovat sen, niin hirveä hälinä alkaa: no niin, nyt ne taas tuommoisia puhuu. Kuunnelkaa
ihan oikeasti, meillä on ihan aidosti syvällistä sanottavaa näistä asioista, ja niin kuin edus-
taja Huhtasaari kertoi, nämä jotkut ovat tulleet esille ja toteen. Eurooppaministerillä ovat
ehkä hieman jutut muuttuneet keväästä, jolloin hän oli valmis EU-jäsenäänestykseen ja kri-
tisoi euroakin, [Välihuuto] mutta ilmeisesti aika on muuttunut ja... Jätän sen sanomatta, jä-
tän sen edustaja Arhinmäelle.

Mutta kysyisin vielä, kun vihreiden kanssa olin samaa mieltä tästä keskustelun tarpeesta
ja siihen se oikeastaan jäikin vihreiden kanssa: saisimmeko me tämmöistä EU-keskustelua
laajemmin, niin että se tiedonanto tulisi meille vähän aikaisemmin? Kuten edustaja Rinne
sanoi, se tuli nytten, kun keskustelu oli jo alkanut.

16.22 Touko Aalto vihr (vastauspuheenvuoro): Arvoisa rouva puhemies! Yksi kysymys
tästä pysyvästä rakenteellisesta yhteistyöstä, konkreettinen kysymys: jos tässä ensi vai-
heessa tuo 500 miljoonaa euroa tulee EU:n yhteisestä budjetista, mistä Suomen mielestä
ollaan valmiita leikkaamaan? Ja nimenomaan kysymys on tärkeä jatkon kannalta, koska
kysymys on jatkossa vielä tärkeämpi, kun yhteinen budjetti pienenee ja puolustusmenoja
kasvatetaan. Mistä sitten pitäisi pystyä leikkaamaan? Huoli on siis siitä, että puolustusme-
29



Pöytäkirjan asiakohta PTK 122/2017 vp
nojen osuutta EU:n budjetista kasvatetaan ja hyödyt menevät isoimpien jäsenvaltioiden
isoimmille yrityksille. Miten Suomen oman puolustusteollisuuden tässä käy?

16.22 Timo Harakka sd (vastauspuheenvuoro): Arvoisa puhemies! En usein vetoa Elin-
keinoelämän keskusliittoon mutta nyt siteeraan EU-johtaja Taneli Lahtea. Suora lainaus:
"Pitää olla ennalta aktiivinen. Nyt me ei olla." Elinkeinoelämän keskusliitto siis kumoaa
omien ministeriensä korulauseet tylysti. Suomen kanta Emun kehittämiseen on ollut vain
lista kaikesta, mikä ei käy, ilman mitään omaa aloitetta. Haastan pääministeri Sipilän: tämä
on oikea aika, oikea paikka kertoa yksi Suomen oma tulevaisuusaloite.

Nordea on tervetullut Suomeen, mutta riskit kasvavat. Voisiko Suomi siis vihdoin lopet-
taa pankkiunionin jarruttelun ja panna toimeksi? Ne valtiot, joiden pankkijärjestelmä on
kunnossa, muodostaisivat keskinäisen talletussuojan ja kriisirahaston, jotta vakuuttaisim-
me itsemme seuraavan finanssikriisin varalta. Olemmeko samaa mieltä, että tuo katastrofi
ei saa toistua? Siitä kärsivät tavalliset ihmiset, jotka menettivät työnsä, turvansa ja lopulta
toivonsa. He ovat kääntäneet selkänsä Euroopan unionille. Meillä ei ole siihen varaa. Suo-
men ei pidä olla osa ongelmaa vaan osa ratkaisua, ei osa epätoivon Eurooppaa vaan osa toi-
von Eurooppaa.

16.24 Olavi Ala-Nissilä kesk (vastauspuheenvuoro):  Arvoisa puhemies! Suomen johta-
vasta roolista  puhutaan minusta harhaanjohtavasti täällä.  Suomi on ollut minusta poik-
keuksellisen aktiivinen, kun katsoo sitä suuresta valiokunnasta ja oman kokemukseni pe-
rusteella. EU:n johtajien keskuudessa tunnetaan pääministeri Sipilän käytännönläheiset
prosessikaaviot, tunnetaan Suomen hallituksen rooli. Tulosta on syntynyt puolustusyhteis-
työssä, digitalisaatiossa, Emun kehittämisessä, byrokratian purkamisessa. Nämä ovat kaik-
ki faktoja.

Tässä keskustelussa se, mikä minusta oli eniten outoa suurten puolueiden keskustelus-
sa, oli tämä sosiaalidemokraattien suhdanteiden tasaus, joka käytännössä tarkoittaa yhteis-
vastuun lisäämistä EU:n taloudessa. Olisi hyvä kuulla hallituksen vielä tarkemmin analy-
soivan tätä SDP:n linjausta. Miten te arvioitte, mihin kaikkeen tämä johtaisi?

16.25 Tytti Tuppurainen sd (vastauspuheenvuoro):  Arvoisa puhemies! Nyt tarvitaan
luottamusta EU-jäsenmaiden kesken, jotta EU:n yhtenäisyys ja arvojohtajuus maailmassa
voidaan turvata. Maailma tarvitsee nyt toimintakykyistä Euroopan unionia.

Pienikin maa voi olla aktiivinen Euroopan unionissa, se on tässä viime aikoina nähty,
mutta Suomi laistaa nyt mahdollisuutensa. Me emme käytä nyt kapasiteettiamme täysi-
määräisesti. Sen sijaan me poimimme rusinoita pullasta: ei eurovarainministerille, ei euro-
budjetille, ei suhdannetasausmekanismille. Ei se näin mene! Jos me haluamme meille tär-
keitä asioita saavuttaa, meidän täytyy olla avoin muiden jäsenmaiden esityksille. Ja tiedät-
tekö mitä: Euroopan unionissa keskustellaan tällä hetkellä hyvin paljon euroalueen suh-
dannetasauksesta, ja näille esityksille täytyy olla avoin. Eivät sosiaalidemokraatit halua
tehdä Euroopan unionista tulonsiirtounionia, mutta me haluamme järkevän vakuutusperus-
teisen suhdannetasausmekanismin, joka mahdollistaa pysymisen vakaus- ja kasvusopi-
muksen rajoissa.

16.26 Anne-Mari Virolainen kok (vastauspuheenvuoro):  Arvoisa puhemies! Brexit oli
ehkä meistä joillekin yllätys, ja tuntuu, että se oli yllätys myös Ison-Britannian hallituksel-
30



Pöytäkirjan asiakohta PTK 122/2017 vp
le. Varsinkin näiden neuvotteluiden aikana on paljastunut se, että britit uskoivat siihen, että
EU27 hajoaa näkemyksistään ja että Saksa tulee heille apuun. Kumpikaan ei ole tapahtu-
nut. EU27 on pysynyt täysin yhteneväisenä, ja se on mielestäni hatunnoston arvoinen asia.

Toinen, mikä liittyy tähän yhtenäisyyteen, on oikeusvaltioperiaatteen kunnioittaminen.
Edustaja Henriksson täällä jo viittasi eiliseen Euroopan arvot -keskusteluun, jossa presi-
dentti Ahtisaari sanoi muun muassa näin: "Meidän pitää ojentaa niitä, jotka eivät arvoja
kunnioita." Haluaisinkin kysyä hallitukselta: miten me tulemme jatkossa toimimaan Puo-
lan ja Unkarin kanssa, joissa ihmisoikeusloukkaukset ovat melkoisen räikeitä? [Laura
Huhtasaari: Entäs Katalonia?]

16.27 Juho Eerola ps (vastauspuheenvuoro):  Arvoisa puhemies! Samaan listaan voisi
laittaa vaikka Espanjan ja Katalonian alueen, miten siellä sitten toimitaan.

Mutta tästä yhteisvaluutta eurosta: Sehän ei kaikilta osin ihan ole ollut Suomelle siu-
naus, vaikka se toki esimerkiksi niille, joilla on varaa matkustaa, onkin ollut helpotus. Eu-
ron ongelma, kuten tässä on sanottu ja tiedetään, on se, että mukana on taloudenpidoltaan
hirmuisen erimitallisia maita. Koska tästä yhteisvaluutasta silti on kuviteltavissa olevia
hyötyjäkin olemassa, niin kysyisin vastaavilta ministereiltä näkemystä: Mitä mieltä olisit-
te mahdollisesti kahdesta yhteisvaluutasta? Eli jos olisi tällainen pohjoinen euro ja sitten
eteläinen euro — raja suunnilleen joissain vanhoissa Trajanuksen tai Hadrianuksen aikai-
sissa linjoissa. Eikä haittaisi minua yhtään, vaikka tämän pohjoisen yhteisvaluutan nimek-
si laitettaisiin markka. Mutta noin vakavastikin puhuen, mitä olen asiaa selvittänyt ja tut-
kinut, [Puhemies koputtaa] tällaisilla kahdella yhteisvaluutalla olisivat kaikki ne hyödyt,
[Puhemies: Nyt on aika täynnä!] joita on yhteisvaluutassa... [Puhemies keskeyttää puheen-
vuoron puheajan ylityttyä]

16.28 Hannu Hoskonen kesk (vastauspuheenvuoro): Arvoisa herra puhemies! Aivan ku-
ten pääministeri Sipilä omassa puheenvuorossaan totesi, Suomi ennakoi omia päätöksiään
suuren valiokunnan kautta hyvissä ajoin. Olen ihmetellyt, kun esimerkiksi edustaja Harak-
ka puhui, että ei muka näin olisi. Kannattaa ainakin tuo puhe kuunnella, ja jos ei ole kuun-
nellut, niin lukea tuolta pöytäkirjasta uudestaan.

Mutta on tärkeä muistaa myös se, että Suomihan ei ole muuttanut linjaa. [Timo Harak-
ka: Väärä todistus!] Mehän pidämme tiukasti siitä Lissabonin sopimuksesta kiinni, että no
bail-out -sääntö on edelleen voimassa, eli Suomi ei ole suosimassa eikä ole perustamassa
velkaunionia. Jokainen joutuu omasta taloudestaan pitämään hyvän huolen ja kantamaan
vastuuta oman talouden ylläpidosta, eikä mitään tämmöistä avointa kukkaroa olla minne-
kään antamassa. Ihmettelen vain sitä, kun täällä puheenvuoroissa halutaan antaa kuva, että
ollaan menossa Eurooppaan ovet paukkuen. Ei, me kannatamme vastuullista politiikkaa.

Suomi on selkeästi Euroopan unionin jäsen, läntisen Euroopan jäsenmaa, joka käy kaup-
paa. Tämä ei tietenkään tarkoita sitä, ettemme pitäisi hyviä suhteita esimerkiksi Venäjän
kanssa. Totta kai me pidämme. Mutta hyvänen aika sentään, kun täällä kuulee puheenvuo-
roja, jotka ovat juuri päinvastoin kuin mitä pääministeri äsken sanoi, sitä hieman ihmette-
len.

16.29 Paavo Arhinmäki vas (vastauspuheenvuoro):  Arvoisa rouva puhemies! Olen sitä
mieltä, että ”liittovaltio”-sanaa käytetään vähän liian heppoisesti, nimittäin jokaiselle pu-
hujalle se tarkoittaa eri asiaa. Pyrin vain nostamaan esille sen, miten siniset ja perussuoma-
31



Pöytäkirjan asiakohta PTK 122/2017 vp
laiset, Pilli ja Pulla, kerta toisensa jälkeen kritisoivat liittovaltiokehitystä ilman, että tietä-
vät itse asiassa, mikä sen sisältökään on.

Mutta jos nyt mennään tähän EU:n militarisoimiseen, niin tässä sanottiin, että se ei ole
liittovaltiokehitystä sen takia, että se on jäsenmaiden välistä yhteistyötä, mutta niin on
muuten euro ja Emukin. Eivätkö nekään ole siis liittovaltiokehitystä?

Arvoisa rouva puhemies! Me olemme sitä mieltä, että Suomi tarvitsee oman itsenäisen,
uskottavan puolustuksen, ja mieluummin me rahoitamme sitä suoraan kuin niin, että rahoi-
tamme EU:n aseteollisuutta, ja mieluummin me rahoitamme hivenen enemmän työnteki-
jöiden, eläkeläisten, työttömien asemaa kuin sitä, että me siirrämme tulonsiirtoja euroop-
palaisille asejäteille.

16.30 Simon Elo sin (vastauspuheenvuoro): Arvoisa puhemies! Täytyy nyt varmaan Pul-
lan vastata Monnille eli edustaja Arhinmäelle. Toimitte niin kuin Monni toimii, eli yrittää
saada Pillin ja Pullan toisiaan vastaan, mutta vastaan nyt teille.

Eli jos ajatellaan teidän linjaanne, niin teillä oli aikanaan valtiovarainministeri Suvi-
Anne Siimes, jonka aikana Suomi liittyi euroon. Oliko se liittovaltiokehitystä? Ja teidän
nykyinen puheenjohtajanne Li Andersson toimiessaan Vasemmistonuorten puheenjohtaja-
na kannatti ja sanoi kannattavansa sosialistista liittovaltiota. Eli kannatatteko te kuitenkin
jonkinlaista liittovaltiota?

Ja kun on ollut epäselvyyttä sinisestä linjasta, niin sanotaan se nyt vielä kerran. Silloin
tarvitaan uusi EU-kansanäänestys ja se on perusteltua meidän nähdäksemme, jos perusso-
pimuksia muutetaan. Mutta niin kuin hallituksen hyvä linja on, nyt ei nähdä tarvetta perus-
sopimusten muuttamiselle. Tämä pysyvä rakenteellinen yhteistyö, jota lämpimästi kanna-
tamme, on jäsenmaiden välistä yhteistyötä. Se ei ole mikään liittovaltiomekanismi, eikä se
vaikuta Suomen kansalliseen suvereniteettiin. Edustaja Arhinmäki, vastustatteko sitä, että
pystymme esimerkiksi ilmatankkausta tekemään nykyistä tehokkaammin?

16.31 Olli Immonen ps (vastauspuheenvuoro):  Arvoisa puhemies! Täällä on käyty tä-
nään keskustelua paljon EU:n liittovaltiokehityksestä, ja haluaisin muistuttaa, että EU:lla-
han on jo nykyisellään monia liittovaltiomaisia piirteitä. Sillä on oma parlamentti, virka-
mieshallitus eli komissio, perustuslaki eli Lissabonin sopimus, tuomioistuin, keskuspank-
ki ja oma raha. Ylintä toimeenpanovaltaa EU:ssa käyttää Euroopan komissio, jolla on yk-
sinoikeus tehdä lakialoitteita EU:n lainsäädännöksi. Sillä ja Euroopan unionin neuvostolla
on oikeus säätää direktiivejä ilman europarlamentin hyväksyntää. [Vasemmalta: Eikä ole!]
Komissiolla on myös veto-oikeus parlamentin päätöksiin. Komissio toimii käytännössä
EU:n hallituksena ja sen puheenjohtaja EU:n presidenttinä.

Kaikki tämä kuulostaa liittovaltiokehitykseltä, mutta nyt kuitenkin hallitus on täällä ko-
vaan ääneen vakuutellut meille, että liittovaltioon ei olla menossa. [Paavo Arhinmäki: Teil-
lä oli kaksi vuotta eurooppaministeri! — Perussuomalaisten ryhmästä: Ei ollut!] Haluaisin-
kin kysyä asianosaiselta ministeriltä, onko hallituksella tahtotila kohdillaan pyrkiä ohjaa-
maan Suomi pois tältä liittovaltiokehityksen tieltä.

16.32 Elina Lepomäki kok (vastauspuheenvuoro):  Arvoisa puhemies! Euron ongelmat
ovat viime vuosina valitettavasti vain kasvaneet, vaikka markkinat ovatkin olleet rauhalli-
set. Ongelmat ovat itse asiassa kasvaneet juuri siitä syystä — keskuspankkien suojaavan
selän takana. Jos sanoo, että euro on vakaampi valuutta kuin vuosiin, on kerrottava, mikä
32



Pöytäkirjan asiakohta PTK 122/2017 vp
hinta siitä on maksettu: Euroopan keskuspankin taseen loppusumma on kymmenkertaistu-
nut. Kansalliset keskuspankit omistavat yli viidenneksen maidensa velkakirjoista. Target 2
-järjestelmässä Suomen saatavien määrä on kolmannes maamme bkt:stä. Omaisuuserien
hinnat ovat nousseet, pankkien taseet ovat täyttyneet isäntämaiden velasta, valtiot ovat jat-
kaneet velkaantumistaan. Tilanne ei ole terve.

Kriisin iskiessä yhteisvastuu toteutuisi suurempana kuin mihin yksikään työttömyysva-
kuutusrahasto tai kriisinhallintarahasto kykenisi. Euroalue toimisi paljon terveemmältä
pohjalta, jos tämä yhteisvastuu palautettaisiin demokraattiseen prosessiin.

Liittovaltion konsepti on ymmärretty väärin. Yhteisvastuussa olemme jo nyt. Toimiva
liittovaltio tarkoittaa vallan hajauttamista, ei sen keskittämistä. [Puhemies koputtaa] Kan-
natan EU:n kehittämistä liittovaltion suuntaan.

16.34 Mats Löfström r (vastauspuheenvuoro): Fru talman! Inom en snar framtid ska Eu-
ropaparlamentet ge ett förslag till Europeiska rådet om hur platserna i parlamentet ska för-
delas efter brexit. Europaparlamentet förbereder nu frågan, och där finns ett konkret för-
slag som förordar att Finland ska bli tilldelad ytterligare en plats. Landskapet Åland har se-
dan Finlands EU-medlemskap konstaterat Ålands behov av en egen Europaparlaments-
plats för att kompensera makten Ålands lagting gett till Bryssel. Då självstyrda Grönland
var en del av EU 1973—1982 hade Grönland en av Danmarks platser öronmärkt.

Åland har redan år 2006 presenterat ett förslag till riksdagen om att göra Åland till en
egen valkrets i EU-parlamentsval. Regeringen Vanhanen fattade år 2009 ett principbeslut i
frågan. I beslutet stadgades att regeringen medverkar till att utveckla landskapets inflytan-
de på arbetet i Europaparlamentet och fortsätter att i kommande förhandlingar på gemen-
skapsnivå om fördelningen av parlamentsplatser hävda Ålands internationella särställning
och självstyrande status.

Jag vill fråga statsminister Sipilä: Hur medverkar nuvarande regering till att utveckla
landskapet Ålands direkta EU-inflytande och hur ser regeringen på att en av Storbritan-
niens nuvarande platser kunde tillfalla Finland och tilldelas Åland?

16.36 Kari Uotila vas (vastauspuheenvuoro): Arvoisa puhemies! Yhteisvastuulla pelotte-
lun sijaan meidän pitäisi joskus puhua enemmän yhteisvastuuttomuuden lisääntymisestä.
Siitä, että jotkut jäsenmaat keräävät valtavat vaihtotaseen ylijäämät ja alijäämät maksavat
toiset maat työttömyytenä. Siitä, että jotkut maat käytännössä toimivat veroparatiiseina ja
aiheuttavat ongelmia koko valuutta-alueelle. Tai siitä, että jotkut jäsenmaat kieltäytyvät
yhteisestä vastuun kantamisesta esimerkiksi turvapaikanhakijoiden osalta. Pitäisi puhua
enemmän yhteisvastuuttomuuden lisääntymisestä. [Timo Harakka: Hyvä!]

Mitä tulee sitten tuohon EKP:n rooliin, jota edustaja Lepomäki korosti: Hallitus on ko-
rostanut kuripolitiikkaa. Tämä EKP:n rahoitussysteemihän on EKP:n mandaatin rajojen
kolistelua, itse asiassa pelisääntöjen rikkomista, mutta sillä vakautettiin talous. Samalla
markkinoille on nyt syötetty rahaa tuhansia miljardeja, jotka muodostavat aikamoisen ris-
kin esimerkiksi osakemarkkinoilla, koska se ei ole hallittua, se on määrätyillä systeemeillä
tehtyä, ja toivoisin, että valtiovarainministeri kommentoi [Puhemies koputtaa] näitä EKP:n
taseen ja tämän rahoituksen seurannaisriskejä.

16.37 Kalle Jokinen kok (vastauspuheenvuoro):  Rouva puhemies! Tämä keskustelu
osoittaa, että Eurooppa-politiikasta keskustelulle on suuri tarve eduskunnassa, ja on hyvä,
33



Pöytäkirjan asiakohta PTK 122/2017 vp
että tänään on sitä keskustelua voitu käydä. On itsestäänselvää, että haluamme olla muka-
na eurooppalaisessa, läntisessä arvoyhteisössä ja kaikin tavoin niissä keskusteluissa, joita
siellä käydään. Halutaan viedä oma panos sinne, mutta totta kai haluamme myös hyötyä
kaikin tavoin Euroopasta. Ja tällä hetkellä Suomen suurin ongelma on työllisyys. Se on
meidän kohtalonkysymyksemme palveluiden järjestämiseksi ja rahoittamiseksi. Ja haluan-
kin kysyä hallitukselta siitä, miten eurooppalaista yhteistyötä halutaan hyödyntää Suomen
työllisyyden parantamisessa. Tiedän, että Euroopan komissiolla on työvoiman liikkuvuu-
teen liittyvä ohjelma, jota voidaan käyttää hyväksi, ja tällä hetkellä meillä on avoimia työ-
paikkoja yli 30 000, varsinkin teollisuudessa, joihin ei löydy valtavasta työttömien joukos-
ta tekijöitä. Aiotaanko tässä liikkua?

16.39 Joona Räsänen sd (vastauspuheenvuoro): Arvoisa puhemies! On hienoa, että tässä
EU-ajankohtaiskeskustelussa ovat löytyneet myös Pillit ja Pullat ja Monnit, ja nyt enää ky-
symys kuuluu, missä se Pekka Töpöhäntä luuraa. Mutta ehkä näistä satuhahmoista on hyvä
mennä tähän itse asiaan.

Eräs keskeisimpiä haasteita tässä EU:n kehittämisessä on se epäluottamus, mikä vallit-
see jäsenmaiden mutta myös poliittisten liikkeiden välillä. Ja tämähän näkyy varsinkin
niissä asioissa, joissa unionilla olisi eniten annettavaa, liittyi se sitten sisämarkkinoiden ke-
hittämiseen, rahaliiton kehittämiseen tai vaikkapa siihen, millä tavalla ratkaisemme glo-
baaleja haasteita — otetaan esimerkiksi vaikkapa maahanmuuttoon liittyvät kysymykset
tai ilmastonmuutokseen liittyvät kysymykset. Tätä luottamuksen uudelleen rakentamista
pitäisi monesti vahvistaa, ja se kannattaa aloittaa ihan tästä kansallisesta parlamentista.
Senpä takia olisi ollut perusteltua, että näitä asioita olisi käyty läpi myös täällä hieman pe-
rusteellisemmin [Puhemies koputtaa] kuin ainoastaan vain tämän yhden keskustelun ver-
ran.

16.40 Petri Honkonen kesk (vastauspuheenvuoro): Arvoisa rouva puhemies! Aivan ku-
ten pääministeri aikaisemmin totesi, Euroopan unionin tulee olla globaali johtaja ilmasto-
politiikassa. Se tietenkin edellyttää uusiutuvan energian tuotannon merkittävää lisäämistä
unionin alueella. Tämä ei ainoastaan edistä päästöjen vähentämistä ja ilmaston lämpene-
misen rajoittamista vaan myös edistää unionin energiaomavaraisuutta. Kaikki uusiutuva
energia, joka tuotetaan Euroopan unionin alueella, vähentää EU:n riippuvuutta tuontiener-
giasta ja ennen kaikkea fossiilisesta tuontienergiasta. Huolimatta tietyistä edistysaskeleis-
ta viime aikoina energiaunionin rakentamisessa Euroopan unionin riippuvuus tuontiener-
giasta on yhä yli 50 prosenttia. Tämä on selkeä turvallisuuspoliittinenkin riski, kun otetaan
huomioon, että luonnonvarat ovat usein keskittyneet nimenomaan konfliktiherkille alueil-
le. Kysyisinkin pääministeriltä, voisiko Suomi omalla EU-puheenjohtajuuskaudellaan
edistää EU:n energiaomavaraisuutta vielä nykyistä enemmän.

16.41 Jyrki Kasvi vihr (vastauspuheenvuoro):  Arvoisa puhemies! Pienen maan ei ole
hyvä olla yksin, etenkään globaaleilla maailmanmarkkinoilla. Maailmamarkkinoilla eivät
kilpaile pienet kansallisvaltiot vaan suuret talousalueet: Yhdysvallat, Kiina, Euroopan ta-
lousalue, josta EU on pääosa. Myös suomalaiset yritykset tarvitsevat maailmalle skaalau-
tuakseen toimivat, laajat kotimarkkinat, Euroopan kotimarkkinat. Ei ole sattumaa, että
maailman suurimmat yritykset ovat moderneja amerikkalaisia alustayhtiöitä mutta Euroo-
passa, saati Suomessa, sellaisia ei ole. Meidän suuryrityksemme edustavat teollista men-
34



Pöytäkirjan asiakohta PTK 122/2017 vp
neisyyttä, eivät alustatalouden tulevaisuutta, ja se johtuu siitä, etteivät Euroopan digitaali-
set sisämarkkinat vieläkään toimi, koska jäsenmaat keskittyvät keskinäiseen nokitteluun
yhteisen edun etsimisen asemesta. EU ei ole nollasummapeli, se on plussasummapeli.

Täällä on moitittu EU:ta ja euroa kaikesta pahasta ja unohdettu, että EU olemme me,
myös me suomalaiset. Valitettavasti emme ole tässä muiden moittimisen kulttuurissamme
yksin. Myös monessa muussa maassa mollataan EU:ta, myös meitä suomalaisia, [Puhe-
mies koputtaa] aivan samoin. Nyt olisi Suomen korkea aika herättää EU-politiikkansa [Pu-
hemies: Edustaja Kasvi, aika on täynnä!] vuosien horroksesta.

16.42 Arja Juvonen ps (vastauspuheenvuoro): Arvoisa rouva puhemies! Meillä on Eu-
roopassa sosiaalisten oikeuksien pilari, jossa on 20 erilaista periaatetta, joita toivotaan val-
tioiden noudattavan. Suomi on mielestäni hoitanut asiansa hyvin, ja inhimillisyys ja yhtei-
söllisyys ovat meillä täällä tärkeitä. Meillä on tällä hetkellä eduskunnassa käsittelyssä so-
siaalihuoltolaki, jossa muun muassa avataan terveydenhuoltopalveluja paperittomille ja
niille, joilla ei ole oikeutta jäädä tänne meidän maahamme, joten kysyisin teiltä, kun Göte-
borgissa oli EU-maiden johtajien kokous liittyen juurikin näihin sosiaalisiin oikeuksiin:
Millä tavalla tätä taakkaa jaetaan? Onko EU-maissa myös muilla mailla nämä käytännöt,
että tavallaan terveydenhuoltopalvelut, sosiaalihuolto ja kaikki kuuluvat myös siellä pape-
rittomille samalla tavalla kuin Suomessa? Suomi tekee todella sydämellä tätä työtä, ja tämä
sosiaalihuoltolaki on yksi esimerkki siitä. Toki se tuo kustannuksia ja herättää kysymyk-
siä, millä tavalla EU:ssa toimitaan.

Puhemies Maria Lohela: Hyvät edustajat, paikalta varattuja vastauspuheenvuoropyyntö-
jä on vielä 11 täällä koneella. Myönnän ne kaikki, ja sen jälkeen otetaan sitten ministerei-
den puheenvuorot keskustelun päätteeksi.

16.43 Susanna Koski kok (vastauspuheenvuoro):  Arvoisa puhemies! Tulevan rahoitus-
kehyksen osalta EU:n yhteinen maatalouspolitiikka on Suomelle neuvotteluiden kynnys-
kysymys. Brexitin leikkausvaikutukset ovat suuntaa antavasti tiedossa. Eurooppalaisittain
kestävä ja kilpailukykyinen maatalous on yhteisen maatalouspolitiikan lähtökohtana tule-
vaisuudessakin.

Kokoomuslaisittain Euroopan yhteinen maatalouspolitiikka on oleellinen osa Suomen
EU-politiikkaa. Valtiovarainministeri Orpo on kannanotoissaan linjannut, että suomalai-
selle maataloudelle haetaan neuvotteluissa maksimaalisen hyvää ratkaisua. Pääministeri
Sipilä, ette maininnut maataloutta tai maatalouspolitiikan uudistamista ilmoituksessanne
sanallakaan. Edellisten pääministereiden Lipposen, Vanhasen, Kataisen ja Stubbin esimer-
kit osoittavat, että pääministerin on oltava itse EU-asioissa liikenteessä. Millä tavoin te,
pääministeri Sipilä, laitatte itsenne nyt peliin, jotta suomalaisen maatalouden ja maaseu-
dun rahoitus tulevassa rahoituskehyksessä ja uudella ohjelmakaudella turvataan?

16.44 Sami Savio ps (vastauspuheenvuoro):  Arvoisa puhemies! Valtiovarainministeri
Orpo totesi jo aiemmin, että Suomen on pyrittävä kaikkiin etumme mukaisin EU-ytimiin,
mitä ne sitten lienevätkään. Ministeri Orpo on muun muassa todennut, että EU tarvitsisi
yhteistä turvapaikkapolitiikkaa.

Myös edustaja Salolainen oli huolissaan muuttoliikkeestä aiemmassa puheenvuoros-
saan, ja syytä siihen kyllä onkin. Euroopan parlamentti antoi viime viikon äänestyksessä
35



Pöytäkirjan asiakohta PTK 122/2017 vp
mandaatin aloittaa neuvottelut jäsenmaiden kanssa Dublin-menettelyn uudistuksesta.
Tämä parlamentin kanta sisältää pakollisen taakanjaon periaatteen. Uudessa esityksessä
tälle taakanjaolle ei olisi minkäänlaista ylärajaa. Ratkaisuna esitetään jäsenmaiden brutto-
kansantuotteeseen ja väestön kokoon nähden yhtä suuriin painotuksiin perustuvaa taakan-
jakomekanismia.

Arvoisa puhemies! Kysyn hallitukselta, onko hallitusohjelman kirjaus sisäisten siirtojen
vapaaehtoisuudesta yhä voimassa ja noudatetaanko sitä myös EU-pöydissä neuvoteltaessa.

16.45 Sirkka-Liisa Anttila kesk (vastauspuheenvuoro): Arvoisa puhemies! Täällä edus-
taja Koski puuttui yhteiseen maatalouspolitiikkaan, jota ollaan uudistamassa. Tiedän tark-
kaan, että siinä hallitus ja hallituksen maa- ja metsätalousministeri ovat erittäin aktiivisia.
Täällä salissa on nyt aivan turha yrittää tämäntyyppistä ristijakoa hallituksen sisälle raken-
taa.

Todella toivon, että tämä hyvä keskustelu jatkuisi ja olisi se yhteinen ymmärrys, erityi-
sesti myöskin hallituspuolueiden kesken.

16.46 Sari Essayah kd (vastauspuheenvuoro): Arvoisa rouva puhemies! Täällä edustaja
Joona Räsänen kaipaili Pekka Töpöhäntää — kristillisdemokraatit voivat vaikka ilmoittau-
tua sellaiseksi, koska meillä on yleensä aina hyvä tarkoitusperä ja olemme kilttejä. [Nau-
rua]

Olisin halunnut kysyä hallitukselta edelleenkin tästä Target-järjestelmän epätasapainos-
ta, minkä edustaja Lepomäki nosti täällä esille, ja toisaalta sitten viitata vielä edelliseen ky-
symykseeni elikkä järjestelemättömiin luottoihin pankkisektorin sisällä. Minun mielestäni
nämä muodostavat kokonaisuuden, kun nytten meillä hallitus on ottanut sen kannan, että
voidaan siirtyä kohti yhteistä talletussuojajärjestelmää, kun katsotaan, että järjestelemättö-
mien luottojen määrä on tarpeeksi pieni. Mikä se prosenttiraja sitten on, minkä me katsom-
me olevan tarpeeksi pieni? Kuitenkin järjestelemättömiä luottoja on noin 600—700 miljar-
dia Euroopan pankeissa.

Sitten todellakin, niin kuin täällä tuotiin esille, esimerkiksi edustaja Uotila, Target-jär-
jestelmässä on iso epätasapaino, ja minusta tuntuu, että pankkiunioni ei todellakaan ole sii-
nä vaiheessa, että se voitaisiin loppuun saattaa ilman, [Puhemies koputtaa] että Suomen ris-
kitaso huomattavasti nousisi.

16.47 Mikko Savola kesk (vastauspuheenvuoro): Arvoisa rouva puhemies! Kyllä huolto-
varmuus ja turvallisuus ovat ne kaksi keskeistä tekijää, mistä me EU:n puitteissa saamme
nauttia. Maatalouspolitiikka on yksi niistä keskeisimmistä huoltovarmuuteen liittyvistä te-
kijöistä.

Kun tätä rahoituskehystä EU:ssa valmistellaan, kyllä kannustan olemaan myös siinä ak-
tiivinen. Ministeri Leppä on tehnyt hyvää työtä EU-pöydissä, mutta tämä on se keino, mil-
lä me pystymme saamaan myöskin meidän nettomaksuosuuttamme mahdollisimman pal-
jon takaisin. Itse asiassa maatalous on se suurin saanto, mitä me voimme EU-budjetista ta-
kaisin Suomeen saada. Muistetaan ne epäedullisemmat tuotanto-olosuhteet, mitkä meillä
on, omasta tuotannostamme on pidettävä kiinni.

Rouva puhemies! Lyhyesti vain tästä PRY:stä, pysyvästä rakenteellisesta puolustusyh-
teistyöstä: Se on hyvä, se parantaa meidän kansallista huoltovarmuuttamme myös tältä
36



Pöytäkirjan asiakohta PTK 122/2017 vp
osin. Se parantaa meidän suorituskykyjämme. Ja tämä on valtioiden välistä yhteistyötä,
EU-liittovaltioon tämä ei meitä ole ajamassa.

16.48 Jani Mäkelä ps (vastauspuheenvuoro):  Arvoisa puhemies! Kun täällä muutamat
edustajat olivat huolissaan siitä, että Suomi jollain tavalla poimisi pullasta rusinoita
EU:ssa, niin minä suorastaan toivoisin, että joskus siihen pääsisimme. Nyt tilanne ei siltä
näytä.

Ministeri Terho käytti sitä suomalaisen keskustelun tyypillistä argumenttia, että kun ei
enää mitään muuta keksitä, niin pelotellaan sitten Venäjällä. Siihen minä vastaan niin, että
itsenäinen meidän pitää olla idän lisäksi myöskin lännen suuntaan. Joskin on niin, että
EU:lla on joitakin yhteisiä asioita Venäjän kanssa. Sananvapauden rajoittamisten ohella
EU:n perusperiaate tuntuu olevan, että vaalit, äänestykset ja demokratia ovat yleisesti ot-
taen ongelmia. Aina, kun jossain EU-maassa äänestetään joissain vaaleissa, se on unionin
tasoisen kriisin paikka. On suorastaan liikuttavaa seurata sitä paniikkia, jossa vaikkapa
Saksan hallitusneuvotteluista uutisoidaan Suomen median toimesta, tai kuinka peloissaan
siitä ovat liittovaltion takana olevat poliitikot maassamme.

16.49 Jaana Laitinen-Pesola kok (vastauspuheenvuoro): Arvoisa puhemies! Kuten pää-
ministeri totesi, unioni tarvitsee myös sosiaalista Eurooppaa. EU-johtajat sitoutuivatkin
itse asiassa viime viikolla sosiaalisten oikeuksien pilarin toteuttamiseen, ja taloutta ja so-
siaalisia oikeuksia tuleekin kehittää rinnakkain. Sosiaalisten oikeuksien parantaminen
tuottaa hyötyä EU-kansalaisten arkielämään ja sitä kautta lisää kansalaisten luottamusta
unioniin. Eurooppalainen ammattiyhdistysliike haluaa sosiaalisen pilarin keskeiset tavoit-
teet osaksi EU:n talouden ohjausjaksoa. Kysynkin, miten Suomen hallitus suhtautuu tähän
tavoitteeseen.

16.50 Katri Kulmuni kesk (vastauspuheenvuoro):  Arvoisa rouva puhemies! Täällä on
kiistelty ja kyseenalaistettu kunnianhimon tasoa, jolla keskustajohtoinen hallitus on EU-
asioita hoitanut. Jos sitä listaa katsoo, miten aktiivisesti Suomi on edistänyt vaikkapa tur-
vallisuus- ja puolustuspoliittista yhteistyötä, miten pääministeri aivan henkilökohtaisesti
piirsi kollegoilleen kaaviota siitä, miten eurooppalaista maahanmuuttopolitiikkaa pitäisi
hoitaa, jos ajattelee sitä, että olemme tehneet ensimmäisinä euromaina omat Emu-linjauk-
semme valmiiksi — lähdemme siitä, että se, mitä on sovittu, täytyy viedä ensiksi loppuun
— jos miettii meidän energia- ja ilmastokysymyksiämme, Suomi on erittäin kunnianhi-
moisessa seurassa siellä, jos miettii sitä, miten me olemme turbulenttisina aikoina puolus-
taneet vapaata taloutta, vapaata kauppaa, puolustaneet sitä, että sääntelystä täytyy päästä
eroon niin kansallisesti kuin kansainvälisestikin, niin tämä linja on ollut ihan selkeä.

Ja mitä tulee sosiaaliseen ulottuvuuteen, niin kyllä voi pohjoismaista hyvinvointiyhteis-
kunnan mallia suositella myös eurooppalaisille kollegoille. Hyvinvointi lähtee siitä. [Pu-
hemies koputtaa] Läpinäkyvyyttä, läheisyysperiaatetta on EU:n lisättävä.

16.51 Laura Huhtasaari ps (vastauspuheenvuoro): Arvoisa puhemies! Täällä on paljon
keskusteltu EU:n arvoyhteisöstä. Mitkä ne eurooppalaiset arvot ovat? Ei ainakaan Katalo-
nian tilanteessa niitä tuotu millään lailla esille, kun siellä pampulla hakattiin mummoja.
Mitä tulee tähän edustaja Arhinmäen kommenttiin, että ministeriaitiosta ei enää kuulu
"missä EU, siellä ongelma", se on todella surullista, kuten myöskään ministeri Terho ei
37



Pöytäkirjan asiakohta PTK 122/2017 vp
enää aja EU:sta kansanäänestystä. Joillakin arvot muuttuvat, joillakin arvopohja pysyy.
Mutta kun me olemme nyt jättämässä valiokunnassa eriävän mielipiteen tästä Emun kehit-
tämisestä ja pankkiunionista, niin mikäli vasemmistoliitto haluaa vastustaa liittovaltioke-
hitystä, niin mielelläni annan sen paperin allekirjoitettavaksi.

Mitä tulee tähän euroon, niin pankkiunioni ja yhteinen talletussuoja eivät voi toimia,
koska pankkien riskit ovat ihan eri tasolla ja Kreikan riskien saattaminen samalle tasolle
kuin muissa maissa veisi noin 80 vuotta. Voisimmeko me nyt luopua tästä epärealistisesta
projektista ja lähteä tekemään itsenäistä rahapolitiikkaa? Se olisi Suomen etu, [Puhemies
koputtaa] se olisi itsenäisyyttä.

Puhemies Maria Lohela:  Vielä ennen ministereitä edustajat Arhinmäki ja Haavisto.

16.52 Paavo Arhinmäki vas (vastauspuheenvuoro): Arvoisa rouva puhemies! Edelleen-
kään se, että vastustaa liittovaltiokehitystä, ei tarkoita vielä yhtään mitään. Silloin pitäisi
pystyä yksiselitteisesti kertomaan, mitä liittovaltiokehitys on. Esimerkiksi vasemmistoliit-
to on sitä mieltä, että Euroopan unionissa tarvitaan minimitasoja vaikkapa yhteisöverotuk-
sessa niin, että maat eivät kilpaile toisiaan vastaan mutta maat voivat kyllä pitää korkeam-
paa verotasoa. Meidän mielestämme sosiaaliturvassa, palkoissa, työehdoissa pitää olla mi-
nimitaso samoin kuin ympäristönormeissa. Jonkun mielestä tämä voi olla liittovaltiokehi-
tystä, ja jos tämä on liittovaltiokehitystä, me kannatamme sitä. Mutta silloin jos kysymys
on vaikkapa siitä, että tulisi yhteinen valtiovarainministeri EU:lle, Brysselistä käsin hoidet-
taisiin talouspolitiikkaa, finanssipolitiikkaa, niin me emme missään tapauksessa hyväksy
tätä. Minusta on täysin tyhjää puhetta se, ketkä ovat enemmän liittovaltiota vastaan tai
enemmän liittovaltion puolella, jos ei määritä [Puhemies koputtaa] sitä, mikä se sisältö on.

16.53 Pekka Haavisto vihr (vastauspuheenvuoro): Arvoisa puhemies! Kaksi asiaa.
On puhuttu EU:n arvoista, oikeusvaltioperiaatteesta. Olisi ollut hyvin tärkeää kuulla hal-

lituksen näkemys Puolan ja Unkarin tilanteesta, millä tavalla edistetään EU:ta arvoyhtei-
sönä ja oikeusvaltioperiaatetta.

Toinen asia: En halua kääntää veistä lääkevirastohaavassa. Saimme poikkeuksellisen
vähän ääniä kierroksella, jolla kaikki maat saattoivat äänestää kolmea ehdokasta. Selitim-
me sen itsellemme siten, että Helsinki ja Suomi tunnetaan huonosti. Minulle tulikin kylmä
hiki, että jos meidät tunnetaan itse asiassa hyvin tässä asiassa siitä, että EU-politiikassam-
me on ollut ristiriitoja viime aikoina, emme ole ehkä olleet sellainen pelinrakentaja Euroo-
pan unionissa, joka voisimme olla. Mielestäni on erittäin tärkeää, että EU:n tulevaisuus-
keskustelussa osaamme verkostoitua, osaamme liittoutua, osaamme luoda alliansseja. [Ka-
ri Uotila: Hyvä kysymys — miksi hävisimme?]

Puhemies Maria Lohela:  Seuraavaksi ministeriaitioon: pääministeri Sipilä, 5 minuuttia.
— Olkaa hyvä.

16.54 Pääministeri Juha Sipilä: Arvoisa rouva puhemies! Kiitoksia keskustelusta. Kyllä
me suuressa kuvassa EU-linjasta olemme hyvin yhtenäisiä. Haluamme kuulua Euroopan
unioniin ja olla aktiivisia sen kehittämisessä. Tätä keskustelua on paljon kaivattu, mutta
harmikseni kyllä totean, että aika harvoiksi nämä rivit täällä ovat harventuneet. [Paavo Ar-
hinmäen välihuuto] — Niin, ehkä se näin juuri on.
38



Pöytäkirjan asiakohta PTK 122/2017 vp
Muutamia huomioita keskustelusta.
Ehkä suurin yllätys tässä keskustelussa oli SDP:n linjanmuutos suhdannetasausjärjestel-

män rakentamisessa. Se poikkeaa kyllä aika paljon siitä, mistä viime kaudella, kun finans-
sikriisi oli syvimmillään, keskusteltiin.

Kaksi asiaa, mitä kritisoitte: Tässä Emu-linjassa, joka oli toinen, olen vahvasti sitä miel-
tä, että tässä hallituksen kanta on oikea. Sitten tämä eritahtisuus. Kyllä lähtökohtana on
Rooman julistuksessa se, että haemme yhtenäisyyttä mutta sallimme eritahtisuuden, niin
kuin olemme sallineet esimerkiksi Emussa, Schengenissä. Nyt tämä pysyvä rakenteellinen
yhteistyö on siitä seuraava esimerkki, johon aivan kaikki eivät lähde mukaan. Mutta ei se
saa olla esteenä kehittymiselle, kunhan se säilytetään jatkuvasti avoimena. Minä pidän tätä
erittäin hyvänä linjauksena, ja se on nyt yksimielisesti hyväksytty myöskin koko Euroopan
unionin 27 maan toimesta yhteiseksi linjaksi.

Sitten ilmastopolitiikasta. Edustaja Haavisto, aivan samaa mieltä. Erityisesti nyt, kun
USA tänä päivänä oikeastaan ainoana maana on ulkona Pariisin sopimuksesta, ilmastojoh-
tajuus täytyy ottaa Euroopan unionin hanskaan. Kyllä me tässä olemme itsellemme asetta-
neet haasteellisia tavoitteita, esimerkiksi hiilineutraalisuuden vuoteen 2045 mennessä —
saman tavoitteen Ruotsin kanssa.

Sitten tästä aktiivisuudesta. Esimerkiksi hybridikeskus on hyvä esimerkki siitä. Puoles-
satoista vuodessa saimme sen aikaan. Kun saimme vinkin siitä, että jos tästä joku maa ot-
taisi kopin, niin Suomi otti kopin siitä ja olemme nyt jo toiminnassa liikkeellä.

Tästä arvoyhteisönä toimimisesta, oikeusvaltioperiaatteesta: Kyllä se, mitä Unkarissa ja
Puolassa tällä hetkellä tapahtuu, on sellaista kehitystä, mitä emme voi hyväksyä. Tästä kes-
kustelimme eilen arvoseminaarissa Pikkuparlamentissa.

Sitten budjettikysymyksiin.
Ensinnäkin totta kai me optimoimme oman saantomme. Esimerkiksi maataloudesta

olemme linjaukset jo tehneet. Ne ovat koko hallituksen linjauksia, ja pidämme huolta siitä,
että saamme parhaan mahdollisen saannon.

Me olemme lähteneet siitä, että Britannian aukkoa emme täytä. Itse asiassa koheesiopo-
litiikka on toiminut. Jos me nykysäännöillä seuraavalla rahoituskierroksella jakaisimme
koheesiorahaa, niin 12 miljardia vähemmän sitä tarvittaisiin, koska tuloerot EU:n sisällä
ovat pienentyneet.

Emuun liittyen me lähdimme kartoittamaan kolme suurinta ongelmaa, niihin ongelmiin
ratkaisut. Kuvasin ne tuossa omassa esityksessäni aluksi.

Edustaja Wallinheimo, digitaalinen sisämarkkina, esimerkiksi tekoälyn askelmerkit:
saimme komission ottamaan kopin siitä, että siinä askelmerkit laaditaan komission toimes-
ta, ja pääsemme myöskin vaikuttamaan siihen kehitykseen sitten, kun meillä oma kantam-
me ja strategia asiaan jo on.

Edustaja Arhinmäki, mekin kannatamme omaa vahvaa puolustusta, mutta joitakin asioi-
ta tässäkin kannattaa tehdä yhdessä. Kun olen keskustellut kollegoiden kanssa, niin kyber-
uhkiin varautuminen on hyvä esimerkki siitä, missä kannattaa tehdä varautumista yhdessä,
ja siitä hyötyvät kaikki.

Sitten täällä on keskusteltu Suomen puheenjohtajuuskaudesta vuonna 2019. Se tulee
vaalien jälkeen, ja on ilman muuta selvää, että järjestämme puheenjohtajuuteen ja sen tee-
moihin liittyvän pyöreän pöydän keskustelun yli oppositio—hallitus-rajojen. Ei tietenkään
ole reilua, että se tehdään hallituksen toimesta, kun tässä on meillä vaalit välissä.

Arvoisa puhemies! Kiitoksia hyvästä keskustelusta. Tästä on hyvä jatkaa.
39



Pöytäkirjan asiakohta PTK 122/2017 vp
Puhemies Maria Lohela: Ministeri Orpo, 5 minuuttia.

17.00 Valtiovarainministeri Petteri Orpo: Arvoisa rouva puhemies! Kiitos tosiaan tästä
keskustelusta. Harmi, että niin harvalla on tänään mahdollisuus olla täällä paikalla, kun
keskustelua on niin kovasti kaivattu.

Mutta ehkä näihin talouspuolen kysymyksiin:
Se perusjakohan on ollut tässä isossa linjassa se, että ne, jotka korostavat yhteisvastuuta,

ovat valmiita luovuttamaan päätöksentekovaltaa enemmän Brysseliin, ja ne, jotka taas ko-
rostavat jäsenmaiden vastuuta taloudesta ja eivät halua yhteisvastuuta, haluavat pitää pää-
tösvaltaa enemmän kansallisissa käsissä. Tämä on ollut Suomelle aivan yksiselitteinen lin-
ja, että me olemme olleet tällä kannalla. Siksi yhteisvastuun lisääminen, jota nyt yllätyk-
sekseni jossakin muodossa mutta selkeästi SDP ja vihreät tukevat, on suuri muutos tähän
linjaan.

Joka tapauksessa, jos me nyt lähdemme rakentamaan suhdannetasausjärjestelmää, kyse
on siitä, että silloin me luomme rahanlähettämisjärjestelmän jäsenmaasta toiseen. [Edus-
kunnasta: Ei ole!] Käytin puheenvuoron eräässä paneelikeskustelussa, jossa oli kollegoja,
että jos tämä suhdannetasausjärjestelmä ja tällainen tulonsiirtounioni, jota erityisesti ete-
läisemmän Euroopan maat ajavat, ovat niin hyviä ideoita, niin miksi emme kokeiluhenges-
sä anna heille mahdollisuutta sitä kokeilla. Ja kun se varmaan osoittautuu erinomaiseksi,
kun he siihen uskovat, niin sitten nettomaksajamaatkin varmaan lähtevät siihen mielellään
mukaan, kun se on osoittanut toimivuutensa. Ei saanut kannatusta näiden maiden joukossa
se, että ne, jotka perinteisesti ovat tätä suhdannetasausjärjestelmää halunneet, olisivat yk-
sin lähteneet siihen.

Mutta sitten jos vielä miettii sitä, niin olisi erittäin vaikeaa luoda suhdannevakausrahaa,
joka pystyttäisiin kohdentamaan niin, että se toimii — koska me tiedämme, että esimerkik-
si Suomessa suhdanteeseen vaikuttaminen jo pelkästään maan sisällä on erittäin vaikeaa, ja
jos sitten tämmöinen raha olisi olemassa, niin kyllä voisi sanoa, että luultavasti ainakin
aluksi suhteellisen pienestä rahasta tulisi valtava riita, aivan valtava riita sen rahan jakami-
sesta, ja minusta se ei ole sen vaivan väärtti.

Paljon parempaa on se, että me pidämme kiinni siitä hyvästä peruskannastamme, että jo-
kainen jäsenmaa vastaa omasta taloudestaan ja sitä kautta vahvistaa EU:n yhteistä taloutta
ja euroalueen sisällä talouden vakautta. Jos meillä on vakaa ja kilpailukykyinen talous, toi-
mivat sisämarkkinat ja huomattavasti alemmat riskitasot sekä valtioiden velkaantumisen
osalta että pankkijärjestelmässä, silloin meillä on paljon, paljon parempi tilanne kuin tällä
hetkellä. Ja tämä riskien alentaminen on erityisen välttämätöntä, ja siksi hallitus laatii
oman konkreettisen tiekartan siitä, miten pankkiunionin viimeistelyssä edetään, jotta
voimme ottaa jonain päivänä niitä askeleita yhteisen talletussuojan suuntaan.

Nämä pankkien järjestämättömät luotot, joihin useampi edustaja kiinnitti huomiota,
ovat todellakin suuri ongelma. Joillakin mailla... Kreikalla vaikeimpana on 30 prosenttia
luottokannastaan järjestämättömiä luottoja. Suomessa tämä luku on prosentin luokkaa, ja
on aivan selvää, että kun talletussuojaan jonain päivänä edetään, siinä pitää olla oikeuden-
mukainen lähtökohta. Eli nämä erot maiden sisällä eivät voi olla näin suuria, ja se on se lin-
ja, mitä me ajamme. Suomi on nyt erittäin aloitteellinen siinä, että ei riitä se, että alenne-
taan riskejä, vaan me vaadimme konkreettisia mittareita — ja olemme laatimassa siihen
pohjaa ja tulemme viemään sen EU-pöytiin — siihen, miten me voimme yhdessä katsoa,
että riskit ovat riittävästi alenneet, jotta voidaan ottaa seuraava tärkeä askel. Nythän komis-
40



Pöytäkirjan asiakohta PTK 122/2017 vp
sio vain kertoo, että riskit ovat alentuneet ja komission mielestä voidaan edetä talletussuo-
jajärjestelmän kanssa, mutta me emme tätä allekirjoita.

No, mitä tulee tähän EKP:n taseeseen: Oli erittäin hyvä uutinen joku aika sitten, kun
EKP ilmoitti, että he alkavat hallitusti vähentämään osto-ohjelmaansa, eli tätä ikään kuin
elvytystä, rahan tarjoamista euroalueella vähennetään. Se on aivan välttämätöntä, että näin
tehdään, mutta se täytyy tehdä hillitysti ja hallitusti, jotta se ei sitten taas aiheuta ongelmia
meidän hyvässä vauhdissa olevalle talouskasvulle.

Muuten olen sitä mieltä — edelleenkin, tämän keskustelun jälkeen — että Suomen hal-
lituksella on selkeä EU-poliittinen linja. Tässä salissa me jaamme hyvin pitkälle samat nä-
kemykset ja ei ole suuria eroja, ehkä erästä ryhmää lukuun ottamatta, ja mielestäni tämä an-
taa hyvän pohjan jatkaa tästä kohti EU:n kehittämistä ja tulevaa EU:n puheenjohtajakautta.

Puhemies Maria Lohela:  Vielä ministeri Lindström, 3 minuuttia.

17.05 Työministeri Jari Lindström:  Arvoisa rouva puhemies! Otan kantaa vain ja ai-
noastaan näihin sosiaalisen ulottuvuuden ja ennen kaikkea työllisyyden asioihin, joita on
noussut tässä keskustelussa esille.

Varsinkin edustaja Jokinen tähän kiinnitti omassa puheenvuorossaan huomiota ja kysyi
tavallaan, mitä EU-puolella voitaisiin tälle puolelle tehdä. Siellä on paljonkin käyty kes-
kustelua muun muassa työvoiman liikkuvuudesta, sen edistämisestä. Tietysti se ongelma
tulee siitä, että maiden väliset erot ovat suuria, ja siitä tietysti aiheutuu kaikenlaisia haas-
teita.

Osaamisen tunnistaminen ja tunnustaminen ovat yksi keskustelu sekä pohjoismaisella
tasolla että EU-tasolla, ja tietenkin on syytä edistää tämmöisten esteiden purkamista.

Meillä on aika ajankohtainen asia ollut tässä vastikään, lähetettyjen työntekijöiden di-
rektiivi. Olin siellä. Se oli 15-tuntinen kokous, jonka päätteeksi sitten asiasta äänestettiin.
Siellä oli muutama maa, jotka eivät tähän lähteneet mukaan, mutta valtaosa lähti. Tämä tie-
tysti kertoo siitä, että kun on paljon maita, niin ajatusten ja tavallaan kantojen yhteen so-
vittaminen ei näissä asioissa ole lainkaan helppoa. Itse olen tyytyväinen ensinnäkin siihen,
että eduskunta antoi vahvan tuen ja tilaa siihen kokoukseen, jotta voitiin tätä tärkeää asiaa
viedä eteenpäin. Jos jotenkin tiivistäisi sen lähetettyjen direktiivin, niin ideahan on sama
työ, samassa paikassa, sama palkka. Tässä on aika lailla pähkinänkuoressa se, mistä tässä
on kysymys.

Työntekijöiden oikeuksien ja velvollisuuksien suhteen käytännöt ovat monissa maissa
aika lailla kirjavia. Suomi on usein semmoisessa tilanteessa, että kun direktiiviä ollaan tar-
joamassa, niin meillä on jo asiat paljon pidemmällä kuin mitä se direktiivi edellyttää. Eli
monesti ongelma ei ole täällä Suomessa. Ongelma on ehkä enemmänkin se, että meidän pi-
tää puolustaa sitä hyvää, mikä meillä jo on, ettei sitä viedä niin päin, että Suomi joutuisi
joustamaan toiseen suuntaan. Tämä on minun mielestäni tärkeää, että EU:n pitäisi mones-
sa asiassa tavoitella sitä hyvää, mikä Suomen järjestelmässä on.

Se, missä Suomi poikkeaa ehkä kaikkein selkeimmin, on tämä yleissitova työehtosopi-
musjärjestelmä, jonka perusteleminen tulee vuosi vuodelta haastavammaksi. Tämä on tie-
tenkin keskustelu, joka tässä maassa joudutaan jossain vaiheessa käymään, minkälainen se
järjestelmä on. Itse siis puolustan sitä yleissitovaa järjestelmää, mutta näen niin, että sitä
haastetaan joka puolelta jatkuvasti, ja se on siis todella poikkeuksellinen järjestelmä Eu-
roopassa. Sen puolustaminen ei ole kauhean helppoa, vaikka me pidämme monet sitä hy-
41



Pöytäkirjan asiakohta PTK 122/2017 vp
vänä systeeminä. Mitä sitten sen tilalle, minimipalkkajärjestelmä vai jotain muuta, se ei ole
lainkaan yksinkertainen asia, mutta tämä keskustelu on varmasti vielä meillä edessä. —
Kiitoksia.

Keskustelu päättyi.

Asian käsittely päättyi.
42


