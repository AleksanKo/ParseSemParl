















































DEMF559.tmp.xml


Pöytäkirjan asiakohta PTK 42/2018 vp

 Tarkistettu
4.1

Pöytäkirjan asiakohta 

PTK 42/2018 vp

Täysistunto

Torstai 26.4.2018 klo 16.04—18.31

2.5. Suullinen kysymys työmatkaa koskevasta verovähennyksestä (Olavi Ala-Nissilä kesk)
Suullinen kysymys SKT 60/2018 vp

Suullinen kyselytunti

Puhemies Paula Risikko: Edustaja Ala-Nissilä.

Keskustelu

16.58 Olavi Ala-Nissilä kesk: Arvoisa puhemies! Tällä kyselytunnilla on ollut kysymyk-
siä, jotka kaikki ovat liittyneet yhteisen hyvinvointikasvumme jakamiseen. Ehkä yksi ky-
symys, joka liittyy sen rakentamiseen, ja teen sen suoraan elinkeinoministeri Lintilälle:
[Välihuutoja vasemmalta] Todella, kun työllisyys nyt paranee eri puolilla Suomea, on tär-
keätä, että ihmiset pääsevät töihin ja että työ kohtaa tekijänsä. Hallitus on päättänyt esittää
kakkosasunnon verovähennyksen kasvattamista reippaasti, 450 euroon. Tuolla Uudenkau-
pungin torilla kun olin, niin tulivat kiittämään tästä asiasta, koska se toinen asunto on to-
della kustannus ihmisille, kun haetaan uutta työpaikkaa. Miten tämä on tulossa voimaan, ja
onko tarkoitus uudistaa myöskin tämän vähennyksen sisältöä tässä yhteydessä?

16.59 Elinkeinoministeri Mika Lintilä (vastauspuheenvuoro):  Arvoisa rouva puhe-
mies! Suomalainen talouskasvu on erittäin hyvällä uralla tällä hetkellä. Meidän kasvun eh-
doton pullonkaula on osaavan työvoiman saanti. Työvoiman saannissa suurin ongelma on
kohtaanto-ongelma, avoimet työpaikat ja työpaikat eivät kohtaa, ja yksi tekijä siellä on työ-
voiman liikkuvuus. Meillä on erittäin heikko liikkuvuus työvoiman suhteen, ja siihen haet-
tiin riihessä ratkaisua tällä kakkosasunnon, työasunnon, verovähennysoikeuden nostami-
sella.

Mainitsitte Uudenkaupungin. Uusikaupunki on hyvä esimerkki. 
Palkkatasoon, joka on verrattain hyvä mutta jolla ei kahta taloutta voi pitää, tähän tilan-

teeseen, tämä on erittäin hyvä kokonaisuudessaan.
Se, missä tämä vähennys on mielestäni vielä vajavainen: Tämä pitäisi ulottaa myös yk-

sineläjien puolelle. Eli sillä tavalla tätä voitaisiin laajentaa. Me teimme kirjauksen, että
[Puhemies koputtaa] valtiovarainministeriö tekee selvityksen siitä, että tätä laajennettai-
siin myös yksineläjien puolelle.

Kysymyksen käsittely päättyi.


	2.5
	16.58
	16.59


