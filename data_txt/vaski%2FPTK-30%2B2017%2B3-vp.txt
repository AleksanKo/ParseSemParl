















































DEM5872.tmpSave.xml


Pöytäkirjan asiakohta PTK 30/2017 vp
Pöytäkirjan asiakohta 

PTK 30/2017 vp

Täysistunto

Tiistai 28.3.2017 klo 14.00—16.16

3. Hallituksen esitys eduskunnalle laiksi maankäyttö- ja rakennuslain muuttamisesta
Hallituksen esitys HE 251/2016 vp
Valiokunnan mietintö YmVM 2/2017 vp

Toinen käsittely

Puhemies Maria Lohela: Toiseen käsittelyyn esitellään päiväjärjestyksen 3. asia. Nyt
voidaan hyväksyä tai hylätä lakiehdotus, jonka sisällöstä päätettiin ensimmäisessä käsitte-
lyssä.

Keskustelu

14.01 Timo Heinonen kok: Arvoisa rouva puhemies! Hyvät edustajakollegat! Kun tämä
nykyinen hallitus ryhtyi toimeen, niin yhdeksi tärkeäksi tehtäväksi otettiin normien purku
ja sääntelyn purkaminen. Hallitusohjelmaneuvotteluissa edustaja Vanhanen veti erityistä
asuntopolitiikkaan keskittynyttä työryhmää, jonka tehtävänä oli etsiä nimenomaan keinoja
rakentamisen ja maankäytön ja asuntotuotannon vauhdittamiseksi. [Hälinää — Puhemies
koputtaa]

Nyt olemme saaneet huomata ja lukea lehdistä ja myös tilastoista, että taloudessa on ta-
pahtunut käänne. Edustaja Rantakangas tuossa hetki sitten totesi, että viimeksi vuonna
2010 kansalaisten luottamus paitsi oman mutta myös Suomen talouden näkymiin oli näin
vahvaa kuin se tällä hetkellä on. Maan talous on kasvanut nyt jokaisella rintamalla.

Ennen muuta tätä kasvua on kannatellut rakentaminen. Rakentaminen on toiminut tie-
tynlaisena talouden käänteen veturina. Esimerkiksi viime vuonna Tampereella sai ennätys-
määrä asuntoja rakennusluvan, ja myös Vantaan rakennuslupamäärät ovat ennätyskorkei-
ta. Näin monessa muussakin paikassa. [Antti Lindtman: Kiitos Kehäradan!]

Kuitenkin lähes 3 miljardin euron investoinnit odottavat edelleen viranomaislupia. Lu-
pamenettelyjen takia syntymistään odottaa joidenkin arvioiden mukaan jopa 14 000 työ-
paikkaa. Viime vuonna näiden luvitusten takia pysähdyksissä olleita investointeja oli noin
2,9 miljardia, nyt ehkä jo yli 3 miljardia. Luku on ollut nyt viime vuosina näissä kokoluo-
kissa. Investointeihin kytketyt useat hakemukset, monet eri viranomaisportaat, useat eri lu-
vat ja luvitukset ja menettelyt sekä valitusprosessit ovat jarruttaneet ja jarruttavat isoa mää-
rää investointeja. Lupajonot ovat pahimmillaan esimerkiksi ympäristölupahakemuksissa
yli 17 kuukautta. Vaasan hallinto-oikeudessa esimerkiksi käsittelyaika on ollut keskimää-
rin vuosi ja korkeimmassa hallinto-oikeudessa reilusti yli vuoden, viisitoistakin kuukautta.

EK on kertonut yhden esimerkkitapauksen, jossa erään yrityksen ympäristölupaprosessi
valituksineen kesti 9 vuotta, [Oikealta: Ei voi olla totta!] siksikin, ettei järjestelmää oltu
esimerkiksi digitalisoitu. Prosessi vaati kaiken kaikkiaan 64 paperinipun kuorman. Kukin
mappi piti toimittaa seitsemänä eri kappaleena. Miettikääpä sitä. Tällaisessa tilanteessa
 Tarkistettu
4.0



Pöytäkirjan asiakohta PTK 30/2017 vp
meidän luvitukset tällä hetkellä ovat. Eli yhden yrityksen ympäristölupaprosessi valituksi-
neen kesti 9 vuotta, vaati 64 paperimappia, ja ne kaikki eri mapit piti toimittaa seitsemänä
eri versiona.

Eli meidän täytyy kyllä tällä rakentamisen sektorilla, maankäytön sektorilla selkeästi ot-
taa nyt uusi ote ja etunoja siinä. Se ei tarkoita sitä, että olisimme tinkimässä esimerkiksi eri-
laisista mahdollisuuksista vaikuttaa kaavoitukseen, mutta pidän myönteisenä sitä, että esi-
merkiksi tässä nyt käsittelyssä olevassa maankäyttö- ja rakennuslain muutosesityksessä
muutetaan hivenen sitä siihen suuntaan, että tilanne ei olisi se, että toinen viranomainen va-
littaa toisen viranomaisen tekemästä ratkaisusta, vaan mieluumminkin niin päin, että näitä
neuvotteluja käytäisiin yhteisissä pyöreissä pöydissä ratkaisujen nopeuttamiseksi. [Antti
Lindtmanin välihuuto]

Tässä esityksessä esimerkiksi yleiskaavan käyttöä rakennusluvan perusteena lisätään ja
myös mahdollistetaan suunnittelutarveratkaisujen tekeminen alueellisina. Myös erilaisia
poikkeamisia pitäisi pystyä tekemään alueellisesti. Meillä tällä hetkellä kaavoitusprosessit
kestävät pahimmillaan sen kymmenisen vuotta, ja sen jälkeen ne ovat hyvin betonoidut
seuraavat kymmenen vuotta. Asemakaavoitusta tässä esityksessä helpotetaankin ja jousta-
voitetaan mahdollistamalla asemakaavamuutoksen laatiminen myös vaiheittain sekä mah-
dollistamalla asemakaavan laatiminen tai muuttaminen perustellusta syystä ilman yleis-
kaavan ohjausvaikutusta alueilla, joilla yleiskaava on ilmeisen vanhentunut. Kokoomus
esitteli pari viikkoa sitten oman asunto- ja maankäyttöohjelmansa, ja esitimme siinä esi-
merkiksi rullaavan kaavoituksen käyttöönottoa niin, että kaavat eläisivät paremmin muut-
tuvassa ajassa.

Tässä esityksessä myös helpotetaan vapaa-ajanasuntojen käyttötarkoituksen muutosta,
ja itse olisin sitä mieltä, että voisimme jopa harkita sitä, onko syytä enää jatkossa erikseen
luokitella asuntoja vakinaisiin ja vapaa-ajanasuntoihin. Samalla olen ymmärtänyt, että
myös sosiaalidemokraattien riveistä on esitetty kaksoiskuntalaisuusselvityksen tekemistä.
Tämä on myös meillä nyt esille nostettu asia. Näissä kannattaisi toimia ennen muuta sen ta-
kia, että meillä on halua pitää koko maa elinvoimaisena.

Tässä vapaa-ajanasuntojen käyttötarkoituksen muutosesityksessä on vain yksi vähän
erikoinen rajaus, eli tämä rajaa nimenomaan pois nyt ne alueet, mitkä ovat siinä aktiivises-
sa vapaa-ajanasuntokäytössä, eli tämä ei koske kaavoitettuja alueita. Mielestäni tämä pitäi-
si nyt seuraavassa vaiheessa ulottaa myös sinne, että voitaisiin tehdä myös vapaa-ajanasun-
toalueille, kaavoitetuille alueille tällaisia yleisempiä päätöksiä yhdellä päätöksellä, että
kiinteistöjä voidaan muuttaa vakinaiseen käyttöön.

Tässä esityksessä siis myös ely-keskusten toimintaa uudistetaan, viedään siihen suun-
taan, että viranomaiset mieluumminkin tukevat toisia viranomaisia. Ja myös sitten isona
merkittävänä asiana vähittäiskaupan suuryksiköiden kokoraja nostetaan 2 000 kerrosneliö-
metristä 4 000 kerrosneliömetriin sekä poistetaan velvoite osoittaa maakuntakaavan kes-
kustatoimintojen alueella vähittäiskaupan suuryksiköiden enimmäismitoitus. Lisäksi tällä
esityksellä luovutaan velvoitteesta ottaa huomioon kaupan laatu sijoitettaessa vähittäiskau-
pan suuryksikkö muualle kuin keskusta-alueelle. Ja tällä nimenomaan halutaan lisätä kau-
pan kilpailua ja avata kauppojen tuloa myös sinne keskusta-alueille. Toisaalta se paras tie-
to maankäytöstä kuitenkin lopulta on siellä paikallisesti, ja siihen suuntaan tässä nyt tätä
viedään.

Arvoisa puhemies! Kokoomus esitteli siis 66 lisätoimenpidettä paremman ja sujuvam-
man maankäytön ja paremman ja laadukkaamman rakentamisen ja asumisen puolesta. Täs-
2



Pöytäkirjan asiakohta PTK 30/2017 vp
sä maankäyttö- ja rakennuslain uudistamisessa on hyvä vielä ottaa ainakin yksi tai kaksi-
kin kierrosta tällä hallituskaudella, kun nyt hyvään vauhtiin on päästy. Kun puheeni aloi-
tin, niin kerroin, että meidän rakentaminen toimii nyt talouskasvuveturina, ja sen veturin
vauhtia on hyvä nyt vauhdittaa entisestään.

14.09 Riitta Myller sd: Arvoisa puhemies! Aivan ensiksi teen vastalauseen 1 mukaisen
hylkäysesityksen, ja seuraavaksi sitten perustelen, miksi näin.

Tässä edeltävä puhuja antoi ymmärtää, että tällä maa- ja rakennuslain muutoksella olisi
jotakin tekemistä asuntorakentamisen vauhdittamisen kanssa. Näinhän ei ole. Tämä pää-
asiassa koskee maaseutumaisia alueita ja toisaalta kaupan suuryksikköjen rakentamisen
väljentämistä. Sen sijaan olisi äärimmäisen tärkeätä, että me tekisimme sellaisia toimenpi-
teitä, että joustavoittaisimme kaavoitusta nimenomaan rakentamisen näkökulmasta, niin
että rakentaminen ja liikenneyhteydet toimisivat paremmin yhteen. Ja kiitos liikenneinves-
tointien, jotka on viimeisen kymmenen vuoden aikana Suomessa tehty, nyt rakentaminen
on vauhdittunut, ja niistä on kyllä ihan hyvä läpileikkaus muun muassa tuon lentokentän
ympärille rakennetun radan kohdalla esimerkiksi Vantaalla.

Mutta jos asumisesta ja kohtuuhintaisesta asumisesta puhutaan, yksistään näillä inves-
toinneilla ei kohtuuhintaista asumista ratkaista. Sitä varten täytyy tehdä aivan erilaisia
asioita, ja silloin on kysymys sen järjestelmän muuttamisesta, joka meillä tällä hetkellä on,
sellaiseksi, että varmistetaan, että yhteiskunnan tuki menee ainoastaan omakustannus-
vuokrahinnalla rakennettaviin asuntoihin. Nythän tämä hallituksen linja on se, että grynde-
reitä tuetaan näillä kymmenen vuoden korkotukimalleilla.

Sitten tässä myös haukutaan todella väärää puuta, jos arvioidaan, että byrokratiaa pure-
taan ja normia puretaan sillä, että ely-keskuksilta viedään valitusoikeus kuntien lainvastai-
siin kaavoihin. Ely-keskukset ovat tehneet noin 4 prosenttia kaikista valituksista, ja niistä
80 prosenttia on menestynyt, eli on ollut hyvin tärkeätä, että ely-keskuksilla on ollut tämä
väline käytössään. Sillä on nimenomaan ehkäisty se, että kunnissa ei ole tehty lainvastaisia
kaavoja. Eli kun täällä puhutaan yleisesti valitusten hidastavasta vaikutuksesta, niin nyt
haukutaan todellakin väärää puuta. Se ongelma ei ole ollut siellä ely-keskuksissa. Päinvas-
toin, niissä on varmistettu se, että kunnat toimivat lain mukaan ja että kaikkia kohdellaan
tasapuolisesti.

Jos joku asia tässä koskee kaupunkiseutuja, niin se on tämä yleiskaavan käyttö raken-
nusluvan perusteena, ja tässä on valitettavasti isoja vaaroja sen suhteen, että näille alueille,
joissa rakentamispaine on kova, rakennetaan hätiköiden, ilman detaljikaavaa, ja silloin hel-
posti tulee sutta: heikkoja rakennusalueita, ei ole mietitty tarkoin sitä, mitkä ovat ne virkis-
tysalueet, mitkä ovat liikenteen ja mitkä ovat asumisen toiminnan alueet. Näissä pitäisi eh-
dottomasti olla tarkkana, että teemme sellaista asuinaluetta, joka kestää katsoa ja kokea,
asua vielä kauan.

Tässä esityksessä myöskin — jos verrataan sitä siihen, että ely-keskuksilta poistetaan oi-
keus valvoa kaavojen laillisuutta ja se siirretään kuntalaisille, sehän sanotaan täällä suo-
raan, että kuntalaisten tehtävä on tulevaisuudessa valvoa, että kunnat tekevät lainmukaisia
kaavoja — samalla kuitenkin mahdollistetaan se, että jopa asemakaavan tasoiset kaavat
tehdään joko lautakunnissa tai hallituksissa. Eli ne eivät tule välttämättä edes valtuustota-
solla käsittelyyn, ja tällöin on kyllä erittäin suuri ristiriita kuntalaisten mahdollisuuksissa
valvoa.
3



Pöytäkirjan asiakohta PTK 30/2017 vp
Tämä maankäyttö- ja rakennuslaki tarvitsee muutoksia, mutta ne pitää tehdä yhtenäises-
ti, niin että tästä rakentamisen perusteena olevasta maankäytöstä tulee johdonmukaista, se
kohtelee eri asuinalueita, eri maanomistajia tasapuolisesti, se mahdollistaa vapaa-ajan- ja
virkistystoiminnan, ja sen vuoksi olemme edellyttäneet, että nämä muutokset tapahtuvat
kokonaisuudistuksen puitteissa, eivät näin pirstaleisesti. [Olavi Ala-Nissilä: Eli mitään ei
saa tehdä?]

Hyvin suurta kritiikkiä on tullut myös tähän kaupan suuryksikön säätelyn muuttami-
seen, ja tämän on arvioitu paitsi hajauttavan kaupunkirakennetta myöskin vievän palveluja
sieltä haja-asutusalueilta, niin kaupunkien lähiöistä kuin sitten maaseutualueilta. En usko,
että tämä on ollut erityisestikään keskustapuolueen tai perussuomalaisten tavoite tätä muu-
tosta tehtäessä, tai jos näin on, kuulisin sen mielelläni.

14.16 Silvia Modig vas: Arvoisa rouva puhemies! Tämä maankäyttö- ja rakennuslaki,
jota nyt ollaan muuttamassa jo kuudennen kerran tällä kaudella, on yli 20 vuotta vanha, ja
sitä on vuosien saatossa muuteltu moneen otteeseen. Olin hyvin yllättynyt, että kokoomuk-
sesta toivotaan, että tehtäisiin vielä useampi tämmöinen silppukierros tämän kauden aika-
na. Te olette hyvin yksin tämän näkemyksen kanssa onneksi, ja onneksi ympäristöminis-
teriössä on havahduttu siihen, mitä ympäristövaliokunta on moneen kertaan peräänkuulut-
tanut: maankäyttö- ja rakennuslakiin pitää saada kokonaisuudistus, jotta se voidaan tuoda
sille tasolle, että se vastaa tämän päivän tarpeisiin.

Kokoomuksen puheenvuorossa kannettiin myös huolta valitusten määrästä ja niitten hi-
taudesta. No tässä nyt esitetään, että yleiskaavan perusteella voitaisiin antaa rakennuslupa.
Se jos mikä lisää tulkintaerimielisyyksiä ja sen kautta voi johtaa aivan päinvastaiseen kuin
mihin tällä pyritään. Elikkä itse asiassa nämä prosessit saattavat pidentyä vielä lisää, ot-
taen vielä huomioon sen heikentävän vaikutuksen yhdyskuntasuunnitteluun.

Suurin muutoshan tässä on kaupan suuryksikön osalta, mikä valitettavasti toimii yhdys-
kuntarakennetta hajottavasti, kun suuryksiköt palaavat taas sinne peltomarketeiksi. Se ke-
hitys, jonka Jan Vapaavuori aikoinaan torppasi ja keskusta haluaa tuoda takaisin, tarkoit-
taisi esimerkiksi Helsingin näkökulmasta sitä, että eihän oikeasti kasvavaa suurkaupunkia
voi rakentaa sen pohjalta, että se perustuisi yhä kasvavaan autoilun tarpeeseen. Toimivan
yhdyskuntarakenteen täytyy nojata toimivaan, aidosti houkuttelevaan joukkoliikenteeseen.

Kannatan, arvoisa puhemies, edustaja Myllerin ehdottamaa hylkäystä.

14.18 Eeva-Maria Maijala kesk (vastauspuheenvuoro): Arvoisa puhemies! Me hallitus-
puolueiden edustajat olemme hallitusohjelman mukaisesti erittäin tyytyväisiä tähän maan-
käyttö- ja rakennuslakiesitykseen, mikä tässä on. Tämä tosiaan purkaa byrokratiaa ja vai-
kuttaa todella paljon asioihin: ne menevät jatkossa jouhevammasti ja toimivammin. Tämä
on justiinsa sitä, mitä pitää tässä ajassa ja hengessä tehdäkin.

Kaksi edellistä puheenvuoroa oli, että tätä ely-keskusten valitusoikeutta ei olisi saanut
rajata. Tässä on toimittu juuri niin kuin pitää tehdäkin: niin että nyt me pystymme yhdessä
keskustelemaan ely-keskusten kanssa. Kunnilla on osaavaa porukkaa. Meidän pitää pys-
tyä luottamaan siihen, että kunnissa tehdään järkeviä päätöksiä. Yksittäisillä henkilöillä-
hän säilyy valitusoikeus, jos valitusoikeutta tarvitsee käyttää. Mutta ely-keskusten henki-
löiden kanssa keskustellaan yhdessä, neuvotellaan ja jutellaan yhdessä, eikä keskitytä pel-
kästään valittamiseen.
4



Pöytäkirjan asiakohta PTK 30/2017 vp
14.19 Riitta Myller sd (vastauspuheenvuoro): Arvoisa puhemies! Varmasti näin voi ta-
pahtua sellaisessa maailmassa, joka rakentuu mielikuvien varaan. Ely-keskuksethan lak-
kaavat olemasta maakuntauudistuksen jälkeen, ja maakunnille ei ole tässä suhteessa annet-
tu näitä tehtäviä. Esimerkiksi korkein hallinto-oikeus on hyvin kriittisesti suhtautunut sii-
hen, vähennetäänkö tällä esityksellä byrokratiaa ja sujuvoitetaanko sillä näitä käytänteitä,
koska jää niin paljon epäselviä kohtia. Että ensin pitää miettiä, onko ylipäätänsä valitusoi-
keutta ja kenellä se valitusoikeus on, ja ratkaista tämä, ja sen jälkeen voidaan sitten lähteä
vasta siihen varsinaiseen valitukseen.

Pidän myöskin huonona sitä, että tätä avoimuutta vähennetään kunnissa samaan aikaan
kun kuntalaisille sälytetään valvontatehtäviä.

Puhemies Maria Lohela: Pyydettyjä vastauspuheenvuoroja oli sen verran monta, että
pyydän, että varaatte ne nyt painikkeen kautta, niin kaikki tulevat varmasti huomioiduksi.

14.20 Sirkka-Liisa Anttila kesk (vastauspuheenvuoro): Arvoisa puhemies! Tiedämme,
että valituksissa makaa tälläkin hetkellä erittäin suuri määrä investointeja, jotka lähtisivät
käyntiin, jos niistä ei olisi valitettu. Tässähän luodaan nyt käytäntö, jossa viranomaisten
toivotaan neuvotteluteitse hakevan sen ratkaisun asian valmisteluvaiheessa eikä niin, että
valituksilla haetaan sitten oikeutta. Minusta vähintä, mitä valtion viranomaisilta ja yleensä
viranomaisilta voidaan edellyttää, on se, että tehdään keskenään yhteistyötä eikä toinen
vahdi toisen tekemisiä vaan siinä samassa pöydässä käydään nämä neuvottelut. Tätä taus-
taa vasten tämä on aivan oikea toimenpide ja vähentää myöskin byrokratiaa. Mikä on tär-
keintä, meidän pitää päästä kulttuuriin, jossa asioita voidaan ratkoa ilman, että aina pitää
valittaa.

14.21 Pauli Kiuru kok (vastauspuheenvuoro): Arvoisa rouva puhemies! Ensinnäkin täs-
tä maa- ja rakennuslain kokonaisuudistuksesta: Se on todellakin ministeriössä jo valmis-
teilla. Se on iso urakka, ja tällä vaalikaudella se ei sieltä tule, mutta se on kyllä tulossa, ku-
ten Silvia Modig tietää valiokunnan kuulemisista. [Silvia Modig: Mikä on kokoomuksen
linja nyt sitten?] — Että kokonaisuudistus tehdään.

Sitten toinen kysymys: esimerkiksi uusiutuvaan energiaan tässä otetaan kantaa. Yhtenä
esimerkkinä sanon esimerkiksi aurinkopaneelit, joiden asentaminen helpottuu huomatta-
vasti tämän lain myötä. Eikö olekin hienoa, että saamme uusiutuvaa energiaa jokaiselle,
joka sitä haluaa kunnissa käyttää, helpommin käyttöön?

Tässähän, että kaavoista tämä valitusoikeus muuttuu, on takana oppositiolla ajatus, että
kuntatyöntekijöihin ei luoteta. Sehän on aivan ihmeellistä. Tämähän on suorastaan uuti-
nen: te ette luota kuntatyöntekijöitten valmisteluun.

14.22 Silvia Modig vas (vastauspuheenvuoro): Arvoisa rouva puhemies! Edustaja Kiu-
rulle haluan todeta, että aurinkopaneelit todellakin ovat erittäin tervetullut uudistus mutta
kokonaisuutena tämä lakipaketti on yhdyskuntarakenteen kannalta erittäin huono. Tämä
tietysti riippuu siitä, mistä näkökulmasta me katsomme asioita, mutta kyllä maankäyttö- ja
rakennuslaki pitää pystyä kirjoittamaan niin, että se palvelee elävää maaseutua mutta myös
kasvavia kaupunkeja. Kasvavan kaupungin näkökulmasta tämä ei ole toimiva, ja juuri sen
takia ei ole suotavaa, niin kuin aiemmassa puheenvuorossa kokoomuksen edustaja Heino-
nen toivoi, että tekisimme vielä monta kierrosta tätä pientä silppu-uudistamista. [Sinuhe
5



Pöytäkirjan asiakohta PTK 30/2017 vp
Wallinheimo: Kehitys kehittyy!] Nyt kuitenkin sitten kokoomuksen edustaja Kiuru sanoi,
että kannatetaan kokonaisuudistusta. Kumpi se nyt on se kokoomuksen linja, silppua vai
kokonaisuudistusko? Siitä me olemme yhtä mieltä kaikki, että kokonaisuutena maankäyt-
tö- ja rakennuslaki tarvitsee päivityksen vastatakseen tämän päivän haasteisiin.

14.23 Hannu Hoskonen kesk (vastauspuheenvuoro): Arvoisa rouva puhemies! On aivan
erinomainen asia, että maankäyttö- ja rakennuslakia uudistetaan suuntaan, jossa byrokrati-
aa puretaan, niin kuin hallitusohjelmaan on merkitty. On aivan turhaa maksaa siitä, että
joku valittaa ja saa valitusoikeuden sillä perusteella, että hän on eri mieltä asiassa. Maan
omistamiseen tai vuokraoikeuteen liittyy aina rakennusoikeus. Jos joku haluaa rakentaa
kodin, niin siitähän pitäisi onnitella, että hieno asia, eikä niin, että kaivetaan kaikki keinot,
jotta yritetään estää se rakentaminen. Meillä on tällä hetkellä Suomessa lähes 3 miljardin
euron edestä hankkeita, jotka seisovat sen takia, että valituksia on tehty ja ne ovat tuolla pit-
kin maailmaa odottamassa ratkaisua. Tätäkö todella esimerkiksi demarien linja on, että me
emme niitä työpaikkoja saa luoda lisää vaan annamme sitten mahdollisuuden kaiken maa-
ilman änkyröille tehdä valituksia ja estää työpaikat? Eihän tässä mikään maailma ole me-
nossa piloille, kun rakennamme uutta ja korjaamme entistä. Se on erittäin hyvä asia. Esi-
merkkinä edustaja Kiurun mainitsema aurinkokeräimien laittaminen ympäri Suomea eri
paikkoihin on erittäin kannatettava asia. Vastustatteko te tätäkin? [Puhemies koputtaa] En
usko.

14.24 Ben Zyskowicz kok (vastauspuheenvuoro): Arvoisa rouva puhemies! Edustaja
Modigille pitää vastata, että kysymys ei ole joko—tai. Ei ole siis kyse siitä, tehdäänkö osit-
taisuudistuksia vai tehdäänkö kokonaisuudistus, vaan kyse on sekä—että. On järkevää val-
mistella tätä kokonaisuudistusta, niin kuin täällä on puhuttu, mutta joskus käy niin, että kun
tehdään oikein laajaa kokonaisuudistusta, sitä sitten odotetaan vuosikausia, eikä mitään ta-
pahdu. On perusteltua, että sinä aikanakin voidaan tehdä osittaisuudistuksia, joilla kaik-
kein eniten puututaan näihin akuutteihin ongelmiin.

Itse olisin tuonut esiin näihin valituksiin liittyvät estot tai itse asiassa niiden puuttumi-
sen. Usein sanotaan, että aina kannattaa valittaa. Kuitenkin voitaisiin ajatella, että oikeu-
denkäyntimaksujen kautta tai jopa kuluriskin kautta puututtaisiin sellaisiin ilmeisesti vain
vahingoittamis- tai pitkittämistarkoituksessa tehtyihin valituksiin.

14.25 Martti Mölsä ps (vastauspuheenvuoro): Arvoisa rouva puhemies! Otan kantaa tuo-
hon edustaja Modigin tuomaan tilkkutäkkiasiaan. Jatkuva muutos maankäyttö- ja raken-
nuslakiin on tietenkin yhteiskunnan muutoksista johtuvaa myös, mutta täytyy muistaa his-
toriaa hieman: 90-luvun taitteessa vihreät olivat hallituksessa, ja niitä, jotka olivat minis-
tereitä silloin, löytyy tästä eduskunnasta. Silloin kaikki vastuu viranomaisilta, suunnitteli-
joilta ja vastaavilta työnjohtajilta siirrettiin rakennushankkeeseen ryhtyvälle, eli ilmeisesti
silloin ei ihan onnistuttu tässä maankäyttö- ja rakennuslaissa niin täydellisesti, että ei tar-
vittaisi jatkuvasti tämmöistä muutosta.

Muistetaan vielä sekin, että valta on pitkälti valvonnassakin siirtynyt. Se on vapaaeh-
toista edelleen: melko pitkälle rivitalon saa rakentaa valmiiksi ennen kuin tarvitaan valvo-
ja, [Puhemies koputtaa] ennen kuin ostajat voivat nimetä valvojan, eli silloin kun yksi nel-
jäsosa on asunnoista myyty, [Puhemies: No niin, aika täynnä!] tulee vasta valvonta kuvioi-
hin.
6



Pöytäkirjan asiakohta PTK 30/2017 vp
14.26 Antti Lindtman sd (vastauspuheenvuoro): Arvoisa puhemies! Me olemme tämän
kauden aikana nähneet monesti hallituspuolueilta kaksilla rattailla ratsastamista. Toisaalta
vaalikentillä sanotaan, että ei rahaa Kreikkaan, ja samaan aikaan hyväksytään tukipakette-
ja täällä eduskunnassa. Toisaalta lupaillaan ammatillisen koulutuksen leikkauksen uudel-
leenarviointia, ja sitten tyrmätään itse omat esitykset. Näitä on totuttu näkemään perussuo-
malaisilta ja keskustalta, mutta tämän käsittelyn keskeinen uutinen on se — kun kuntavaa-
litkin ovat tässä päällä — että kokoomus jos joku nyt ajaa kaksilla rattailla: Samaan aikaan
kun kuntavaaleissa lämpimästi puhutaan kaupungistumisen ja tiiviin kaupunkirakenteen
puolesta, nyt täällä on käsittelyssä lakiesitys, jossa Vapaavuoren järkevästä kaupunkipo-
liittisesta linjasta ei ole edes muistoakaan jäljellä. [Pauli Kiuru: Äänestä Vapaavuorta!] Ha-
jautetaan kaupunkirakennetta, palataan tähän cowboykapitalismiin, jota muun muassa Va-
paavuori tiiviisti kritisoi. Voi sanoa, että jos näissä vaaleissa äänestää kokoomusta, ei tiedä
mitä saa.

14.27 Harri Jaskari kok (vastauspuheenvuoro): Arvoisa rouva puhemies! Nyt täytyy
kyllä hiukan vastata edustaja Lindtmanille:

Ensinnäkin jos katsotaan tosiasioita tällä hetkellä, meillä on noin 2,9 miljardin euron
hankkeita jonossa, 14 000 työpaikkaa siinä on jonossa. Jos puhutaan, että odotetaanpa ko-
konaisuudistusta, ja ilmoitetaan, että odotetaan taas pari vuotta, että nämä hankkeet meni-
sivät eteenpäin. Olisiko hyvä tehdä niin, että tehdään ne välttämättömät uudistukset nyt ja
saadaan hankkeita liikkeelle?

Ja sitten se kysymys, että nostetaan päivittäistavarakauppa 2 000:sta 4 000:een: Se on
supermarket-tasoista, siinä ei puhuta mistään kaupan suuryrityksistä, kun meillä on vel-
voitteita myöskin sosiaalitilojen osalta tehdä näitä asioita eteenpäin. Nyt ei kyllä ole oikea
asetelma siitä. Tekin käytte, edustaja Lindtman, supermarketeissa. Ette te välttämättä käy
hypermarketeissa ettekä te tämänkään jälkeen käy hypermarketeissa.

14.28 Olavi Ala-Nissilä kesk (vastauspuheenvuoro): Arvoisa puhemies! Työ muuttuu ja
maailma muuttuu, me olemme todellakin tämmöisestä voimakkaasta sääntelystä, standar-
dien maailmasta digitalisaation myötä siirtymässä vähän erilaiseen maailmaan, jolloin pi-
tää mahdollistaa monia asioita. Tämmöinen vanha sosiaalidemokraattinen ylisääntelyn
maailma tulee pikkuhiljaa häipymään, ja me siirrymme uudenlaiseen maailmaan. 

On hyvä, että hallitus on purkanut jo ainakin 303 normia ja enemmän. Ja tässä on erit-
täin tärkeästä uudistuksesta kysymys. Kuten edustaja Jaskari sanoi, on lähes 3 miljardia va-
litusta erilaisten sääntelyjen takana. Myöskin ministeriöt valittavat toistensa päätöksistä, se
on aivan älytöntä. Meidän täytyy saada nyt Suomi nousuun, niin kuin se on nyt lähtenyt
nousuun, eikä tämä sosiaalidemokraattinen paikalleen jämähtänyt ajattelu enää vie Suo-
mea eteenpäin.

14.29 Veronica Rehn-Kivi r (vastauspuheenvuoro): Arvoisa puhemies! Arkkitehtinä tie-
tysti kannatan sitä, että rakennetaan.

Mutta tässä on puhuttu valitusoikeudesta, ja minun nähdäkseni tässä lakimuutoksessa
puututaan vain elyyn, rajoitetaan elyn valitusoikeutta, eli kansalaisilla edelleen on valitus-
oikeus. [Välihuuto] — Kyllä. — Ja nähdäkseni myöskin kansalaiset ovat luottaneet siihen,
että ely valvoo tätä lainmukaisuutta kaavoissa. Ja nyt tämä valvontavastuu siirtyy kansa-
laisille, mikä minun mielestäni ei ole oikein.
7



Pöytäkirjan asiakohta PTK 30/2017 vp
Sitten on myöskin puhuttu siitä, että kun neuvotellaan etukäteen, niin päästään näistä
turhista valituksista. Se olisi ihan hyvä, mutta ihan niin kuin edustaja Myller täällä totesi,
niin kenen kanssa tästä neuvotellaan, kun elyjä ei enää ole olemassa.

14.30 Sinuhe Wallinheimo kok (vastauspuheenvuoro): Arvoisa puhemies! Kyllä lait ke-
hittyvät ajan mukana, ja kyllä tämä muutos on pysyvä. Edustaja Heinonen täällä sanoi, että
tarvetta olisi ehkä pidemmällekin meneviin toimiin, itse olen henkilökohtaisesti samaa
mieltä — puhutaan siis asuntojen käyttötarkoituksen muuttamisen helpottamisesta, yhden
luukun periaatteen toteuttamisesta, lupaprosessien palvelulupa-asioista, asuntojen vähim-
mäiskoosta luopumisesta, rullaavasta kaavoituksesta, parkkipaikkanormeista jne. Kyllä
täällä on paljon vielä tekemistä, ja kuten tässä on mielestäni hyvin sanottu, tämä laki on
semmoinen, joka kehittyy ajan myötä, ja meidän pitää tämän kanssa elää ajassa.

14.31 Harri Jaskari kok (vastauspuheenvuoro): Arvoisa rouva puhemies! Liittyen näi-
hin valituskäytäntöihin: Ei välttämättä ole kysymys siitä, että pyritään estämään valituk-
sia, mutta on usein tapahtunut sellaista, että on tietyllä tavalla ensin neuvoteltu asioista ja...

Puhemies Maria Lohela:  Edustaja Jaskari, anteeksi, pyydän puhumaan tännepäin, niin
äänikin tulee mikrofoniin.

Kiitoksia, arvoisa puhemies! — On usein puhuttu siitä, että ensin on neuvoteltu asioista
ja sitten voi olla, että itse asiassa samojen yksiköiden toinen, tietty osasto tekee valituksen
tai ely tekee tai avi tekee valituksen sitten elyn puolelta, vaikka ensin on neuvolteltu. Sil-
loin täytyisi päästä siihen etukäteisnäkemykseen asiasta, ja sitten sopia siinä. Että ei olla
ensin hiljaa ja sitten valitetaan myöhemmin.

14.31 Kari Uotila vas (vastauspuheenvuoro): Arvoisa puhemies! Kun puhutaan säätelyn
purusta, niin siihen voi laittaa kaksi ulottuvuutta. Jos puhutaan vaikka vähittäiskaupan si-
joittumisesta ja normeista, puhutaan supermarketeista tai hypermarketeista, niin voi olla
kaksi ulottuvuutta. On se yhdyskuntarakenne: kannattaako palveluja, myöskin kaupan pal-
veluja, keskittää niin, että ne ovat hyvien joukkoliikenne-, mieluummin raideliikenteen yh-
teyksissä tiivistyvässä yhdyskuntarakenteessa, varsinkin kasvukeskuksissa? Minusta se on
järkevää, se on kestävän kehityksen mukaista toimintaa. Vapauttamalla rakentamista
enemmän tätä vahvuutta heikennetään. Toinen on yrittäjien keskinäinen asema. Puhutaan
aukioloaikojen vapauttamisesta tai muista, niin kyllähän siinä niin on, että pieniä yrittäjiä,
kivijalkakauppiaita, kepitetään, kuritetaan ja samaan aikaan suuria yksiköitä ja niiden pyö-
rittäjiä suositaan. Kyllä tässä on myöskin tällaista elinkeinoelämän sisäistä suosimista,
[Puhemies koputtaa] kun normienpurkutalkoiden merkeissä näitä asioita muutetaan.

14.33 Ari Torniainen kesk (vastauspuheenvuoro): Arvoisa puhemies! Nyt tässä hallituk-
sen esityksessä annetaan kunnille ja kuntapäättäjille enemmän oikeuksia ja valtaa myöskin
päättää oman kunnan asioista. Minusta se on hyvä asia. Ihmettelen, että SDP vastustaa tä-
tä, ei luota kuntapäättäjiin ja kunnan virkamiehiin, että he osaisivat laatia sellaisia kaavoja,
joita kunta tarvitsee.

Maankäyttö- ja rakennuslain kokonaisuudistus tarvitaan, mutta me kaikki tiedämme,
että se on pitkä prosessi. Edellinen vaihe taisi viedä noin yhdeksän vuotta, ja sen takia tämä
8



Pöytäkirjan asiakohta PTK 30/2017 vp
hallituksen esitys on nyt tärkeä. Esimerkiksi Helsingin kaupungin kaupunkisuunnitteluvi-
rasto on sanonut, että tämä uudistus tuo menettelyllisiä ja sisällöllisiä helpotuksia maan-
käytön suunnitteluun ja helpotukset nopeuttavat kaavaprosesseja ja edistävät asuntoraken-
tamista. Mahdollisuus asemakaavan vaiheittaiseen laatimiseen on perusteltu, ja sitä kautta
myöskin tämä hallituksen esitys on perusteltu.

14.34 Antti Lindtman sd (vastauspuheenvuoro): Arvoisa puhemies! Haluan tehdä hyvin
selväksi, että niin kuin tässä meidän vastalauseessammekin lukee, tavoitteet vähentää
sääntelyä ja edistää elinkeinoelämän edellytyksiä saada investointeja mahdollisimman no-
peasti ovat kannatettavia. Aivan erinomaista. Tätä tavoitetta me tuemme, ja haluan sen täs-
sä selvästi sanoa, mutta ongelma on se, että tämä hallituksen oma esitys itse asiassa jopa li-
sää byrokratiaa, lisää valituksia ja hajauttaa yhdyskuntarakennetta. Petteri Orpo kaikissa
vaalipaneeleissa lämpimästi puhuu hallitun yhdyskuntarakenteen puolesta, mutta itse
asiassa nämä keskustalaisten puheenvuorot täällä tänään itse asiassa juuri paljastavat sen
kiusallisen tosiseikan, edustaja Zyskowicz, että te ajatte tässä täysin kaksilla rattailla. Tä-
män esityksen ongelma on se, että se hajauttaa yhdyskuntarakennetta, lisää valituksia, kun
yleiskaavaa voidaan rakennusluvan perusteella käyttää. Siellä tarvittaisiin asemakaavoja ja
järkevää yhdyskuntarakennetta. Tämä on juuri kaikki päinvastoin, mitä esimerkiksi täällä
Helsingissä puhutaan. Edustaja Zyskowicz, [Puhemies koputtaa] tällaista kaksilla rattailla
ajamista kokoomukselta ei ole nähty.

14.35 Pauli Kiuru kok (vastauspuheenvuoro): Arvoisa rouva puhemies! Arvostamani
edustaja Lindtman syyttää kokoomusta kaksilla rattailla ajamisesta. Syytöksiä taisi tulla
myös keskustalle. Kysyn teiltä, edustaja Lindtman: ettekö te aja kaksilla rattailla tai peräti
kolmilla? Yksi ratas on se, että te haluatte ostovoimaa kansalaisille lisää. Mekin haluamme
sitä lisää. Toisaalta te haluatte jarruttaa kaupan suuryksikköjen sijoittumista, vapaampaa
päätöksentekoa ja sitä kautta tehokkaampaa toimintaa, joka vääjäämättä näkyy myös...
[Sinuhe Wallinheimo: Ruoan hinnassa!] — Ruoan hinnassa, kuten edustaja Wallinheimo
tässä kuiskasi. — Kumpaa te nyt haluatte: haluatteko te ostovoimaa lisää vai haluatteko os-
tovoimaa vähemmän? [Olavi Ala-Nissilä: Demarien ratas on ihan paikallaan, ei liiku mi-
hinkään!]

14.36 Riitta Myller sd (vastauspuheenvuoro): Arvoisa puhemies! Varmasti mainitut
edustajat, jotka täällä ovat juuri käyttäneet puheenvuoroja, voivat ratsastaa aika monilla
rattailla.

Mutta liittyen vaikka kaupan suuryksiköihin ja niitten väljempään perustamiseen esi-
merkiksi Kuntaliitto on omassa lausunnossaan sitä mieltä, että tämä muutos heikentää kun-
tien mahdollisuutta ohjata tarvittaessa kaupallisten palvelujen sijoittumista yhdyskuntara-
kenteessa eli tässä estetään kuntien päätöksentekoa eikä paranneta.

Toisaalta on ollut mielenkiintoista kuunnella täällä sitä, että sosiaalidemokraatteja on
täällä arvioitu, ja sanon, että me olemme laillisuuden puolella sen takia, että ely-valitukset
ovat kohdistuneet pelkästään laillisuuteen, kaikista valituksista 4 prosenttia. 80 prosenttia
näistä valituksista on menestynyt. Kun täällä puhutaan, että asiat seisovat valitusten takia,
ne ovat joitain muita valituksia, eivät näitä laillisuuteen [Puhemies koputtaa] liittyviä vali-
tuksia.
9



Pöytäkirjan asiakohta PTK 30/2017 vp
14.37 Arto Pirttilahti kesk (vastauspuheenvuoro): Arvoisa rouva puhemies! Demareit-
ten rattaissa taitaa toinen pyörä olla jumissa. Se vain kääntyy tuonne ei-suuntaan koko ajan,
kaartaa, kaartaa sinne päin koko ajan. [Pauli Kiuru: Käsijarru päällä!] — Kyllä, vähintään-
kin.

Mutta tähän itse asiaan. Tässä on aivan oikeita elementtejä, esimerkiksi maisematyölu-
vat. Kaikkiin maisematyölupiin, mitä on haettu, aina on saatu lupa. Mitä semmoisella lu-
valla on merkitystä sitten enää, kun aina saadaan lupa? Esimerkiksi puitten poisto kaava-
alueella, on ihan hyvä, aivan loistava asia, että se puretaan. Aurinkopaneelit tulivat asiana.

Tätä ely-keskuksen asiaa on tässä myös vatkattu. Ihan käytännössähän ely-keskuksen
virkamiehet ovat aina uhanneet kuntien virkamiestä tällä, että he valittavat, jos ette tee näin
ja näin. Tämä uhka on siellä paljon pahempi ollut, kuin miten oikeasti on toimittu, mutta
siellä on siis virkamiehillä semmoinen oma päätäntävalta, se ei ole välttämättä edes lain-
mukaisuutta, vaan virkamiehen oma mentaliteetti ohjaa heitä käyttämään tätä valtaa vää-
rin. Aivan oikein, että tämän jälkeen tässä tehdään neuvottelumenettely, keskustellaan
asioista eikä lähdetä viemään, riitauttamaan niitä. Eivätkö ne virkamiehet keskenään voi
näistä asioista sopia? [Riitta Myller: Kenen kanssa ne keskustelee?]

Puhemies Maria Lohela:  Ja vielä edustajat Tolppanen ja Hoskonen, ja sitten puhujalis-
taan. — Edustaja Tolppanen.

14.38 Maria Tolppanen sd (vastauspuheenvuoro): Arvoisa puhemies! Kyllä kai tässä
asiassa on lähtökohta se, että jos ollaan tekemässä sellaista esitystä, joka on lainvastainen,
niin siihen on silloin syytäkin puuttua jo siinä vaiheessa, sanoa, että jos teette näin, niin sil-
loin me valitamme. On syytä noudattaa lakia tässä.

Minä ihmettelen tässä keskustelussa suunnattomasti, että täällä käytetään tämmöisiä yh-
deksän vuoden valituskierroksia. Tiedän, että niitä on olemassa. Niitä on olemassa, mutta
ei sellaisen valituskierroksen purkamiseen lakia tarvita. Siihen tarvitaan käytäntöjen muut-
tamista. Siihen tarvitaan kuntapäättäjien toimia ja siihen tarvitaan virkamiesten toimia,
mutta ei lakia. Me olemme täällä sitä varten, että meidän pitäisi säätää lakeja, joita on help-
po noudattaa. Sellaisia lakeja, joita ymmärretään, kun luetaan lakikirjasta, mitä se tarkoit-
taa. Ja se on tässä asiassa myöskin yksi villakoiran ydin. Lakia on noudatettava.

14.39 Hannu Hoskonen kesk (vastauspuheenvuoro): Arvoisa rouva puhemies! Edustaja
Pirttilahti kuvasi oivallisesti sitä, että kun ely-keskuksen virkamies toteuttaa omia henkilö-
kohtaisia mieltymyksiään ja on sitä mieltä, että maaseudulle ei pidä rakentaa, niin silloin
hän ilmoittaa, että me valitamme tästä teidän luvastanne. Näitä esimerkkejä [Riitta Myller:
No jos se on laiton!] pystyisi luettelemaan valtavan määrän, joilla joku virkamies tahallaan
estää rakentamisen. — Jos joku haluaa rakentaa kodin vaikka nyt Ilomantsiin tai Kiteelle
tai minne vaan tai kesämökin muuttaa pysyväksi asumukseksi, se varmasti on laillinen oi-
keustoimi, eikä sillä haluta mitään pahaa kenellekään. Joku haluaa elää jossakin ja olla on-
nellinen. Mitä pahaa siinä on? [Riitta Myllerin välihuuto]

Kerron yhden esimerkin edustaja Myllerille, mitä tämä teidän näkemyksenne tästä va-
littamisesta on. Ilomantsiin kun rakennettiin voimalaitosta, niin siinä yhteydessä muuan
känkkäränkkä kaveri valitti siitä, kun ei muuta voinut enää keksiä... [Riitta Myllerin väli-
huuto] — Hän valitti siitä asiasta sillä perusteella, että kysymyksessä on huumetehdas,
[Riitta Myller: Ei ole mitään tekemistä tämän kanssa!] ja sai tämän hankkeen pysäytettyä
10



Pöytäkirjan asiakohta PTK 30/2017 vp
kahdeksi vuodeksi. Maksoi monta miljoonaa euroa, ja te täällä olette vaatimassa mitä mie-
likuvituksellisimpia valituskeinoja. Lopettakaa, hyvät ihmiset! Ettekö te todella halua [Pu-
hemies koputtaa] viranomaisten oikeuksia vähemmäksi ja työpaikkoja lisää?

Puhemies Maria Lohela:  Ja sitten puhujalistalle: edustaja Wallinheimo.

14.41 Sinuhe Wallinheimo kok: Arvoisa puhemies! En ollut viime viikolla todellakaan
paikalla, kun tämä hallituksen hyvä esitys oli ensimmäisessä käsittelyssä, joten ajattelin
vielä sanoa muutaman sanan. Tämä esityshän on nimenomaan norminpurkuesitys, eli sillä
omalta osaltaan taas helpotetaan suomalaisten arkea ja parannetaan suomalaisten yritysten
toimintaedellytyksiä. Esimerkiksi kaupan suuryksikkösääntelyä helpotetaan ja hyvä niin.

Silti, kuten jo tuossa sanoin aikaisemmin, tarvetta pidemmällekin menevälle maankäy-
tön ja rakentamisen sääntelyn uudistamiselle olisi. Hyviä esityksiä asumisen hintaa alenta-
vista ja kaavoituksen sujuvoittamista lisäävistä toimista on kuultu niin kokoomukselta,
keskustalta kuin vaikkapa Kilpailu- ja kuluttajavirastolta. Puhutaan siis asuntojen käyttö-
tarkoituksen muuttamisen helpottamisesta, yhden luukun periaatteen toteuttamisesta, lu-
paprosessien palvelulupauksesta, asuntojen vähimmäiskoosta luopumisesta, rullaavasta
kaavoituksesta tai parkkipaikkanormista joustamisesta alueilla, joissa oman auton käyttö ei
ole toimivan joukkoliikenteen ansiosta pakollista. Nämä esitykset olisikin siis syytä pitää
mielessä suunnitellun maankäyttö- ja rakennuslain kokonaisuudistuksen yhteydessä.

14.42 Antero Laukkanen kd: Arvoisa rouva puhemies! En varmaan ole hirveän vääräs-
sä, jos totean, että ennen viime eduskuntavaaleja lähes kaikki puolueet ehdottivat ja nosti-
vat erilaisissa vaalikoneissa erityiseksi muutostarpeeksi kaavoituksen sujuvoittamisen, ja
toinen asia oli valittamisoikeuden tarkastelu, jotta nämä valitukset vähenisivät. Nyt tässä
ollaan toteuttamassa näitä kaikkien puolueiden yhteisiä toiveita.

Ehkä tämä ei ole paras mahdollinen esitys, mutta ainakin selvästi mennään eteenpäin
kaavoituksen osalta. Olen ihan vakuuttunut, että nämä monet osa-alueet täällä, joissa nyt
tapahtuu selkeätä lieventämistä, tulevat helpottamaan elämään Suomessa. Omassa koti-
kaupungissani Espoossa kaavoitus on todella hidasta, jäykkää. En tiedä miksi, mutta ei ole
ollenkaan yllättävää, että jokin kaavoitus vaatii lähes viisi vuotta aikaa, ennen kuin sinne
päästään rakentamaan juuri näiden kankeiden ja lainsäädännön mahdollistamien valitus-
ten ynnä muiden teiden käyttämisestä johtuen, joten ilolla tervehdin tätä muutosta ja onnit-
telen hallitusta hyvästä esityksestä, vaikka oppositiossa olenkin. [Eeva-Maria Maijala: Kii-
tos!]

14.43 Mirja Vehkaperä kesk: Arvoisa rouva puhemies! Esitetty hallituksen esitys maan-
käyttö- ja rakennuslain muuttamisesta on osoitus siitä, että hallitus on ottanut tosissaan
norminpurkutyön ja sen etenemisen.

Nykyinen hallitus on listannut yli 303 purettua normia, joista luen kaksi: vähittäiskau-
pan suuryksikön kokoraja tuplattiin eli nostettiin 4 000 kerrosneliömetriin sekä tarvitaan
toimenpidelupa aurinkopaneelien ja -keräimien asentamiseksi ja rakentamiseksi vain sil-
loin, kun ne vaikuttavat merkittävästi kaupunkikuvaan tai ympäristöön. Molemmat näistä
esimerkeistä sisältyvät esitettyyn maankäyttö- ja rakennuslain muuttamiseen.

Tulevaisuudessa asuminen, kaavoitus ja elinvoimaisuus tulevat olemaan uuden kunnan
tärkeimpiä tehtäviä. Siksi me keskustassakin haluamme lisätä kuntapäättäjien asemaa ja
11



Pöytäkirjan asiakohta PTK 30/2017 vp
päätösvaltaa juuri niissä tärkeissä asioissa, jotka tulevat olemaan tulevaisuudessa kunta-
päättäjien päätösvallassa. Kaavoituksen sujuvoittaminen ja lupakäytänteiden helpottami-
nen on meidän kaikkien etu.

Otan kolme esimerkkiä.
Ensimmäinen on kuntien asemakaavan nopeat muutosmahdollisuudet silloin, kun kysei-

sellä alueella on yleiskaava, silti yleiskaava ei vanhene käsiin. Me pystymme siis paljon
paremmin tulevaisuudessa reagoimaan elinkeinoelämän tarpeisiin, asumisen vauhdittami-
seen tai jopa liikennehankkeiden nopeampaan toteuttamiseen. Tämä parantaa siis nykyistä
tilannetta.

Toinen esimerkki on vapaa-ajanasuntojen muuttaminen pysyviksi asunnoiksi. Tätä on
toivottu jo pitkään, ja nyt kunnilla on mahdollisuus itse määritellä nämä alueet, missä voi-
daan näitä vapaa-ajanasuntoja muuttaa vakinaiseen käyttöön. Ei tarvita siis suunnittelutar-
veratkaisuja tai poikkeamispäätöksiä. Voidaan edetä paljon ripeämmin.

Ministeri Vehviläinen on lanseerannut esityksen kaksoiskuntalaisuudesta, ja sitä selvi-
tetään parhaillaan. Toivon, että myöskin tämä kaksoiskuntalaisuus ja sen mahdollisuudet
etenevät eteenpäin.

Kolmantena esimerkkinä otan ely-keskusten roolin muuttumisen kaavoitus- ja valitta-
mismahdollisuuksissa. Oppositio on laajasti epäillyt ely-keskusten tulevaa roolia ja valitel-
lut itse sitä, että tämä valittamismahdollisuus kuntien kaavoista nyt menee pois. Mutta ely-
keskusten roolin pitää tulevaisuudessakin olla virkamiestyön tekeminen ja etukäteisneu-
vottelut kuntien päättäjien ja viranomaisten kanssa. Tämä on äärimmäisen tärkeää työtä,
jota tehdään. Mutta valvontatehtävät ja valitusoikeudet siis muuttuvat ely-keskusten osal-
ta, ja minun mielestäni parempaan suuntaan. Ely-keskuksilla on tulevaisuudessakin valta-
kunnallisesti ja maakunnallisesti merkittävissä kaavoissa ja asioissa tämä valittamis- ja
valvontaoikeus, tämähän säilyy, mutta näissä kunnan tärkeissä kaavoissa rooli muuttuu ja
nyt hyvään suuntaan.

Yhdyn siihen kuoroon, joka toivoo, että maankäyttö- ja rakennuslain kokonaisuudistus
tehtäisiin lähitulevaisuudessa, ja olen ymmärtänyt, että ministeri on jo siitä jotain etukä-
teiskuulemista laittanut täytäntöön, ja tulemme kuulemaan tästä lisää. Kaavoitusta ja ra-
kentamista, luvitusta pitää sujuvoittaa tulevaisuudessakin entistä enemmän vastaamaan
kuntalaisten ja asukkaiden tarpeita. [Eduskunnasta: Kyllä! — Ben Zyskowicz: Edustaja
Vehkaperä puhui asiaa, katsotaan puhuuko seuraava puhuja!]

14.48 Hannu Hoskonen kesk: Arvoisa rouva puhemies! Maankäyttö- ja rakennuslain uu-
distaminen on mielestäni yksi tämän kauden tärkeimpiä ja parhaimpia lakihankkeita, mitä
hallitus on vienyt eteenpäin. Hallituksen esitys on hyvässä linjassa hallitusohjelman tavoit-
teiden kanssa, ja tämä hallituksen esitys on erittäin kannatettava.

Näin aluksi: Meitä suomalaisia moititaan siitä, että me kovin harvoin kiitämme, mutta
minä nyt teen poikkeuksen ja kiitän erittäin lämpimästi edustaja Riitta Mylleriä hänen
käyttämistään puheenvuoroista, kun hän paljasti, miten hän suhtautuu maaseudun kehittä-
miseen ja maaseudun rakentamiseen. Se nyt tuli toivon mukaan maaseudun ihmisten tie-
toon, että edustaja Myller vastustaa kaikkea maaseudun rakentamista. Hän haluaa, että yl-
häältä ohjattu yhteiskunta kehittyy ja vain yksi tai kaksi virastoa päättää, miten tässä maas-
sa saa elää. Kiitos siitä, että hän toi nyt tämän kaikkien tiedoksi, ja toivottavasti tämä tieto
leviää yleisemminkin Pohjois-Karjalan maakunnan alueella. Soisin sen olevan jopa huo-
misen päivän Karjalaisen etusivulla. Mutta eteenpäin.
12



Pöytäkirjan asiakohta PTK 30/2017 vp
Ensinnäkin tämä maankäyttö- ja rakennuslain uudistaminen avaa mahdollisuuden, että
yleiskaavaa voidaan käyttää rakennusluvan perusteena joustavasti. Jos olemassa oleva
kaava jo on, niin minkä takia me turhaan vielä viivytämme siten, että teemme kaavoitusta
kaavoituksen päälle, hukkaamme rahaa ja ennen kaikkea vaikeutamme sen ihmisen elä-
mää, joka haluaa rakentaa? On ihan sataprosenttisen varmaa, että jokainen koti tai jokai-
nen kesämökki, joka tähän maahan rakennetaan, on näiden ihmisten aito halu tehdä niin, ja
se edistää Suomen rakentumista paremmaksi valtioksi ja edelleen se tuo uutta työtä niin
että pystymme tässä maassa elämään ja ansaitsemaan elantomme. Tämäkin olisi syytä
muistaa.

Vapaa-ajan asumusten muuttaminen pysyviksi asunnoiksi on myös erittäin kannatetta-
vaa ja tämän lakiesityksen yksi syvin ydin. Hyvin moni suomalainen tällä hetkellä haavei-
lee, että kun hänellä joskus on sitten aikaa, niin hän muuttaa kesäasuntonsa pysyväksi oma-
kotitaloksi ja asuu siellä järvenrannalla tai joenrannalla tai lammenrannalla onnellista elä-
mää ne loput vapaa-ajat, mitä hän on kovalla työllä hankkinut. Miksi Suomen eduskunta ei
antaisi siihen mahdollisuutta? Kun esimerkiksi edustaja Myllerin puheenvuoroa kuunteli,
tuli mieleen, että mikähän tässä menee nyt piloille, kun tällainen mahdollisuus ihmisille
suodaan. Katson, että on erittäin hyvä asia, että näin toimitaan.

Suunnittelutarvealueiden ongelmanhan me kaikki tiedämme. Suunnittelutarvealueilla
estetään kaupunkien lähellä rakentaminen tehokkaasti jopa vuosikymmeniksi, mikä on ai-
van epäoikeudenmukainen menettely siihen nähden, että kyllähän maan omistamiseen kui-
tenkin pitää liittyä oikeus rakentaa ja kehittää esimerkiksi elinkeinoa tai elinympäristöä.
Se, että nyt tätä hommaa selkeytetään ja nopeutetaan systeemiä, on erittäin kannatettava
asia.

Asemakaavoitusta joustavoitetaan, ja asemakaavoituksen joustaminen tarkoittaa sitä,
että jos jollakin alueella halutaan joku asia muuttaa, se voidaan tehdä nopeasti ilman että
koko kaavoitusprosessia käydään alusta asti läpi ja että se kestää vuosia valituksineen ja
kaikkine mahdollisine projekteineen, mitä siihen liittyy.

Tällaiset byrokratianpoistamiskeinot, joita nyt hallitus esittää, ovat erittäin hyviä ja kan-
natettavia.

Ely-keskusten roolin rajaaminen pienemmäksi tässä asiassa ja valitusoikeuksien poista-
minen on yksi parhaita ratkaisuja, mitä olla voi. Kannustankin niitä henkilöitä, jotka istu-
vat hallituksen puolivälineuvotteluissa nyt tässä lähiaikoina, viemään tätä samaa viestiä
eteenpäin niin, että pääsemme jonakin päivänä vaikka tämän hallituksen aikana sellaiseen
tilanteeseen, että kunnat aidosti päättävät rakentamisesta nopeasti, joustavasti ja ilman että
tällaisia valtavia valitusrumbia kehitellään. Nehän maksavat tälle yhteiskunnalle miljarde-
ja, ja siihen tällä yhteiskunnalla ei kerta kaikkiaan ole enää varaa. Toivon, että tässä asiassa
edettäisiin puoliväliriihessä nyt niin, että pääsisimme ratkaisuun, jossa rakentaminen on to-
della nopeaa ja kunnan rooli selkeä.

Arvoisa rouva puhemies! Lopuksi vielä se, kun tässä keskustelussa on nostettu esille,
että muka joku menee pilalle tai kaavoituksen ja yhdyskuntarakenteen tilanne heikkenee:
Niinhän ei suinkaan ole. Kunnat käyttävät totta kai kaavoja suunnitellessaan ja ratkaisuja
tehdessään niitä samoja insinööritoimistoja ja arkkitehtitoimistoja, hyviä suunnittelijoita,
kuten kotikuntani Ilomantsikin tekee. Monesti olemme käyttäneet esimerkiksi Jaakko Pöy-
ryn osakeyhtiön palveluita taikka Mikroliitin palveluita tai jotakin muuta valtakunnassa
toimivaa, Ramboll oli esimerkiksi viimeksi mukana eräässä hankkeessa. Ovatko nämä
huonoja toimijoita? Mielestäni eivät. Ne ovat erinomaisia asiantuntijoita, joilla riittää osaa-
13



Pöytäkirjan asiakohta PTK 30/2017 vp
minen ja taito. Eli ei senkään suhteen ole mitään pelättävää. Vain tämmöinen aatteellinen
pelko vasemmistolla taitaa olla, että jos joku sattuisi kehittymään, niin se pitää jollakin kei-
noin estää.

Ja ihan viimeisenä tämä aurinkopaneelihomma: On erittäin hieno asia, että uusiutuvaa
energiaa ja siihen liittyviä rakenteita pystytään nyt rakentamaan juohevasti ja nopeasti. Jos
me kerran uusiutuvaan energiaan uskomme ja haluamme tätä maailmaa tehdä paremmak-
si, niin kai niiden laitteiden asentamisenkin pitää helppoa olla, ettei niistäkään tarvitse kor-
keinta hallinto-oikeutta myöten tapella.

14.54 Martti Mölsä ps: Arvoisa rouva puhemies! Kuten jo useaan otteeseen on todettu,
tämä esitys sisältää useita erityyppisiä muutosehdotuksia, joiden tavoitteena on sujuvoit-
taa ja vähentää kaavoitukseen ja rakentamiseen liittyvää säätelyä, lisätä rakentamismah-
dollisuuksia sekä edistää elinkeinoelämän toimintaedellytyksiä ja toimivan kilpailun kehit-
tymistä. Tähän hylkäysehdotuksen on tehnyt SDP yhdessä vasemmistoliiton kanssa. On
käsittämätöntä, että etenkin demarit vastustavat muun muassa kuntien päätäntä- ja itsemää-
räämisoikeuden lisäämistä kuten myös sitä, että päätökset saattavat lisätä työpaikkoja kun-
nissa sekä haja-asutusalueilla. Puolestaan vihreät ovat jättäneet esitykseen pykälävastalau-
seen siten, että käytännössä se vesittäisi kaikki joustavoittamistoimenpiteet.

Perussuomalaisten mielestä kyseessä on tärkeä ja odotettu uudistus, jonka myötä moni
asia helpottuu. Yritysten toimintaedellytykset paranevat, rakentaminen vauhdittuu, ja kun-
nat voivat sujuvammin kehittää aluettaan. Tämä auttaa etenkin haja-asutusalueita kehitty-
mään ja saamaan lisää toimeliaisuutta omille alueilleen. Tätä siis SDP, vasemmistoliitto ja
vihreät vastustavat. Tämä on mielestäni selvä viesti kunnille, maaseutuyrittäjille ja haja-
asutusalueen asukkaille: [Jari Myllykoski: Ja Kuntaliitolle!] Suomen maaseutu tyhjäksi äk-
kiä. Samoin kuin edustaja Hoskonenkin totesi, kehotan kuntavaaleissa äänestäviä maaseu-
dulla asuvia suomalaisia muistamaan tämän, kun valitsette ehdokkaan numeroa.

14.55 Ari Torniainen kesk: Rouva puhemies! Tämän maankäyttö- ja rakennuslain esi-
tyksen muutokset keventävät kaavoituksen ja rakentamisen byrokratiaa. On erittäin tär-
keää, että kunnat, kuntapäättäjät, kunnan virkamiehet saavat enemmän päätösvaltaa maan-
käytön ja rakentamisen osalta, sillä siellä kunnissa kyllä tiedetään, mitä kunnat tarvitsevat.
Rakentaminen helpottuu sekä taajaan rakennetulla asemakaava-alueella että myös yleis-
kaavan piirissä olevilla maaseutualueilla. Tässäkään asiassa ei pidä asettaa kaupunkeja ja
maaseutukuntia ja maaseutua vastakkain, vaan molemmat täydentävät toisiaan. Asema-
kaavaa voi muuttaa jatkossa vanhentuneen yleiskaavan estämättä ja myös vaiheittain. Tä-
män avulla kunnat voivat reagoida nopeammin rakentamistarpeeseen ja täydennysrakenta-
minen sekä rakennusten käyttötarkoituksen muutokset helpottuvat ja paikallinen tuntemus
otetaan paremmin käyttöön. Uskon, että tällä on vaikutusta kaupungeissa ja kunnissa
myöskin. Myös yleiskaavaa voidaan jatkossa käyttää laajemmin rakennusluvan perustee-
na haja-asutusalueella. Yleiskaavaa voidaan käyttää rakentamista ohjaavana kaavana myös
vilkkaamman rakentamisen kyläalueella, erittäin hyvä asia.

Jatkossa kunta voi myös rakennusjärjestyksellä määrätä alueista, joilla vapaa-ajanasun-
non voi muuttaa pysyväksi asunnoksi ilman poikkeuslupaa tai suunnittelutarveratkaisua.
Me olemme tässä salissa useasti keskustelleet asiasta, ja olen ymmärtänyt, että aika laajasti
kannatetaan sitä asiaa, että vapaa-ajanasuntoja voidaan muuttaa pysyvään asumiseen. Täs-
sä se nyt mahdollistuu.
14



Pöytäkirjan asiakohta PTK 30/2017 vp
Myöskin ely-keskusten rooli muuttuu, ja ely-keskusten valvonnan rajaaminen vähentää
kuntien ja valtion päällekkäistä toimintaa, ja se edistää viranomaisten voimavarojen tarkoi-
tuksenmukaista kohdentamista. Tämä on minusta se olennainen asia tässä elyn roolin
muuttumisessa. Se on se tärkeä asia.

14.58 Olavi Ala-Nissilä kesk: Arvoisa puhemies! Tässä kollegat edellä puhuivat, kuinka
tärkeätä on myöskin purkaa byrokratiaa ja edistää maakunnissa tapahtuvaa rakentamista.
Me olemme kaikki sitä mieltä, että vienti on Suomen kannalta erittäin tärkeää. Se nostaa
Suomea. Missä se vienti on — se on hyvin paljon tuolla maakunnissa. Itse asiassa on on-
gelma Suomessa, että väestö pakkautuu nyt voimakkaasti pääkaupunkiseudulle, kun ni-
menomaan rannikolla, Itä-Suomessa, Äänekoskella, Lapissa tarvitaan tekijöitä ja osaajia,
ja sitä meidän täytyy edistää, jos me aiomme vientiä edistää. Siellä on myöskin kilpailuky-
kyä yleensä enemmän kuin pääkaupunkiseudulla, missä kustannukset tahtovat karata ih-
misten asumisen ja tuotannon osalta. Siis se, että me edistämme Suomen vientiä, tarkoit-
taa, että meidän täytyy ottaa koko Suomen voimavarat käyttöön, ja tämä koskee tietysti eri-
tyisesti biotaloutta myöskin.

Keskusta kokosi hallituksen norminpurkuesityksiä, meidän eduskuntaryhmä kokosi ne
yhteen vihkoon, siinä on 303 esitystä — niitä on enemmänkin. Sieltä löytyvät kansankie-
lellä nyt nämä maa- ja rakennuslain sujuvoittamisesitykset, jotka kaikki mielestäni ovat pe-
rusteltuja ja kaikki toisaalta huomioivat myöskin sen, että oikeusturvanäkökohdat huomi-
oidaan. Ja kun näin toimimme, niin me saamme investointeja myöskin liikkeelle ja tur-
vaamme meidän vientiä ja koko maan tasapainoista kehitystä.

14.59 Outi Mäkelä kok: Arvoisa puhemies! Tässä uudistuksessa on monia positiivisia
asioita, kuten se, että kaavoitus sujuvoituu ja täydennysrakentaminen ja käyttötarkoitusten
muutokset helpottuvat. Lisäksi olen erittäin tyytyväinen myös siitä, mikä täällä aikaisem-
minkin mainittiin, että vapaa-ajanasuntojen muuttaminen pysyvään asuinkäyttöön helpot-
tuu.

Täällä kuitenkin epäiltiin sitä ja kannettiin huolta siitä, että kaupan sijoittuminen riistäy-
tyy käsistä ja jollain tavalla haja-asutusalueille sijoittuvat kaupan yksiköt olisivat tulevai-
suudessa ihan villi länsi. Nykykehitys on kuitenkin mennyt siihen suuntaan, että kaupat itse
ovat suosineet keskusta-alueita, ja jatkossa on niin, että vähittäiskaupan suuryksiköt tulee
ensisijaisesti sijoittaa keskusta-alueille. Juuri sääntelyä keventämällä tässäkin uudistukses-
sa pyritään edistämään kaupan kilpailua ja parantamaan kuluttajien asemaa, jolloin itse
asiassa kuluttaja ratkaisee myös viime kädessä sen, mihin kauppa sijoittuu. Ja hyvä on
muistaa myös se, että nämä suurimmat 4 000 neliön marketit, Cittarit ja Prismat, vaativat
edelleenkin maakuntakaavan hyväksynnän keskusta-alueiden ulkopuolelle.

15.01 Mikko Alatalo kesk: Arvoisa rouva puhemies! Kauppalehti kertoo tänään, että val-
tiosihteeri Hetemäki oli huomannut asian, minkä olemme esimerkiksi tuolla Tampereella
tienneet jo, että kasvukeskukset ovat kehityksen jarru. Suurten kaupunkien, Helsingin,
Tampereen ynnä muiden, bruttokansantuote on alempi kuin muun Suomen, koska näihin
kaupunkeihin tulvii nuoria työttömiksi asumis- ja toimeentulotuelle. Kaikki tämä kasvu-
keskusten toiminta tähtää väestönkasvuun, mutta pelkkä gryndaaminen ja sijoittajien
vuokraustoiminta asumistukia hyväksi käyttäen ei ole luonut riittävästi kansantuotetta.
15



Pöytäkirjan asiakohta PTK 30/2017 vp
Totta kai nuorille täytyy saada töitä kaupungeissa, mutta mieleen tulee, pitäisikö työtä
viedä sinne, missä ihmisiä vielä on maakunnissa. Biotalous, länsirannikon teollisuusbuu-
mi huutavat suomalaista työvoimaa, ja tässä mielessä maankäyttö- ja rakennuslakikin on
hyvä asia, tämä muutos, että se myös suo mahdollisuuden maaseudulle rakentaa. Täytyy
muistaa tämä mittakaava, että kuitenkin puhutaan vain muutaman prosentin luokasta, kun
maaseudun rakentamisesta puhutaan. Ja myös on tärkeää, että loma-asuntojen muuttami-
nen pysyviksi asunnoiksi on mahdollista varsinkin niille ihmisille, jotka haluavat palata
kotiseuduilleen kaupungeista. Ja jos tosiaan tämä kaksoiskuntalaisuus vielä toteutuu, niin
silloin myös ne maaseutukunnat saavat todellakin myös verotuloja.

Mutta todellakin tämä kehitys Tampereellakin on ollut, että vuodesta 2005 lähtien työl-
lisyysaste ei ole noussut suhteessa siihen, mitä ihmisiä sinne tulee, ja koko ajan vain raken-
netaan ja rakennetaan. Se on tietysti hyvä, että rakennetaan, mutta tämä yhtälö ei tule toi-
mimaan, koska ihmisten elinkustannukset ovat siellä liian korkeat juuri näiden vuokrien
vuoksi esimerkiksi.

15.02 Eero Suutari kok: Arvoisa puhemies! Olen tyytyväinen siihen, että maankäyttö- ja
rakennuslain uudistus nopeuttaa tulevaisuudessa rakentamista ja vähentää turhia lupaselk-
kauksia. Aiemmin, esimerkiksi, kun olin Kajaanin kaupunginvaltuuston puheenjohtajana
neuvotteluissa, joissa ely-keskus ja kaupungin maankäyttö- ja rakennuspuolen johto kes-
kustelivat siitä, että he voisivat yhdessä suunnitella tulevaisuutta, ettei tule turhia valituk-
sia, niin siinä aina sovittiin sillä tavalla, mutta kuitenkin käytäntö oli sitten seuraavana
vuonna aina toista: tuli sentyyppisiä valituksia, joista olisi syytä jatkossa minun mielestäni
luopua. Tulisi neuvotella etukäteen valmiiksi siinä rakentamisluvassa semmoiset kohdat,
jotka olisi korjattava.

15.03 Petri Honkonen kesk: Arvoisa rouva puhemies! Kansanedustajana ollessa valitet-
tavan harvoin pääsee sanomaan, että omat tavoitteet toteutuvat, mutta nyt täytyy sanoa —
mitä tulee tähän nyt käsittelyssä olevaan esitykseen — että monet sellaiset omat tavoitteet,
joita tuli lausuttua ääneen, ovat nyt kyllä toteutuneet.

Tässähän on kyse rakentamisen sääntelyn keventämisestä, ja se kohdistuu aika laajalti
tässä esityksessä nimenomaan tiettyihin kohtiin, jotka maaseuturakentamista ovat hidasta-
neet. Niin kuin tässä tuli esille, rakentamisen volyymiahan tämä ei varmasti koko maan
mittakaavassa tule olennaisesti lisäämään, mutta kuitenkin tämä luo varmasti niitä elin-
mahdollisuuksia niihin tiettyihin maaseutukuntiin. Toki kauppa- ja liikerakentamisessa
näillä muutoksilla on, uskoisin, positiivisia vaikutuksia.

Tähän sisältyy myös monia hyviä byrokratiaa purkavia elementtejä. Nostan esimerkiksi
tämän maisematyölupien poistumisen näiltä kaavojen M-merkityiltä alueilta, mikä on kyl-
lä luonteeltaan nimenomaan byrokratiaa purkava esitys. Se on sellainen asia, jolla monet
metsänomistajat ovat tietyissä kunnissa, varsinkin, sanoisinko, maakuntakeskusten kehys-
kunnissa lähestyneet, ja on erittäin hyvä asia, että se nyt menee läpi.

Tämä myös tietyllä tapaa joustavoittaa rakentamista siinä mielessä, että nyt kun monis-
sa kunnissa niukan talouden vuoksi kaavojen laatiminen ja valmistelu on viivästynyt, useat
asemakaavaprosessit ovat venyneet useita vuosia, niin on hyvä, että tässä nyt tietty rajattu
mahdollisuus rakentamiseen myös yleiskaavan perusteella luodaan. Sekin on tällaisena ai-
kana, kun eletään taloudellisesti pikkuhiljaa paranevaa aikaa, tärkeää, että haetaan kaikki
16



Pöytäkirjan asiakohta PTK 30/2017 vp
pienetkin keinot siihen, millä saadaan uutta rakentamista ja vauhditettua näin ollen myös
taloudellista toimeliaisuutta sen rakentamisen kautta.

Keskustelu päättyi ja asian käsittely keskeytettiin.
17


