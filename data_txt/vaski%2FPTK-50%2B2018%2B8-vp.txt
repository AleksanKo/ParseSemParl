















































DEM130A.tmp.xml


Pöytäkirjan asiakohta PTK 50/2018 vp
Pöytäkirjan asiakohta 

PTK 50/2018 vp

Täysistunto

Keskiviikko 16.5.2018 klo 14.03—16.49

8. Yleisradion hallintoneuvoston kertomus eduskunnalle yhtiön toiminnasta vuonna 2017
Kertomus K 10/2018 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 8. asia. Puhemiesneuvosto ehdottaa, että asia lähetetään liikenne- ja vies-
tintävaliokuntaan.

Keskustelu

14.55 Kimmo Kivelä sin (esittelypuheenvuoro): Arvoisa puhemies! Käsittelemme Yleis-
radion hallintoneuvoston kertomusta eduskunnalle yhtiön toiminnasta viime vuodelta. On
erittäin hyvä asia, että eduskunta saa lähetekeskusteluun kertomuksen jo kevätistuntokau-
den aikana. Näin ollen se tulee valiokuntakäsittelyyn liikenne- ja viestintävaliokuntaan riit-
tävän ajoissa. 

Kertomusvuosi, niin kuin hallintoneuvoston puheenjohtajan katsauksessa on otsikoitu,
oli yhtiössä tapahtumien ja tekemisen vuosi. Liioittelematta voimme sanoa, että Yle on yh-
teistä omaisuuttamme, se on elimellinen osa kansamme elämäntapaa ja myös itse kunkin
henkilöhistoriaa. Voinemme kait sanoa, että jos omat vanhempamme tai koululaitos on
meille primaarikasvattajia, niin Yleisradio on elämässämme kulkenut mukana eräänlaise-
na oheiskasvattajana.

Viime vuonna Yleisradioon liittyvää lainsäädäntöä uudistettiin. Keskeinen osa lainsää-
dännön uudistusta oli se, että hallintoneuvoston tehtäväksi tuli yhtiön strategian hyväksy-
minen. Tähän astihan hallintoneuvosto oli hyväksynyt strategiset suuntaviivat. Syksyllä
sitten hallintoneuvosto hyväksyikin uuden strategian. 

Julkisen palvelun yhtiöt ovat eri puolilla Eurooppaa ja laajemminkin eräänlaisessa mur-
rosvaiheessa. Mediakenttä muuttuu, välineet uudistuvat. On seurattava aikaa, eikä pelkäs-
tään seurattava, vaan reagoitava muutokseen ja huomioitava ajan muutos. Onkin syvää vii-
sautta suunnata resursseja uusiin sisältöihin ja verkkopalveluihin. On myös tunnistettava
se, mikä on aikansa elänyttä. Myös työskentelytavat ja ympäristöt muuttuvat ja uudistuvat.

Sananvapaus on ollut paljon puheenaiheena viime aikoina. Sananvapaus ja -vastuu kul-
kevat yhdessä. Ajallemme tyypillinen ilmiö on myös niin sanotut valemediat: fake news
-uutisointi valtaa alaa eri puolilla maailmaa. Tällaisessa maailmassa tarvitaan luotettavaa
mediaa. Maissa, joissa on asianmukaisesti toimiva julkisen palvelun yhtiö, myös muu me-
diakenttä on laaja-alainen ja sananvapaus toimii hyvin. 

Yleisradiolla on edelleen suuri luottamus kansalaisten keskuudessa. 76 prosenttia väes-
töstä Yle tavoittaa päivittäin, yli 90 prosenttia viikoittain. Myös uusien välineiden kautta
alle 45-vuotiaitten ikäluokkien tavoittaminen on parantunut. 
 Tarkistettu
4.5



Pöytäkirjan asiakohta PTK 50/2018 vp
Puhemies! Mitä ilmeisimmin Suomessakin keskustelu julkisen palvelun roolista ja teh-
tävästä tulee laajenemaan ja keskustelu jatkuu. On yhteinen kansallinen etu, että meillä on
laadukas ja luotettava julkisen palvelun yhtiö. 

15.01 Maria Tolppanen sd: Arvoisa puhemies! On erittäin hyvä, että on palattu takaisin
parlamentaariseen valmisteluun Yleä koskevissa asioissa. Ja se on hyvä asia, että hallitus ei
enää yritä tehdä enemmistöpohjalta esityksiä koskien esimerkiksi Ylen rahoitusta tai teh-
täviä murentaen siten Ylen riippumattomuutta. Yle on siirretty parlamentaarisella päätök-
sellä takaisin valtiontalouden ulkopuolelle, mikä on hyvä asia kaikkinensa.

Julkisen palvelun tehtäväänsä toteuttava Yle on luotettavana toimijana arvokas osa yh-
teiskuntaamme. Median pirstaloituessa ja sähköistyessä edelleen suurten kansainvälisten
toimijoiden osuus kasvaa. Julkinen, kotimainen ja kotimaisilla kielillä toimiva Yleisradio
turvaa tiedonsaantimme perustarpeet ja omilla säännöillään kehittää yhteiskuntaamme tie-
don ja taiteen saralla. Valeuutisten yleistyessä ja lehdistönvapauden kärsittyä myös Euroo-
passa on meidän huolehdittava omasta tiedonvälityksestämme. Se on äärimmäisen tärkeää.

Vaikka pienituloisimpia koskeva Yle-veron alarajan nosto helpottaakin liki 400 000
kansalaisen taloutta, on hyvä muistaa, että Yle-vero ei ole tässä maassa ensisijainen tu-
loerojen tasausväline, paljon parempiakin välineitä siihen on. Tällä veropohjan kaventami-
sella nostettiin samalla maksuluokkia, ja kun alarajaa nostettiin, niin saman tien alimmais-
ta veron määrää nostettiin. Eli ne, jotka nyt joutuvat maksamaan veroa, maksavat veroa
enemmän kuin maksoivat aikaisemmin, ja tästä voidaan hieman tarkistella tätä asiaa enem-
män.

Jos nyt on näin, että 390 000 vapautui maksamasta Yle-veroa, niin aikaisemmin tämä
vapautus koski sellaisia ihmisiä, jotka tienasivat alle 11 000 vuodessa, mutta nyt niitä, joi-
den eläke- tai päivärahatulo on alle 14 000 euroa vuodessa taikka palkkatulo alle 14 750
euroa vuodessa. Samanaikaisesti näissä veroissa tietysti kompensoidaan: kun toisesta
päästä lasketaan, niin toisesta päästä nostetaan, eli korkein ryhmä nostettiin nyt 163 eu-
roon vuodessa, joka on 20 euroa enemmän kuin aikaisemmin. Tämä tarkoittaa, että kahden
aikuisen perheessä Yle-veron osuus on yhteensä 326 euroa vuodessa. Ja tätä maksavat
kaikki ihmiset, joiden palkkatulot ovat 21 270 euroa per ihminen, 21 270 euroa palkkatu-
loa tai 20 520 euroa eläke- tai päivärahatuloa, ja on muistettava, että tämä 163 euroa vuo-
dessa, 326 euroa kahdelta aikuiselta, esimerkiksi pariskunnalta, on sama, olipa palkkatulo
tuon 21 270 tai 250 000. Siis kaikilla on sama. Se on suurin mahdollinen vero, mikä voi-
daan periä, 163 euroa. Minä vain kysyn, onko tämä tasapuolista.

Sama linja jatkuu myös yhteisöpuolella, nimittäin yhteisö ei ole verovelvollinen Ylen
osalta, mikäli verotettava tulo on alle 50 000 euroa vuodessa. Suurin mahdollinen yhteisö-
vero on 3 000 euroa, ja sitä maksetaan, jos verotettavaa tuloa on 867 142 euroa tai enem-
män. Ja huomatkaa: Yle-vero on verotuksessa vähennyskelpoinen yhteisöjen osalta. Vaik-
ka yhteisön verotettava vuositulo olisi 20 miljoonaa, niin yli 3 000:ta euroa se ei Yle-veroa
maksa, ja sekin 3 000 euroa on vähennyskelpoinen verotuksessa.

Eli kyllä tässä hieman olisi ehkä syytä myöskin näiltä osin katsoa, miten nämä maksut
lankeavat ja kenelle ne lankeavat ja mitä todellisuudessa tapahtui, kun Yle-verosta vapau-
tettiin ihmisiä. Sinänsä se on hyvä asia, että vapautettiin, mutta pitää katsoa myöskin, mit-
kä ovat sen vaikutukset eteenpäin. Ja se, että se alaraja on edelleenkin alle 15 000 euroa
vuodessa, on todella alhainen raja.
2



Pöytäkirjan asiakohta PTK 50/2018 vp
15.06 Ritva Elomaa ps:  Arvoisa puhemies! Kiitos hallintoneuvoston puheenjohtajalle,
edustaja Kivelälle Ylen hallintoneuvoston kertomuksen esittelystä.

Ylen tehtävänä on olla riippumaton ja luotettava toimija. Jos tähän tulee säröjä, kansa-
laisten luottamus Yleen alkaa horjua. Sananvapaus, korkeatasoinen journalismi ovat eh-
dottoman tärkeitä kulmakiviä Ylen toiminnassa. Kotimaisen kulttuurin vaaliminen on
myös perustehtävä, joka ei saa unohtua kansainvälisyyden huumassa.

Ylen pitää palvella kaikkia veronmaksajia aivan sieltä vauvasta vaariin asti. Ohjelmapo-
litiikassa joskus pääsee unohtumaan tämä asia. Plussaa annan korkeatasoisista lastenohjel-
mista. Myös kotimaista draamaa pitää tulevaisuudessa lisätä, se on erittäin hyvää. Ja urhei-
luohjelmat ja Euroviisut — se on tärkeää, että jokainen kansalainen pystyy näkemään ja
kokemaan myös näitä suuria tapahtumia.

Sitten vielä musiikkipuolesta. Vaikka hallintoneuvosto ei puutukaan ohjelmasisältöi-
hin, niin sellaisia terveisiä kuitenkin sinne Ylelle, hallitukselle ja myös ohjelmapäälliköil-
le: Ylen musiikissa ei saisi mennä niin kuin nyt mennään, että on tällaiset musiikkilistat,
joissa määrätyt muutama kymmenen biisiä soi aamusta iltaan. Kyllä veronmaksajat ympä-
ri Suomen ovat ansainneet sen, että musiikkia esitetään laajasti, myös eri maakuntien mu-
siikintekijöiden musiikkia eikä pelkkää musiikkilistaa. Se on enemmän kaupallisten toimi-
joiden tehtävä.

15.08 Arto Satonen kok: Arvoisa puhemies! Yhdyn niihin näkemyksiin, jotka täällä on jo
esitetty, että on todella tärkeää, että Ylen pohja on parlamentaarinen, ja tälläkin vaalikau-
della on parlamentaarisesti pystytty sopimaan sekä Ylen rahoituksesta että hieman uudis-
tamaan myöskin Ylen tehtäviä ja Yle-lakia. Itse asiassa ei taida tällä vaalikaudella kovin
montaa muuta isoa asiaa ollakaan, ehkä ulko- ja turvallisuuspolitiikan ja Ylen lisäksi, mis-
tä olemme pystyneet sopimaan. Eli on hyvin tärkeää, että on juuri tässä asiassa kyetty näin
tekemään, ja se on äärimmäisen tärkeää Ylen riippumattomuuden näkökulmasta.

Ylen rooli on mielestäni tänä päivänä vieläkin tärkeämpi kuin se on ollut ennen. Koska
me elämme nyt siinä maailmassa, että erilaisia valeuutisia ja monenlaista disinformaatiota
tulee paljon erityisesti sosiaalisen median kautta, niin on todella tärkeää, että meillä on laa-
tumedioita, ja Yle on siinä keskeisessä asemassa.

Näen myös sen kehityksen, että Yle entistä enemmän tekee yhteistyötä kaupallisten toi-
mijoiden kanssa, hyvänä siinä mielessä, että nämä kaupalliset toimijat — puhun nyt esi-
merkiksi Mainostelevisiosta tai maakuntalehdistä — ovat myöskin laadukkaan journalis-
min puolestapuhujia. Sillä tavalla on tärkeää, että myös se elementti tulee säilymään tässä
suomalaisten tiedotusvälineiden kentässä, koska ne yhdessä Ylen kanssa palvelevat sitä ta-
voitetta, että mahdollisimman moni suomalainen saa laadukasta ja punnittua tietoa. Sitä pi-
dän erittäin tärkeänä.

Edellinen puhuja mainitsi myös esimerkiksi kotimaisen draaman. On totta, että Suomi
on vielä draamatuotannossa pieni tekijä pohjoismaisellakin tasolla, mutta tässäkin on hy-
vä, että Yle kykenee tekemään yhteistyötä myöskin kaupallisten toimijoiden kanssa, koska
ne ovat yleensä erittäin isoja hankkeita. Jos me haluamme, että suomalaista draamaa nä-
kyy myös maailmalla, niin ne ovat jopa Ylelle yksinään liian isoja panostuksia. Eli tämän-
tyyppistä yhteistyötä meidän on tehtävä. Aivan samoin urheilun puolella: urheiluoikeudet
ovat kalliita, ja on ihan viisasta, että joissakin tapauksissa Yle keskittyy tiettyihin tehtäviin
ja esimerkiksi kaupalliselle puolelle jää sitten joitakin sellaisia, joissa on enemmän liike-
toimintamahdollisuuksia. Tietenkin tätä tasapainoa pitää hakea, jotta myös Ylellä säilyy se
3



Pöytäkirjan asiakohta PTK 50/2018 vp
hyväksyttävyys, että siellä tulee niitäkin urheilutapahtumia, jotka ovat laajalti ihmiselle
tärkeitä.

Kaiken kaikkiaan tällä hetkellä tämä Ylen tilanne näyttää varsin hyvältä ja tasapainoi-
selta.

15.11 Jari Myllykoski vas: Arvoisa herra puhemies! Ilolla kuuntelin edustaja Satosen pu-
heenvuoroa, joka oli vähän niin kuin kärkijoukoissa, että ollaan nyt tässä tilanteessa. Sa-
moin kunnioitan ensimmäistä puheenvuoroa edustaja Kivelältä, joka aloitti tehtävässään
perussuomalaisissa ja on nyt sitten sininen unelma, mutta joka tapauksessa hänen rehelli-
nen ja oma mielipiteensä huokui sitä, mitä hän henkilökohtaisesti on kansanedustajana. 

On tärkeää, että meillä on Yle, ja on tärkeää, että tämä eduskunta on tehnyt päätöksen
siitä, kuinka ihmisiä verotetaan. Edustaja Tolppaselle, joka on nyt täältä lähtenyt, täytyy
sanoa, että me olemme parlamentaarisesti hyväksyneet sen, kuinka verotus ja Yle-vero ja-
kautuvat. En voi sitä kritisoida, koska olen ollut itse siinä päätöksenteossa mukana ja mi-
nun mielestäni se on oikeudenmukainen. Varmasti aina löytyy joku, joka kärsii, ja joku,
joka hyötyy, mutta joka tapauksessa on todella tärkeää, että meillä on Yle. 

Mikä kaikkein tärkeintä, on se, että me voimme olla valmiita tässä parlamentissa, edus-
kunnassa, vastaamaan siihen haasteeseen, että valemedia ei ryöstä meiltä, kansalta tietoa.
Tämä on Ylen kaikkein keskeisin merkitys, mikä tässä maassa on. Tämä kanava antaa
meille sen kaiken mahdollisuuden uskoa. Me voimme joka kerta olla eri mieltä siitä, että
”miksei minun ääneni kuulu Ylessä”, ja arvostella Yleä. On se sitten perussuomalaisten,
vasemmistoliiton tai kokoomuksen osalta, aina voimme kritisoida, että tämä ei ole tasapuo-
lisesti tehtyä. 

Mutta täältä talosta ei johdeta sitä, mitä on journalismi. Sen tekee Ylen päätoimittaja,
uutistoimituksen pääjohtaja. Emme me täältä sitä johda. Me johdamme vain sitä, että me
mahdollistamme, että tässä maassa on yksi kanava, joka on kansanvaltainen kanava. Me
turvaamme rahoituksen sinne, ja siinä mielessä se, mitä edustaja Kivelä omassa puheen-
vuorossaan toi esille, on juuri näin, ei siihen ole mitään kiistämistä. On todella hienoa, että
me voimme tässä ryhdikkäästi seisoa varmasti yhdessä rintamassa, että Yle on kuitenkin se
kanava, josta me päätämme täällä. 

Sen suhteen, mikä on se journalismin linja, minä toivoisin kovasti, että siihen emme ha-
lua täältä puuttua. Me vain toteutamme rahan, jolla mahdollistetaan ne lastenohjelmat, eikä
meidän tarvitse täällä sitten puuttua siihen, onko heinähattu- ja vilttihattuohjelmistot koh-
dillaan, onko jollakin intiaanipäähine tai ei. Me vastaamme täällä rahoituksesta ja mahdol-
lisuudesta siihen, että meillä on riippumaton media, ja se on meidän tehtävämme tässä ta-
lossa. Meidän kuuluu valvoa sitä, että meillä on ainakin yksi kanava, joka kriittisesti uskal-
taa suhtautua niin, että minuakin joskus ärsyttää — saattaa ärsyttää joskus edustaja Kär-
nääkin — mutta joka tapauksessa tämä talo luo ne puitteet, ja niin kuin Kivelä sanoi, tämä
asia on nyt kohtuullisen hyvällä tolalla. 

15.15 Mikko Kärnä kesk: Arvoisa herra puhemies! Kiitoksia ensinnäkin kollegoille hy-
västä ja samanmielisestä keskustelusta.

Kuten usein tässä todettu, tänä valeuutisten aikakautena on äärettömän tärkeää se, että
meillä on Ylen kaltainen luotettava ja riippumaton media, jota sitten ohjataan täältä parla-
mentaarisesti. Kuten edustaja Myllykoski totesi, itse näihin journalistisiin linjoihin ja sisäl-
4



Pöytäkirjan asiakohta PTK 50/2018 vp
töihinhän ei ole meidän tehtävämme puuttua vaan luottaa siinä sitten Ylen toimitukselli-
seen ammattitaitoon.

Haluan todeta, että Ylellä on myös äärettömän tärkeä rooli Suomessa vähemmistökiel-
ten kannalta. Esimerkiksi saamenkieliset uutiset ja saamenkieliset lastenohjelmat ovat ää-
rettömän tärkeitä, kuten myös karjalankieliset, aivan sen kulttuurin elinvoiman ja kielen
säilymisen kannalta. 

Meillä on aika paljon käyty keskustelua Saamenmaalla siitä, miten Yle Saame toimii.
Haluan kuitenkin tässä esittää kehotuksen hallintoneuvostolle, että nyt tällä tulevalla toi-
mikaudella tarkastelisitte sitä Yle Sápmin toimintaa, millaista se on, minkätyyppisiä sisäl-
töjä siellä esitetään. Valitettavasti tämän median osalta useat kansalaiset ovat ottaneet yh-
teyttä, että sitä linjaa ei pidetä täysin objektiivisena, ja pitäisin tärkeänä, että hallintoneu-
vosto kiinnittää huomiota ja varmistaa, että myös Yle Saamen uutisointi, millä tavalla se
asioita esittää, on monipuolista ja ennen kaikkea objektiivista.

15.17 Ville Tavio ps:  Arvoisa puhemies! Täällä on kuultu taas paljon ylisanoja Ylestä.
Huomautan kuitenkin, että ei tällaisen mediatalo Ylen riippumattomuus itsessään takaa
journalismin laatua. Riippumattomuus ei ole suoranainen laadun tae. Se on ongelmallista
juuri, jos journalismin linja ei ole, varsinkaan siis verovaroin maksetulla yhtiöllä, enää
puolueeton ja objektiivinen. Siinähän ei ole sinänsä mitään nokan koputtamista, jos joku
yksityinen mediatalo ei toimi puolueettomasti, mutta kyllä Ylen osalta tämä journalistinen
linja ja siitä keskustelu ovat mielestäni ihan perusteltuja juuri siksi, että se on verovaroin
ylläpidetty mediatalo. 

Siinä journalismissa näkyy yleisiä mediassa olevia trendejä, siis niitä mielipidesuun-
tauksia, jotka ovat puolueettomuuden kanssa ristiriidassa, ja näitä ovat tällä hetkellä muun
muassa uutisasenne Yhdysvaltain presidenttiin, Israel—Palestiina-konfliktiin, maahan-
muuttoon, tai jos Suomen sisällä katsotaan, Helsinki-keskeisyys, joka uhkaa valtavasti
meidän mediapuolueettomuuttamme, jos kaikki peilataan Helsingin punavihreään kuplaan
tai punavihreästä kuplasta käsin. Ylellähän on näitä alueellisia uutispisteitä hyvin ja on pal-
jon henkilökuntaa alueellisesti, niin että toivoisin, että Yle pystyisi tässä tosiaankin otta-
maan sellaisen puolueettoman median roolin tulevaisuudessa, sikäli kuin haluamme Ylen
toimintaa jatkaa. Mielestäni se on todella harkinnan paikka, halutaanko sitä jatkaa ihan
näin laajana ja tällaisenaan, mitä Yle on nykyisin.

15.19 Pia Viitanen sd:  Arvoisa puhemies! Kyllä minusta on erittäin tärkeää, että meillä
on julkisen palvelun yhtiö Yle, ja on erittäin tärkeää, että nimenomaisesti tällä hetkellä on
saatu aikaan tilanne, että siellä se rahoitusnäkymä on vakaa. Kaikki me muistamme ne ti-
lanteet, mitä tässä oli vielä muutama vuosi sitten, eli tärkeää, että edustaja Satosen johtama
työryhmä sitten monine vaiheineen pääsi tätä taloutta tietyllä tavalla kuitenkin turvaamaan
vakaalle pohjalle. 

Kyllä minä uskon, että tietynlainen eräänlaisen sivistyksen ja muun yksi hyvä kulmaki-
vi on se, että meillä on riippumaton yleisradioyhtiö, ja tästä pitäisin kiinni. Olen tyytyväi-
nen siitä, että nyt tällä hetkellä olemme löytäneet sen, että myös Yleä koskevat linjaukset
on tehty parlamentaarisesti. Täällä eduskunnassahan oli aika isokin keskustelu muuta-
maan otteeseen, kun meinasi käydä niin, että joitain linjanvetoja olisi hallitusvetoisesti teh-
ty, ja oli hienoa nähdä, että kuitenkin lopulta päädyttiin siihen yhteiseen näkemykseen, että
5



Pöytäkirjan asiakohta PTK 50/2018 vp
Yleisradio on eduskunnan radio ja se ei ole hallituspuolueiden eikä hallituksen radio, ja ni-
menomaisesti tämä asema turvaa Ylen riippumattomuuden. 

Noin yleisesti ottaen sanoisin kyllä, että Yleisradio koetaan varsin luotettavaksi toimi-
jaksi. Muistaisin ainakin menneiltä ajoilta tutkimuksia, missä Ylen uutisiin luotettiin var-
sin korkealle, ja itse pidän erityisen hienona esimerkiksi, että Yle tarjoaa tätä lastenohjel-
matuotantoa, mikä on täällä ainutkertaista ja hienoa. Kyllä yleisesti ottaen Yle tekee hyvää
ja tärkeää työtä, ja sille turvallinen jatko edelleen olisi suotavaa ja on suotavaa.

Kaiken kaikkiaan Ylen toimintaympäristössä tietenkin tämä alueellisuus on todella tär-
keää ja se, että on maakunnissa radioita ja että on sitten Tampereella Mediapolis tai muuta.
Tämä on tosi tärkeää, ja aina näkisin niin, että alueellisuutta ja sen toiminnan turvaamista ei
voi kaiken kaikkiaan liikaa korostaa.

Mutta, puhemies, sitä pidin hieman ongelmallisena, että aiemmassa puheenvuorossa vii-
tattiin jopa sellaiseen seikkaan, että jostain syystä pitäisi alkaa miettiä, onko Ylen toimin-
nan jatkaminen mielekästä tai jotain sinnepäin. Tällaista puhetta en ole kyllä kovin mielel-
läni kuulemassa. Nimittäin minusta on ollut hyvin tärkeää se, että parlamentaarisesti ja yh-
teisesti ollaan täällä tunnustettu se, mikä merkitys Yleisradiolla on.

Kaiken kaikkiaan, puhemies, pitäisin hyvänä, että tämä rahoitusratkaisu saatiin aikai-
seksi mutta myös että samaan aikaan nähtiin kaiken kaikkiaan koko median merkitys tänä
päivänä. Se, että meillä on laadukasta mediaa, riippumatonta uutistarjontaa ja niillä on hy-
vät toimintaedellytykset tässä valtavan haasteellisessa toimintaympäristössä, on iso tehtä-
vämme, ja siksi on ollut tärkeää myös esimerkiksi [Puhemies koputtaa] ottaa huomioon
kaupallisen uutistoiminnan mahdollisuuksien tukeminen.

15.22 Jari Myllykoski vas: Arvoisa herra puhemies! Edustaja Taviolle on tavallaan pak-
ko vastata, että varmaan me kaikki olemme aina kohdaltamme pettyneitä siihen, kuinka
meitä kohdellaan, mutta olen ottanut sen pyykin vastaan, mitä minulle on tullut, ja olen ol-
lut siihen osaltaan tyytymätön, kun olisin halunnut enemmän ja vielä enemmän.

Kysymys on siitä, että Yle on kuitenkin se kanava, jota voidaan täältä talosta ohjata vain
siten, että meillä on hallintoneuvosto, joka täältä nimitetään. Se huolehtii siitä, mikä mah-
dollistaa sen, että me emme päästä tähän maahan valemedioiden vyöryä, että meillä on
täällä parlamentaarisesti yhdessä hyväksytty media, josta me, kaikki puolueet, olemme sitä
mieltä, että on hyvä, että on yksi sellainen media, joka huolehtii siitä, että me tuotamme
meille kaikille hyväksyttävää tietoa. Se on hirvittävän tärkeätä. 

Nyt, kun ei ole onneksi mediaa paikalla, on pakko kehua edustaja Satosta, että se työ-
ryhmä pääsi näissä asioissa hyvin eteenpäin ja pystyttiin sopimaan rahoituksesta, mikä on
aivan mahtava juttu, kiitoksia siitä edustaja Satoselle.

Kyllä meidän nyt pitää oikeasti nähdä se totuus: jos me haluamme tässä demokratiassa
elää, niin me haluamme ja me tarvitsemme sellaisen median, joka mahdollistaa sen, että
meille ei tule valemedioiden hyökkäysaaltoa tähän maahan. Ja vaikka se on valitettavaa
kaupallisten yhtiöiden näkemyksen mukaan, että olemme myös netissä mukana, tarjoam-
me sinne palveluita, mikä ärsyttää tietysti kaupallisia mediatuottajia, niin kyllä minä ajat-
telen ja toivon, vaikka lapseni ovat nyt jo aikuisia, että heidänkin lapsensa voivat saada jos-
takin sellaisen kanavan, johon voi tukeutua, että ”tätä uutista on tuotettu yhteisillä verova-
roilla, yhteisillä parlamentaarisilla päätöksillä, tähän voi luottaa”, ettemme joudu tavallaan
hakemaan ja eksymään siihen tilaan, että kuinka tässä maassa tiedotetaan politiikasta. Jos
tämäkin keskustelu pistettäisiin pieniin palasiin, niin tästä saisi aika erikoisen uutisen, eikä
6



Pöytäkirjan asiakohta PTK 50/2018 vp
se välttämättä olisi valheellista mediaa, mutta se näyttäisi aivan erilaiselle tästä kokonai-
suudesta, [Puhemies koputtaa] mistä me täällä keskustelemme. Sen takia haluan, että asia
menee juuri niin kuin nyt menee.

15.26 Arto Satonen kok: Arvoisa puhemies! Ensinnäkin tästä täytyy todeta se, että kun
nämä parlamentaariset ratkaisut on saatu aikaan, niin siitä hyvästä yhteistyöstä on kyllä
kaikkia puolueita syytä kiittää. Kaikissa silloisissa eduskuntaryhmissä se yhteinen sopu sil-
loin hyväksyttiin, mikä oli tietysti äärimmäisen tärkeää.

Mutta vielä ihan sen verran tästä ohjelmasta, että aivan kuten edustaja Myllykoski täällä
ja monet muutkin ovat sanoneet, niin totta kai on niin, että aika ajoin tulee tilanteita, jolloin
yksittäinen puolue tai yksittäinen edustaja tai yksittäisen puolueen kannattaja ei varmaan
ole tyytyväinen siihen, millä tavalla asia on Ylessä uutisoitu. Mutta kyllä se, että poliitikot
olisivat päättämässä siitä, miten siellä journalismia tehdään ja miten uutisoidaan, on lopun
tie. Silloin me emme enää tarvitse Yleisradiota mihinkään, jos se ei ole riippumaton. Se on
ihan kaiken a ja o, ja tämä tulee myöskin niistä maista, sanotaan nyt vaikka Isosta-Britan-
niasta, missä BBC on korostetun puolueeton, vaikka siellä vastakkainasettelu politiikassa
on vielä paljon voimakkaampaa kuin se on meillä. Mutta se sen sijaan on asia, jossa me
olemme pidemmällä kuin he, että meillä parlamentaarisesti päätetään esimerkiksi rahoi-
tuksesta ja Yle-lain muuttamisesta. Siellähän tosiasiassa opposition vaikutusvalta rajoittuu
parlamentissa käytävään keskusteluun mutta ei siihen, että pääsee päättämään esimerkiksi
rahoitustasosta, mikä on ihan olennainen asia. 

Eli kyllä tämä meidän mallimme on, että nämä isot linjaukset tehdään parlamentaarises-
ti — ja toivottavasti myös jatkossa kyetään tekemään yksimielisiä ratkaisuja — ja sitten ne
journalistiset valinnat tehdään siellä käytännön tasolla niitten ammattilaisten keskuudessa,
jotka siellä toimivat. Ylehän on vetovoimainen työnantaja, eli kyllä sinne varsin laadukas-
ta porukkaa koko ajan myöskin hakeutuu, ja onneksi tällä hetkellä tilanne on ymmärtääk-
seni kaikin puolin hyvä myös siellä toimituksen puolella. 

Eli kyllä nämä isot periaatteet ovat arvokkaita, näistä pidetään kiinni, ja uskonkin, että se
on täällä vahva näkemys myös jatkossa. Toivon, että se on ihan yksimielinen näkemys,
koska silläkin on tosi iso vaikutus, että me kaikki koemme, että tämä on sellainen asia, jota
meidän pitää yhdessä puolustaa.

15.28 Ville Tavio ps: Arvoisa puhemies! Edustaja Myllykoski, ensinnäkin te olette vää-
rässä: ei hallintoneuvostossa kritisoida Ylen journalismin sisältöä. Varmistin sen juuri täs-
sä vieressäni istuvalta hallintoneuvoston puheenjohtajalta. Hänkin taisi sen tuossa puhees-
saan sanoa. Ei se ole mikään oikea foorumi tämän kritisoimiselle, vaan tämä on aivan oi-
kea foorumi.

Edustaja Satonen samoin: Missä teidän mielestänne Yleä sitten tulisi kritisoida, jos sitä
ei täällä saa kritisoida? [Arto Satonen: Totta kai saa täällä kritisoida!] Mikä on oikea paik-
ka sille? 

Pelkästään se, että jonkun mediatalon arvoksi kirjataan johonkin sen mediatalon ohjel-
maan riippumattomuus — sen kaikki ymmärtävät, että se itsessään ei tee siitä riippumaton-
ta. Täällä ollaan useiden puheenvuoroissa todettu, että Ylen meidän yhteiskuntaamme
tuottama lisäarvo on juuri se riippumattomuus mediana. Tästähän voidaan siis tehdä se
päätelmä, että mikäli se lisäarvo, riippumattomuus, puuttuisi, niin silloin Yleä ei tavallaan
7



Pöytäkirjan asiakohta PTK 50/2018 vp
tarvittaisi tai silloin sillä ei olisi sitä arvoa. Eli tämä keskustelu on mielestäni hyvinkin
oleellinen, onko Yle riippumaton vai ei.

Ylen arvoissa on kirjattu myös suomalaisen kulttuurin puolustaminen. Nyt tilanne on se,
että täällä eduskunnassa kukaan ei halua arvioida sitä, puolustaako Yle suomalaista kult-
tuuria. Se jää jokaisen kansalaisen ja Ylen katsojan pääteltäväksi ihan itse. Sitä katsoo oh-
jelmia ja päättelee itse, onko siinä selvästi punaisena lankana suomalaisen kulttuurin puo-
lustaminen vai ei.

Tein myös hiljattain kirjallisen kysymyksen median objektiivisuudesta, ja se ymmärret-
tiin väärin, aika lailla vähän tähän samaan tapaan valitettavasti kuin edustaja Satonen tuos-
sa vihjaili eli siihen, että joku, minä täällä haluaisin ikään kuin ryhtyä journalistiksi kirjoit-
tamaan niitä juttuja tai tarkastamaan niitä juttuja tai valvomaan. Ei, sitä minä en halua enkä
ole esittänytkään, vaan kysymys oli juuri siitä, millaista koulutusta journalisteille on, onko
se tarpeeksi laadukasta, millaiset ovat valvontamekanismit. Meillä on esimerkiksi Julkisen
sanan neuvosto, mutta toistuvasti nähdään, että sen ei koeta olevan riittävä valvontameka-
nismi ylläpitämään sitten taas sitä riippumattomuutta. Ylipäänsä riippumattomuuden ai-
kaansaanti ei ole mikään ihan itsestäänselvyys, ja sitten juuri jos sitä ei saada aikaan ja kun
on myös tämä muu ohjelmatuotanto, niin kyllä minusta olisi syytä keskustella Ylen budje-
tin laskemisesta.

15.31 Mikko Kärnä kesk:  Arvoisa herra puhemies! Kiitoksia ennen kaikkea edustaja
Myllykoskelle ja Satoselle erinomaisista puheenvuoroista. Kuten todettua, meillä on var-
masti paljon poliitikkoja ja paljon tahoja, jotka eivät koskaan ole täysin tyytyväisiä siihen,
minkätyyppisiä sisältöjä se Yle tuottaa, mutta tietysti se ehkä osaltaan todistaa sitä riippu-
mattomuutta, jos me kaikki olemme aina välillä hivenen tyytymättömiä.

Tähän edustaja Tavion puheenvuoroon totean, että tietystikin on niin, että eri uutistoi-
mituksissa ihmisillä, jotka näitä sisältöjä tuottavat, on omat maailmankatsomuksensa, ja ai-
van täysin objektiivista uutisointia, jos nyt rehellisesti puhutaan, ei ole olemassakaan. Ylen
tehtävä on kuitenkin äärimmäisen tärkeä, ja ennen kaikkea näiden monesti mainittujen va-
lemedioiden, valeuutisten vastustamisessa tälläkin talolla on tärkeä rooli. Näiden osalta
haastan kyllä myös koko salin ja kaikki edustajat siihen, että itsekin kehitämme aina sitä
omaa medialukutaitoamme ja varsinkaan tuolla sosiaalisessa mediassa emme nopeasti jaa
houkuttelevilta näyttäviä uutisia, ellemme ole aina varmistuneet siitä, että ne ovat sitten ai-
toja.

Vielä hivenen täytyy hämmästellä Tavion puheenvuoroa Julkisen sanan neuvostosta sii-
nä mielessä, että itse pidän sitä erinomaisena valvontamekanismina ja pidän Journalistin
ohjeita hyvinä. On hyvä, että meillä on tällainen elin, joka itse itseään arvioi ja katsoo. Ja
toivonpa muuten, että myös perussuomalaisten oma uutislehti Suomen Uutiset sitoutuisi
Journalistin ohjeisiin. Teilläkin tuotetaan hyviä sisältöjä välillä siellä lehdessä, mutta itse
en valitettavasti aio sellaisia uutisia jakaa, mikäli tämä media, joka niitä tuottaa, ei ole Jul-
kisen sanan neuvoston jäsen eikä sitoutunut Journalistin ohjeisiin.

15.33 Kimmo Kivelä sin: Puhemies! Yleisradion hallintoneuvoston asetelma on erittäin
nerokkaasti rakennettu, kun on tämä palomuuri toimituksellisten linjausten, ohjelmapoli-
tiikan, ja sitten hallintoneuvoston välillä, niin ettei hallintoneuvosto puutu niihin asioihin.
Mikäli näin olisi, se olisi aivan loputon suo. Itse kukin meistä voi katsoa tuolta Ylen Elä-
västä arkistosta, kun 70-luvun alussa toimivat sekä radiossa että tv:ssä omat ohjelmaneu-
8



Pöytäkirjan asiakohta PTK 50/2018 vp
vostot, joissa ohjelmia käsiteltiin. Kyllä tuollainen tämän päivän näkökulmasta varsin tra-
gikoomiselta näyttää, ikään kuin poliitikoista koostuva elin olisi jonkunlainen journalisti-
nen ylituomari.

On selvää, että kaikki eivät voi olla koko ajan kaikkeen tyytyväisiä, aivan niin kuin
edustaja Kärnä ansiokkaasti sanoi. Eikä tämä koske pelkästään poliittisia ohjelmia. Kyllä
joku yksittäinen urheilulaji saattaa kokea, että sitä on liian vähän Yleisradiossa esillä tai sii-
tä uutisoidaan liian vähän ja niin edelleen. Ja leikillisesti on tullut sanottua, että urheiluoh-
jelmatkin olivat parempia silloin, kun Lasse Virén juoksi ja Eero Mäntyranta hiihti, että sii-
näkin taso on mennyt huonommaksi. No, leikki sikseen. Mutta itse kun tässä tehtävässä nyt
kolme vuotta olen ollut, niin poliittista palautetta tulee laidasta laitaan: välillä väitetään,
että on liikaa tännepäin kallellaan, ja välillä, että liikaa sinnepäin kallellaan. Eiköhän se to-
tuus siltä väliltä löydy.

15.35 Arto Satonen kok: Arvoisa puhemies! Vielä ehkä muutama sana edustaja Tavion
puheenvuoron johdosta.

Ensinnäkin, minusta te olette täysin oikeassa siinä, että tämä on se paikka, jossa kyllä
voidaan — ja pitääkin — keskustella Ylestä ja esimerkiksi rahoituksen tasosta. Parlament-
tihan on se, joka sen päättää.

Riippumattomuus toki on merkittävä asia nimenomaan tiedonvälityksen osalta, mutta
totta kai Ylellä on paljon muutakin roolia. Tässä on jo puhuttu sen roolista niin kulttuuri-
ohjelmien tuottajana kuin urheiluohjelmien tuottajana. Yksi merkittävä asia on se, että se
pitää yllä esimerkiksi kielellisten vähemmistöjen ohjelmia tavalla, jota kaupalliset eivät
varmastikaan kykenisi tarjoamaan, ja niin poispäin. Eli kyllä se Ylen rooli on tietenkin pal-
jon laajempi kuin pelkästään tämä yksi.

Mutta siltä osin haluaisin kyllä vielä puheenvuoroa kommentoida, että kun te samassa
puheenvuorossa ensinnä toteatte, että suomalaisen kulttuurin puolustaminen on tärkeää, ja
sitten toteatte toiseksi sen, että Ylen rahoitusta pitää merkittävästi vähentää — niin ymmär-
sin — niin miten tämä yhtälö on mahdollista toteuttaa? Koska jos me ajattelemme vaikka
kotimaista draamatuotantoa, mitä tahansa kotimaista musiikkia tai muuta, niin yksi asia,
jonka ymmärsin, kun tämän työryhmän vetäjänä olin, on se, että meillä on valtava määrä
ihmisiä, jotka eivät ole edes Ylen palveluksessa mutta jotka tuottavat esimerkiksi freelan-
cerina tai elävät osittain siitä tulosta, jonka Yleltä saavat, vaikka pääasiallinen tulo olisikin
muualta. Eli jos Ylen rahoitusta tullaan merkittävästi pienentämään — silloin tietysti kyse
on siitä, mistä sitä pienennetään — on aivan varmaa, että se tulee huomattavasti vähentä-
mään nimenomaan kotimaista tuotantoa, koska Yle on niin iso sen tuotannon ostaja tavalla
tai toisella. Siinä mielessä kyllä on nimenomaan niin, että jotta suomen kieli ja Suomen
kulttuuri säilyvät vahvasti tässä globaalissa maailmassa, niin siinä Ylellä on ihan keskei-
nen rooli, ja olisin kyllä aika varovainen lähtemään sinne isoa leikkausta tekemään. Ja
myönnän ihan suoraan, että itselleni tämä asia aukesi vasta sen jälkeen, kun jouduin sen on-
gelman eteen ja katsomaan, mitä olisi vaikuttanut esimerkiksi se, jos olisi leikattu 100 mil-
joonaa tai 200 miljoonaa — niin kuin tällaisia kevyitä heittoja oli — että mitä se oikeasti
olisi vaikuttanut.

15.38 Jari Myllykoski vas:  Arvoisa herra puhemies! Pakko aloittaa tämä puheenvuoro
sillä, että meillä alkaa kyselytunti torstaisin kello 16 ja televisiointi loppuu noin kello
16.50. Sen jälkeen alkaa kielellisen vähemmistön uutisointi, jolloin sitten parlamentin ky-
9



Pöytäkirjan asiakohta PTK 50/2018 vp
selytunnin, mikä on tarkoitettu oppositiopuolueille, niin että he voivat hallitukselta kysyä
kysymyksiä, televisiointi keskeytetään arvostetusti ja kunnioitetusti erään kielivähemmis-
töryhmän vuoksi. Tästä kun käydään keskustelua, niin se on aika mutkikasta sitten, kun
käydään tätä keskustelua Ylen kanssa. Tähän varmaan tarvitaan edustaja Satosta välimie-
heksi. Toivottavasti kansliatoimikunta sitten ottaa tähän keskusteluun edustaja Satosen,
että saadaan tämä asia kohtuullisesti hoidettua. 

Mutta, edustaja Tavio, en oikein ymmärtänyt, mitenkä teitte ristiriidan asioista, mistä
täällä ollaan keskusteltu. Eivät rahoitus ja ohjelma-aika ole ristiriidassa. Kyllä me täällä
kaikki ymmärrämme sen, että on erilaisia näkemyksiä ja niitä pitää tuoda julki. Samoin
kuin edustaja Kivelälle hallintoneuvoston puheenjohtajana: Vaikka väitetään — tai olitte
kuiskannut edustaja Tavion korvaan — että ei hallintoneuvostossa tehdä ohjelmapolitiik-
kaa, niin ei ohjelmapolitiikkaa, mutta täältä valitut kansanedustajat istuvat hallintoneuvos-
tossa ja vievät eri puolueiden näkemyksiä Ylelle. Se on se paikka. Ei tämä keskustelu joh-
da poliittista eikä taloudellista toimintaa. Me teemme täällä taloudellisia päätöksiä mutta
emme journalistisia päätöksiä. Minun mielestäni juuri hallintoneuvosto on se, missä puo-
lueiden edustajat voivat kertoa yhtiölle, että nyt näyttää sille, että journalistinen linja on vi-
noutunut. Siellä se pitää tuoda ilmi, että olemme tyytymättömiä jonkun puolueen edustaji-
na, että linja on nyt vinoutunut. Se on se paikka, missä se voidaan tehdä. Ei täältä ulkolai-
dalta kannata huudella. 

15.41 Ville Tavio ps: Edustaja Myllykoski, kiitos kommenteistanne ja vastauksestanne.
Siis varmasti siellä voidaan keskustella ja toivottavasti keskustellaankin. Sinänsä pidän
tätä ihan huvittavana silti, että eduskunnan täysistunnossa käsitellään Ylen hallintoneuvos-
ton kertomusta ja Ylen asiaa ylipäänsä. Kun meitä on täällä 200 kansanedustajaa, jotka voi-
vat nyt puhua Ylestä, niin kyllä minä uskoisin, että Ylellä olisi joku, joka tätäkin keskus-
telua seuraa — jos ei nyt seuraa, niin vähintään lukee pöytäkirjan, kaiken järjen mukaan.
Kyllä kai 500 miljoonan budjetilla sellaista saa, eli tämä on varmaan sinänsä ihan hyvä het-
ki myös kritisoida. 

Edustaja Satonen puhui tuossa ihan kauniisti siitä, että suomalaisuutta pidetään yllä
Ylen kautta. Siitä olen itse asiassa hyvinkin samaa mieltä. Sen pitääkin olla nimenomaan
painopistealueita, mutta sitten siinä on nimenomaan ongelmana esimerkiksi se, että no,
minkä takia Yle sitten ostaa ulkomaista tuotantoa niin paljon. Tarvitaanko Ylellä oikeasti
Game of Throneseja vai mitä näitä kaikkia sarjoja siellä pyöritellään? Tarvitseeko taval-
laan tällaisen julkisen mediatalon olla näitä näyttämässä? [Arto Satosen välihuuto] Uskoi-
si tämän olevan kokoomuksenkin mielestä vähän outoa. 

Edustaja Kärnä, te nostitte tuossa esiin vasta-argumentin, minkä olen ennenkin kuullut,
että perussuomalaiset eivät saisi kritisoida Yleisradiota tai tätä koko Julkisen sanan neu-
voston järjestelmääkään, koska Suomen Uutiset ei kuulu tuohon Julkisen sanan neuvos-
toon, niin, ei ole siis sitoutunut Julkisen sanan neuvostoon ja niihin journalismin ohjeisiin.
Se johtuu siitä, että me haluamme pitää meidän puoluelehtemme rehdisti meidän puolue-
lehtenämme. Emme me edes väitä, että se olisi riippumaton. En minä edes halua, että mei-
dän puoluelehtemme olisi mitenkään riippumaton, vaan sen on tarkoituskin olla puolueel-
linen, Suomen edun ajaja, kansallismielisyyden edun ajaja. Se ei silti tarkoita sitä, että se
olisi laaduton, kuten tuossa vihjailitte vähän, että sitä ei uskaltaisi jakaa. [Mikko Kärnä: En
vihjaillut!] — Tarkoititte, että se on laadukas sitten, hyvä. — Elikkä te tarkoititte, että se on
laadukas, ja se pitää ihan paikkansa. Kyllä sitä uskaltaa jakaa, vaikka se ei kuulu Julkisen
10



Pöytäkirjan asiakohta PTK 50/2018 vp
sanan neuvostoon, nimittäin kuitenkin se noudattaa lain normeja esimerkiksi siten, että
kyllä virheet oikaistaan siinäkin julkaisussa ja sinne on vastikeoikeus.

Tässä viittaamaani Julkisen sanan neuvostoon vielä edustaja Kärnälle selkeytyksenä,
että minä nimenomaan esitin, että tulisi miettiä, miten sitä järjestelmää parannetaan, esi-
merkiksi keinoja, joilla se voisi puuttua tiukemmin tähän sääntelyyn, koska tällä hetkellä se
on ikään kuin hieman sellainen pehmeän rooli tässä järjestelmässä.

15.44 Ritva Elomaa ps: Arvoisa puhemies! Yle on tärkeä toimija, sitähän ei kukaan kiis-
tä. Mikä muu taho esittäisi ja toisi ohjelmia viittomakielisille, saamelaisille ja niin edel-
leen?

Mutta edustaja Tavion kanssa olen täysin samaa mieltä ja samalla aaltopituudella [Edus-
kunnasta: Samalla kanavalla!] siitä asiasta, että kyllä tämä meidän eduskunnan istuntosali
on sellainen foorumi, missä voi myös Yleä arvostella ja tuoda esille asioita, mitkä ovat
mielestämme epäkohtia, ja toivomuksiakin ja lähettää viestejä, ja nyt varsinkin, kun hallin-
toneuvoston puheenjohtajakin on paikalla, niin hän varmaan viestit vie perille Ylelle.

Suomalaisen kulttuurin kotimaisuusosuutta Ylen ohjelmistossa täytyy jatkuvasti pitää
esillä, ja siitä pitää muistuttaa, ettei se unohdu. Ja kuten jo aikaisemmin sanoin tässä, me
tarvitsemme Yleä ja se on tosi tärkeä toimija. Perussuomalaiset ovat myös sitä mieltä, mut-
ta jos me arvostelemme asioita, joita pidämme negatiivisina ja väärinä, ne täytyy saada
myös esittää täällä istuntosalissa ja julkisesti, ja toivottavasti Yle ottaa ne asiat huomioon.
En minä näe tässä mitään epämääräistä sen suhteen. Tämä on hyvä foorumi tuoda asioita
esille, ja sitä varten me täällä keskustelemme.

Mutta kaiken kaikkiaan, niin kuin tässä on esitetty monen suulla, me tarvitsemme todel-
la riippumatonta Yleä.

15.46 Petri Honkonen kesk: Arvoisa puhemies! Kuuntelin tuossa työhuoneessa tätä kes-
kustelua, ja kun keskustelu meni näihin valeuutisiin, niin päätin tulla mukaan ja osallistua
tähän.

Itselleni Yleisradio on etenkin kansainvälisestä kontekstista mielenkiintoinen asia. Val-
mistelen tällä hetkellä Euroopan neuvostossa raporttia siitä, mitenkä yleisradioyhtiötä voi-
si koko Euroopassa hyödyntää paremmin valeuutisten ja vihapuheen torjunnassa. Mieles-
täni yleisradioyhtiöt niin muualla Euroopassa kuin Suomessakin ovat tässä aivan keskei-
sessä roolissa.

Olen siitä erittäin iloinen ja kiitollinen, että Yle on perustanut tällaisen Journalismin aka-
temian, jolla pyritään nimenomaan valeuutisten torjuntaan sillä tärkeimmällä keinolla elik-
kä journalistisen laadun parantamisella ja journalistiseen laatuun panostamisella, koska
omasta mielestäni näiden niin sanottujen valeuutisten torjunnassa nimenomaan se laatu ja
vielä kerran laatu on kaikista tärkein asia.

Toinen keskeinen asia on tietenkin tämä median itsesäätelymekanismi. Tässä äsken vii-
tattiin näihin Suomen Uutisiin. Jos kerran Suomen Uutiset ovat edellisen puhujan mukaan
niin laadukas media, niin ihmettelen, minkä takia se ei sitten ole valmis tähän median itse-
sääntelymekanismiin elikkä osallistumaan Julkisen sanan neuvostoon. Yle on siinä keskei-
nen tekijä, ja hyvä näin.

Mielestäni tosiaan Ylellä olisi hyviä mahdollisuuksia tuoda näitä omia faktantarkistus-
käytänteitä ynnä muita valeuutisten torjuntaan ja laadukkaan journalismin tuottamiseen
liittyviä käytänteitä laajemminkin niiden eurooppalaisten maiden yleisradioyhtiöiden
11



Pöytäkirjan asiakohta PTK 50/2018 vp
käyttöön, joissa tällä hetkellä journalismin laadun kanssa on monia ongelmia ja joissa siinä
sitten on monia puutteita. Nostan esimerkiksi Puolan ja Unkarin: tällä hetkellä kyseisten
maiden yleisradioyhtiöiden toimintatilaa ja toimintavapautta rajoitetaan merkittävällä ta-
valla oman hallituksen toimesta. Suomi on kyllä tässä joukossa aivan esimerkillisessä ase-
massa.

15.48 Jani Mäkelä ps: Arvoisa puhemies! Itse en tätä Julkisen sanan neuvoston toverituo-
mioistuinta lähtisi täällä suuremmin puolustelemaan tai rummuttelemaan.

Mutta tuosta edustaja Myllykosken puheenvuorosta, jossa sanottiin, että hallintoneuvos-
to olisi se paikka, jossa pitäisi tuoda esille puolueiden linjaa siitä, että Ylen toiminta ei ole
ollut asianmukaista: Ainakin itse muistelen, että edellisen kerran, kun tällainen linja siellä
tuotiin esiin, niin siitä nousi melkoinen kohu, että siellä ei saisi arvostella Yleisradion toi-
mintaa. Eli perussuomalaisten edustajat toivat siellä esille, että tietyt uutisoinnit oli koettu
puolueelliseksi, sen jälkeen joku oli vuotanut mediaan, että tällainen puheenvuoro oli pi-
detty suljetussa kokouksessa, ja sen jälkeen media kävi kohuamaan, että mediaa ei saa ar-
vostella. Elikkä mikä on sitten se paikka, missä Yleisradion toiminnasta saa keskustella?

Tämä Ylen ongelma on se, ettei veronmaksajien kustantaman mediatalon pitäisi pyrkiä
nykyisen kaltaiseen mielipidevaikuttamiseen. Kuitenkin mielipidevaikuttamista esiintyy
jatkuvasti, räikeästi ja selvästi erityisesti punavihreään suuntaan ja EU:n ylistämisen suun-
taan. Tämä on sääli, sillä avoin ja räikeä poliittinen toiminta vie uskottavuutta Yleltä sel-
laisena toimijana kuin sen pitäisi olla eli esimerkiksi erityisryhmien ja lastenohjelmien
tuottajana ja vastaavien kaupallisesti ei-kannattavien ohjelmistojen tuottajana. On vaikea
perustella esimerkiksi eilisestä A-studiosta suivaantuneelle kansalaiselle Yle-veroa. Miten
sen perustelet, miten hänelle sanot, että hänen kannattaa maksaa tällaisesta ohjelmistosta?

15.50 Sami Savio ps: Arvoisa puhemies! Tässä edustaja Satonen edellä, hiukan aiemmin,
totesi mielestäni aivan oikein, ja sitä myös edustaja Elomaa äsken toi esille, mielestäni
myös edustaja Mäkelä, että kyllä tämä täysistunto kuitenkin on mielestäni hyvä paikka kes-
kustella Yleisradion ohjelmapolitiikasta ja siitä, onko Yleisradio täysin riippumaton vai ei.
Totta kai on niin, että meillä kaikilla on oma näkemyksemme siitä, kohteleeko tai uutisoi-
ko Yleisradio esimerkiksi poliittisista asioista aivan riippumattomasti ja puolueettomasti,
mutta en nyt sinänsä lähde sitä keskustelua tältä osin pitkittämään. Totean kuitenkin vain,
että on hyvä, että tätä keskustelua on täällä käyty.

Sitä vastoin hiukan ihmettelen suuresti arvostamani edustaja Myllykosken lausuntoa sii-
tä, että hän pitää hallintoneuvoston suljettuja kokouksia parempana tai oikeana paikkana
keskustella ohjelmapolitiikasta. Mielestäni näin ei kuitenkaan ole, vaan on parempi, että
näitä asioita tuodaan julkisesti esille, ja sitten Yleisradion johto voi tietysti tämän julkisen
keskustelun myötä myös harkita, onko ohjelmapolitiikka siellä oikeassa muodossa.

Keskustelussa on noussut esille myös kotimaisen ohjelmatuotannon suuri merkitys. Jaan
tämän käsityksen itsekin, se on erittäin tärkeä. Meidän tulisi täällä Suomessa pyrkiä siihen,
että Yleisradion tehtäviin kuuluva suomalaisen kulttuurin edistäminen nousisi aiempaakin
tärkeämpään rooliin, ja myös siinä suomalaisen, kotimaisen, ohjelmatuotannon edistämi-
nen on hyvin merkittävässä asemassa.

15.51 Tarja Filatov sd:  Arvoisa puhemies! En ajatellut osallistua tähän keskusteluun,
mutta kun tässä käytiin keskustelua siitä, pitäisikö Ylen tuottaa ikään kuin vähän suppeam-
12



Pöytäkirjan asiakohta PTK 50/2018 vp
min niitä sisältöjä ja vain sellaisille tietyille erityisryhmille ja samaan aikaan vaikkapa sit-
ten suomalaisen kulttuurin puolustamista, niin ihminenhän oppii katsomaan jotakin väli-
nettä tai käyttämään jotakin välinettä. Sen vuoksi on tärkeää, että Yle on suhteellisen laa-
jan palvelun talo, koska silloin sitä katsovat myös sellaiset, jotka eivät välttämättä ehkä
katso niitä joitakin osioita, joita taas tämä suppea ohjelmapolitiikka tuottaisi. Ja jos ajatte-
lemme vaikkapa nuoria, niin siinä mielessä on tärkeää, että siellä on viihteellisempää ja
laajemman palvelun tuotantoa kuin pelkästään joitakin asiallisia ja tiukkoja, vaikkapa sit-
ten vähemmistöjä koskevia ohjelmia, koska silloin herkästi välineestä tulee vieras ja sitä ei
katsota ollenkaan, ja tämä eriyttää vielä enemmän meidän ajatteluamme. Siksi on tärkeää,
että Ylestä löytyy pienille yleisöille suunnattua ohjelmaa, joka on varmasti yksi sen ydin-
tehtävistä, mutta myös sellaisia vähän laajemmalle yleisölle tai laajemmille kohderyhmille
suunnattuja ohjelmia, jotka sitten myös totuttavat Yleisradion asiakkaaksi, jos näin voi sa-
noa.

15.53 Ville Tavio ps: Arvoisa puhemies! Todettakoon vielä lopuksi, että eivät nämä me-
dian puolueettomuuden ongelmat suinkaan ole yksinomaan Ylen ongelmia, enkä ole niin
täällä esittämässä. Aika paljon Suomessa on ongelmaa esimerkiksi sen takia, että niin moni
mediatalo käyttää ulkomaan uutisissa yksinomaan STT:stä tulevaa uutisointia, mitä tulee
nopeasti, ja STT vastaavasti saattaa usein käyttää taustalla esimerkiksi CNN:n uutisointia.
Siinä mennään eri kulttuureiden uutisointitoimintaan, missä on taas, niiden omissa kulttuu-
reissa, siihen toimintaan kuuluva puolueellisuus ja aivan selvät jakaumat, että mikä uutis-
talo on minkäkin ideologian äänenkantaja. Sitten täällä Suomessa, pienessä Pohjolassa,
ikään kuin otetaan niitä sieltä, eikä ehkä oikein täysillä ymmärretä, että niissä on selvät ide-
ologiaerot.

Tämä liittyy myös äsken mainittuun nuortenohjelmien tuottamiseen: Jos ja kun nyt on
nähty, että tilanne on sellainen, että jossain pienessä marxilaisessa vähemmistössä nousee
hirveä kohu siitä, että joku on jossain lastenohjelmassa ollut intiaani, niin juuri tällaisen
pienen vähemmistön aiheuttamien kohujen mukanameno ja tämmöiseen loukkaantumisen
kulttuuriin alistuminen ei ole ainakaan minkään sortin osoitus riippumattomuudesta. Sa-
moin jos tuotetaan joitain nuortensarjoja, vaikka joitain asiapitoisia sarjoja tai yhteiskun-
nasta kertovia sarjoja nuorille ja asiaohjelmia, niin samoin niissä tulisi vähän katsoa, onko
tässä nyt kuitenkin joku ihan selvä ideologinen painotus tämän ohjelman sisällössä ja mitä
se ideologinen painotus on, onko se kuitenkin kallellaan vähän siihen punavihreään Hel-
sinki-kuvaan vaiko jotain kenties puolueetonta ja järkevämpää.

Eli siinä mielessä perussuomalaiset lähettävät täältä nämä kriittiset terveiset tässä koh-
taa Ylelle mutta myöskin muille mediataloille.

Keskustelu päättyi.

Asia lähetettiin liikenne- ja viestintävaliokuntaan.
13


	8
	14.55
	15.01
	15.06
	15.08
	15.11
	15.15
	15.17
	15.19
	15.22
	15.26
	15.28
	15.31
	15.33
	15.35
	15.38
	15.41
	15.44
	15.46
	15.48
	15.50
	15.51
	15.53


