















































DEM5C27.tmp.xml


Pöytäkirjan asiakohta PTK 115/2017 vp
Pöytäkirjan asiakohta 

PTK 115/2017 vp

Täysistunto

Torstai 9.11.2017 klo 16.00—18.49

2.1. Suullinen kysymys kansainvälisen veronkierron estämisestä (Krista Kiuru sd)
Suullinen kysymys SKT 151/2017 vp

Suullinen kyselytunti

Toinen varapuhemies Arto Satonen: Edustaja Krista Kiuru.

Keskustelu

16.00 Krista Kiuru sd: Arvoisa puhemies! SDP julkaisi syyskuussa 23 kohdan ohjelman
kansainvälisen veronkierron estämiseksi. Se oli ajankohtaista, niin kuin tällä viikolla on
ilmi käynyt, nimittäin Paratiisin paperit osoittavat, että omaisuuden piilottelu jatkuu ja vie
miljardeja euroja hyvistä julkisista palveluista.

Edellisen hallituksen aikana Suomi oli edelläkävijä veronkierron torjunnassa. Silloinen
ministeri Urpilainen muun muassa kutsui koolle ensimmäisen EU:n ministerikokouksen
veronkierrosta. Ministeri Rinne allekirjoitti verotietojen vaihtosopimuksen, joka astui voi-
maan tänä vuonna. Sipilän hallitus sen sijaan ajoi omaisuuden piilottamista hallintarekis-
tereihin jopa kahteen kertaan. Viime kyselytunnilla kävi ilmi, että veronkierrosta määrät-
tyjä veronkorotuksia ollaan laskemassa. Nyt onkin, ministeri Orpo, keskeisen kysymyksen
paikka: [Puhemies koputtaa] mikä on selitys passiivisuuteenne?

16.02 Valtiovarainministeri Petteri Orpo (vastauspuheenvuoro): Arvoisa herra puhe-
mies! Se ei pidä ollenkaan paikkaansa, että Suomen hallitus olisi jollakin tavalla passiivi-
nen aggressiivisen verosuunnittelun tai veronkierron estämisessä. Me olemme jatkaneet
sitä hyvää työtä, mitä on tehty jo viime hallituskaudella. Me toimimme aktiivisesti sen puo-
lesta kansainvälisillä areenoilla, globaalisti, OECD:ssä, EU:n puitteissa ja kotimaassa, että
me pystymme saamaan jokaisen veroeuron, mikä suomalaisille veronmaksajille tai heidän
edukseen kuuluu, maksetuksi Suomeen. Me olemme mukana kaikissa niissä toimenpiteis-
sä, mitä tehdään maailmalla OECD:n piirissä, mitä tehdään Euroopassa, ja tuomme ne ko-
timaiseen lainsäädäntöön. Sen lisäksi me huolehdimme siitä, että Suomessa verottajalla,
joka on muuten hyvä työssään, on riittävät resurssit huolehtia verotuksen toteuttamisesta ja
puuttua rikolliseen toimintaan.

Tässä ei ole mitään epäselvää. Me haluamme, että verot maksetaan Suomeen, ne verot,
mitkä kuuluvat Suomen verottajalle ja sitä kautta veronmaksajien eduksi. Ja muuten olen
sitä mieltä, [Puhemies koputtaa] että veroparatiisit on tuhottava.

Toinen varapuhemies Arto Satonen: Pyydän nyt niitä edustajia, jotka haluavat esittää li-
säkysymyksiä, ilmoittautumaan painamalla V-painiketta ja nousemalla seisomaan.
 Tarkistettu
4.1



Pöytäkirjan asiakohta PTK 115/2017 vp
16.03 Krista Kiuru sd (vastauspuheenvuoro): Arvoisa puhemies! Kyllä nämä selitykset
on ennenkin kuultu, ministeri Orpo. Ikävä kyllä tosiasiat puhuvat puolestaan aivan toista.
Esimerkiksi viime kesänä pantiin toimeen EU-direktiivi rahanpesun ja terrorismin torjun-
nasta. SDP vaati tuolloin avoimuuden lisäämistä, siis sitä, että todelliset edunsaajat tulisi-
vat tietoon, jos he omistavat 10:kin prosenttia tietystä yhtiöstä. Mitä teki Suomen hallitus?
Te nimittäin ajoitte löysempää linjaa, piilottelua ja alarajaa 25 prosenttiin. Kyllä tämä ker-
too omaa kieltään. Samaan aikaan kyseistä rahanpesun ja terrorismin torjunnan direktiiviä
oltiin jälleen uudistamassa. Tässä yhteydessä myös Euroopan komissio ja Euroopan parla-
mentti ovat esittäneet samaa kuin sosiaalidemokraatitkin. Tämä on yksi toimenpidekoko-
naisuutemme osa. Kysynkin teiltä, ministeri: joko tämä SDP:n kädenojennus teille kelpaa?
23 toimenpidettä, jotka voitte laittaa käytäntöön heti.

16.04 Valtiovarainministeri Petteri Orpo (vastauspuheenvuoro):  Arvoisa puhemies!
Tämä 25 prosenttia versus 10 prosenttia, johon viittaatte: Me toimme siis sen direktiivin,
sen lainsäädännön pohjalta Suomeen kansallisen sääntelyn, mitä me olimme päättäneet yh-
dessä eurooppalaisten kumppanien kanssa eurooppalaisella rintamalla. Tämä 10 prosentin
sääntö, eli omistuksesta ja sen avoimuudesta, on noussut esille keskusteluun, kyllä, SDP:n
kautta, mutta myöskin eurooppalaisissa pöydissä tästä on keskusteltu. Sitä selvitetään. Me
olemme valmiit keskustelemaan siitä. Mutta se lainsäädäntö, joka tehtiin silloin, joka on
hyvä — se lisää avoimuutta — tehtiin silloisen hyvinkin tuoreen eurooppalaisen yhteisen
lainsäädännön pohjalta.

Me olemme tehneet siis oikeasti paljon. Meillä on tullut tämän syksyn aikana voimaan
sopimukset, joiden perusteella Suomen verottaja saa yli 100 valtiosta verotiedot — yli 100
valtiosta verotiedot — ja nämä sopimukset pitävät sisällään lähes kaikki niin sanotut vero-
paratiisit. [Puhemies koputtaa] Me teemme todella paljon töitä näiden asioiden eteen tällä
hetkellä, ja sitä on tehty jo useamman hallituksen ajan.

16.05 Timo Harakka sd (vastauspuheenvuoro): Arvoisa puhemies! Tuo ministerin mai-
nitsema sopimus siis tehtiin ministeri Rinteen aikana. Paratiisin papereissa kävi jälleen
kerran ilmi lukuisia suuryritysten verosuunnittelujärjestelyitä. Niihin on mahdollista to-
siaan puuttua silloin, kun tämä EU:n veronkiertodirektiivi toteutetaan Suomessakin ensi
vuonna. SDP esitti valmisteluvaiheessa direktiiviin useita tiukennuksia, mutta siihen jätet-
tiin monta veronkiertäjän mentävää aukkoa. Nyt Ruotsissa ja Hollannissa ollaan tekemäs-
sä direktiivistä jo kansallista lakia. Suomessa ei sen sijaan ole saatu aikaan ensimmäistä-
kään lakiluonnosta. SDP on esittänyt tässä toimenpideohjelmassaan direktiiviin useita pa-
rannuksia, joilla varmistettaisiin muun muassa, että ulkomaiset kiinteistösijoittajat maksai-
sivat veroa Suomessa saamistaan vuokratuloista. Vastaavat järjestelyt Britanniassa nousi-
vat esiin tämän tietovuodon myötä. Kysynkin ministeri Orpolta: milloin suvaitsette tuoda
nämä lait tänne eduskuntaan? Ja kun te kehutte toimianne veronkierron estämisessä, sano-
kaa edes yksi kohta, josta tällä kertaa ehdotatte tiukempaa säädöstä kuin mikä on EU-mi-
nimi.

16.06 Valtiovarainministeri Petteri Orpo (vastauspuheenvuoro):  Arvoisa puhemies!
Uskon, että edustaja Harakka verojaoston jäsenenä tietää hyvin sen, että Suomi on tuonut
kansalliseen lainsäädäntöönsä Euroopan maiden etunenässä ne yhdessä päätetyt verolait,
joiden tarkoituksena on kitkeä verosuunnittelua ja veronkiertoa. Tämä periaate pitää, ja mi-
2



Pöytäkirjan asiakohta PTK 115/2017 vp
nusta on väärin antaa muunlaista kuvaa. Me teemme jatkuvasti töitä kansainvälisesti Eu-
roopassa eri pöydissä, joissa meidän yksinomaisena tarkoituksenamme on estää veronkier-
to ja saada Suomeen ne veroeurot, jotka kuuluvat Suomen verottajalle eli suomalaisille ve-
ronmaksajille. [Jukka Gustafsson: Mikä on tiukempi?] Ja jos joku välttää, kiertää veroja,
siihen on rikosseuraamukset. Siihen on rikosseuraamukset. Tiukennuksia tehdään joka ai-
noassa direktiivissä, joka tuodaan suomalaiseen lainsäädäntöön, [Vasemmalta: Yksi esi-
merkki, kiitos!] ja tässä ei ole mitään epäselvää.

16.07 Touko Aalto vihr (vastauspuheenvuoro): Arvoisa puhemies! Ensin Panaman pape-
rit, nyt Paratiisin paperit. Ongelma on sama, mutta nyt tiedämme ongelman olevan entis-
täkin suurempi. Se tarkoittaa, että tarvitsemme entistäkin suurempia toimenpiteitä. Kysyn-
kin asianomaiselta ministeriltä: miten hallitus aikoo kitkeä veronkiertoa sekä aggressiivis-
ta verosuunnittelua niin omin toimin kuin myös EU-tasolla? Jos tuodaan tämä konkre-
tiaan, niin miten esimerkiksi — kun EU:n sisällä puhutaan parasta aikaa julkisesta, maa-
kohtaisesta veroraportoinnista tai omistusten avoimuudesta — Suomi asemoituu näissä
keskusteluissa? Mikä on Suomen linja näihin tiukennuksiin? Miten Suomi ajaa mahdolli-
simman tiukkaa lainsäädäntöä, jotta yksikään veroeuro ei karkaa suomalaisilta veronmak-
sajilta pois?

16.08 Valtiovarainministeri Petteri Orpo (vastauspuheenvuoro): Kiitos tästä kysymyk-
sestä. Ensinnäkin minusta on hyvä, että Panaman papereita on seurannut myöskin Paratii-
sin paperit. Kysymys on oikeastaan samasta ilmiöstä: näitä tietoja tulee julki. Se tapahtuu
muutenkin kuin viranomaisten toimesta, mutta se kuitenkin auttaa viranomaisia pääse-
mään selville siitä, kuinka monimutkaisia ja ovelia järjestelyjä maailmalla tehdään veron
kiertämiseksi ja kun tehdään aggressiivista verosuunnittelua. Suomen verottaja ja poliisi
eivät saa suoraan näitä tietoja, mutta tulevat varmasti käymään läpi ja varmasti osaltaan
käynnistämään tutkimuksia. Mutta meidän pitää itse pystyä todentamaan mahdolliset ri-
kokset, jotta niihin kiinni päästään.

Mutta edelleen se, mitä on tehty, siis OECD:n piirissä, on se tärkein, koska nämä ovat
globaaleja ongelmia. Me olemme yhdessä mukana avoimuuden lisäämisessä, ja kuten viit-
tasin, [Puhemies koputtaa] yli sadan maan kanssa on astunut sopimus voimaan tietojen saa-
miseksi.

16.09 Toimi Kankaanniemi ps (vastauspuheenvuoro): Herra puhemies! Suomen kansa
aivan varmasti odottaa tällä hetkellä näitten Paratiisin paperien julkitulon jälkeen voimak-
kaita toimenpiteitä hallitukselta kansallisesti tässä asiassa ja sen lisäksi voimakasta toimin-
taa Euroopan unionissa. Jos Euroopan unionista jotakin hyötyä on, niin tässä luulisi ole-
van, mutta tiedämme, että unionissa on jäsenmaita, jotka eivät näytä noudattavan näitä pää-
töksiä ja tavoitteita, jotka liittyvät laittomaan veronkiertoon ja aggressiiviseen verosuun-
nitteluun ja joiden unionin arvoihin pitäisi kuulua. Hollanti on ollut nyt näissä asioissa vii-
meksi mukana valtiona, ja Luxemburg on pitkään ollut tällainen valtio. Luxemburgin en-
tinen pitkäaikainen liittokansleri on komission puheenjohtaja. Luotatteko te, ministeri
Orpo, Euroopan unionin todelliseen tahtoon ja kykyyn puuttua tähän toimintaan, joka on
todella röyhkeää?
3



Pöytäkirjan asiakohta PTK 115/2017 vp
16.10 Valtiovarainministeri Petteri Orpo (vastauspuheenvuoro):  Arvoisa puhemies!
Euroopan unionissa joka ainoalla maalla on samat säännöt. [Leena Meri: Niin on!] Joka ai-
noalla on samat säännöt, ja meillä on ikään kuin oikeusvaltioperiaate voimassa Euroopan
unionin sisällä. Jos me jotain yhdessä päätämme, niin jokaisella jäsenmaalla on velvolli-
suus ottaa se lainsäädäntö käyttöön, ja jos ei ota, siitä tulee seuraamuksia. Me tiedämme tä-
män tässä salissa monesta asiasta, joissa joskus joudumme tekemään sellaisiakin päätök-
siä, jotka eivät tuntuisi juuri Suomessa miellyttäviltä, mutta kun me olemme yhdessä nii-
hin sitoutuneet, niin meidän pitää ne tehdä. Samalla tavalla myöskin verotuksessa ja vero-
järjestelmän kehittämisessä paremmaksi joka ainoan maan pitää niitä noudattaa.

Mutta sitten on toinen kysymys, että kuitenkin monien verojen tasot ovat maakohtaises-
ti päätettäviä. Esimerkiksi yritysverotukseen liittyy melko kovaakin verokilpailua Euroo-
pan unionin sisällä, ja tästä mielestäni meidän pitäisi päästä eroon, ja siksi veropohjien har-
monisointi ja yhteiset [Puhemies koputtaa] järjestelmät olisivat avain tämän epäterveenkin
kilpailun poistamiseen.

16.12 Hanna Sarkkinen vas (vastauspuheenvuoro): Arvoisa puhemies! Veronkierto ja
veroparatiisit ovat maailmantalouden syöpä. Ne heikentävät julkisten palveluiden rahoi-
tusta, vääristävät yritysten välistä kilpailua ja lisäävät taloudellista eriarvoisuutta. Onneksi
veroparatiiseihin on mahdollista puuttua. Keinoina ovat julkinen maakohtainen raportoin-
ti, omistusten laaja avoimuus, mukaan lukien edunsaajatiedot, sekä tehokkaampi lainsää-
däntö korkomenojen verovähennysoikeuden väärinkäytön suhteen.

Veronkierto ei ole ongelma vain Suomelle ja Euroopalle. Se on erityisesti ongelma ke-
hitysmaille, joiden kehityksen este se on, kun pääomat virtaavat veroparatiiseihin. Onkin
arveluttavaa, että kehitysrahoituslaitos Finnfund on tehnyt sijoituksiaan veroparatiiseissa
toimivien rahastojen kautta. Ministeri Mykkänen on luvannut, että toimintaa tarkastetaan
ja avoimuutta lisätään. Haluaisinkin kysyä nyt konkreettisesti: mihin toimiin ryhdytään,
jotta vastaavaa ei enää jatkossa ilmene?

16.13 Ulkomaankauppa- ja kehitysministeri  Kai  Mykkänen (vastauspuheenvuo-
ro): Arvoisa puhemies! Erittäin relevantti kysymys. Sinänsä jo tänä päivänä Finnfundin
nykyinen ohje kieltää sijoittamasta minkään sellaisen väliyhtiön kautta, joka on rekisteröi-
ty OECD:n määrittelemiin veroparatiisivaltioihin. Olemme parhaillaan päivittämässä Fin-
nfundin veropolitiikkaa ja omistajaohjauskirjettä ensi vuodelle, ja — kun kysyttiin konk-
reettisia toimia — tulemme entistä tarkemmin näissä asiakirjoissa varmistamaan, että ne
sijoitukset, jotka tehdään jonkun väliyhtiön kautta, pystytään avoimesti raportoimaan
myös niiden verojalanjäljen osalta. Finnfundhan ei tee väliyhtiöiden kautta sijoituksia
suinkaan verojen minimoimiseksi, vaan sen takia että valitettavasti hauraimpiin ja köyhim-
piin maihin, joissa kehityshyöty on suurin, ei saada välttämättömiä kumppanirahoittajia
suoriin sijoituksiin, koska ei luoteta siihen kohdevaltion vakauteen ja verolainsäädännön
oikeudenmukaisuuteen ja sen takia täytyy tehdä väliyhtiö kolmanteen maahan. Mutta näis-
sä finanssikeskuksissa on salassapidon piirteitä, joista meidän täytyy päästä julkisten kehi-
tysrahojen osalta eroon.

16.14 Olavi Ala-Nissilä kesk (vastauspuheenvuoro): Arvoisa herra puhemies! Keskusta
kannattaa toimia harmaata taloutta vastaan ja kansainvälisen veronkiertämisen estämisek-
si, se on ilman muuta selvä asia, ja meidän pitää olla aktiivisia. Samalla voidaan todeta, että
4



Pöytäkirjan asiakohta PTK 115/2017 vp
suomalainen verojärjestelmä on kehittynyt. Me olemme verojaostossa sen todenneet. Se on
tänä päivänä paljon ennakoitavampaa kuin ennen, jolloin verotuksessa oli mielivaltaisuut-
ta. Minusta edustaja Harakka antaa väärän kuvan suomalaisesta verojärjestelmästä. [Timo
Harakka: Ohhoh!]

Mutta sitten tulen tähän kansainväliseen: Itsekin olen asunut Luxemburgissa ja tiedän,
että siellä liikutaan rajamailla, monissa maissa, Hollannissa, Luxemburgissa, näissä kysy-
myksissä. EU on puuttunut valtiontukisäännöksillä muun muassa näihin veroasioihin, ja
tiedustelen vähän edustaja Kankaanniemen kysymykseen liittyen valtiovarainministeri Or-
polta, miten voitaisiin vielä EU:n sisällä — kun meillä on yhteinen raha, ei se nyt sovi he-
vosillekaan, että meillä olisi veroparatiiseja EU:ssa tai verojärjestelyjä — miten me voi-
simme vielä tuoda hyviä arvoja sinne kaikkiin EU-maihin näissä verotuskysymyksissä.

16.15 Valtiovarainministeri Petteri Orpo (vastauspuheenvuoro):  Arvoisa puhemies!
Me teemme valtiovarainministerien yhteisen pöydän ääressä euroryhmässä koko ajan työ-
tä sen eteen, että meillä olisi mahdollisimman yhteiset verokäytännöt, jotta eurooppalai-
nen verojärjestelmä olisi reilu eri maiden välillä, jotta niitä harmaita alueita ei maiden si-
sälle eikä EU:n rajalle myöskään muodostuisi. Se, että meillä on harmonisoitu verojärjes-
telmä, veropohja, yhteiset pelisäännöt mahdollisimman pitkälle ja sen jälkeen kansallista
liikkumavaraa eri verotasojen määrittelyyn tai yksityiskohtiin, niin se olisi se tavoite, mikä
meillä on, jotta me pääsemme tehokkaaseen, avoimeen verojärjestelmään, jossa pystytään
kussakin maassa keräämään ne verot, joita sen hyvinvoinnin turvaamiseen tarvitaan.

Mielestäni olette oikeassa siinä, että suomalainen verojärjestelmä on kehittynyt koko
ajan ja kehittyy aimo harppauksin, ja kansainvälistyvässä ympäristössä sitä pitää erityises-
ti kehittää, eli mielestäni me olemme [Puhemies koputtaa] tässäkin suhteessa, mitä kysyit-
te, oikealla polulla Euroopan piirissä.

16.16 Ben Zyskowicz kok (vastauspuheenvuoro): Arvoisa herra puhemies! Ministeri
Orpo sanoi: "Veroparatiisit on tuhottava." Mielestäni tämän selvemmin ei voi sanoa, miten
nykyinen hallitus tähän kielteiseen lieveilmiöön, joka maksaa miljardeja, suhtautuu.

Aikaisemmin Suomessa oli järjestelmä, jossa törkeä verokonna joutui sekä veronkoro-
tuksen kohteeksi että erikseen rikosoikeudellisen seuraamuksen kohteeksi. Sen jälkeen Eu-
roopan ihmisoikeustuomioistuin katsoi, että tämä on vastoin niin sanottua ne bis in idem
-sääntöä eli tämä on vastoin kaksoisrangaistuksen kieltoa, ja niinpä Suomenkin lainsäädän-
töä muutettiin niin, että verokonnalle seuraa vain toinen näistä rangaistuksista. Ja varmasti
Suomessa ihmisoikeusjuristit pitivät bileitä sen kunniaksi, että näin taas [Välihuuto] ihmis-
oikeuksia onnistuttiin edistämään. Nyt Euroopan ihmisoikeustuomioistuin on kuitenkin
norjalaisen tapauksen kohdalla pitänyt mahdollisena, että seuraa sekä veronkorotus että ri-
kosoikeudellinen sanktio, ja kysymys [Puhemies koputtaa] kuuluu, voitaisiinko ajatella
vanhan hyvän systeemin palauttamista Suomessa käyttöön.

16.17 Oikeusministeri Antti Häkkänen (vastauspuheenvuoro):  Arvoisa puhemies!
Edustaja Zyskowicz puuttuu ihan oikeaan kysymykseen. Monilla muillakin sektoreilla
kuin vain verotuksessa on kaksoisrangaistavuuden kielto, ja tässä tapauksessa nyt täytyy
myöntää ihan tässä salissa, että en ole tätä tuoretta ratkaisua vielä ehtinyt lukemaan niin hy-
vin kuin Zyskowicz, ja täytyykin perehtyä asiaan. Kaikki keinot, joilla verorikolliset pys-
5



Pöytäkirjan asiakohta PTK 115/2017 vp
tytään täysimääräisesti tuomitsemaan niin Suomessa kuin maailmalla täytyy ottaa käyt-
töön niin Suomessa kuin Euroopassa.

16.18 Antti Lindtman sd (vastauspuheenvuoro): Arvoisa puhemies! Nämä Paratiisin pa-
perit osoittavat, kuinka vakavasta ongelmasta on kysymys. On hyvä muistaa, että aina kun
joku isokenkäinen välttelee veroja, muut veronmaksajat — tavalliset palkansaajat ja eläk-
keensaajat — maksavat ne verot. Ja kyse on siitä, että tarvitaan toimia sekä EU:n että OE-
CD:n tasolla. Mutta, arvoisa valtiovarainministeri Orpo, ei voi myöskään väheksyä niitä
toimenpiteitä, joita jokainen maa ja jokaisen maan hallitus voi tehdä. Ja yksi, jolla tähän
vaikutetaan, on itse asiassa juuri se, minkä Zyskowicz otti esiin: mikä on kiinnijäämisen
riski? Mitä tapahtuu, mitä seuraa, jos saamme kiinni henkilön tai yrityksen, joka on kiertä-
nyt veroja? Tulevatko silloin kunnon rangaistukset vai eivät? Ja nythän on tilanne, arvoisa
valtiovarainministeri, että te olette esittänyt, että niitä seuraamuksia, jotka koituvat yrityk-
sille tai henkilöille, kun he jäävät kiinni, lasketaan, veronkorotuksia alennetaan. Ja tässä
olisi korjaamisen paikka. Arvoisa valtiovarainministeri Orpo: nyt, kun nämä Paratiisin pa-
perit viimeistään osoittavat, että [Puhemies koputtaa] tälle asialle on tehtävä jotain, olette-
ko valmis harkitsemaan uudelleen tätä esitystänne?

16.19 Valtiovarainministeri Petteri Orpo (vastauspuheenvuoro):  Arvoisa puhemies!
Tämä on sama aihe, mikä oli pari viikkoa sitten täällä tunnilla, ja mielestäni edelleenkin
teillä on tässä väärä käsitys. Meillä on tuotu eduskunnalle hallituksen toimesta iso verotuk-
sen Valmis-hanke, jossa yhtenäistetään verotuskäytäntöjä ja myöskin seuraamuksia, ja vir-
kamiesten näkemyksen ja oman näkemykseni mukaan nykyiseen käytäntöön ei ole tulossa
muutoksia. Sen sijaan tänä päivänä sentyyppisissä tapauksissa, joita kuvasitte, verottajalla
on hyvinkin paljon harkintaa, mutta me haluamme nyt selventää, millaiset seuraamukset
mistäkin kysymyksestä tulee. Mutta jos on jättänyt veroja maksamatta ja siihen sisältyy ri-
kos, sitä ei pääse kiertämään millään tavalla, rikoksesta joutuu vastuuseen. Lisäksi kaikki
verot on aina maksettava. Nyt on kyse siitä, että jos itse ilmoittaa — huomaa verotuksessa
virheen ja ilmoittaa sen — niin silloin verottaja miettii, onko kyse rikollisesta toiminnasta
vai pienestä virheestä, ja sen perusteella määräytyy [Puhemies koputtaa] tämä lisävero, ei
siis mitään veronkevennystä vaan lisävero. Mielestäni te annatte tässä hieman väärää ku-
vaa, [Välihuutoja vasemmalta] varsinkin viime viikolla, kun te väititte tämän liittyvän ak-
tiiviseen katumiseen, joka oli edustaja Rinteen ajama asia.

Kysymyksen käsittely päättyi.
6


