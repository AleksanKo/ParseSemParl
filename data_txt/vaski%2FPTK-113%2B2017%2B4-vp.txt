















































DEMC001.tmp.xml


Pöytäkirjan asiakohta PTK 113/2017 vp
Pöytäkirjan asiakohta 

PTK 113/2017 vp

Täysistunto

Tiistai 7.11.2017 klo 14.00—17.16

4. Hallituksen esitys eduskunnalle laiksi Innovaatiorahoituskeskus Business Finlandista ja 
Business Finland – nimisestä osakeyhtiöstä

Hallituksen esitys HE 158/2017 vp

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 4. asia. Puhemiesneuvosto ehdottaa, että asia lähetetään talousvaliokuntaan, jolle pe-
rustuslakivaliokunnan ja ulkoasiainvaliokunnan on annettava lausunto.

Keskustelu

14.18 Elinkeinoministeri Mika Lintilä (esittelypuheenvuoro):  Arvoisa herra puhemies!
Hallitus päätti strategiakokouksessaan 27.3.2017 Tekesin ja Finpro Oy:n toimintojen yh-
distämisestä Business Finland -kokonaisuudeksi, jossa Innovaatiorahoituskeskus Busi-
ness Finland ja Business Finland -niminen valtion täysin omistama osakeyhtiö toteuttaisi-
vat keskitetysti johdettua yhteistä strategiaa.

Uusi Business Finland -kokonaisuus muodostuisi valtion viranomaisesta eli rahoitus-
keskuksesta ja asiakastoimintoja toteuttavasta yhtiöstä, joihin kootaan keskeiset valtakun-
nalliset innovaatiotoiminnan, kansainvälistymisen, ulkomaisten investointien ja matkai-
lun edistämisen toiminnot. Business Finland olisi kansallinen toimija, jolla on alueverkos-
to kotimaassa sekä ulkomailla Suomelle tärkeissä viennin, investointien, innovaatiotoi-
minnan ja matkailun edistämisen kohdemaissa. Rahoituskeskukselle ja yhtiölle luotaisiin
yhteinen johtamismalli.

Rahoituskeskuksen tehtävänä olisivat strateginen johtaminen, yhtiön omistajajohtajuus
sekä julkisen hallinnon eli viranomaistehtävät. Näitä olisivat erityisesti rahoituspäätökset
sekä rahoitusasioihin liittyvä muu julkisen vallan käyttö, esimerkiksi maksatus- ja takai-
sinperintäpäätökset.

Yhtiö keskittyisi asiakaspalveluun sekä edistämistehtäviin ja tuottaisi operatiivisesti tut-
kimus-, kehitys- ja innovaatiotoiminnan, kansainvälistymisen, viennin, ulkomaisten inves-
tointien ja matkailun edistämiseen liittyviä palveluita rahoituskeskuksen ja yhtiön välisen
palvelusopimuksen perusteella. Yhtiön avulla voitaisiin kehittää yhteistyötä ja yhtenäisiä
palveluja esimerkiksi muiden Team Finland -toimijoiden, maakuntien, kasvupalvelutuot-
tajien ja yksityisten palveluntarjoajien kanssa.

Uudella toimijalla olisi käynnistysvaiheessa noin 600 henkilöä palveluksessaan, lähes
40 toimipistettä ulkomailla sekä jokaisessa maakunnassa Suomessa. Tavoitteena on, että
Business Finland aloittaa toimintansa 1.1.2018. Kyseessä on varsin uniikki ja uudenlainen
organisaatio, jolla haetaan läheisempää ja strategisempaa yhteistyöverkostoa ja yhteistyö-
tä viraston ja valtion täysin omistaman osakeyhtiön välillä. Kyse on toiminnallisesti järke-
 Tarkistettu
4.1



Pöytäkirjan asiakohta PTK 113/2017 vp
västä ratkaisusta ja nimenomaan yritysasiakkaiden näkökulmasta lähtevästä tarpeesta. Täl-
lä tavalla saadaan innovaatioiden ja kansainvälistymisen palvelut saman katon alle ja yh-
destä pisteestä hyödynnettäväksi yhtenäisellä strategialla. Toiminnallinen yhdistäminen
tukee hallituksen tavoitteita selkeyttää ja yksinkertaistaa yrityspalvelujärjestelmää, kan-
sainvälistää innovaatiojärjestelmää, kaksinkertaistaa pk-yritysten vienti vuoteen 2020
mennessä sekä tukea maakunnallisia kasvupalveluita vahvalla valtakunnallisella yritysten
kasvua ja kansainvälistymistä tukevalla toimijalla. Yhdistymisen tavoitteena on myös luo-
da edellytykset henkilöresurssien kohdentamiselle painotetusti operatiiviseen työhön asia-
kasrajapintaan sekä ulkomaan toimintoihin. Yhtiön vastuulla olisi myös ulkomaisten toi-
mijoiden ohjaus ja koordinaatio ulkomaisen edustajaverkoston kanssa yhteistyössä ulko-
ministeriön kanssa ja ulkoministeriön kanssa tarkemmin sovittavalla tavalla.

Kokonaisuuden henkilötyövuosien pääpaino olisi yhtiössä. Valmisteluaikana on koros-
tunut tarve tehdä selvempi ero julkisen vallan tehtävien, käytännössä siis rahoituspäätös-
ten, ja muiden tehtävien välille. Karkea työnjako on, että virastomuotoisessa rahoituskes-
kuksessa on julkisen vallan käyttöä tarkoittavat päätökset, kuten merkittävät rahoituspää-
tökset, kun taas yhtiössä on pääsääntöisesti muita tehtäviä, kuten asiakaspalvelu- ja edistä-
mistehtäviä. Yhtiössä voitaisiin kuitenkin tehdä eräitä pienempiä rahoituspäätöksiä. Järjes-
telyn vaatimat henkilösiirrot toteutetaan joustavalla aikataululla lain tultua voimaan.

14.23 Pekka Puska kesk: Arvoisa puhemies! Kiittäisin ministeri Lintilää tästä asian esit-
telystä. — Tässä tärkeässä esityksessä ehdotetaan siis, kuten kuulimme, nykyisen Tekesin
ja Finpron yhdistämistä valtion innovaatiorahoituskeskus Business Finlandiksi ja valtion
kokonaan omistamaksi osakeyhtiöksi, Business Finland Oy:ksi. Uudistushan on epäile-
mättä, kuten kuulimme ministeri Lintilän perusteluista, erittäin hyvin perusteltu, jotta kan-
sainvälistyvän elinkeinoelämän tuen johtamisjärjestelmä saadaan virtaviivaistettua ja yh-
tenäisemmäksi kokonaisuudeksi.

Mutta käsittelisin tässä lyhyesti erästä uudistukseen liittyvää asiaa, joka ei esittelyssä
eikä näissä perusteluissa kovin paljon ole esillä. Se on se, että tähän varmasti myönteiseen
ja kannatettavaan uudistukseen liittyen kaipaisi lisää selvitystä uudistuksen vaikutuksesta
kansalliseen tutkimusrahoitukseen, koska myöskin elinkeinoelämän ja viennin perustana-
han on viime kädessä pätevä ja uusia innovaatioita luova tutkimus, jota usein parhaimmil-
laan on tehty tutkimuslaitosten ja yritysten yhteistyössä, ja tässä Tekesin rahoitus on ollut
hyvin merkittävää. Tämä meidän kansallinen tutkimusrahoitushan voidaan jakaa kolmeen
osaan: yliopistojen ja tutkimuslaitosten tutkimus, jota muun muassa Suomen Akatemia ja
säätiöt ym. rahoittavat, ja toisena tutkimuslaitosten ja yritysten yhteistutkimus, jossa Teke-
sin rahoittama yritysten tuotekehittelyä palveleva tutkimus on ollut hyvin keskeistä, ja kol-
mas on tietysti yritysten oma ja itse rahoittama tutkimus. Ja nyt tämän uudistuksen yhtey-
dessä heräsi kysymys, miten tämän Tekesin nykyään rahoittaman tutkimustyön käy. Tä-
mähän on tähän asti ollut hyvin merkittävää tutkimuslaitosten ja yritysten yhteistyötä, ja
tällainen tutkimus auttaa paitsi tuotekehittelyssä myöskin esimerkiksi vientimarkkinoiden
tärkeänä perustana: tämä on nähty monien meidän suosittujen ja hyvin menestyneiden
vientituotteiden kohdalla, ja myöskin äsken puhuttu avaruustutkimus liittyy tähän samaan
aihepiiriin.

Kun luin tämän lakiesityksen, niin sen perusteluissa ei tätä puolta kovin paljon käsitellä,
aika niukasti. Toki lakiesityksen mukaan rahoituskeskuksen monien tehtävien joukossa
mainitaan kyllä "edistää tutkimus-, kehitys- ja innovaatiotoimintaa", mutta perusteluissa ei
2



Pöytäkirjan asiakohta PTK 113/2017 vp
juurikaan selviä, mitenkä Tekesin tähän asti rahoittamalle tutkimustyölle käy, ja tähän
asiaan kaipaisin jatkokäsittelyssä selkoa, eli muun muassa kysymyksiin, syntyykö tässä
tärkeän tutkimusrahoituksen aukko, mikä tulee olemaan tutkimusrahoituksen osuus tämän
uuden kokonaisuuden budjetissa ja ennen kaikkea miten tässä uudessa kuviossa tätä puolta
hallinnoidaan ja hoidetaan, mikä on Innovaatiorahoituskeskuksen rooli ja mikä on osa-
keyhtiön rooli. Ja kun todellakin tutkimuslaitosten ja elinkeinoelämän välinen yhteistutki-
mus on tärkeä osa kansallista tutkimusarkkitehtuuriamme, niin näiden kysymysten selvit-
telyn pitäisi olla tärkeä osa lakiesityksen valiokuntakäsittelyä, ja tässä mielessä toivoisin
tietysti, että myöskin sivistysvaliokunta käsittelisi tätä asiaa ja voisi antaa lausunnon.

14.27 Simon Elo sin: Arvoisa puhemies! Tämä on erinomainen esitys, koska seuraavaksi
asiakasta palvelee yksi organisaatio kahden sijaan. On selvää, että nykyisellään Tekesin ja
Finpron toimiminen nimenomaan erillisinä organisaatioina ei ole ollut parasta mahdollis-
ta. Tässä tarkoitus on, niin kuin ministeri kertoi hyvin, palvelujen laadun kohottaminen ja
tehokkaampien palveluiden järjestäminen.

Mutta mikä itseäni huolestuttaa ja mihin toivon hallituksen kiinnittävän huomiota nyt tä-
män Business Finlandin luomisessa, on tietysti se, että monessa kansainvälisessä tutki-
muksessa arvioidaan, että meillä suomalaisen viennin edistämisen panos ja se organisaa-
tiokyky, mikä meillä on, on selvästi kilpailijamaita heikompi. Tietysti nyt tällä uudelleen-
organisoinnilla pyritään nimenomaan tätäkin puolta vahvistamaan, mutta toivon, että hal-
litus miettii myös jatkotoimenpiteitä, joilla erityisesti suomalaisten yritysten vientiä voi-
daan edistää.

Tietysti tämä suurlähettiläiden roolin korostaminen tämän Business Finlandin kautta on
erinomainen asia. Siinä mielessä hallitus on toiminut hyvin, että meidän diplomaattiver-
kostoa ei olla karsittu. Kun olen tuolla maailmalla käynyt, viimeksi Mosambikissa, niin
olen ollut erittäin vaikuttunut siitä työstä, mitä meidän suurlähettiläät tekevät. Esimerkiksi
meidän suurlähettilästämme Mosambikissa, Laura Torvista asiantuntevampaa Afrikka-
asiantuntijaa en kyllä ole vielä tässä työssä kohdannut.

Mutta kysyisin vielä siitä, mikä huoli minulle on tullut tässä ulkoasiainvaliokunnan jä-
senenä: Tekesillä kuitenkin on suht vahva brändi jo Suomessa ja maailmallakin, ja sen
brändin tunnettavuutta on saatu viime vuosina kohennettua, mutta tavallaan nyt pitää aloit-
taa brändin rakentaminen sitten taas alusta. Miten asianomainen ministeri vastaa tähän, että
miten on mietitty tämän brändin, tämän uuden Business Finlandin, tunnetuksi tekemistä
sekä Suomessa että sitten ulkomailla?

14.29 Hanna Sarkkinen vas: Arvoisa puhemies! Tekesin ja Finpron yhdistäminen Busi-
ness Finlandiksi on varmasti järkevä esitys. On hyvä, että luodaan yrityksille polkuja tuo-
tekehityksestä kansainvälistymiseen. Lisäksi kahden organisaation yhdistämisestä voi par-
haassa tapauksessa saada synergiaetuja — ja tietysti pahimmassa tapauksessa voidaan saa-
da paljon sähläystä, mutta toivottavasti se vältetään.

Arvoisa puhemies! Tämä sinänsä kannatettava esitys ei korjaa viennin edistämisen tä-
mänhetkisiä puutteellisia resursseja erityisesti kohdemarkkinoilla. Erittäin vähän on tällä
hetkellä Finprolla ihmisiä tuolla maailmalla, missä heitä tarvittaisiin. Lähetystöjen resurs-
sit ovat muutenkin niukat, eikä viennin edistämisen käytännön työhön usein jää aikaa
muun työn ja diplomatiatöiden ohella. Monella muulla Suomen kilpailijamaalla viennin
edistämisen resurssit erityisesti kohdemaissa ovat huomattavan paljon Suomea suurem-
3



Pöytäkirjan asiakohta PTK 113/2017 vp
mat. Ei siis pidäkään odottaa ihmeitä tästä uudistumisesta ja yhdistymisestä, sillä ihmiset ja
resurssit eivät ilmeisesti kuitenkaan lisäänny. Me tarvitsisimme niitä tekeviä käsiä viennin-
edistämistoimintaan yritysten avuksi.

Finpro luopui yritysten käytännön konsulttipalveluista 2014, ja monet yritykset kokivat,
että vienninedistämispalvelut ovat heikentyneet, kun henkilöstö Finprolla on vähentynyt ja
käytännön apua yrityksille ei enää voida samalla lailla antaa, ja tätä monet elinkeinoelä-
män toimijat ja yrittäjät ovat pahoitelleet. Tällä hetkellä Finpro pystyy lähinnä antamaan
listoja erilaisista yksityisistä konsulteista. Tätä puutetta ei tällä esityksellä korvata, mutta
toivottavasti tämän Business Finlandin rakentamisen yhteydessä mietittäisiin näitä vien-
nin edistämisen käytänteitä laajemminkin ja mietittäisiin, mikä olisi paras tapa todella suo-
malaisia pk-yrityksiä kannustaa ja auttaa viennin edistämisessä.

14.31 Ville Tavio ps: Arvoisa puhemies! Suomessa yrityksillä riittää osaamista ja halua
menestyä maailmalla. On kuitenkin selvää, että tarvitaan paljon parempaa otetta valtiolta.
Siksi tervehdinkin ilolla tätä organisaatiouudistusta. Suomen tulee todella panostaa ulko-
maankauppaan lisää jatkossa, jos haluamme tästä nousta.

Täytyy kuitenkin myöntää tosiasia, eli meidän vienninedistämisverkostossamme on pal-
jon heikkouksia. Se on heikompi kuin verrokkimailla, kuten edellä puhuneet edustajatkin
mainitsivat. Suomen kauppatase on ollut pitkään negatiivinen: 2016 noin 3 miljardia pak-
kasen puolella. Tämä on tulevaisuuden kannalta Suomessa elintärkeä kysymys. 

Olen itse kokenut, että viennin alalla myös yksityisten toimijoiden, esimerkiksi kauppa-
kamarien tai yksityisten vientikonsulttien, yhdistäminen tähän kokonaisuuteen sillä taval-
la, että yhteydet pelaisivat, on tarpeen. Siinä on vielä aivan selvää heikkoutta, miten nämä
eri toimijat oikein keskenään toimivat. Esimerkiksi jos ulkomailta tulee liidejä, joita suo-
malaisyritykset tarvitsisivat, eli vihjeitä mahdollisista kaupoista, niin ne eivät oikein kul-
keudu, ja kaikkien ulkomaisten tarjouskilpailujen tiedot samoin. Se on kyllä aika jäykkää,
miten se suomalaisyritysten tietoon kulkeutuu. Olen nähnyt tämän nettisivun, mikä nyt on,
ja näen, että siellä aika yksityiskohtaisia, konkreettisia, pieniä asioita nimenomaan ehdot-
tomasti pitäisi parantaa, vaikkapa miten tarjouskilpailuista tiedotetaan.

Niin hyvä asia kuin tämä onkin, että organisaatiouudistusta tehdään, korostan kuitenkin
sitä, että pelkkä organisaatiouudistus ei riitä, vaan tarvitaan aivan uudenlaista panostusta
vienninedistämistyöhön ja apuun, mitä valtion puolesta annetaan suomalaisyrityksille. Sii-
nä yksi asia on esimerkiksi juuri henkilöstön lisääminen, varsinkin strategisesti tärkeillä
vientialueilla, kuten vaikkapa Aasiassa. Kysynkin paikalla olevilta ministereiltä, miten täs-
sä organisaatiouudistuksen lisäksi huomioidaan paremmin nykyiset heikkoudet ja epäkoh-
dat, esimerkiksi yksityisten toimijoiden välinen huono yhteys valtion koneistoon, miten
joustavoitetaan ja ketteröitetään tätä koneistoa. Lisäksi kysyn sitä, onko hallitus valmis pa-
nostamaan lisää Suomen viennin edistämiseen myös rahallisesti, siis myös henkilöstöön,
jota kohdemaissa on.

Toinen varapuhemies Arto Satonen:  Otetaan tähän väliin ministereiden puheenvuorot.
Ensin ministeri Mykkänen, 3 minuuttia.

14.34 Ulkomaankauppa- ja kehitysministeri Kai Mykkänen:  Arvoisa puhemies! En-
sinnäkin tärkeä uudistus, minkä äärellä täällä olemme. 
4



Pöytäkirjan asiakohta PTK 113/2017 vp
Tulin itse asiassa tänne suoraan Lahden seudulta, missä kävimme Japanin ja Kanadan
vapaakauppasopimuksia paikallisten yritysten kanssa läpi. Vierailin esimerkiksi Peikko
Oy:n, voimakkaasti kasvavan teollisuusyrityksen, luona, ja hekin kertoivat, kuinka tärkeä-
tä esimerkiksi Romaniassa ja Venäjällä nyt tänä syksynä on ollut suurlähetystöjen apu, jot-
ta he saavat operaatioitaan näissä maissa auki. 

Sanoisin, että muutenkin meillä on paljon hyviä esimerkkejä, joissa niin Finpron henki-
lökunta kuin suurlähetystöjen edustustohenkilökunta panee itsensä likoon kädet savessa
suomalaisen osaamisen eteenpäinviemiseksi, mutta meidän on saatava nämä hyvät esimer-
kit valtavirtaistumaan, meidän koko koneistomme, ja siitä erityisesti ulkoverkoston osalta
on pitkälti kysymys.

Finpron ja Tekesin yhdistämisessä minusta se ydin on siinä, että yksikään tuotekehitys-
hanke — joihin tässä edustaja Puska erityisesti ansiokkaasti viittasi — ei saa päättyä sii-
hen, että se innovaatio toimii Suomessa laboratoriossa, vaan siihen, että se on myyty kan-
sainvälisille asiakkaille. Eli tämän Finpron viennin ja kansainvälistymisen näkökulman tu-
lee olla osa myöskin perinteisen Tekesin dna:ta, ja nämä kulkevat käsi kädessä. Uskon, että
tässä ministeri Lintilän johdolla tehdään erittäin hyvää työtä nyt työ- ja elinkeinoministe-
riössä. Tämä laki luo siihen puitteet.

Ulkomaan verkoston osalta ulkoministeriöllä on päärooli sikäli, että meidän henkilöre-
surssit ovat selvästi suuremmat siellä kuin mitä ovat Finpron saati Tekesin, ja tässä suh-
teessa nyt tämä lakiesitys yhdistettynä ulkoasiainhallintoa koskevan asetuksen muutoksiin
tekee edustustojen päälliköistä myös muodollisesti maajohtajia viennin ja kansainvälisty-
misen edistämistyölle. Eli heille raportoivat myös tulevan Business Finlandin maatiimit, ja
he toisaalta ovat raportointivelvollisia myös Ruoholahteen Business Finlandiin, eivät vain
Katajanokalle ulkoministeriöön. Samoin lisätään yhteisiä työskentelytiloja Business Fin-
landin ja ulkoministeriön edustustojen välillä, luodaan yhteinen vuositavoitteisto, johon
me myös nyt sidomme noin miljoonan euron verran uutta tulosperusteista vienninedistä-
misrahaa näille tiimeille, jotta saadaan jäntevyyttä tulostavoitteiden asettamiseen ja myös-
kin niitä menestyviä toimintatapoja tuetaan kasvamaan.

Myös sanoisin, että tässä on oleellista tämä yhdessä tekemisen meininki ja tunteen luo-
minen. Välillä on ollut niin, että tuo Katajanokan kanava on ollut kovin syvä henkisesti
edustustojen ja sitten toisaalta työ- ja elinkeinoministeriön organisaatioiden välillä. Olen
ollut erittäin tyytyväinen nyt siihen, miten tässä ministeri Lintilän kanssa mutta erityisesti
meidän alaisten organisaatioiden välillä henki on muuttunut rajusti viimeisen puolen vuo-
den aikana. Nyt puhalletaan yhteen hiileen, ja uskon, että saadaan paljon enemmän aikaan.

Brändäyskysymys, jonka edustaja Elo otti esiin, on vakava kysymys, jota kannattaa
tarkkaan nyt pohtia: miten tämä saadaan yrittäjille selkeästi näyttäytymään. Silloin kun pu-
hutaan yrityksille, silloin puhutaan ennen kaikkea Business Finlandina, mutta edelleen toi-
mitaan Team Finlandina kulttuuriyhteyksissä ja muissa. Ja tätä nyt hiotaan sitten eteen-
päin.

Myöskin tämä yksityisten linkittäminen, mihin edustaja Tavio erityisesti viittasi, on erit-
täin tärkeää, ja siinä suhteessa meidän innovaatio- ja kansainvälistymissetelit, jotka on lan-
seerattu viimeisen vuoden aikana, tarjoavat nimenomaan mahdollisuuden yrityksille käyt-
tää ikään kuin asiakasseteliä, kun tarvitsee yksityisen konsultin apua, ja on tärkeätä, että
Finpro yhdessä lähetystöjen kanssa [Puhemies koputtaa] ikään kuin pystyy auttamaan näi-
tä löytämään.
5



Pöytäkirjan asiakohta PTK 113/2017 vp
Toinen varapuhemies Arto Satonen:  Ministeri Lintilä, 3 minuuttia.

14.38 Elinkeinoministeri Mika Lintilä: Arvoisa herra puhemies! Edustaja Puska kantoi
huolta tutkimusrahoituksesta. Meillä on Tekesillä ollut tutkimusrahoituksen rooli, ja ihan
sama tehtävänkuva tulee säilymään Business Finlandilla. Meillä on ensi vuodelle, jos edus-
kunta suuressa viisaudessaan budjetin hyväksyy, osoitettu 1,8 miljardia tutkimusrahoitus-
ta plus 30 miljoonaa, joka saatiin ensi vuodelle lisää. Eli ihan sama tulee tämä tehtävänku-
va siellä olemaan, mutta siellä sisällä ei ole niitä raja-aitoja. Eli aivan kuten ministeri Myk-
känen sanoi, niin kyllä tässä suurin hyötyjä on se yritys, pk-yritys, joka tulee ideansa kans-
sa siitä ovesta sisälle. Se pystyy saamaan samasta paikasta rahoituksen koko siitä ideasta
lähtien valmiiseen vientituotteeseen ja viennin aloittamiseen.

Edustaja Elon brändäyskysymys on tietysti erittäin tärkeä kysymys, ja se on tärkeä sen-
kin puoleen, jos huomioidaan, että Business Finlandilla on investoinnit, siellä on innovaa-
tiot, vienti, matkailu, kaikki ovat merkittäviä sektoreita. Joten uskon kyllä itse, että koko
Team Finlandin brändäys on se, joka on kaikkein tärkeintä, ja siinä kokonaisuudessa sitten
erottuu Business Finland omana kokonaisuutenaan.

Edustajat Sarkkinen ja Tavio molemmat kiinnittivät huomion erittäin tärkeään asiaan eli
resurssien vähäisyyteen, jota meillä tällä hetkellä on tuolla ulkona. Tämä ratkaisu oikeas-
taan mahdollistaa meille myös resurssien kohdentamista tulevaisuudessa, kuinka tullaan
resursseja kohdentamaan. Siinä varmasti tullaan painopisteitä hakemaan.

Hallituksella on tavoitteena pk-yritysten viennin kaksinkertaistaminen vuoteen 2020
mennessä — erittäin kunnianhimoinen, mutta pitää muistaa, että meillä on tämän vuoden
viennin kasvu plus 15 prosenttia. Pelkkä syyskuun kasvu oli plus 8 prosenttia. Ja se, mihin
olen erittäin tyytyväinen, on se, että tämä on hyvin laaja-alaista vientiä. Siinä ei ole mitään
risteilijäpiikkejä. Meidän seuraavan risteilijän luovutus taitaa olla vasta ensi kesäkuussa.
Mutta se on tällä hetkellä hyvin laajaa, ja selkeästi viime vuoden kesän jälkeen me olemme
alkaneet saamaan vientikauppoja kiinni. Siitä tietysti iso kiitos kilpailukykysopimuksen te-
kijöille, jotka siinä tekivät ison palveluksen suomalaiselle yhteiskunnalle.

14.41 Hannu Hoskonen kesk: Arvoisa herra puhemies! On aivan erinomaista, että nämä
Tekes ja Finpro saadaan saman lain alle ja saman toimintaympäristön mukaiseen toimin-
taan. Totta kai ne ovat yhdensuuntaisesti toimineet tähänkin asti, mutta nyt tämä lainsää-
däntö selkeyttää tämän tilanteen. 

Aivan kuten ministeri Lintilä erinomaisessa puheenvuorossaan totesi, niin vienti vetää
ja on saatu paljon hyvää aikaan monilla muillakin päätöksillä, mutta tärkeää on nyt kuiten-
kin, arvoisa puhemies, tässä asiassa se, että saadaan tämä suomalainen pienen ja keskisuu-
ren teollisuuden tuotanto maailmalle myytyä paljon tehokkaammin kuin tähän päivään
mennessä. Suomihan on tunnettu maa siitä, että meillä on erittäin hyvä koulutustaso, löy-
tyy koulutusta lähes mihin lähtöön tahansa, ja osataan käyttää rahaa kyllä erilaisiin inno-
vaatioihin, mutta sitten kun huipputuote on saatu aikaiseksi, niin myynnissä monesti tökkii
ja kaverit painavat siinä vaiheessa ohi, elikkä meillä on kaikki mahdollisuudet tällä puolel-
la tehdä yhä parempaa tulosta. 

Olisin kysynyt paikalla olevilta ministereiltä, mitenkä tässä asiassa toimitaan nyt, kun
varsinkin Kaukoitään vientihän tarkoittaa aika usein sitä, että siellä on valtiovallan edus-
tus, niin kuin pääministeri Sipilä aivan samoin kuten ministeri Lintilä ja ministeri Mykkä-
6



Pöytäkirjan asiakohta PTK 113/2017 vp
nen ovat siellä vienninedistämismatkoilla olleet. Miten te koette tämän uuden lain ympä-
ristön? Onko tämä teille sellainen unelmien työkalu, jota on vuosia odotettu?

14.42 Ville Skinnari sd: Arvoisa puhemies! Kiitos oikeastaan molemmille ministereille
hyvästä työstä ja hyvästä esityksestä. SDP on tyytyväinen, pääosin, tähän uudistukseen
[Simon Elo: Hyvä, hyvä!] ja erittäin ilahtunut siitä, että vienti vetää ja Suomen talous kas-
vaa. Olen myös iloinen siitä, että keskustelemme vihdoin tässäkin salissa oikeasti kasvus-
ta, kehittämisestä ja kansainvälistymisestä eli niistä asioista, millä Suomi elää ja millä suo-
malaista hyvinvointivaltiota pidetään yllä. Haluan myös talousvaliokunnan jäsenenä kiit-
tää molempia ministereitä hyvästä yhteistyöstä. Olemme paljon keskustelleet tästä uudesta
toimintamallista, ja väitän, että myös meitä oppositiosta on kuunneltu.

Muutama kysymys ministereille:
Nyt kun ajatellaan tätä kansainvälistä kokonaisuutta, niin on selvää, että Suomi on pieni

maa. Tässäkin on tänään tullut moneen otteeseen esille, että meillä on pienemmät resurssit
kuin esimerkiksi Ruotsilla. Ei tarvitse katsoa kuin yhtä naapurimaata, niin näemme, että
meidän pitäisi pienemmällä tehdä enemmän tai vähintään yhtä paljon. Samalla meidän
vientimme hartiat ovat kapeammat. Ruotsilla on paljon laajempi pohja, pidempi historia ja
etenkin kuluttajatuotteita, kuluttajabrändejä ja luovaa teollisuutta, kaikkea sitä, mitä meil-
lä ei ole. Mutta silti meillä on paljon. Tapasin Ruotsin elinkeinoministerin vähän aikaa sit-
ten Tukholmassa, ja hän päinvastoin kehui meitä, meidän kasvuyrittäjyyttämme, meidän
start up -osaamistamme, Slush-tapahtumaa ja niin edelleen, joten myös ruotsalaiset näke-
vät, että Suomi on tulossa ja Suomi on tulossa kovaa. Se on hyvä asia. Hän jopa ehdotti si-
tä, että voisimme tehdä yhteistyötä vienninedistämisessä, luoda uudenlaista pohjoismaa-
laista mallia, ja minusta se kuulostaa sellaiselta ehdotukselta, että siitä kannattaa hallituk-
senkin ottaa kiinni, vaikka kyseinen elinkeinoministeri onkin sosiaalidemokraatti.

Toinen asia, johon haluan puuttua, on kotimaan tilanne. Suomalaiset kaupungit, tulevat
maakunnat, alueet — miten me roolitamme itsemme, miten se suhtautuu tähän uuteen toi-
mintamalliin? Tämä on tietysti asia, mistä on keskusteltu jo edellistenkin hallitusten aika-
na, mutta jos ajatellaan sitä, niin edelleen liian moni kaupunki, liian moni maakunta tekee
vähän samoja asioita. Miten te, arvoisat ministerit ja ministeri Lintilä, teette sen, että me
löydämme niitä menestyjiä? Jos katsotaan Vaasan seutua, katsotaan Jyväskylää, Tampe-
retta, oikeastaan mitä tahansa maakuntaa, Pohjois-Karjalaa, Lappia, jopa meillä Päijät-Hä-
mettä, niin meillä on osaamista. Meidän pitää vain osata kaivaa se sieltä ja viedä se maail-
malle.

Sitten vielä lopuksi haluaisin puhua siitä, miten me resursoimme ulkomaan toiminnot.
Nyt kun katsoo tätä esitystä, niin edelleen tuntuu siltä, että meillä on aivan liian paljon ih-
misiä täällä kotimaassa. Minusta kuitenkin tämän päivän vienti ja kaupankäynti ei ole enää
pelkkää myymistä, vaan se on läsnäoloa. Se on läsnäoloa Kiinassa, Japanissa, Pohjois-
Amerikassa, missä ikinä ollaankin, ja vie vuosia tehdä se verkosto, joka luo osaamispohjan
varsinaiseen kaupankäyntiin ja liiketoimintaan. Onko teillä tähän suunnitelmaa, arvoisa
ministeri? Miten te aiotte tästä vähästä tehdä enemmän?

Lopuksi vielä kysyn siitä, kun Tekesillä on minusta aivan oiva, fiksu kasvumoottorihan-
ke, johon he hakivat käsittääkseni 60 miljoonan euron osuutta ensi vuoden budjetista. Täs-
sähän on kysymys siitä, että toisin kuin Sipilän hallitus ja tämänhetkinen hallitus, Tekes ei
päätä sitä, kuka pääsee kärkihankkeeseen tai mikä toimiala on mukana, vaan yritykset itse
luovat sen pohjan, aidon kysynnän pohjan. Siinä mielessä toivon, että te jostain löytäisitte
7



Pöytäkirjan asiakohta PTK 113/2017 vp
ainakin nyt puolet, 30 miljoonaa tai edes 20 miljoonaa, Tekesille, jotta me voisimme tehdä
oikeastaan sen jalustamallin, mistä me sosiaalidemokraatitkin olemme puhuneet, jolloin
me voimme aidosti saada jopa miljardin kauppoja. Tämä on muuten Tekesin mallin eh-
doissa, että sinne täytyy syntyä miljardin myynti. Miten te aiotte luoda tämän toimintamal-
lin ensi vuoden aikana?

14.48 Sirkka-Liisa Anttila kesk (vastauspuheenvuoro):  Arvoisa puhemies! Täällä on
monessa puheenvuorossa jo kiitelty tätä uutta yhdistelmää, ja hyvä niin, mutta me tiedäm-
me myöskin, että tässä on ollut ja on jatkossakin pieniä kasvukipuja, ja se kuuluu tähän uu-
distamiseen. Mutta se, minkä takia pyysin tämän puheenvuoron: Miten aiotaan nyt turvata
sitten ne vientiasiamiesten tyhjäksi jättämät paikat? Sieltä meni sitä mukaa semmoinen
osaaminen, jota nimenomaan yritykset nyt kaipaavat. Vuosi sitten oli ulkoasiainvaliokun-
ta käymässä New Yorkissa, ja siellä tapasimme vientiasiamiehen, joka sanoi meille suo-
raan, että nyt on se ongelma, että yli 150 ihmistä hyvine osaamisineen ja tietoineen lähti.
Miten se paikataan, koska heillä oli siitä maasta äärettömän kova asiantuntemus? Tämä on
se kysymys, joka askarruttaa nyt niitä ihmisiä, jotka tarvitsevat vientiin asiantuntemusta ja
osaamista.

Viimeisenä kommenttina vain se, että meillä olisi vielä enemmän vientiä ja kasvua, jos
Suomessa olisi riskirahoitus yrityksille kunnossa. Siinä on pankkien kohdalla aikamoisia
kapeikkoja.

14.49 Peter Östman kd (vastauspuheenvuoro): Arvoisa puhemies! Tämä Tekesin ja Fin-
pro Oy:n toimintojen strateginen ja toiminnallinen yhdistäminen Business Finland -koko-
naisuudeksi on ehdottomasti hyvä asia.

Sitten, vähän niin kuin edustaja Anttilakin, olen vähän huolissani siitä, kun meillä on ol-
lut myöskin eräitä toimivia konsepteja, että miten näitä on otettu nyt sitten huomioon tä-
män uudistuksen myötä. Viittaan muun muassa Pohjanmaahan, missä meillä on ollut 70-
luvulta lähtien tällainen toimiva osuuskunta kuin Viexpo. Tuntuu siltä, että jatkuvasti tä-
män osuuskunnan rahoitus on vähän vaakalaudalla siitä huolimatta, että me tiedämme, että
meillä on Pohjanmaalla erinomainen työllisyystilanne, vienti vetää. Mutta me tarvitsem-
me myöskin tällaisia toimijoita kuin Viexpo, joka olisi auttamassa yrityksiä pääsemään
kansainvälisille markkinoille, ja kysyisin siksi ministeriltä: mitäs ajattelette pidemmällä ai-
kajänteellä, miten Viexpon rahoitus järjestetään?

14.50 Marisanna Jarva kesk (vastauspuheenvuoro): Arvoisa puhemies! Tämä esitys on
todella tärkeä ja todella konkreettinen apu yrittäjille ja yrityksille ympäri Suomea. Ei ole
merkitystä todellakaan yrityksen koolla eikä sijainnilla, vaan sillä, mitä se tekee ja miten se
aikoo kasvaa. Ja kun tiedetään, että Suomi elää viennistä ja kaksi kolmasosaa Suomen
viennistä tehdään Uudenmaan ulkopuolella Suomessa, niin Suomen kasvun kivijalat todel-
la ovat siinä, että me autamme koko maassa olevia yrityksiä. Kun nämä valtion palvelut
ovat jatkossa tarjolla nyt sitten myös tasavertaisesti kaikille yrityksille ympäri Suomea, oli-
sin kysynyt ministereiltä, miten aiotaan turvata myös tämä kasvupalveluverkosto ja näit-
ten yhteyshenkilöitten jatko — Team Finlandin esimerkiksi — sekä se, että he ovat maa-
kunnissa ja että nämä valtakunnalliset palvelut myös ovat tarjolla kaikille, kun tiedetään se,
että Finpron ja Tekesin varsinaisia toimihenkilöitä ei ole kaikissa maakunnissa, mutta että
nämä palvelut olisivat silti saatavissa sitten näiden yhteyksien ja yhteyshenkilöitten kautta.
8



Pöytäkirjan asiakohta PTK 113/2017 vp
Toinen varapuhemies Arto Satonen: Nyt palaamme puhujalistaan.

14.51 Timo Harakka sd:  Arvoisa puhemies! Professori Matti Pohjola totesi, että Suo-
men hyvinvoinnista on 1860-luvun jälkeen kaksi kolmasosaa tullut ideoista ja yksi kolmas-
osa koulutuksesta. Pääomien osuus suomalaisesta menestyksestä ja elintason noususta on
ollut vähäinen. Siksi on aivan selvää, että jatkossakin innovaatioihin perustuva kasvu on ai-
noa Suomen tie. Sitä surullisempaa on se, että juuri innovaatioihin ja innovaatioiden tuke-
miseen on liittynyt sekä edellisen hallituksen mutta ehkä korostetummin vielä varsinkin tä-
män hallituksen osalta melkoista, melkoista tuhotyötä. Ensiksikin Finpron koko järjestel-
mä, se konsulttiyhtiö, romutettiin, myytiin eteenpäin ja todettiin sitten konkurssikypsäksi.
Ja samaan aikaan hyvin huolella Vanhasen hallituksen aikana rakennetut strategisen huip-
puosaamisen keskukset myöskin päätettiin lopettaa tämän hallituksen alkaessa, ja siihen-
hän paloi vain miljardi euroa. 

Tavoitteet eivät sinänsä ole muuttuneet miksikään. Haluamme, että yritykset, niin suu-
ret kuin pienet, ovat keskenään tekemisissä. Startupit kirittävät suuria yrityksiä ja kansain-
väliset yritykset taas puolestaan auttavat kasvuyrityksiä, ja samaan aikaan niillä on yhteys
korkeakoulun soveltavaan tutkimukseen, tuotekehittelyyn, mutta nämä keinot on kerta toi-
sensa jälkeen laitettu romukoppaan. Toivon, että seuraava hallitus ei ole sellainen hallitus,
jonka omasta mielestään täytyy keksiä kaikki jälleen kerran alusta. 

Mutta silti on toivottava, tai ehkä juuri siksi on toivottava, että tämä Business Finland
-hanke tulee onnistumaan. Mutta se lähtee haasteellisesta tilanteesta. Kuten professori Pus-
ka tuossa aikaisemmin totesikin — tai edustaja Puska tässä salissa — on muistettava se,
että myöskin t&k-rahoitusta on löydyttävä yliopistoille ja tutkimusorganisaatioille. Tämä
ei saa olla ainoa väylä rahoittaa suomalaista kasvua. Silloin luonnollisestikaan se tuotteis-
tus ja välitön markkina-asema ei ole se, mitä tavoitellaan, vaan yleinen tieteellinen korkea-
tasoinen tutkimus. Sitä ei saa unohtaa. 

Mutta kuten nämä perustavat organisaatiot ovat tässä todenneet, Business Finland aloit-
taa laskevien resurssien aikana. On vähennetty 100 henkilötyövuotta viimeisen kymme-
nen vuoden aikana, noin 100 miljoonaa euroa rahoituksesta, siis useamman hallituksen ai-
kana. Voi olla, että asiakkaat kokevat palvelun heikkenevän, kun tämä suurella fanfaarilla
synnytetty yhteenliittymä onkin sitten itse asiassa paljon pienemmillä resursseilla operoi-
va kioski. Tässä on yksi haaste, johon täytyy pystyä vastaamaan. Tässä luonnollisestikin
ylimmän valtiovallan tahtotila on äärimmäisen tärkeä. On ollut hyvä kuulla, että sellainen
löytyy. Nimittäin OECD:n tuore arviointi vuodelta 2017 Suomen innovaatiojärjestelmästä
totesi ehkä suurimmaksi puutteeksi sen, että ylimmällä poliittisella päätöksenteon taholla
ei ole sitoumusta ja tahtotilaa siihen, miten tämä innovaatiorahoitus etenee, ja siitä annoin
äsken hiukan esimerkkejä.

Yksi asia, mistä vähemmän keskustellaan ja mistä tulisi keskustella tässä samassa yh-
teydessä, on varmasti se, miten huolehditaan siitä, että yhä voimakkaammin alueellistuva
ja maakunnallistuva t&k-toiminta ja kehittämistoiminta on aidosti vaikuttavaa. Tästä
olemme keskustelleet valtiovarainvaliokunnan työ- ja elinkeinojaostossa. Loppujen lopuk-
si EU-osarahoitteisia tukia jaetaan 346 miljoonaa, eli se on enemmän kuin tämä Tekesin vi-
rallinen rahoitus, ja ainakin kun nyt vertailee rakennerahastotukien vaikuttavuutta eri maa-
kunnissa, sen lopputulos on hyvin kirjava. Tässä ministeri Lintilän oma maakunta Keski-
Pohjanmaa antaa vähän varoittavaa esimerkkiä tulevaisuudesta, kun Keski-Pohjanmaan
liitto on joutunut palauttamaan maksatuksia.
9



Pöytäkirjan asiakohta PTK 113/2017 vp
Vielä yksi asia, johon meidän täytyy kiinnittää huomiota, on tietenkin tämä hallintora-
kenne. Tämä on aika erilainen ja eriskummallinen, kun meillä on osakeyhtiö ja virasto nai-
tettu yhteen. Tämä asettaa haasteita sille, että nämä löytävät sellaisen toimintatavan, joka
toimii molemmille ja kaikkien parhaaksi. 

Arvoisa puhemies! Jos haluaa tämän haasteen tiivistää yhteen kysymykseen, se on se,
että osakeyhtiö, joka antaa viraston ohjata itseään, ei ole osakeyhtiö, mutta taas virasto,
joka ei voi ohjata osakeyhtiötä, ei ole aito hallinnollinen virasto. Tässä on siis haasteita,
mutta kun nykyään käytetään haaste-sanaa ikään kuin ongelman synonyymina, niin todet-
takoon nyt sitten niin, että kohdataan nämä haasteet hyvässä hengessä ja yhteistyössä. 

14.57 Eero Suutari kok: Arvoisa puhemies! Vuoden 18 alussa Tekes ja Finpro yhdisty-
vät Business Finlandiksi ja näin Suomeen saadaan TEMin johdolla ja valtion noin 600 mil-
joonan euron rahoituksella osaamisen ja viennin kehittämiseen keskittyvä, jo tällä hetkellä
valmiiksi kansainvälistynyt yksikkö. Mielestäni tämä antaa pitkästä aikaa, sanoisin näin,
toivoa yrityksille, suomalaisille pk-kasvuyrityksille, miksei myös suuremmille yrityksille,
ja suomalaiselle työlle.

Tässä tulevassa yksikössä tulee toimimaan noin 600 asiantuntijaa, mutta jos sitä verra-
taan kilpailijamaihin, niin se on kyllä onnettoman pieni. Elikkä meillä on tulevaisuudessa
haaste se, että jos me haluamme, että Suomessa viennin johdolla rahoitetaan tätä toimin-
taa, jota me tarvitsemme 20-luvulla kasvavasta palvelutarpeesta johtuen, niin meidän on
kyllä jatkossa vähän mietittävä tätä viennin kasvattamisen mahdollisuutta sillä tavalla, että
meillä satsataan tulevaisuudessa enemmän.

Business Finlandin tehtävänä on edistää suomalaisen yritystoiminnan kansainvälisty-
mistä erityisesti tuotekehityksen ja viennin osalta. Tämä onkin aika lailla tarpeen, koska
viimeisten 15 vuoden aikana Suomi on menettänyt noin puolet aikaisemmasta osastamme
siitä maailmankaupasta, mitä se oli. Se oli 2000-luvun alkupuolella noin 0,6 prosenttia ja
tällä hetkellä se on noin 0,3 prosenttia. Elikkä kansainvälisesti tehdään edelleen kauppaa,
mutta Suomen kauppa kansainvälisesti on pienentynyt puolella. Tähän kun lisätään vielä
se, että viimeisen vuosikymmenen aikana Suomi on jäänyt jälkeen muusta Pohjolasta noin
20 prosenttia kansantuotteessa ja just se on nimenomaan johtunut, jos katsotaan tilastoja,
tästä, että meillä on vienti hyytynyt, ja se voi johtua ja johtuukin suurelta osin siitä, että
meillä aikaisemmin on rakennettu vienti suuryritysten varaan ja tällä hetkellä toivotaan sit-
ten pieniä yrityksiä pelastukseksi, mutta meillä ei ole siihen niitä apuvälineitä vielä tähän
mennessä ollut käytettävissä. Sen takia minä pidän tätä hyvänä asiana, johon pitää myös
jatkossa satsata. Meillä on huomattavasti vähemmän kasvuhaluisia pieniä pk-yrityksiä ver-
rattuna esimerkiksi Ruotsiin, Norjaan ja Saksaan ja kaikkiin muihin, ja tämäkin pitää pys-
tyä korjaamaan. Meidän pitäisi tässä salissa nimenomaan huomata tämä ero, että jos me ha-
luamme kasvua Suomelle, niin tämä on se ykkösasia.

Tämä Business Finland tulee haastamaan myös maakunnat. Siellä toisessa päässä toimi-
vat pienet ja keskisuuret yritykset maakuntien johdolla ja ne taas ovat yhteydessä Business
Finlandiin. Sen takia kaikilla maakunnilla tulisi olla mahdollisuudet toimia tällä alalla, ja
todennäköisesti siinä on haastetta. Ainakaan minä en vielä tiedä, miten tämä tullaan jatkos-
sa ratkaisemaan. Esimerkiksi Tekes on toiminut tähän asti sillä tavalla, että sillä on asian-
tuntijaverkko ollut koko Suomessa ja jos jossakin halutaan Tekesin asiantuntemusta tai
vaikka tuotekehityksestä saada jotakin selvää, niin asiantuntija ohjataan sitten Kouvolasta
vaikka Sotkamoon. Tulevaisuudessa pitäisi olla jokaisessa maakunnassa omat asiantunti-
10



Pöytäkirjan asiakohta PTK 113/2017 vp
jat joka ikiseltä alalta, ja tämähän ei tietenkään Suomessa ole mahdollista. Tämä pitää jo-
tenkin pystyä ratkaisemaan sitten jatkossa, ja niin että se sitten toimii viennin kanssa yh-
teistyössä. Elikkä tässä olisi tarkennettava näitä meidän tulevaisuudenkuvia, että me pys-
tymme lainsäädännössä tekemään sellaisen organisaation, joka toimii sitten yhteen koko
Suomessa.

No, tässä täytyy Team Finlandin verkoston auttaa myös yrityksiä kohdemaassa ja siellä
kohdemaassa nimenomaan pystyä purkamaan niitä kaupan esteitä, mitkä joka maassa ovat
omanlaisensa. Sen takia tällä hetkellä, ainakin oman kokemukseni mukaan, kaikissa mais-
sa on ratkaistava ensinnäkin se, miten saadaan ne esteet sieltä pois. Ja kun siellä ei varsi-
naisesti ole ollut muuta kuin vientiasiamiehiä, jotka — täytyy sanoa — ovat ehkä vähän
muissa tehtävissä olleet viime aikoina, niin niitten takaisin saaminen on kyllä meillä haas-
te.

Meillä tämmöisenä pienenä avoimena kansana, jolla ei ole suuria omia pääomia käytet-
tävissä, ainut kasvumahdollisuus on osaamisen ja viennin yhdistämisessä ja sitä kautta kas-
vamisessa. Siinä meillä on minun mielestäni vielä hyvät mahdollisuudet täysin onnistua.
Minun mielestäni tässä on meillä sampo, jos niin ymmärrämme ja panostamme viisaasti.
— Kiitos.

15.02 Pia Kauma kok: Arvoisa puhemies! Pidän erittäin hyvänä tätä esitystä Tekesin ja
Finpron yhdistämisestä. Olen palvelun käyttäjänä vientiyrityksissä monta kertaa kohdan-
nut sekä Tekesin että Finpron. On ollut välillä aika epäselvää, mitä palveluja kumpikin tar-
joaa ja millä tavalla ne eroavat toisistaan. Siinä mielessä on hyvä, että ne nyt yhdistetään,
mutta toki tietysti pitää vielä vähän täsmentää sitä, mikä on sitten tämän innovaatiokeskuk-
sen ja toisaalta osakeyhtiön välinen rooli. Hyvä kuitenkin, että menemme nyt lähemmäs
muiden Pohjoismaiden toimintaa.

Kuten edustaja Suutari aiemmin totesi, niin suurin osa meidän viennistämmehän on tä-
hän saakka ollut suurten yritysten vientiä ja kansainvälistä kauppaa. Sen lisäksi siinä on
vielä sekin haaste, että se on business to business -kauppaa eli yrityksiltä yrityksille, ja se-
hän on yleensä se ensimmäinen, joka kärsii silloin, kun maailmanlaajuisesti kärsitään la-
masta tai edes taantumasta. Siinä mielessä meillä on haaste saada meidän vientirakenteem-
me monipuolisemmaksi, että sinne tulee enemmän palveluita ja kuluttajatuotteita.

Ministeri Lintilä, mainitsitte, että meidän tavoitteemme onkin kaksinkertaistaa pk-yri-
tysten vienti vuoteen 2020 mennessä. Olen sitä mieltä, että se on erittäin hyvä tavoite, mut-
ta meidän pitäisi muistaa, että kansainvälisten yritysten tekeminen ei ole pelkästään myyn-
nistä ja markkinoinnista kiinni, vaan meidän pitäisi saada Business Finlandiin myöskin lii-
ketoimintaosaamista, koska aika usein pk-yritykset kuvittelevat, että se, että pärjätään Suo-
men markkinoilla maakuntatasolla, riittäisi sinne maailmalle, mutta se vaatii koko ajatte-
lutavan muutoksen siinä yrityksessä, ja siihen ei pelkkä myyntiosaaminen riitä.

Lopuksi vielä kiinnittäisin huomion samaan kuin moni muukin täällä elikkä resurssei-
hin, jotka tällä tulevalla organisaatiolla on. Toki niitä pitää olla eniten kohdemaissa, mutta
korostaisin myöskin sitä, että toivottavasti Business Finlandilla on mahdollisuus tulevai-
suudessa [Puhemies koputtaa] maakuntien ja suurimpien kaupunkien kanssa tehdä yhteis-
työtä, jotta saadaan todella vauhtia pk-yritysten kansainvälistymiseen.

15.04 Mari-Leena Talvitie kok: Arvoisa puhemies! Kuten tässä keskustelussa on monta
kertaa kuultu, niin hallituksen esitys on todellakin kannatettu ja odotettu. Kun kaksi toimi-
11



Pöytäkirjan asiakohta PTK 113/2017 vp
jaa yhdistyy, Finpro ja Tekes, niin kahden toisiaan tukevan ja limittäin toimivan tahon yh-
distyminen antaa myöskin hyvät lähtökohdat toimintatapojen muutokselle. Mutta kuten
tässä salissa on myöskin moneen otteeseen todettu, pelkästään yhdistyminen ei takaa sitä,
että muutos tapahtuu oikeaan suuntaan. 

Suomi elää viennistä. Me olemme niin pieni kansakunta, että meidän on kuljettava sa-
maan suuntaan, jotta myöskin menemme eteenpäin, ja näin ollen tarvitaan yhteisiä tavoit-
teita. Tässä vaiheessa kiitokset ministeri Lintilälle ja ministeri Mykkäselle tästä hallituk-
sen esityksestä. Me kuitenkin tiedämme, että ne yhteiset tavoitteet ja tietynlainen Suomi-
sateenvarjon saaminen niin tänne kotimaahan kuin myöskin kansainvälisesti tarvitsee yh-
teisiä tavoitteita. Kysyisinkin nyt ministeri Lintilältä, miten tämän hallituksen esityksen
avulla pystymme valjastamaan siis sekä kotimaan että toisaalta — ministeri Mykkäseltä —
meidän suurlähetystömme paremmin tukemaan tietynlaista Suomi-sateenvarjotoimintaa,
Suomi-lasien läpi katsomista. Siinä on kuitenkin kyse systemaattisesta ja johdonmukaises-
ta osaamisen edistämisestä, viennin ja kaupallisen markkinoinnin osaamisen puolelta, mut-
ta myöskin siitä tietojen vaihdosta, että takaamme sen, että se hyvä toiminta, mikä meillä
on täällä kotimaassa, myöskin saadaan ulkomaille vietyä, ettei käy niin kuin jossain vai-
heessakin on käynyt, että vasta ulkomailla huomataan, mitä Suomessa osataan.

Ihan loppuun muutama sana BusinessOulusta. Viiden kunnan isossa yhdistymisessä 5—
6 vuotta sitten yhdistettiin kahdeksan elinkeinotoimijaa Oulussa. Kun Oulu sukelsi ensim-
mäisenä ict-alalla, niin ei voi sanoa kuin että se oli onni, että me [Puhemies koputtaa] eh-
dimme nämä elinkeinotoimijat yhdistää ennen sitä sukeltamista, ja sitä kautta myöskin
noustiin ensimmäisenä.

15.07 Olli-Poika Parviainen vihr: Arvoisa puhemies! Tavoite yhdistää Tekesin ja Fin-
pron toimintaa selkeämmäksi Business Finland -kokonaisuudeksi vaikuttaa perustellulta ja
kannatettavalta. On myös perusteltua selkeyttää ja yksinkertaistaa valtakunnallista yritys-
palvelujärjestelmää ylipäätään, edistää innovaatioidemme kansainvälistymistä ja tukea
kasvupalveluita. Ennen kaikkea olen iloinen siitä, että tässä on huomioitu myös pk-yritys-
ten viennin lisääminen lähivuosina.

Kuten todettua aiemmissa puheenvuoroissa, innovaatiotoiminnan resurssit Suomessa
ovat kuitenkin kansainvälisten vertailujen mukaan alle OECD-maiden keskiarvon, ja kan-
sainvälistymisenkin resurssit ovat Suomessa alustavien arvioiden mukaan alle kilpailija-
maiden tason. Meidän lieneekin syytä tarkkailla todella tiukasti, riittävätkö nämä toimet,
joita me nyt teemme, jotta me voimme pitää huolta siitä, että meillä on jatkossakin kansain-
välistä liiketoimintaa riittävästi. Toivottavasti tämä uusi malli vastaa tähän haasteeseen.

Business Finlandista olisi tarkoitus muodostaa myös yhteistyökumppani maakuntien
elinkeinopalveluille. Olen jossain määrin huolissani siitä, että esimerkiksi kasvukaupunki-
seuduilla elinkeinopolitiikka uhkaa karata varsin kauas, kun se karkaa maakuntatasolle. Jo
nyt monet seudulliset elinkeinopalvelut koetaan joissakin kunnissa etäisiksi. Onneksi hy-
viäkin esimerkkejä toki on. Yhteistyötä tarvitaan, ja ylikunnallisuus on hyväksi osaopti-
moinnin ja päällekkäisyyksien välttämiseksi ja etteivät kunnat kilpaile tarpeettomasti kes-
kenään. Kuitenkin elinvoiman edistämisessä kaupungeilla ja kaupunkiseuduilla tulee mie-
lestäni olla jatkossakin riittävä liikkumatila, oli maakuntamalli tai ei. Tähän kannattaa ta-
valla tai toisella kiinnittää huomiota.

Jos tähän vielä yhdistetään valtakunnallinen taso, toivon, että kyseessä on sitten aidosti
keskusteleva ja vuorovaikutteinen kumppanuus näiden tasojen välillä. Meillä on Suomes-
12



Pöytäkirjan asiakohta PTK 113/2017 vp
sa myös sellaista historiaa ollut, että valtionhallinto tulee paikalle ja jyrää asiat ja sitten jat-
ketaan seuraavaan paikkaan. Minä toivon ja luotan siihen, että tätä mallia kehitetään nyt
nykyaikaisesti. — Kiitos.

15.09 Marisanna Jarva kesk: Arvoisa puhemies! On tosiaan ilo keskustella esityksestä,
jota lämpimästi kannatetaan salin laidalta toiselle, koska tässähän ollaan nimenomaan tuo-
massa lisää palveluiden resursseja yritysten kasvun ja viennin tukemiseksi. On myös hyvä
tarkentaa ja korjata väärää käsitystä siitä, että esimerkiksi suurilta kaupungeilta oltaisiin
viemässä joitakin kasvu- tai elinkeinopalveluita pois. Näinhän ei ole, vaan valtio on lisää-
mässä alueelle palveluita yrityksille. Tässä on ehkä hieman väärää käsitystä liikkeellä.

Mutta sitten tästä Business Finland -kokonaisuudesta: on todella erittäin tärkeätä, että
tosiaan näitä palveluita tarjotaan sitten koko maassa jatkossa, ja kun tiedetään nämä resurs-
sit, mistä on paljon puhuttu — että Finprolla ja Tekesillä ei ole kaikkiin maakuntiin henki-
löitä, jotka siellä ovat läsnä ja tekevät sitä käytännön työtä yritysten kanssa — ne palvelut
pitää tarjota valtakunnallisesti jatkossakin, ja tämä on ihan ymmärrettävää. Mutta siinä,
kuinka tämä koordinointi tapahtuu nimenomaan tässä Business Finland -kokonaisuudessa,
on tärkeää, että yrityksillä todella on se ovi, mistä käydä sisään ja saada ne palvelut, ovi
näihin erilaisiin, varsinkin valtion rahoittamiin, yritysten kasvua ja vientiä tukeviin toimin-
toihin.

Tämän elinkeino- ja innovaatiopolitiikan vaikuttavuuden ja alueellisen asiakaspalvelun
kannalta kysyisin edelleen ministereiltä siitä, miten tämän Business Finland -kokonaisuu-
den läsnäolo kaikissa tulevissa maakunnissa varmistetaan. Onko tämä varmistettava esi-
merkiksi säädöspohjaisesti, vai kuinka tullaan varmistamaan, että yrittäjät saavat nämä
palvelut myöskin jatkossa?

15.11 Jari Myllykoski vas: Arvoisa herra puhemies! Varmasti nyt alkuunsa on sanottava
oma tyytyväisyyteni siitä, että hallitus tuo tämmöisen esityksen, ja toivotaan sille jatkossa
hyvää onnea ja erityisesti tarmoa niille, jotka ovat lakiesityksen takana ja haluavat viedä tä-
män sitten maaliin asti. Suomi tarvitsee juuri tällaisia välineitä. Minun mielestäni täällä on
käytetty hyviä puheenvuoroja. Edustaja Suutari erityisesti toi esille sen, että tarvitaan jo jo-
takin uutta ja että meidän on pakko keskittyä johonkin yksittäiseen ja oleelliseen asiaan.

Keskustelu on ollut hyvin vientivetoista. On tärkeää totta kai, että meillä on kanava auki
tuotteille vientiin, mutta on kyllä hyvä huomata, että ennen kuin yritykselle annetaan vien-
tiseteli käteen, pitää olla jotain vietävää. Minun mielestäni meillä tällä hetkellä tästä maas-
ta puuttuu sellainen väline, joka mahdollistaa sen mikro- ja pk-sektoriyrityksen tuotannon
laajentamisen, teollisten laitteitten hankinnan ja siihen investoinnin. Meillä on hyviä väli-
neitä, ja me pystymme Tekesin kautta tuottamaan hyviä innovaatioita, mutta sen jälkeen
meillä ei olekaan rahaa niihin yrityksiin, jotka juuri innovaatioiden teollisiksi tuotteiksi te-
kemistä pystyisivät harjoittamaan. Suomen Pankin rahoitusselvityksen mukaan, mikä yri-
tyksille suunnattiin, edelleen erityisen kriittisenä pidetään sitä, että mikro- ja pk-yrityksel-
lä rahoituksen saanti on vaikeaa. Kun täällä esille tuotiin tämä kasvumoottorirahasto, niin
jotakin juuri sen kaltaista välinettä tähänkin kotiin kaivattaisiin siltä osin, että siellä olisi
mahdollisuus viedä se idea eteenpäin. Nyt olisi yksi yksittäinen kanava vielä, kun se hal-
linnollisesti mahdollistetaan, että tämä Business Finland voisi olla sellainen taho, joka te-
kee sen ratkaisun. Itse olen joskus ajatellut, että kun se tuote on Tekes-rahoituksen myötä
saatu niin sanotusti valmiiksi, Tekesin loppuraportin pitäisi olla sellainen, että jos jossakin
13



Pöytäkirjan asiakohta PTK 113/2017 vp
on sellainen rahasto, niin se jo loppuraporttileimalla hyväksyy, että ollaan tehty ne selvi-
tykset, mitä esimerkiksi nyt erityisesti oliko se Yhdysvaltain vientiin suunnataan niitä vä-
lineitä, että pystytään kolmivaiheisesti analysoimaan yrityksen kyvykkyys ja niin edelleen. 

Mutta kun edelleen pitää olla se rahoitus, mistä me otamme sen rahan? Hallitus määrä-
tietoisesti ei halua velkaantua eikä ottaa lainaa tämmöisen ison rahaston luomiseen. Niinpä
kysynkin tässä ministereiltä: olisiko meillä mahdollisuutta ruveta ajattelemaan, kun kotita-
louksien varallisuus tällä hetkellä pankeissa on noin 80 miljardia euroa, jotka ovat siellä
nollakorolla, että voisimme löytää kanavan, että mahdollistamme suomalaisille osallistu-
misen kansan kasvurahastoon, joka toimisi valtion takauksella niin, että yksittäinen kotita-
lous voisi sijoittaa tällaiseen kansan kasvurahastoon, niihin hankkeisiin, jotka nimen-
omaan ovat kotimaassa toimivia yrityksiä ja ovat kasvurahan tarpeessa, vaikkapa sitten 3
prosentin tuotolla? Uskoisin, että aika moni kotitalous voisi innostua, jos se valtion takauk-
sella olisi mahdollista. Joka tapauksessa meillä kotimarkkinoilla on rahaa, ja valtiolla on
käytettävissä esimerkiksi Senaatti-kiinteistöjen pääoma, jota vastaan lainarahan ottaminen
ei olisi valtionvelkaa. Mutta yhdistetään rahasto, joka olisi myös riskejä ottava, ja toivo-
taan, että me saamme nimenomaan näille kasvuyrityksille, joiden on mahdollista kasvaa,
rahoituksen kuntoon.

15.16 Arto Pirttilahti kesk: Arvoisa herra puhemies! Edustaja Myllykoski piti hyvän pu-
heenvuoron tästä raha-asiasta ja kasvun pullonkauloista, ja varmaan kuulemmekin lisää
tästä aiheesta Kansalaisinfossa tänään kello 17 tilaisuudessa, jota edustaja Myllykoski ve-
tää.

Mutta itse asiaan. Business Finland on aivan erinomainen asia. Tässä yhdistetään Teke-
sin ja Finpron toiminnat ja saadaan lisää dynamiikkaa meidän vientiimme ja vientivetoi-
suuteen. Noin 600 miljoonaa euroa vuodessa tähän on käytettävissä, ja toivon, että siihen
saadaan sitten hyvää potkua. Aika moni suomalainen uusi firma on niin sanotusti born glo-
bal eli heti kansainvälisessä askeleessa mukana, ihan jo sieltä yhden miehen firmasta pk-
sektoriin ja isompiin firmoihin, ja ne tarvitsevat kyllä yhtä lailla näihin ensimmäisiin aske-
leisiin vahvasti kansainvälistä tukea, on se sitten käsityöyrittäjä Pohjaslahdella tai it-firma
Helsingissä. 

Siitä, millä me saamme Suomeen niitä investointeja: Meillä on Slushistakin kokemuk-
sia, että näitä globaaleja rahoittajia meillä kyllä käy. Mielellään ne ostavat yritykset täältä
ja vievät sitten ehkä ideat muualle. Se, miten me saisimme ne kotimaahan jäämään ja myös
täällä kasvamaan, on varmaan se yhteinen haaste.

Tässä kokonaisuudessa on hieno asia myös se, että jo aikaisemmin tämän vuoden alusta
on asetettu joka maakuntaan Team Finland -henkilö, ja toivon, että myös yhteistyö Busi-
ness Finlandin kanssa tulisi sujumaan erinomaisesti. Eli silloin maakunnalliset pienyrittä-
jät pääsevät myös viennin vauhtiin isompien mukana. Toivon tähän yhteistyöhön niin maa-
kuntien kuin kuntien ja elinkeinotoimijoitten apua, että päästään sieltä ruohonjuuritasolta
asti tuomaan vientiä eteenpäin. Tässä asiassa näen, että tämä on meille lisää maakuntiin.
Täällä oli keskustelu, että viedään jotain pois isoilta kaupungeilta. Näin päinvastoin vah-
vistamme maakuntien vientiä ja vientivetoisuutta.

Yksi huolenaihe minulla tässä on matkailun edistäminen. MEKhän lopetettiin vuonna
2015, ja sitten toiminnot siirtyivät Finprohon. En tiedä, lähtivätkö ne edes kunnolla käyn-
tiinkään, tuntui vähän siltä. Eli kuinka paljon nyt sitten satsataan Suomen matkailun kehit-
tämiseen ihan oikeasti, ja tehdäänkö myös siinä pohjoismaista yhteistyötä? Tämä on mei-
14



Pöytäkirjan asiakohta PTK 113/2017 vp
dän kärkivientitoimialojamme tällä hetkellä, ja toivoisin siihen vastauksen, mitkä ovat pa-
nokset. Siellä on 24 henkilöä nyt henkilöstössä. Onko se riittävää, ja millä tavalla me voim-
me vielä vahvistaa matkailun markkinointia? Todellakin muun muassa tämä pohjoismai-
nen näkökulma olisi vielä hyvä saada tähän lisäksi.

Täällä mainittiin, että suurlähettiläsverkosto on tietenkin tukena ja apuna. Jonkun ver-
ran eduskunnan eri valiokuntien matkoilla olen kyllä tutustunut useampaankin suurlähetti-
lääseen. He ovat siellä paikalla neljä vuotta, ja heidän kiinnostuksensa eri toimialoihin on
kyllä ihan hyvin erilainen ja vastaanotto on ollut hyvin erilainen. Eli voi sanoa, että suur-
lähettiläsverkosto on lisä tähän asiaan, mutta sen päälle ei kannata laskea kovinkaan paljoa.

Arvoisa puhemies! Näillä sanoilla. Erittäin hyvä hanke, ja toivon hyvää menestystä.

15.20 Satu Hassi vihr: Arvoisa puhemies! Toivon, että tämä organisaatiomuutos on niin
menestyksellinen myös käytännössä kuin mitä tässä useissa puheenvuoroissa on hehkutet-
tu. Suomessahan on surullisen useita esimerkkejä siitä, että yritys on saanut innovaatioon
julkista rahoitusta mutta ei sitten välttämättä sen innovaation kaupallistamiseen. Monia
hienoja suomalaisia innovaatioita on kehitetty julkisen rahoituksen turvin, mutta siinä vai-
heessa, kun ollaan ottamassa ratkaisevia askeleita siihen, että siitä todella sitten tulisi tulo-
ja ja vientiä ja voitaisiin niin sanotusti rahastaa, se on jouduttu myymään jollekin ulkomaa-
laiselle isolle firmalle. Toivon, että tähän ongelmaan tulee parannusta.

Mutta eniten olen seurannut suomalaisen ympäristöteknologian, cleantechin, vientiä.
Useat suomalaiset firmathan valmistavat erittäin hyvää ympäristöteknologiaa, päästöjä
puhdistavaa ja energiaa säästävää teknologiaa, mutta monet isot ulkomaiset asiakkaat eten-
kin Aasiassa haluavat kokonaisia laitoksia avaimet käteen. Niillä ei ole rahkeita etsiä esi-
merkiksi vedenpuhdistuslaitoksen tai jätevedenpuhdistuslaitoksen kaikkia hanikoita ja
komponentteja erikseen maailmanmarkkinoilta. Ja tässä jotkut tuntemani ihmiset, jotka
ovat ympäristöteknologian ja viennin kanssa tekemisissä, ovat pitäneet ongelmana sitä,
että suomalaisilla ei ole tarpeeksi hyviä yhteyksiä isojen kansainvälisten laitostoimittajien
kanssa, jotta sitten näiden kautta saataisiin näitä suomalaisia hyviä teknologisia innovaati-
oita levitettyä laajemmalle. Toivon, että tähänkin ongelmaan nyt sitten saadaan parannusta
tämän organisaatiouudistuksen kautta.

15.22 Anne Kalmari kesk: Arvoisa herra puhemies! Täällä on pidetty erittäin hyviä pu-
heenvuoroja tästä Tekesin ja Finpron yhdistymisestä ja maakunnallistumisesta. Haluaisin
myös nostaa huoleni siitä asiasta, että ei laskettaisi liikaa suurlähetystöverkon varaan, tai
ainakin siellä pitää merkittävää mielipidemuokkausta tehdä, koska toimijoita on moneksi.
On jo valmiiksi erittäin kasvu- ja vientiorientoitunutta väkeä ja sitten on sellaista, joka saat-
taa nähdä yritystoiminnan jopa pahana asiana, ja itse asiassa tulevaisuuden rekryissä täy-
tyisi miettiä, että toimisimme samaan suuntaan, kuten esimerkiksi Tanska ja moni muu
maa on toiminut, että koko rekryäminen lähtee siitä oman maan kasvun edistämisestä.

Mielestäni on erittäin hyvä, että näitä palveluita tulee lähemmäksi asiakasta. Käytännön
esimerkki Metko-messuilta, joka on valtakunnallisesti suurin metsäalan tapahtuma — aina
erilaisista biokuiduista vaikkapa Ponsseen asti on siellä Metko-messuilla esillä — on, että
kun kysyimme muutama vuosi taaksepäin, miten he tunnistavat Team Finlandin toiminnot
ja kuinka paljon ovat saaneet hyötyä, valtaosa toimijoista siellä ei ollut saanut minkäänlais-
ta kontaktia ja arveli, että heidän toimialansa ei ehkä ole niin seksikäs, vaikka vientiä saat-
toi olla kymmeniä miljoonia ja Uuteen-Seelantiin ja eri maanosiin asti. Mielestäni nyt tämä
15



Pöytäkirjan asiakohta PTK 113/2017 vp
maakunnallistaminen edesauttaa sitä, että koska näitä innovaatioita tehdään ihan kaikilla
sektoreilla ja jokatyyppisissä yrityksissä, niin on ehkä helpompi päästä kiinni näihin.

Vielä asia, jonka haluaisin nostaa tähän keskusteluun, on elintarvikevienti. Tässä asias-
sa ollaan aika hienosti nyt onnistuttu [Puhemies koputtaa] tällä hallituskaudella, mutta mitä
tämä instanssi voisi tehdä elintarvikeviennin hyväksi?

15.24 Pekka Puska kesk: Arvoisa puhemies! Tässä salissa on käyty todella hyvä keskus-
telu kansallisesti erittäin tärkeästä asiasta, ja olisin kiittänyt ministereitä myöskin vastauk-
sista. Minun puheenvuoroni ei missään tapauksessa ollut kritiikkiä. Tämä asia on todella
tärkeä, esitys hyvä. 

Halusin kiinnittää huomiota tutkimuksen merkitykseen. Kun sanottiin, että tässä on ky-
symys yhdessä tekemisestä, niin tässä kokonaisuudessa todellakin yritykset ja tutkimuslai-
tokset tekevät erittäin vahvaa pohjaa sille, että olisi mahdollisimman hyvät edellytykset ja
hyvät tuotteet myöskin vientiin. Minä olen maailmalla nähnyt tällaisten tutkittujen tuottei-
den hyvää vientityötä, myöskin asioissa, jotka liittyvät edustaja Kalmarin mainitsemiin
elintarviketuotteisiin. 

On hyvä, että ministeri Lintilä sanoi, että rahaa on. Kysymys on siitä, mitenkä tämä sit-
ten tässä tapahtuu. On muistettava, että tuotteiden myynti ja markkinointi ei yksin ratkaise,
toki sitä tarvitaan, mutta tärkeintä on tietysti se, että tuote on hyvä, mielellään innovatiivi-
nen tuote, josta on hyvä tutkimusdokumentaatio. Eli todella toivoisi, että tässä uudessa ra-
kenteessa, tässä kokonaisuudessa tutkimuksen osuus muistettaisiin ja että valiokuntakäsit-
telyssä tätä puolta myöskin arvioitaisiin ja pohdittaisiin ja myöskin selviteltäisiin niitä käy-
tännön menettelytapoja, jotka eivät esityksestä ihan tarkkaan käyneet ilmi: mikä on tämän
rahoituskeskuksen rooli, mikä on osakeyhtiön rooli, ja mitenkä tämä työ käytännössä ta-
pahtuu.

15.26 Eero Suutari kok: Arvoisa puhemies! Jäi tuossa omassa puheenvuorossa kysymys
esittämättä ministerille. Kun täällä mainittiin tämä ylivieskalainen Viexpo, niin itse muis-
tan, kuinka 90-luvulla ja 2000-luvun alussa Viexpo järjesti esimerkiksi Cebit-messuihin
Hannoveriin Pohjois-Pohjanmaan yrityksiä. Niitä oli kymmeniä, ja silloin saatiin aikaan
vientiä niistä yrityksistä, ja ne vieläkin toimivat siellä puolella. Mutta sitten tämä viennin ja
messujen rahoitus väheni sieltä paristakymmenestä miljoonasta nollaan tässä välillä. To-
siaan annettiin sitä joulurahaa vähän yli miljoona tässä pari vuotta sitten. Nyt sitten olisin
kysynyt ministeriltä: onko tähän tältä osin tulossa lisää?

Ja sitten toinen kysymys: Vielä 90-luvulla tämä vientiponnistelu oli pienten yritysten
kohdalla sitä, että suuret yritykset saivat Tekesiltä rahoitusta ja se projekti oli sitten yhtei-
nen. Siinä oli pieniä yrityksiä ja suuria yrityksiä mukana. Sitten kun suomalainen ilmapiiri
muuttui niin, että ei enää hyväksytty, että suuret yritykset saavat minkäännäköistä rahoi-
tusta — tai saavat ne jotakin, mutta ne eivät saa enää Tekesin rahoitusta niillä ehdoilla kuin
aikaisemmin — niin se yhteinen kohde ikään kuin hyytyi kaikilta ja tämä paletti hajosi.
Onko mietitty, että voisiko ajatella hyväksyttävän sitä, että suuretkin yritykset, jotka ra-
hoittavat pienempiä yrityksiä, jatkossa saisivat tuotekehitysavustusta niiltä osin kuin on
tutkimuksesta kysymys?

15.27 Antti Rantakangas kesk: Arvoisa herra puhemies! On hieno asia, että nyt meillä
on salissa käsittelyssä asia, joka saa hyvin laajaa tukea hallituksen suunnalta mutta myös-
16



Pöytäkirjan asiakohta PTK 113/2017 vp
kin opposition suunnalta. Nähdään, että tämä ratkaisu, jossa Finpro ja Tekes yhdistetään
Business Finlandiksi, on hyvä asia ja se tulee tehostamaan toimintaa, purkamaan byrokra-
tiaa ja myöskin kokoamaan voimavaroja viennin edistämiseen. Haluan korostaa myös tätä
Team Finland -konseptia, johon kuuluu myöskin Finnvera erittäin tärkeällä roolillaan. Esi-
merkiksi meidän laivanvarustuksen kannalta Finnveran rooli on elintärkeä. Voisi sanoa
niin, että jos meillä ei olisi tätä Finnveran työkalua, niin monet ne kaupat — voi sanoa, että
kaikki — jäisivät toteuttamatta. Elikkä kun puhutaan viennistä, niin Finnveraa ei voi mis-
sään tapauksessa unohtaa. Ja on hyvä myöskin, että fyysisesti nämä toimijat toimivat Ruo-
holahdessa samassa kokonaisuudessaan, samassa konttorikokonaisuudessaan.

Täällä kollegat Pirttilahti ja Kalmari ottivat esille suurlähetystön roolin, ja itsekin pitää
sanoa, että siinä on varmasti parannettavaa. Osa varmaan johtuu siitä, että siellä on varsin
lyhyitä jaksoja, mitä lähettiläät ovat. Mutta kyllä monissa maissa suurlähetystön rooli pe-
riaatteessa ovien avaajana on tärkeä, ja uskon, että on menty parempaan suuntaan: lähetti-
läillä pitää olla selkäytimessä se, että he ovat myöskin suomalaisen tuotannon ja teollisuu-
den viennin edistäjiä niissä kontakteissa, mitä virkatehtävässä muodostuu, ja myös kokoa-
massa toimijoitten verkostoa. Elikkä nyt mielestäni ollaan menossa hyvään suuntaan, mut-
ta jatkuva skarppaus tässä pitää olla, että tuloksia saadaan vieläkin paremmin. Mutta hyvä
lakiesitys, ja erinomaisen hyvä, että näin vahvaa tukea tulee täältä salistakin.

15.29 Ville Skinnari sd: Arvoisa puhemies! Puhuin äsken pohjoismaalaisesta yhteistyös-
tä, ja oikeastaan jatkan samasta aiheesta, vaikka ministeri Mykkänen ehti jo poistuakin. Eli
kun nyt hallitus on tehnyt valintoja, joista voi olla samaa mieltä tai eri mieltä — puhun siis
biotaloudesta — niin ihmetystä on aiheuttanut minulla ainakin se, että jos ajatellaan niitä
maita, missä metsäteollisuus on luonnostaan vahvaa, ne ovat oikeastaan aika pitkälle sa-
moja maita, jos katsoo vaikka sitä, missä pelataan jääkiekkoa. Ja viimeksi, kun kävin Ot-
tawassa Kanadassa, ihmettelin, miten ohut edustus meillä on siellä suurlähetystössä, miten
vähän meillä siellä on ihmisiä maassa, joka käytännössä huutaa niitä biotalouden innovaa-
tioita, meidän metsätalouden ydinosaamista. Kysynkin teiltä, ministeri: onko teillä ajatus-
ta siitä, miten nämä pohjoisen maat Kanada, Ruotsi ja USA — miksei Venäjä, Kiina, Ja-
panikin — näkyvät hallituksen biotalousstrategiassa?

Toinen kysymys liittyy innovaatiotoimintaan. Tässä on todella hyvin puhuttu siitä, mi-
ten suomalaiset innovaatiot, tekijänoikeudet pysyvät suomalaisina, miksi niitä myydään
liian aikaisin ulkomaille ja millä keinoilla me voimme kehittää suomalaista osaamista, sitä
ydintä, ja monistaa sitä maailmalle vaikka nyt tässä metsäteollisuudessa, josta äsken pu-
huin. Tässä me olemme mielestäni edelleenkin paljon jäljessä esimerkiksi ruotsalaisia, jot-
ka pystyvät rakentamaan sen osaamispääoman tekijänoikeuden päälle, vivuttamaan uutta
rahoitusta ja tekemään yhteistyötä. Onko teillä, ministeri, tähän mitään uutta ajatusta?

15.31 Kari Uotila vas: Arvoisa puhemies! Verkottumisessa on tapahtunut kiistatta edisty-
mistä silloin, kun toimitaan isoilla markkina-alueilla, otetaan nyt vaikka esimerkiksi Kii-
na. Siellä on paljon toimijoita ollut vuosikausia mukana. Joskus muutamia vuosia sitten
kuitenkin vielä törmäsi siihen, että suomalaisten keskinäinenkään verkottuminen ei ollut
tarpeeksi tiivistä, vaikka Team Finlandista on puhuttu ja pyritty tähän verkottumiseen. Ai-
koinaan heräsi jopa ajatus, että kun monet toimijat, jotka esimerkiksi Kiinassa tai joissakin
isoissa paikoissa toimivat, tavalla tai toisella myöskin hyödyntävät meidän veronmaksa-
jiemme tukielementtejä, niin tällaisen verkottumispakon, verkottumisedellytyksen, pitäisi
17



Pöytäkirjan asiakohta PTK 113/2017 vp
olla ehtona kaikelle julkiselle rahoitukselle silloin, kun toimitaan julkisella rahoituksella
muodossa tai toisessa. Elikkä se voima tulee siitä yhdessä toimimisesta ja yhdessä vaikut-
tamisesta, ja siihen pitäisi koko ajan kannustaa. Toivon, että tätä vielä ministeri voisi kom-
mentoida.

15.32 Leena Meri ps: Arvoisa puhemies! Tuosta edustaja Skinnarin puheenvuorosta in-
noittuneena — kun hän kertoi tuosta Kanadan-matkastaan — minulle tuli mieleen se, kun
tuossa puolitoista vuotta sitten olimme työ- ja tasa-arvovaliokunnan kanssa tutustumassa
Keniaan, olen tästä varmasti monta kertaa täällä puhunut, ja kysyisinkin ministeriltä: onko
tullut uutisia tai tietoja Afrikan maista? Muun muassa Keniassa talous kasvaa, ja siellä kes-
kustelin suurlähetystön työntekijän kanssa — hän oli paikallinen asukas — ihan tämmöi-
sestä asiasta, että siellä on paljon roskaa kaduilla, ja kerroin, että Suomessa näitä poltetaan
ja näistä tehdään sitten energiaa, ja hän oli aivan ihmeissään: "Tännekin kun saisi tämmöi-
sen, niin meilläkin energiaongelmat ratkaistaisiin hyvinkin pitkälle." Samoin katsoin oh-
jelmaa, jossa Somaliaan oli lähdetty viemään aurinkopaneeleja. 

Meillä on valtavasti tätä osaamista, ja meistä ne tuntuvat itsestäänselvyyksiltä. Miten me
saisimme yrityksiä uskaltamaan lähtemään, koska siellä on korruptio-ongelmia, tiedän sen,
mutta siellä on myös yrittäjiä ja pohjoismaisia yrittäjiä, jotka ovat sinne uskaltaneet men-
nä? Miten meidän yrittäjät pääsevät verkostoitumaan, saavat sitä kokemusperäistä tietoa
muilta? Siellä oli myöskin kaksi suomalaista naista, joiden koreja, olivatko nimeltään Mi-
fuko-korit, on ollut ympäri Eurooppaa myynnissä, ja he olivat sitten taas uskaltautuneet
menemään sinne. 

Monesti on se pelko ja tietämättömyys ja juuri se, että minne otat yhteyttä, ja "ääh, tämä
tuntuu liian monimutkaiselta". Tietysti meillä on vähän tämä luonteenlaatukin sellainen,
että me emme ole kauhean hyviä markkinoimaan itseämme. Usein kun joku sanoo vaikka,
että "sinullapa on mukava uusi paita", niin aina sitä sanoo vain, että "ääh, tämä on tämmöi-
nen vanha vain". Että mistä me saisimme sitä apua ja tukea, että uskallettaisiin lähteä? Mi-
nusta nämä ovat aina arvokkaita puheenvuoroja, jotta me kaikki muistamme sen, että ne
mitkä tuntuvat meistä itsestäänselviltä, olisivat siellä paikan päällä kyllä valtava apu myös
tähän ilmastonmuutokseen ja luonnonsuojeluun ja moneen muuhun. 

Jos ministeriltä saisi tietoa kuulumisista.

Toinen varapuhemies Arto Satonen:  Nyt ministeri Lintilä, 5 minuuttia.

15.35 Elinkeinoministeri Mika Lintilä: Arvoisa puhemies! Aika hyvä latinki kysymyk-
siä tuli tuossa. Yritän pikaisesti käydä suurimman osan läpi, mitä tässä tulee. 

Aika monessa puututtiin oikeastaan resurssitilanteeseen ja lähetystöjen tilanteeseen.
Kyllä tämä tilanne on mielletty erittäin tarkasti tässä valmistelun aikana. Me tiedämme sen,
että meillä on hyvin erityyppisiä lähettiläitä, lähettiläskin on ihminen. Se tulee tapahtu-
maan sillä tavalla, että lähettiläät tulevat olemaan maajohtajia, kussakin maassa, mutta he
tulevat olemaan elinkeinoministeriön ohjauksessa siltä osin, mikä liittyy Business Finlan-
diin. Muuten he ovat hallinnollisesti ulkoministeriön alaisia, mutta ohjeistus ja ohjaus tu-
levat elinkeinoministeriön puolelta. Kyllä tässä ilman muuta se tavoite on, kun meillä on
esimerkiksi tilanteita, että lähetystö ja Finpro elävät hyvin omaa elämäänsä siellä kohde-
maissa, että tämän seurauksena olisi tarkoitus saada nämä palvelut myös siellä sitten sa-
man katon alle ja yhdistettyä ne voimavarat. Ei kansakunnalla, joka on näin pieni, ole va-
18



Pöytäkirjan asiakohta PTK 113/2017 vp
raa jakaa niitä voimiaan vielä siellä kohdemaissa, joissa todennäköisesti lähetettynä on
Finprolla yksi ja lähetystöllä kaksi henkeä. Kyllä heidät pitäisi saada kolmestaan toimi-
maan. 

Edustaja Skinnari kysyi hyvän kysymyksen: Mistä löydetään ne menestyjät tähän ki-
saan, joka on? Tämä on tietysti sellainen, joka yritysten tulee kanssa mieltää. Eivät lahte-
laiset yritykset käy kisaa tamperelaisten yritysten kanssa. Lahtelainen yritys käy kisaa
shanghailaisen yrityksen kanssa, tai sen ottawalaisen yrityksen kanssa. Yrityksen pitää olla
globaalisti kilpailukykyinen ja niin kova sillä omalla osaamisalueellaan, että se pärjää glo-
baalisti. Ei enää pärjää sillä, että on vain omalla alueellaan mestari. Piirimestaruuksista ei
tässä lajissa oikeastaan jaeta edes mitaleita. 

Mitenkä sitten saadaan Tekesin rahoitusta: Meillä on täydentävässä kasvumoottoreille
tulossa 30 miljoonan lisäys, joka on hyvin keskeisessä roolissa tässä kohti. Sitä olisi, mi-
käli nyt kaikki menee esityksen mukaan, täydentävässä tarkoitus vahvistaa vielä. 

Sitten muutamat täällä ovat liittyneet rahoitukseen ja rahastoihin. Ne ovat meillä verrat-
tain hyvässä kunnossa. Me käymme koko ajan läpi niitä kapeikkoja, mitä meillä on rahoi-
tuksessa. Meillä on entistä parempi rahastotilanne. Meillä on rahastojen rahastoja, joista
pari viikkoa sitten kolmas avattiin, ja ne ovat olleet aika hyviä menestyksiä tähän mennes-
sä.

Sitten Jarva kysyi, miten turvataan Business Finland -palvelut. Käytännössä ne voidaan
turvata tulosohjauksella ja Team Finland -koordinaattorilla. Näitä Team Finland -koordi-
naattoreita tulee olemaan jokaisessa maakunnassa. Tulosohjauksella pystytään tämä hoita-
maan. 

Edustaja Harakka: On ollut haasteellista innovaatiorahoituksen osalta. Nyt päästiin sii-
hen tilanteeseen, että innovaatiorahoitusta pystyttiin nostamaan, niin suoraa rahoitusta
kuin pääomittamista. Eli tämä laskukausi on käyty loppuun. Ensi vuosi tulee olemaan plus-
merkkinen vuosi.

Edustaja Talvitie kysyi, ja useampi muukin, näistä resursseista. Kyllä tietysti se perus-
lähtökohta on se, että päällekkäisyydet pois ja lisää resursseja kentälle. Oma käsitykseni
on, että organisaation läpikäynnin aikana tulee tarkastella sitä, ovatko nämä voimasuhteet
ja painotukset oikeat.

Pirttilahti kysyi matkailun kehittämisestä. Ensimmäistä kertaa matkailu sai oikeastaan
lisää rahoitusta, 8 plus 8 miljoonaa. Meillä oli Pohjoismaitten elinkeinoministerien kesken
Bergenissä kokous, jossa päädyttiin siihen, että lähdetään suunnittelemaan yhteistä matkai-
lustrategiaa ja tullaan tekemään sen eteen töitä. 

Edustaja Hassi kysyi cleantech-viennistä. Olin Indonesiassa vienninedistämismatkalla.
Tämä liittyy oikeastaan edustaja Meren kysymykseen myös. Waste-to-energy kiinnostaa
erittäin paljon, ja siihen Suomella on tällä hetkellä annettavaa. Meillä on isoja yrityksiä ja
meillä on pieniä yrityksiä, ja näissä aika hyvin toimii tämä, että ne isot yritykset ovat vetu-
reina näille pienille yrityksille. Oli erittäin hyvä nähdä, kuinka hyvin ne tulevat yhteen.
Meidän kasvuohjelmat ovat jatkossa siis bio-cleantech, digi, ruoka, matkailu, luovat alat ja
poikkihallinnolliset. Eli kyllä me tulemme siellä keskeisillä alueilla olemaan myös jatkos-
sa. 

Edustaja Kalmarille vielä: Kasvuohjelmat tulevat jatkumaan Tekesin muodossa, tai sen
sisällä yhdistetään, ja siellä Food from Finland on ihan selkeitä kärkihankkeita. Se tulee
jatkumaan siellä ja sitä kautta sitten Business Finlandin muodossa. 
19



Pöytäkirjan asiakohta PTK 113/2017 vp
Arvoisa herra puhemies! Olen pahoillani, että ylitin reilusti aikani, mutta kysymyksiä-
kin oli aika paljon. 

Keskustelu päättyi.

Asia lähetettiin talousvaliokuntaan, jolle perustuslakivaliokunnan ja ulkoasiainvaliokun-
nan on annettava lausunto.
20


