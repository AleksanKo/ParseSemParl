















































DEM588A.tmp.xml


Pöytäkirjan asiakohta PTK 43/2017 vp
Pöytäkirjan asiakohta 

PTK 43/2017 vp

Täysistunto

Keskiviikko 26.4.2017 klo 14.01—17.55

9. Lakialoite laiksi tuloverolain 92 §:n muuttamisesta
Lakialoite LA 15/2017 vp Matti Semi vas ym.

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 9. asia. Puhemiesneuvosto ehdottaa, että asia lähetetään valtiovarainva-
liokuntaan.

Keskustelu

17.46 Matti Semi vas (esittelypuheenvuoro):  Arvoisa puhemies! Lakialoitteessani tulo-
verolain 92 §:n muuttamisesta esitetään omaishoidon tuen tekemistä verovapaaksi etuu-
deksi tekemällä pykälään uusi 28) kohta.

Idea tähän aloitteeseen tuli erään omaishoitajan kanssa käymäni keskustelun pohjalta.
Omaishoidon tuki on hyvin pieni ja vaihtelee kunnittain. Omaishoidon tuen alimman hoi-
topalkkion suuruus vuonna 2016 oli 387 euroa 49 senttiä kuukaudessa. Hoidollisesti ras-
kaaseen siirtymävaiheeseen on mahdollista hakea omaishoidon tukea, joka on vähintään
774 euroa 98 senttiä kuukaudessa. Alin omaishoidon tuki kattaa tuskin välttämättömim-
mät menot. Ylimmillään tuki on yleensä vasta silloin, kun hoitotyö edellyttää hoitajalta ko-
kopäiväistä työpanosta eikä hoidettavaa voi jättää yksin ja hoitotyö on erittäin raskasta.
Ylimmilläänkään omaishoidon tuki ei ole huomattava korvaus raskaasta työstä.

Omaishoitajat tekevät yhteiskuntamme kannalta elintärkeää työtä. Omaishoitaja on hen-
kilö, joka pitää huolta perheenjäsenestään tai muusta läheisestään, joka sairaudesta, vam-
maisuudesta tai muusta erityisestä avun tarpeesta johtuen ei selviydy arjestaan omatoimi-
sesti. Omaishoitotilanteita arvioidaan Suomessa olevan tällä hetkellä noin 350 000, mutta
vain ani harva omaishoitaja saa työstään lakisääteistä korvausta. Omaishoitosopimuksia
oli Suomessa vuonna 2015 vain noin 43 000 kappaletta.

Arvoisa puhemies! Omaishoitajat kannattelevat työllään yhteiskuntamme sosiaalisia
turvaverkkoja, koska omaishoitotilanteessa resursseja vapautuu muusta sosiaali- ja tervey-
denhuollosta. Omaishoito on myös monelle hoidettavalle itselleen se kaikista mieluisin
hoitomuoto, sillä kukapa meistä ei haluaisi elää rakkaimpiensa rinnalla silloin, kun itse on
erityisen haavoittuvassa asemassa, esimerkiksi muistisairaana tai vammautuneena.
Omaishoito onkin yksi inhimillisyytemme merkki.

Näistä syistä omaishoitajat kokevat pienestä korvauksesta maksettavan veron hyvin
epäoikeudenmukaiseksi. Paras tapa puuttua omaishoitajien tilanteeseen olisi tietysti nos-
taa tuntuvasti omaishoidon tukea, mutta verovapaus olisi konkreettinen keino parantaa yh-
dellä ratkaisulla välittömästi kaikkien omaishoitajien asemaa. Tulonjaollisilta vaikutuksil-
taan omaishoidon tuen verovapaus hyödyttäisi määrällisesti kaikista eniten pienituloisia,
 Tarkistettu
4.2



Pöytäkirjan asiakohta PTK 43/2017 vp
koska omaishoitajat ovat pääosin pienituloisia. Tarkkaa tilastoa omaishoitajien tuloja-
kaumasta ei ole, mutta Kelan vuonna 2014 ilmestyneessä julkaisussa "Rakas mutta raskas
työ — Kelan omaishoitohankkeen ensimmäisiä tuloksia" kerrotaan omaishoitajan brutto-
määräisten mediaanitulojen olevan 21 257 euroa vuodessa. Alhaisista mediaanituloista voi
siis helposti päätellä, että verohyödyt eivät määrällisesti valuisi suurituloisille, koska
omaishoitajien keskuudessa suurituloisia on hyvin vähän.

Vuonna 2014 valmistuneessa sosiaali- ja terveysministeriön omaishoidon kansallisessa
kehittämisohjelmassa on myös kustannusarvio verovapaudelle: "Jos omaishoidon hoito-
palkkio muutettaisiin verovapaaksi tuloksi, mutta siitä perittäisiin edelleen vakuutetun työ-
eläkemaksu ja sairausvakuutuksen päivärahamaksu, verotulot supistuisivat arviolta noin
51 miljoonaa euroa vuoden 2013 ennakoiduilla hoitopalkkioiden tasoilla ja saajamäärillä.
Arviota tehdessä on käytetty vuoden 2013 veroperusteita ja oletettu lisäksi, että hoitopalk-
kiosta perityt työeläkemaksu ja sairausvakuutuksen päivärahamaksu olisivat edelleen vä-
hennyskelpoisia verotuksessa. Verotulojen muutokseen sisältyy valtion- ja kunnallisveron
lisäksi sairaanhoitovakuutusmaksun, kirkollisveron ja Yle-veron muutos. Pääosin verotu-
lojen väheneminen aiheutuisi kunnallisverotulon supistumisesta, joka olisi noin 38 miljoo-
naa euroa eli 74 % verotulojen supistumisen yhteismäärästä."

Lakiesitys on siis selkeä, yksinkertainen toimenpide, joka sisältää kustannusarviot ja
joka vastaisi suoraan omaishoitajien omiin tarpeisiin. Lakiesitys on siis hallitukselle oiva
työkalu parantaa omaishoitajien asemaa. Pääministeri Jyrki Kataisen hallituksen ohjelmas-
sa omaishoitajien asemaa luvattiin parantaa ja verovapautta selvittää. Asia ei kuitenkaan
johtanut toimenpiteisiin. Samoin pääministeri Sipilän hallituksen ohjelmassa omaishoi-
toon luvataan kohdentaa resursseja.

Hallituksella on siis nyt hyvä hetki ottaa oma ohjelmansa käyttöön ja parantaa konkreet-
tisesti omaishoitajien asemaa. Luotankin aloitteen etenemiseen hallituspuolueiden sisällä,
sillä edellisellä vaalikaudella vuonna 2012 nykyisen pääministeripuolueen keskustan ol-
lessa oppositiossa on keskusta tuolloin tehnyt saman sisältöisen lakialoitteen nykyisen mi-
nisteri Kimmo Tiilikaisen johdolla. Tiilikaisen aloitteen ovat allekirjoittaneet kaikki halli-
tuksen nykyiset ministerit pääministeri Sipilää myöten. Toivon, että Sipilän hallitus ottaa
tämän asian käsittelyyn ja positiivisessa mielessä vie verouudistusta eteenpäin. — Kiitos.

17.52 Jukka Gustafsson sd: Arvoisa puhemies! Luulen, että käytännössä kaikki kansan-
edustajat ovat saaneet vastata tai joutuneet vastaamaan turuilla ja toreilla omaishoitajien
kysymykseen, miksi te vielä näistä vaatimattomista korvauksista peritte veroa, ja se on aina
henkisesti ja vähän moraalisesti ongelmallinen tilanne. Ja edustajat sitten kukin vastaavat
ja taaplaavat tyylillään, ja yleensähän se vastaus on sillä tavalla myötäelävä, että ei se koh-
tuulliselta varmastikaan tunnu huomioon ottaen sen työn vastuun, joka omaishoitoon liit-
tyy, myöskin henkisessä mielessä. Tässä mielessä edustaja Semin hyvin tehty ja hyvin esi-
telty lakialoite on tuen ansaitseva, ja haluan nyt tässä yhteydessä, kun olen paikalla, käyt-
tää sitä tukevan puheenvuoron.

En nyt lähde tässä menemään erilaisiin yksityiskohtiin, että löytyykö sitten ehkä jotain
välimuotoa tai vastaavaa, mutta jos nyt ajatellaan, että nämä kustannukset ovat muutamia
kymmeniä miljoonia euroja, niin se ei noin valtiontalouden kannalta ole olennainen, mutta
sen henkinen, psykologinen ja moraalinen merkitys omaishoitajille kiistatta olisi merkittä-
vä.

Kiitos, edustaja Semi, aktiivisuudesta.
2



Pöytäkirjan asiakohta PTK 43/2017 vp
Keskustelu päättyi.

Asia lähetettiin valtiovarainvaliokuntaan.
3


