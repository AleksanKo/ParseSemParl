















































DEMCD60.tmp.xml


Pöytäkirjan asiakohta PTK 56/2017 vp

 Tarkistettu
4.1

Pöytäkirjan asiakohta 

PTK 56/2017 vp

Täysistunto

Torstai 18.5.2017 klo 16.00—18.30

2.6. Suullinen kysymys vakuutusoikeuden käytännöistä (Jari Ronkainen ps)
Suullinen kysymys SKT 80/2017 vp

Suullinen kyselytunti

Puhemies Maria Lohela: Seuraava kysymys, edustaja Ronkainen.

Keskustelu

16.50 Jari Ronkainen ps: Arvoisa puhemies! Vakuutuslaitoksissa asiantuntijoina toimi-
vien lääkärien ja hoitavien lääkärien arviot potilaan terveydentilasta poikkeavat usein huo-
mattavasti toisistaan. Vakuutuslääkärien arvio kuitenkin on ratkaiseva päätettäessä vakuu-
tusetuuksista. Vakuutuslääkärillä, joka ei ole tutkinut potilasta eikä välttämättä ole erikois-
tunut potilaan sairauden vaatimalle alalle, on valta arvioida, mihin etuisuuksiin potilas on
oikeutettu, sekä kiistää hoitavan lääkärin lausunnossa esitetyt yhteydet tapaturmien ja
vammojen välillä. Tämä käytäntö haastaa laajasti kansalaisten oikeustajua.

Ministeri Lindström asetti oikeusministerinä toimiessaan selvityshenkilön osana oikeu-
denhoidon kehittämisohjelmaa tarkastelemaan vakuutusoikeuden käytäntöjä. Kysynkin
oikeusministeri Häkkäseltä: kuinka aiotte jatkaa ministeri Lindströmin aloittamaa hyvää
työtä vakuutuslääkäriongelman ratkaisemiseksi?

16.51 Oikeusministeri Antti Häkkänen (vastauspuheenvuoro):  Arvoisa puhemies!
Näistä vakuutusoikeuteen liittyvistä tapauksista ja kysymyksistä on meille kansanedusta-
jille ja tietysti hallituksen suuntaan tullut palautetta jo vuosikausia. Eli yksittäiset ihmiset,
jotka kokevat ratkaisun vääräksi tai puutteelliseksi tai muuta, tietysti lähettävät meille pal-
jon palautetta.

Ensimmäinen huomio tässä nyt on se, että meidän täytyy olla aika tarkkana tässä salissa
kommenteissa tuomioistuinten suuntaan. Oikeusvaltion kulmakivi on vallan kolmijako-
oppi ja tuomioistuinten täysi riippumattomuus. Yksittäiset tapaukset ovat täysin tuomiois-
tuimen oma asia, ja niihin eivät poliitikot puutu eivätkä kommentoi.

Mutta mitä tulee tähän vakuutusoikeuden prosessien ja tavallaan toiminnan yleiseen ar-
viointiin, niin meillä on käynnissä selvitykset siitä, kuinka asianosaisten kuuleminen,
asiantuntijalääkäreiden lausuntojen parempi huomioon ottaminen tai monipuolisempi lau-
suntojen saaminen voitaisiin varmistaa siellä vakuutusoikeudessa, eli selvitykset lähinnä
näistä prosesseista, niin että sitä kautta vakuutusoikeus nauttisi jopa nykyistä laajempaa
luottamusta ja avoimuutta [Puhemies koputtaa] kansalaisten keskuudessa. Eli asia on ete-
nemässä, ja se on minun pöydälläni.

Kysymyksen käsittely päättyi.


