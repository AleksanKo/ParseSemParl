















































DEMA75E.tmp.xml


Pöytäkirjan asiakohta PTK 66/2018 vp
Pöytäkirjan asiakohta 

PTK 66/2018 vp

Täysistunto

Torstai 14.6.2018 klo 16.00—18.54

2.4. Suullinen kysymys aselainsäädännöstä (Olli Immonen ps)
Suullinen kysymys SKT 100/2018 vp

Suullinen kyselytunti

Puhemies Paula Risikko: Seuraava kysymys, perussuomalaisten eduskuntaryhmä, edus-
taja Immonen, olkaa hyvä.

Keskustelu

16.35 Olli Immonen ps: Arvoisa puhemies! Mitäpä Euroopan unioni ei tekisi hankaloit-
taakseen tavallisten kansalaisten elämää? Tämä asia on nähty monta kertaa myös meillä
täällä Suomessa, vai mitä hallitus? [Välihuutoja oikealta] Tällä kertaa ongelma ei ole kui-
tenkaan pelkkä EU, vaan myös Suomen hallitus, joka on ajamassa EU:n ampuma-asedi-
rektiivin täytäntöönpanon yhteydessä Suomeen vielä tiukempaa aselainsäädäntöä kuin
mitä EU vaatii. Suomalaisia metsästäjiä, ampumaurheilijoita ja muita aseharrastajia ran-
gaistaan aina siitä, kun islamisti päättää tehdä terrori-iskun Euroopassa. Tämä on väärin.
Näitä iskuja ei estetä kiusaamalla lainkuuliaisia suomalaisia.

Arvoisa puhemies! Asiantuntijajärjestöt ovat tyrmänneet tämän hallituksen aselakiesi-
tyksen, ja tämän johdosta kysyisinkin sisäministeriltä: kai te nyt aiotte korjata nämä laki-
esitykseen sisältyvät täysin kohtuuttomat tiukennukset, jotka kurittavat [Puhemies koput-
taa] suomalaisia aseharrastajia?

16.36 Sisäministeri Kai Mykkänen (vastauspuheenvuoro): Arvoisa puhemies! Kiitos
kysymyksestä. Ensinnäkin, kiitos laajasta yhteisymmärryksestä eduskunnassa, jonka avul-
la olemme Suomena taistelleet tähän asedirektiiviin sinänsä erityisesti reserviläispoikke-
uksen, josta silloin kolme neljä vuotta sitten, kun lähdettiin liikkeelle, ei ollut puhettakaan
tuossa muodossa. Sen nojalla myöskin tämä lakiluonnos, joka nyt on vielä lausuntokier-
roksen viimeisessä vaiheessa Ahvenanmaan osalta, on kirjoitettu sillä tavalla, että meidän
koko sodanajan reservillä on mahdollisuus myöskin reservissä harjoitella siten, että saa-
daan haettua lupia Pääesikunnan kautta puollolla myöskin näihin niin sanottuihin kiellet-
tyihin aseisiin eli pitkän lippaan puoliautomaattiaseisiin. Tämä on vallankumouksellinen
muutos siihen nähden, miltä näytti vielä kaksi kolme vuotta sitten, ja itse asiassa myös lain-
säädännön luonnosta muutettiin keväällä nimenomaan sillä tahtotilalla, että laaja reservi
voi harjoitella.

Yksityiskohtiin, mitä lausuntokierroksella on tullut esiin runsaasti, teemme nyt lähiviik-
koina muokkauksia. Tässä täytyy tehdä selvät säännöt, jotka eivät estä turhaan harrasta-
mista, ja samalla estää aseiden päätyminen vääriin käsiin.
 Tarkistettu
4.1



Pöytäkirjan asiakohta PTK 66/2018 vp
Puhemies Paula Risikko: Pyydän nyt niitä edustajia, jotka haluavat esittää lisäkysymyk-
siä tästä aiheesta, ilmoittautumaan painamalla V-painiketta ja nousemalla seisomaan.

16.37 Olli Immonen ps (vastauspuheenvuoro): Arvoisa puhemies! Valitettavasti tämä
ministerin vastaus ei kyllä vakuuttanut. Me perussuomalaiset tulemme seuraamaan kyllä
erityisen tarkkaan tämän tilanteen kehittymistä nyt jatkossa.

Tässä lakiesityksessähän muun muassa on mukana sellainen älyttömyys, jossa kivääri,
johon on kiinnitetty yli 20 panoksen lipas tyhjänä, menee samaan kategoriaan tykkien ja ra-
ketinheittimien kanssa. Tämä on kyllä täysin järjetöntä.

Luvallisilla aseilla tehdyt henkirikokset Suomessa ovat äärimmäisen harvinaisia. Onkin
valitettavaa, että lainkuuliaisia aseen omistajia kerta toisensa jälkeen rangaistaan ja heidän
harrastustoimintaansa hankaloitetaan. Me perussuomalaiset emme hyväksy tällaista kuri-
tuslinjaa. Metsästäminen, reserviläistoiminta ja muu aseharrastus on turvattava Suomessa
[Puhemies: Kysymys!] tulevaisuudessa.

Arvoisa puhemies! Kysyisinkin: mihin toimiin hallitus aikoo jatkossa ryhtyä parantaak-
seen, ja nimenomaan parantaakseen, suomalaisten aseharrastajien asemaa ja oikeuksia
Suomessa?

16.38 Sisäministeri Kai Mykkänen (vastauspuheenvuoro): Arvoisa puhemies! Mitä tu-
lee tähän viittaukseen pitkän lippaan, yli 20 patruunan lippaan, rinnastuksesta, tämä direk-
tiivi lähtee eksplisiittisesti siitä, että yli 20 patruunan lipas tekee aseesta kielletyn A-luo-
kan aseen, ja sen takia sitä joudutaan käsittelemään kiellettynä A-luokan aseena, mutta
meillä onneksi on esimerkiksi reserviläispoikkeus, meillä on mahdollisuus myöskin suo-
malaiseen perinteiseen SRA-ammuntaan myöntää poikkeuslupia, ja myös ampumaurheilu
tietyin edellytyksin eurooppalaisesti voi saada poikkeuslupia. Nyt niitä käytäntöjä, kuinka
tämä tehdään sujuvasti, kehitetään.

Samalla ei myöskään voida ummistaa silmiä siltäkään tosiasialta, että meillä on myös
kotimaisissakin ampuma-aseella tehdyissä rikoksissa käytetty toki myös täältä vääriin kä-
siin levinneitä aseita. Ei kyse ole aina ulkomailta levinneistä aseista. Sikäli on erityisesti
ampumaharrastajien etu, että nämä tapaukset pystytään estämään. Sikäli tämä on tärkeä ta-
sapaino, ja uskon, että me tästä kyllä selviämme niin, että kaikki asialliset [Puhemies ko-
puttaa] ampujat jatkossakin voivat harjoitella.

16.39 Tom Packalén ps (vastauspuheenvuoro): Arvoisa puhemies! Hallitus on valmistel-
lut aselakia, jota voitaneen suorastaan sanoa epäisänmaalliseksi. Uudessa laissa on niin lu-
kematon määrä huonoa valmistelua, että puutun siksi vain yhteen sen lukemattomista jär-
jettömyyksistä, reserviläistoimintaan. 

Uusi laki tulee tekemään reserviläisampumaurheilun aloittamisen ja harrastamisen lä-
hes mahdottomaksi. Lisäksi se tulee sulkemaan suuren joukon sijoittamattomia reserviläi-
siä yhdenvertaisuuslain vastaisesti eriarvoiseen asemaan sijoitettujen reserviläisten kans-
sa. Suomen puolustus perustuu suureen, 900 000 miehen reserviin, josta alkuvaiheessa —
ja korostan: alkuvaiheessa — mobilisoidaan 280 000 miestä. 

Nyt uudessa laissa ei-sijoitetut reserviläiset jäisivät heikompaan asemaan kuin sijoite-
tut. Haluankin kysyä asianosaisilta ministereiltä: miten tämä sisäasiainministeriössä huo-
nosti valmisteltu laki saataisiin korjattua siten, että maanpuolustustahtoiset reserviläiset
2



Pöytäkirjan asiakohta PTK 66/2018 vp
voivat tulevaisuudessakin antaa oman panoksensa Suomen maanpuolustukseen? Tämä
laki ei tule sitä mahdollistamaan.

16.41 Sisäministeri Kai Mykkänen (vastauspuheenvuoro): Arvoisa puhemies! Siinä re-
serviläispoikkeuksien määritelmäkohdassa on nimenomaan levennetty se määritelmä niin,
että se koskee sodanajan sijoitettua tai jo suunniteltua sijoitusta, millä tarkoitetaan sitä, että
on reserviläinen, joka voidaan sodan aikana sijoittaa aseelliseen palvelukseen. Me emme
voi kirjoittaa lakiin, että vapautamme 900 000 miestä direktiivin kiellettyjen aseiden listal-
la olevista aseista. Silloin se kaatuu EU-tuomioistuimessa. Sen takia tässä tarvitaan taiten
tehtyä valmistelua, jotta reserviläispoikkeus oikeasti Suomessa voidaan myös toimeenpan-
na käytäntöön. Huolet kyllä ymmärrän.

Mitä tulee käytännön prosesseihin, niin tarkastelemme esimieskysymystä siitä, tarvi-
taanko 24 kuukauden vai 12 kuukauden harjaantuneisuus, voidaanko harjaantuneisuutta
osoittaa myös B-luokan aseella eli lyhyen lippaan aseella. Tällaisia asioita, joita lausunto-
palautteessa aivan asiallisesti ja reserviläisjärjestöjen ansiokkaan vuoropuhelun kautta tu-
lee, nyt tarkastelemme läpi. Mutta on kyllä aika kohtuutonta väittää, että sillä tarkastelulla,
jota hallitus tässä hyvässä yhteistyössä eri ministereiden kanssa on tehnyt, olisi kyse maan-
petoksellisesta toiminnasta.

16.42 Mikko Savola kesk (vastauspuheenvuoro): Arvoisa rouva puhemies! Kun tämä
asedirektiivivyöry Euroopan unionista lähti käyntiin, oli hienoa havaita, kuinka tämä sali
eli Suomen kansanedustajat eri puolueista olivat yksimielisiä siitä, että reserviläispoikkeus
tulee saada aikaan. Ja tätä reserviläispoikkeusta puolustivat silloinen sisäministeri Petteri
Orpo ja puolustusministeri Jussi Niinistö — jopa EU-pöydissä kävivät esittelemässä Suo-
men puolustusratkaisua, ja oli tärkeää, että tämä reserviläispoikkeus saatiin aikaan. 

Suomen sodanajan sijoitetuista yli 95 prosenttia on reserviläisiä. Omaehtoinen ampuma-
harjoittelu on tässä mielessä välttämätöntä. Jos tätä kaikkea pitäisi Puolustusvoimien oma-
na toimintana harjoittaa, resurssit eivät yksinkertaisesti riittäisi. Kysyisinkin puolustusmi-
nisteri Niinistöltä, mikä merkitys reserviläistoiminnalla ja erityisesti tällä omaehtoisella
ampumaharjoittelulla vapaaehtoisessa maanpuolustuksessa on meidän puolustusjärjestel-
mällemme.

16.43 Puolustusministeri Jussi Niinistö (vastauspuheenvuoro): Arvoisa puhemies! Toki
Puolustusvoimien kertausharjoituksissa reserviläisiä koulutetaan 18 000 vuodessa ja va-
rusmiehiä koulutetaan yli 20 000 vuosittain ja siellä luodaan tämä pohja. Mutta on selvä,
että kertausharjoitusten määrä on vain tyydyttävä, ja on hyvä, että reserviläisillä on mah-
dollisuus harjoitella omaehtoisesti reserviläisyhdistysten ja Maanpuolustuskoulutusyhdis-
tyksenkin kautta. Tämä on tärkeä voimavara, ja sitä paitsi ampumaurheilu on hieno harras-
tus.

Puhemies Paula Risikko: Ja vielä lisäkysymys, edustaja Jalonen.

16.43 Ari Jalonen sin (vastauspuheenvuoro): Arvoisa puhemies! Tästä tulee huomattava
määrä palautetta, ja huoli on oikeastaan käsin kosketeltava. Arvoisa ministeri, pystyttekö
nyt rauhoittamaan tilannetta vakuuttamalla tämän kansalaispalautteen antajat siitä, että
niin sanottua Suomi-lisää, turhaa Suomi-lisää, ei tähän direktiivin päälle tule?
3



Pöytäkirjan asiakohta PTK 66/2018 vp
16.44 Sisäministeri Kai Mykkänen (vastauspuheenvuoro):  Arvoisa puhemies! Kyllä,
meidän tarkoituksemme on tähän esitykseen perusteltuja muutoksia tehdä lausuntopalaut-
teen pohjalta. Niitä tullaan tekemään. Tarkoitus on tehdä niin sujuva laki kuin on mahdol-
lista. Ja uskon — kun tiedän sekä ampumaurheilijoiden että reserviläisten huolet — että me
pystymme järjestämään tämän niin, että ne arvokkaat harrastukset voivat säilyä. Tässä on
hyvää yhteistyötä erityisesti puolustusministerin ja hänen hallintonsa kanssa tehty.

Eduskunnassahan laki säädetään, ja tietysti viime kädessä se on eduskunnan tahtotila, ja
tässä viitattiin — edustaja Savola viittasi — aivan oikein laajaan yhteisymmärrykseen.
Hieman rupesin huolestumaan, kun luin Helsingin Sanomista edustajien Tuomioja ja Paa-
tero mielipidekirjoituksen, jossa ei oltu yhtä mieltä siitä, että laaja reservin aseellinen har-
joittelu olisi omaehtoisesti tarpeellista, [Eduskunnasta: Ohhoh!] vaan siinä viitattiin sii-
hen, että vain Puolustusvoimat voisi tätä tehdä. Tässä suhteessa täytyy vain toivoa, että
eduskunta on laajasti edelleen samalla hankkeella kuin reserviläispoikkeusta haettaessa-
kin.

16.45 Ilkka Kanerva kok (vastauspuheenvuoro): Arvoisa puhemies! Laaja lausuntokier-
ros tässä asiassa on poikkeuksellisen tarpeellinen. Luotan siihen, että ministeriön valmis-
telussa nyt edelleen pidetään huoli siitä, että lausuntokierroksella esiin tulleet näkökohdat
huomioidaan lainvalmistelussa. [Timo Heinonen: Kaikki!] Tämän vuoksi kysyn ikään
kuin varmuuden vuoksi vielä: onko jokin erityinen tarve virittää lainsäädäntö, sekä reser-
viläistoimintaa että ampumaurheilua koskien, hankalammaksi kuin mitä EU:n minimiedel-
lytykset tässä suhteessa meiltä edellyttäisivät? 

16.46 Sisäministeri Kai Mykkänen (vastauspuheenvuoro): Arvoisa puhemies! Ei ole.
Sinänsä tämä asedirektiivi ei koske meidän kaikkea aselainsäädäntöä, esimerkiksi vaikka
käsiaseiden sääntelyä. Tämä ei mene yksi yhteen, vaan eroja tulee säilymään myös direk-
tiivin soveltamisalan ulkopuolelta.

Toisaalta meidän tämänhetkisten tietojen mukaan esimerkiksi Saksa ja Espanja ovat ai-
nakin maita, joissa ampumaurheilun osalta tullaan olemaan selvästi tiukempia tässä imple-
mentoinnissa, mennään pidemmälle. Meidän pitää säilyttää meidän arvokkaat kansalliset
harrastusperinteet, erityisesti tiettyjä ampumaurheilulajeja mutta aivan erityisesti reservi-
läistoiminnan osalta, ja se tullaan tekemään niiden järkevien soveltamistapojen kautta, mit-
kä nyt lausuntopalautteen pohjalta tehdään. Ne täytyy meidän miettiä niin, että ne myös
kestävät EU-tuomioistuimessa. Tässä ei kannata kerätä lyhytaikaisia irtopisteitä vaan kan-
nattaa katsoa, mikä on viiden vuoden päästä voimassa oleva käytäntö. Ja uskon, että se tu-
lee olemaan aivan hyvä, kunhan eduskunnan enemmistö pysyy tällä kannalla eikä lähde
toiseen suuntaan.

Kysymyksen käsittely päättyi.
4


	2.4
	16.35
	16.36
	16.37
	16.38
	16.39
	16.41
	16.42
	16.43
	16.43
	16.44
	16.45
	16.46


