















































DEM97CC.tmp.xml


Pöytäkirjan asiakohta PTK 90/2016 vp

 Tarkistettu
4.0

Pöytäkirjan asiakohta 

PTK 90/2016 vp

Täysistunto

Tiistai 27.9.2016 klo 14.03—21.47

27. Hallituksen esitys eduskunnalle laiksi asuinrakennusten ja asuntojen korjausavustuk-
sista

Hallituksen esitys HE 156/2016 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 27. asia.
Puhemiesneuvosto ehdottaa, että asia lähetetään ympäristövaliokuntaan.

Keskustelu

21.44 Merja Mäkisalo-Ropponen sd: Arvoisa puhemies! Valtioneuvoston vuonna 2013
tekemän ja edelleen voimassa olevan periaatepäätöksen, Ikääntyneiden asumisen kehittä-
misohjelman, mukaan maassamme tarvitaan miljoona esteetöntä ja turvallista asuntoa vuo-
teen 2030 mennessä, jos meillä on tavoitteena se, että kotona asuu vähintään 92 prosenttia
75-vuotiaista henkilöistä. Vanhojen kerrostalojen suurimmat haasteet esteettömyyden kan-
nalta liittyvät tämän periaatepäätöksen mukaan hissien puutteeseen tai olemassa olevien
hissien pieneen kokoon. Vuonna 2015 näitä korjausavustuslain mukaisia avustuksia oli
käytettävissä yhteensä 40 miljoonaa, vuonna 2016 oli 25 miljoonaa, ja nyt sitten ehdote-
taan 35:tä miljoonaa, eli trendi on ollut laskeva, joskin nyt tänä vuonna sitten tulisi vähän
enemmän kuin viime vuonna. Mutta siitä huolimatta on syytä kysyä, miksi näitä resursseja
vähennetään, miksi tähän toimintaan ei anneta enempää määrärahoja, koska tarve kasvaa
väestön ikääntyessä. Jos kerran vanhusten kotona asumista halutaan tukea, niin tämä olisi
erittäin hyvä keino siinä. Kaiken lisäksi tällä korjaustoiminnan tukemisella on myöskin
ihan huomattavia työllisyysvaikutuksia, joten tähän asiaan olisi kyllä hallituksen kannatta-
nut panostaa enemmän.

Keskustelu päättyi.

Asia lähetettiin ympäristövaliokuntaan.


