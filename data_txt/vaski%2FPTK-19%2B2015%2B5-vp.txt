















































DEM3B40.tmp.xml


Pöytäkirjan asiakohta PTK 19/2015 vp
Pöytäkirjan asiakohta 

PTK 19/2015 vp

Täysistunto

Torstai 11.6.2015 klo 16.00—17.15

5. Eduskunnan kirjaston kertomus vuodelta 2014
Kertomus K 2/2015 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 5. asia.
Puhemiesneuvosto ehdottaa, että asia lähetetään sivistysvaliokuntaan.

Keskustelu

17.05 Pauli Kiuru kok: Arvoisa rouva puhemies! Käsittelemme Eduskunnan kirjaston
kertomusta vuodelta 2014. Kertomusvuoden alkua leimasi valmistautuminen kirjaston ta-
kaisinmuuttoon peruskorjattuihin tiloihin Aurorankadulle. Muuton vuoksi kirjasto oli asi-
akkailta suljettuna seitsemän viikkoa. Eduskunta-asiakkaiden aineistopyynnöt hoidettiin
kuitenkin sulkuaikana normaalisti. Muutot päättyivät lopullisesti lokakuussa suunnitellus-
sa aikataulussa.

Peruskorjauksen myötä kirjaston tilat saatiin esteettömiksi. Tutkijat saivat oman työti-
lan alakerrasta. Kirjasto panosti markkinointiin, ja sen myötä kirjasto sai uusia asiakkaita.
Uudelleen avattuun kirjastoon järjestettiin kaikille avoimia esittelyjä. Kaikki eduskunnan
yksiköt saivat kutsun tulla tutustumaan uusittuihin tiloihin. Opastettuihin esittelyihin osal-
listui lähes 1 000 henkilöä, ja ne toivat kirjastoon uusia asiakkaita erityisesti ryhmästä
"muut". Tähän ryhmään kuuluu lähinnä kansalaisia, jotka eivät ole tutkijoita tai opiskeli-
joita.

Kirjaston asiakkaiden tiedonhankintatavat ovat kokeneet suuren muutoksen, koska ver-
kosta on helposti saatavilla eri alojen aineistoja kattavasti. Eduskunnan kirjaston kävijä-
määrät ja palvelujen käyttömäärät ovat vähentyneet. Tämän vuoksi kirjaston hallitus päätti
lyhentää kirjaston aukioloaikoja 9,5 tuntia viikossa. Lyhennykset kohdistettiin ilta-aikoi-
hin, jolloin kirjaston kävijäotannan mukaan on vähiten kävijöitä. Lyhennykset helpottivat
kirjaston henkilöresurssien kohdentamista tietoasiantuntijoiden sisällölliseen työhön päi-
vystysten sijasta.

Erityisesti verkkopalvelujen ja arkiston henkilökuntaa osallistui eduskunnan asioiden
käsittelyjärjestelmän kehittämistyöhön yhteistyössä talon muiden yksiköiden kanssa. Ve-
teraanikansanedustajien muistitietoarkiston haastattelujen tekeminen kilpailutettiin ja ar-
kistoa kartutettiin 13 uudella haastattelulla.

Arvoisa rouva puhemies! Kirjastokenttä Suomessa elää muiden alojen tavoin jatkuvas-
sa muutoksessa. Kirjastojen määrä on viime vuosikymmeninä vähentynyt muun muassa
kuntaliitosten vuoksi. Lainausluvut ja kirjastokäynnit ovat vähenemässä. Digitalisaatio on
muuttamassa käyttäytymistämme ajasta ja paikasta riippumattomaksi. Kilpailevat ajan-
käyttömuodot lisääntyvät.
 Tarkistettu
4.3



Pöytäkirjan asiakohta PTK 19/2015 vp
Hallitusohjelman mukaan tarkoituksena on säätää laki — ja nyt suora sitaatti — “jonka
puitteissa kunnat voivat harkintansa mukaan päättää, millä tavalla ne järjestävät laissa lue-
teltujen lakien mukaisia palveluja". Tämä kirjaus koskee myös kirjastolakia. Nykyisen kir-
jastolain mukaan kunta voi järjestää kirjastopalvelut itse yhdessä muiden kuntien kanssa
tai muulla tavoin. Hallitusohjelman kirjauksen merkitys tarkentuu lähitulevaisuudessa.

Helsingin keskustakirjaston rakentaminen ja avaaminen vuonna 2018 lisää varmasti
yleistä mielenkiintoa kirjastoja kohtaan. Tämä saattaa tarjota mahdollisuuksia myös edus-
kuntakirjastolle esimerkiksi markkinoinnilliseen lisänäkymiseen ja muuhun yhteistyöhön.

Kiitän kirjaston henkilökuntaa hyvin tehdystä työstä, joka palvelee laajasti suomalaista
yhteiskuntaa, demokratiaa, vapaata tiedonsaantia ja sananvapautta.

17.09 Mikko Savola kesk: Arvoisa rouva puhemies! Edustaja Kiuru antoi erinomaisen
selvityksen kirjaston kertomuksesta vuodelta 2014. On hyvä, että meille on nyt myös pe-
ruskorjattu tänne käyttöä varten uudet tilat, ja se, että meitäkin kannustetaan niin tiedon-
hankintaan kuin itseopiskeluun, mahdollisuuteen sivistää itseämme ja kehittyä tässä työn
ohessa, on äärimmäisen tärkeä asia.

Rouva puhemies! Kaiken kaikkiaan kannan kirjastopalveluiden säilymisestä Suomessa
osana lähipalveluja kyllä erittäin suurta huolta tässä kokonaisuudessa. Usein noilla pienil-
lä paikkakunnilla kirjastopalvelut ovat ehkäpä jopa niitä ainoita julkisia palveluita, missä
nuoriso voi kokoontua, keskustella, sivistää itseään niin ikään. Pidän kyllä välttämättömä-
nä sitä, että kun lähipalveluista säädettävää lainsäädäntöä täällä me eduskunnassa kehitäm-
me ja säädämme, niin kirjastopalvelut ja kulttuuripalvelut kaikilta osin tulevat olemaan
siellä myös prioriteettilistan kärjessä.

Kaiken kaikkiaan tätä kirjaston kertomusta vuodelta 2014 pidän hyvänä ja kaiken kaik-
kiaan kannustan myös uusia edustajia käyttämään meidän upean kirjastomme palveluita.

17.11 Antti Kurvinen kesk: Rouva puhemies! Käsittelyssä on Eduskunnan kirjaston
vuosikertomus viime vuodelta, ja siinähän erittäin hyvin on käyty läpi tämä remonttipro-
sessi ja se, miten on tähän tilanteeseen tultu.

Se asia, mihinkä haluaisin kiinnittää huomiota nyt, kun tämä vuosikertomus lähtee va-
liokuntakierrokselle ja tulee hyväksyttäväksi: Toivoisin, että jatkossakin otettaisiin Edus-
kunnan kirjaston kehittämisessä huomioon myös eduskunnan ulkopuoliset asiakasryhmät.
Eduskunnan kirjasto on erittäin tärkeä monelle opiskelijalle. Itselläni on tästä aivan oma-
kohtaista kokemusta, nimittäin tuossa pari vuotta sitten Eduskunnan kirjasto auttoi kyllä
paljon minua saamaan oman maisterintutkielmani valmiiksi, ja muutenkin pidän erittäin
tärkeänä sitä, että tiukoissakin talousoloissa yhteiskuntatieteelliseen ja oikeustieteelliseen
tutkimukseenkin satsataan, myös ihmistieteet ovat tärkeitä.

Arvon puhemies! Toivon, että tämä huomioidaan tämän vuosikertomuksen jatkokäsitte-
lyssä.

17.12 Eeva-Maria Maijala kesk: Arvoisa puhemies! Tämä esillä oleva kirjaston kerto-
mus on hyvä esimerkki siitä, mitä on toiminta remontin keskellä, mitä on toiminta muutos-
rintamassa ja muutoksessa. Tiedon käsittely ja saavutettavuus muuttuvat tällä hetkellä to-
della valtavaa vauhtia. Siitä tämä remontti on hyvä esimerkki, että muutosta tapahtuu koko
ajan. Nyt sitten meillä on todella haaste se, miten me kirjaston toimintaa voimme kehittää
2



Pöytäkirjan asiakohta PTK 19/2015 vp
jatkossa edelleen erittäin paljon, jotta uudenlainen tiedon käsittely, uudenlainen tiedon saa-
vutettavuus olisivat koko ajan paremmin kansalaisten käytettävissä.

Tämän kirjaston toiminta on toivottavasti esimerkki myös muille kirjastoille siitä, miten
asioita voidaan kehittää eteenpäin. Tämä meidän Eduskunnan kirjasto on todellakin edus-
kunnan ja Suomen lainsäädännön tunnettavuudelle erittäin tärkeä asia, se on hyvin merkit-
tävä. Toivottavasti voimme myöskin tulevalla vaalikaudella ja tänä vuonnakin jo kehittää
asiaa eteenpäin.

17.13 Hannu Hoskonen kesk: Arvoisa puhemies! Haluan kiittää edustaja Pauli Kiurua
erinomaisesta puheenvuorosta Eduskunnan kirjaston kertomusta käsiteltäessä. Edustaja
Kiurun puheenvuorossa oli oikeastaan kaikki ne ydinasiat nostettu hyvin esille. On hienoa,
että eduskunnalla on nyt toimitilojensa puolesta aivan loistava kirjasto, joka varmasti kuu-
luu maan parhaimmistoon. Ja nyt, kuten kuulimme, tähän Helsingin keskustaan nousee sit-
ten uusi keskuskirjasto, joka täydentää tätä kirjastoketjua.

Mutta tässä yhteydessä on, arvoisa rouva puhemies, pakko nostaa esille myös se, että on
pidettävä huoli — se on erittäin tärkeä osa kansansivistystyötä — että kaikkialla maassa on
toimiva kirjastoverkosto. Kirjasto palvelee toki perinteisenä kirjastona edelleen, mutta pi-
tää muistaa, että se on monelle kokoontumispaikka. Ja se on monelle, monelle suomalai-
selle tänä päivänä myös lehtienlukupaikka, koska lehtien tilaukset ovat kuitenkin aika ar-
vokkaita ja monen henkilön taloudellinen tilanne ei anna mahdollisuutta tilata kaikkia niitä
lehtiä, joita haluaisi, mutta kirjastoverkosto tässä maassa tarjoaa siihen oivan mahdollisuu-
den. Eduskunnan on hyvä pitää tämä mielessä, että pidämme kuntataloudet kunnossa ja
kirjastoverkon koko maahan ulottuvana, koska se on osa suomalaista sivistystyötä ja se
kuuluu suomalaiseen kulttuuriin.

17.14 Antti Kurvinen kesk: Arvoisa rouva puhemies! Ihan samalla tavalla kuin edustajat
Savola, Maijala ja Hoskonen kiinnitän huomiota näihin maaseudun kirjastopalveluihin.
Kirjastoilla on merkittävä ennalta ehkäisevä vaikutus, kun katsotaan sitä, että saataisiin
noita meidän sosiaali- ja terveyskuluja laskettua tässä tasavallassa. Tähän liittyen pidänkin
tärkeänä, että jatkossa Eduskunnan kirjaston kehittämisessä me pidämme huolta siitä, että
myös maakunnissa kaukolainapalvelut toimivat, maakuntien, maaseudun kirjastot voivat
kaukolainata täältä Helsingistä niitä harvinaisempia teoksia vaikkapa sitten, kun tehdään
tutkimusta tai opintoihin liittyviä kirjoitelmia.

Keskustelu päättyi.

Asia lähetettiin sivistysvaliokuntaan.
3


