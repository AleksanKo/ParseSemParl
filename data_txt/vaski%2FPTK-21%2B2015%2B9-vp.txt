















































DEM784A.tmpSave.xml


Pöytäkirjan asiakohta PTK 21/2015 vp
Pöytäkirjan asiakohta 

PTK 21/2015 vp

Täysistunto

Tiistai 16.6.2015 klo 14.04—17.16

9. Pohjoismaiden neuvosto Suomen valtuuskunta toimintakertomus 2014
Kertomus K 13/2015 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 9. asia. Puhemiesneuvosto ehdottaa, että asia lähetetään ulkoasiainvalio-
kuntaan.

Asian käsittely keskeytettiin 5.6.2015 pidetyssä täysistunnossa. Keskustelu jatkuu.

Keskustelu

15.45 Maria Tolppanen ps: Arvoisa puhemies! Avoin yhtenäinen Pohjola on kaikkien
Pohjoismaiden etu. Meidän luonteva yhteistyöalueemme sijaitsee lähellä, ihan naapurissa
muissa Pohjoismaissa. Työllä on haasteensa. Mukana on Nato-maita, ei-Nato-maita, unio-
niin kuuluvia maita ja unioniin kuulumattomia maita, euromaita ja kruunumaita, kruunu-
päämaita ja tasavaltoja. Silti paljon on saatu aikaan aikojen saatossa, mutta paljon on vielä
tekemättä. Me tiedämme ja tiedostamme, kuten muutkin Pohjoismaat, mitä pitäisi tehdä,
emme vain tunnu tietävän, miten pitää tehdä, jotta esimerkiksi rajaesteet poistuisivat ja va-
paa liikkuvuus toteutuisi ilman uhkaa, että ihminen putoaa esimerkiksi kaiken sosiaalitur-
van ulkopuolelle liikkuessaan maasta toiseen, muuttaessaan asumaan maasta toiseen ja
tehdessään työtä välillä toisessa ja sitten toisessa Pohjoismaassa.

Rajaesteiden poistamisella luodaan entistä avoimempi ja parempi Pohjola. Muuttami-
sen, sukkuloinnin, opiskelun ja yrittämisen pitää olla mahdollista yli rajojen ilman väliin-
putoamisen riskiä tai esteitä, jotka johtuvat lakien ja säännösten epäselvyydestä. Rajatto-
masta Pohjolasta hyötyisivät kaikki.

Sosiaaliturvaan liittyvien rajaesteiden lisäksi esteitä on eläkeläisten kohtelussa, ennen
muuta eläkkeelle siirtymisen myötä kotimaahansa palaavien paluumuuttajien verotukses-
sa. Olen kuunnellut kolme vuotta Pohjoismaiden neuvostossa istuessani väitteitä siitä, että
Ruotsissa työeläkkeensä ansainneella ei ole kaksoisverotusta silloin, kun hän muuttaa viet-
tämään eläkepäiviään koto-Suomeen. Ehkäpä sana "kaksoisverotus" on väärä; joka tapauk-
sessa nämä ihmiset maksavat eläkkeestään veron ensin Ruotsiin ja sen jälkeen Suomeen
tulleista nettoeläkerahoista veron vielä Suomeen. Kaksi maata siis verottaa samaa sum-
maa.

Lisäksi Pohjoismaiden neuvostossa velloo tällä hetkellä — ei voi edes sanoa hauska,
vaikka hauskaksi se on muodostunut — pullopanttikiista. Esimerkiksi Suomi ei maksa
ruotsalaisen läskedricka-pullosta pullopanttia Suomessa, limupullo on palautettava Ruot-
siin, näin myös kaikkien muiden maiden kohdalla. Tässä ei tule avuksi edes kestävä kehi-
tys, kierrätys tai ympäristöstä huolehtiminen.
 Tarkistettu
4.0



Pöytäkirjan asiakohta PTK 21/2015 vp
Onkin ensiarvoisen tärkeää, että Pohjoismaiden neuvostoa kehitetään ja että sen jäsen-
ten arvovaltaa lisätään. Heidän pitää pystyä raportoimaan pohjoismaisista yhteisistä hank-
keista, jotka vaativat toteutuakseen kansallisia päätöksiä, suoraan ministereille. Tämä sali
on tietenkin Suomen osalta se paikka, jossa voidaan tehdä vaikuttavat lakimuutokset ja esi-
tykset rajaesteiden poistamiseksi, mutta meillä täytyy olla siihen poliittista tahtoa, ja mi-
nisterineuvoston täytyy olla aktiivisesti myös asialla. Pohjoismaiden yhteistyötä on pidet-
ty arvovalintana, joka on omiaan viitoittamaan tietä myös muiden valtioiden vastaavaan lä-
hialueyhteistyöhön.

Arvoisa puhemies! Arvoyhteistyö ei kuitenkaan yksin riitä, nyt tarvitaan konkretiaa, jot-
ta rajaesteet saadaan poistettua. Jos me haluamme oikeasti toimivan kaikkien pohjoismaa-
laisten avoimen Pohjolan, on tehtävä päätöksiä paitsi Suomen parlamentissa myös Pohjo-
lan muissa parlamenteissa. Tähän mennessä näitä päätöksiä, jotka johtavat muistioiden li-
säksi myös toimenpiteisiin, ei ole tehty. Me viimeksi keskustelimme täällä siitä, kenellä
tässä hallituksessa on vastuu Pohjoismaiden neuvoston asioista. Saamani tiedon mukaan se
on ministeri Toivakalla, aivan kuten oli edellisessäkin hallituksessa. Nyt on toivottavaa,
että saisimme myös päätöksiä aikaan. On toivottavaa, että pystyisimme tekemään Pohjo-
lasta sellaisen, jota me kaikki voisimme kutsua yhteiseksi maaksemme.

15.50 Maarit Feldt-Ranta sd:  Arvoisa puhemies, herr talman! Hyvät edustajakollegat!
Tietovaranto Wikipedia määrittelee Suomen niin, että Suomi on valtio Pohjois-Euroopas-
sa Itämeren rannalla ja kuulumme Pohjoismaihin ja Euroopan unioniin.

Edustaja Tolppanen tässä edellä jo viittasi siihen keskusteluun, mitä kävimme tästä
asiasta viime viikolla, ja silloin teimme arviota täällä hallitusohjelmasta ja sen suhteesta
pohjoismaisuuteen. Kävin vielä hallitusohjelman uudelleen läpi, ja siinä on aivan selkeä
epäsuhta. Euroopan unioni on mainittu kymmeniä kertoja, lähes sata kertaa, siellä on myös
oma unionipolitiikkaan liittyvä osio, kun taas Pohjoismaat on mainittu vain kerran kapeas-
sa yhteydessä puolustuspolitiikkaan liittyen. Kuitenkin, niin kuin tiedämme, kansalaisten,
yritysten, järjestöjen, kulttuurielämän, koko kansalaisyhteiskunnan kannalta juuri Pohjois-
maat on se viitekehys, joka on meille suomalaisille kaikkein merkittävin.

Keskustelimme myös siitä, kuka on pohjoismainen yhteistyöministeri, ja tässä myös
edustaja Tolppanen totesi tomerasti, että se on edustaja Toivakka. Eduskunnassa ei ole syy-
tä levitellä huhuja, mutta kuulin huhun, että edustaja Toivakka vaihtuisi vielä johonkin toi-
seen ministeriin, ja sen takia olisi ollut erittäin hienoa, että joku hallituksen puolelta olisi
ollut tähän vastaamassa. Miksi? Ensi viikolla, heti juhannuksen jälkeen, Pohjoismaiden
neuvoston puheenjohtajisto kokoontuu Islantiin, ja voin vain kuvitella, miten eriskummal-
liseen tilanteeseen joutuu esimerkiksi arvostamamme kollega, edustaja Erkki Tuomioja,
pitkäaikainen entinen ulkoministerimme, joka tulee osallistumaan tähän kokoukseen, kun
meiltä kysytään, kuka on Suomessa pohjoismainen yhteistyöministeri, kun joudumme vas-
taamaan joko että emme tiedä tai emme ole varmoja. Ja on myös hyvin erikoista, kun meil-
tä kysytään — aivan aiheesta, meillä on ollut vaalit, meillä on vaihtunut hallitus — mikä on
Suomen uuden hallituksen linjaus liittyen pohjoismaiseen politiikkaan, semminkin kun
Suomi tulee ensi vuonna olemaan puheenjohtajamaa ministerineuvostossa, kun joudum-
me sanomaan, että emme tiedä. Meillä ei ole siitä mitään kirjausta, meillä ei ole siitä mi-
tään linjausta. Pidän tätä erittäin hankalana.

On myös hyvä nähdä, että harjoittamaamme politiikkaa, tekemiämme strategisia valin-
toja tarkkaillaan muissa Pohjoismaissa aika tarkkaan tällä hetkellä. Hallituksen tekemät
2



Pöytäkirjan asiakohta PTK 21/2015 vp
ratkaisut esimerkiksi kehitysyhteistyömäärärahojen leikkaamisesta on noteerattu muissa
Pohjoismaissa, ja kun ensi viikolla ensimmäistä kertaa tällä vaalikaudella matkustamme
niihin pöytiin, joissa kohtaamme pohjoismaisia kollegoitamme, niin väistämättä tämä kes-
kustelu on meillä kaikilla, jotka niihin kokouksiin osallistumme, edessä. Sen takia olisi
erittäin toivottavaa, että hallituspuolueet vetoaisivat hallitukseen, että hallitus kävisi jon-
kunnäköisen keskustelun siitä, miten voisimme signaloida, että me pidämme tätä pohjois-
maista yhteyttä tärkeänä, se on Suomelle merkityksellinen, ja että ei ole ollut tietoinen stra-
teginen valinta Suomelta olla kirjaamatta tai jättää nämä linjaukset tekemättä.

Herr talman! Helt kort: det är viktigt att Finland signalerar åt de övriga nordiska länderna
att vi är och vill vara en stark nordisk aktör. Det är viktigt med tanke på medborgarnas, nä-
ringslivets och hela medborgarsamhällets agenda. Men det är också viktigt med tanke på
allt som händer inom säkerhetspolitiken i våra närområden. Det har varit en stark nordisk
pakt som tillsammans har försökt påverka till exempel demokratiutvecklingen i Ukraina
och i Ryssland, och det här är någonting som Finland definitivt ska fortsätta vara en aktiv
aktör i. Jag hoppas verkligen att regeringspartierna och regeringen tar det här starkare på
sin agenda. — Tack.

15.55 Maria Tolppanen ps (vastauspuheenvuoro):  Arvoisa puhemies! Kuten edustaja
Feldt-Ranta tässä totesi, hallitusohjelmassa kyllä mainitaan Pohjoismaitten neuvosto ja se
mainitaan nimenomaan puolustuksen osalta. Ja silloin, jos se mainitaan näin tärkeässä
asiassa tässä poliittisessa tilanteessa, mikä tällä hetkellä on koko Pohjois-Euroopassa ja
myöskin itäisellä alueella, Venäjän ja Ukrainan alueella, se tarkoittaa sitä, että Pohjois-
maitten neuvostoa arvostetaan hallituksessa erittäin korkealle.

Toivon todella, että saamme sitä yhteistyötä kehitettyä edelleen ja paremmaksi. Tässä
on mennyt liian monta vuotta sitten Ole Norrbackin. Ei ole saatu mitään aikaiseksi, vaikka
siellä on ollut nimettyjä ministereitä, mutta silti rajaesteet ovat olleet ja pysyneet siellä. Nyt
olemme poistamassa rajaesteitä puolustuksen osalta, ja ennen sitä hallitus varmastikin tu-
lee nimeämään myöskin varsinaisesti sen ministerin, joka tällä kertaa tulee vastaamaan
puolustusasioista. Kaikki toivomme yhdessä, että hän on myöskin sitten sitoutunut niihin
asioihin.

15.56 Maarit Feldt-Ranta sd (vastauspuheenvuoro): Arvoisa puhemies! Jotta kukaan ei
kirjoittaisi täällä historiaa väärin perustein uusiksi, oli syytä puuttua tähän, kun edustaja
Tolppanen sanoi, että mitään ei ole saatu aikaiseksi.

Olen vuosittain ollut mukana käsittelemässä ja hyväksymässä listoja, joissa on todettu,
että on poistettu kymmenittäin rajaesteitä, pian lähes sata, sen määrätietoisen työn tulokse-
na, jota viimeisen kahdeksan vuoden aikana on Pohjoismaiden neuvostossa ja kansallisis-
sa parlamenteissa tehty. Se, että näitä rajaesteitä viikoittain, kuukausittain syntyy lisää, on
tosiseikka. Siitä ei suinkaan pidä tehdä sitä johtopäätöstä, että mitään ei ole tehty eikä mi-
tään tarvitse tehdä, vaan se, että tämä työ ei lopu koskaan ja että sitä täytyy määrätietoisesti
jatkaa. Mutta on väärin sanoa, kun olemme poistaneet lähes sata rajaestettä, että mitään ei
olisi tapahtunut.

Toinen varapuhemies Paula Risikko: Ja sitten puhujalistaan.
3



Pöytäkirjan asiakohta PTK 21/2015 vp
15.57 Arja Juvonen ps: Arvoisa puhemies! Pohjoismaiden neuvostossa on käsitelty pal-
jon hyviä teemoja, ja itse nostaisin esille terveydenhuoltoon ja terveydenhoitoon liittyviä
teemoja, joita ministeri Paula Risikko muun muassa taisi olla siellä esittämässä. Siellä käy-
tiin muun muassa antibioottiresistenssiasioita läpi, ja näen sen hyvin tärkeänä teemana
edelleen myös jatkossa. Olen itse Pohjoismaiden neuvoston uusi jäsen ja pidän tärkeänä,
että näitä teemoja myös siellä jatkossakin käsitellään.

Siellä on myös nostettu esille Itämeren arvokkuus ja se, että Itämerta uhkaavat edelleen
ympäristökatastrofit, ja sitäkin teemaa. Itämeri on Helsingin helmi, mutta se on myös kaik-
kien Pohjoismaiden helmi.

En tiedä, millä tavalla siellä Pohjoismaiden neuvostossa ja valiokunnissa käsitellään sit-
ten muun muassa sellaisia terveydenhuoltoon ja -hoitoon liittyviä teemoja kuin vaikkapa
saattohoito. Se on maailmanlaajuisestikin hyvin tärkeä asia, ja siitä on paljon puhuttu, mil-
laisia käytäntöjä ja tapoja toimia siinä asiassa on. Voisin kuvitella, että olisi mukavaa myös
nähdä, millä tavalla Pohjoismaissa näiden asioiden kanssa toimitaan, ja ehkäpä siellä sitten
jossakin vaiheessa voi olla myös tähän liittyen teemoja.

15.58 Anne Louhelainen ps: Arvoisa puhemies! Olen neljä vuotta osallistunut aktiivises-
ti pohjoismaiseen yhteistyöhön, niin valiokuntakokouksiin kuin myös istuntoihin. Tämä
Suomen valiokunnan kertomus viime vuodelta antaa varsin kattavan kertomuksen pohjois-
maisesta yhteistyöstä ja sen tarpeellisuudesta.

Pohjoismaiden neuvoston pääteemoina viime vuonna olivat muun muassa Pohjoismai-
den yhteiset työmarkkinat ja Pohjoismaiden EU-yhteistyön tehokkaampi edistäminen.
Pohjoismaiden ulko-, puolustus- ja turvallisuuspoliittinen yhteistyö on viime vuosina sy-
ventynyt ja laajentunut. Konkreettinen esimerkki tiiviistä ulko-, turvallisuus- ja puolustus-
poliittisesta yhteistyöstä oli Suomen ja Ruotsin osallistuminen Islannin ilmatilan valvomi-
sen yhteydessä toteutettuun Iceland Air Meet 2014 -ilmavalvontaharjoitukseen tammi—
helmikuussa viime vuonna.

Kokouksissa ja istunnoissa on aina käsitelty myös erittäin ajankohtaisia asioita. Niinpä
Ukrainan tilanne nousi huhtikuun teemaistunnossa ylimääräiseksi aiheeksi. Pohjoismai-
sessa yhteistyössä on aina kannettu huolta myös Pohjoismaiden ja Venäjän välisistä suh-
teista. Erityisesti tämä huoli on noussut esiin viime aikoina.

Arvoisa puhemies! Yhteistyötä tehdään myös sosiaali- ja terveysasioissa ja pyritään löy-
tämään yhteisiä tavoitteita ja toimintatapoja. Terveysalan tulevaisuuden pohjoismaisesta
yhteistyöstä valmistui viime kesänä ruotsalaisen Bo Könbergin laatima raportti. Raporttia
ja sen suosituksia voidaan pitää niin sanottuna terveysalan Stoltenberg-raporttina, joka tu-
lee paaluttamaan tulevaisuuden tavoitteita terveysalan yhteistyössä. Raporttia kuultiin ja
siitä keskusteltiin lokakuussa Tukholman istunnossa.

Arvoisa puhemies! Pohjoismaiden neuvoston Suomen valtuuskunnan jäsenet ovat otta-
neet aktiivisesti kantaa myös rajaesteiden poistamiseksi. Viime vuonna aloitti toimintansa
uusi rajaesteneuvosto, johon Suomen edustajaksi nimettiin oikeusministeriön lainsäädän-
töneuvos Sten Palmgren. Neuvoston tavoitteena on, että jokainen maa valitsee vuosittain
3—5 rajaestettä, jotka ratkaistaisiin lopullisesti. Suomen listalta löytyy muun muassa Suo-
men neljän kuukauden sääntö, pohjoismaiset rakennusstandardit, verotuskysymykset, työ-
ja sairaseläkekysymykset ja ennalta ehkäisevä työ lainsäädännössä. Kuten äsken debatissa
kuultiin, on paljon siitä ehkä ristiriitaakin, tai mielipiteitä, mitä näistä rajaesteistä on saatu
poistettua. Eläkkeiden niin sanottu kaksoisverotus puhuttaa edelleen monia suomalaisia, ja
4



Pöytäkirjan asiakohta PTK 21/2015 vp
asiaan ei ole saatu ihan selkeää ohjeistusta. Saamani palautteen mukaan verotoimistoissa
on hyvin erilaisia tulkintoja edelleen näiden eläkkeiden verotuksista.

Arvoisa puhemies! Valtuuskunnan jäsenillä on mahdollisuus tehdä myös kirjallisia ky-
symyksiä ministereille. Itse jätin viime lokakuun Tukholman istunnossa kaksi kirjallista
kysymystä. Toisessa esitin kysymyksen Suomen, Ruotsin ja Tanskan hallituksille, miten
pohjoismaiset EU-maat voisivat yhdessä vaikuttaa EU:n komission päätökseen, jossa poh-
joismaiset maataloustuottajat voisivat saada tukea sanktioista aiheutuneiden taloudellisten
tappioiden kompensointiin, lähinnä Venäjä-pakotteiden osalta.

Toisen kysymyksen esitin omaishoidosta Pohjoismaiden hallituksille: Mitä konkreetti-
sia toimenpiteitä voisimme pohjoismaisin toimin luoda tämän tärkeän työn olosuhteiden
parantamiseksi, sekä voitaisiinko esimerkiksi omaishoitotyöhön määriteltävät kriteerit yh-
denmukaistaa ja voitaisiinko omaishoitotyö määritellä hoitomuodoksi, joka otettaisiin
myös sosiaali- ja terveydenhuollon koulutusohjelmassa huomioon?

Arvoisa puhemies! Pohjoismaiden neuvostossa saadaan asioille painoarvo, kun toimi-
taan yhteistuumaisesti, ja tämä painoarvo nousee esiin myös Euroopan mittakaavassa. Ha-
luaisinkin toivottaa paljon tervetulleeksi näitä uusia edustajia Pohjoismaiden yhteistyö-
hön. Toiminta jäsenten välillä on välitöntä, ja se on erittäin mukavaa. 

Haluan kiittää myös eduskunnan kansainvälisen osaston erinomaisia virkamiehiä, jotka
ovat omalla esimerkillään ja ahkeruudellaan innostaneet meitä politiikkoja tähän pohjois-
maiseen yhteistyöhön. Erityinen kiitos Kristiinalle, Paulalle ja Karille, jotka ovat jo jää-
neet tai jäämässä ansaitulle eläkkeelle. — Kiitos.

16.03 Sinuhe Wallinheimo kok: Arvoisa rouva puhemies! Puutun tässä puheenvuorossa
vain yhteen tärkeään teemaan, joka oli näkyvästi kuitenkin esillä Pohjoismaiden neuvos-
ton kulttuuri- ja koulutusvaliokunnan työssä. Kyse on urheilu- ja liikuntayhteistyöstä, joka
tässä raportissa kuitenkin sivuutetaan vain yhdellä lauseella.

Aihe on PN-foorumeilla käsiteltävistä asioista uusin, mutta kiinnostus siinä tehtävään
yhteistyöhön on kaikissa Pohjoismaissa suurta. Perusteet tälle ovat myös kestävät: arvoläh-
tökohtamme urheiluun ovat samankaltaiset yhtä lailla kuin niistä ponnistavat normitkin.
Niitä on kuitenkin mahdollista hyödyntää ja korostaa niin keskinäisen urheiluyhteistyön
kehittämisessä kuin toiminnassamme kansainvälisissä urheiluyhteisöissä. Aiheita, joissa
me Pohjoismaat yhdessä voisimme entistä paremmin järjestäytyä ja profiloitua, riittää: do-
pingin, vetovilpin ja sopupelaamisen estäminen, kansainvälisten urheilutapahtumien kes-
tävyyteen liittyvät asiat sekä urheiluun liittyvät osallisuuskysymykset ovat asioita, joissa
meillä kaikilla on paljon annettavaa ja myös vaikutusvaltaa. Mielenkiintoinen koulutus- ja
kulttuurivaliokunnassakin esillä ollut kysymys viime syksynä oli muun muassa se, miten
Pohjoismaat yhdessä voisivat parantaa isojen arvokisojen myöntämisprosessien avoimuut-
ta ja sitä, että niissä myös otettaisiin nykyistä paremmin huomioon ekologiset ja ihmisoi-
keuksiin liittyvät kysymykset. Tälle keskustelulle toivottavasti uudenkin PN-valtuuskun-
nan aikana saadaan jatkoa.

Arvoisa rouva puhemies! Myös liikunnan puolella pohjoismaiselle yhteistyölle on ti-
lausta. Kaikissa Pohjoismaissa tiettyjen väestöryhmien ja erityisesti lasten ja nuorten liik-
kumattomuus on iso yksilökohtainen mutta tulevaisuudessa myös kansanterveydellinen
haaste. Toisaalta jokaisessa Pohjoismaassa siihen on myös etsitty hyviä ratkaisuja ja niitä
on myös haluttu eri maissa kopioida. Esimerkiksi nykyisen Sipilän hallituksen kirjauksel-
la, jossa lasten ja nuorten koulupäivään halutaan tunti lisää liikuntaa, on tanskalainen taus-
5



Pöytäkirjan asiakohta PTK 21/2015 vp
ta. Siellä toteutettu koulujen liikuntareformi on näkynyt lasten parempana fyysisenä kun-
tona sekä parempina oppimistuloksina. Lisäksi halutessamme pohjoismaisesta liikunta-
kulttuurista voidaan myös kehittää uusi vientituote. Esimerkiksi Iso-Britannia on jo solmi-
nut Intian kanssa satojen miljoonien eurojen arvoisen sopimuksen, jonka mukaan Iso-Bri-
tannia vie urheilutoimintaa ja terveyttä koskevaa tietämystään Intiaan. Uskon, että vastaa-
vanlainen onnistuu myös meiltä Pohjoismailta.

Arvoisa puhemies! Suomi johtaa pohjoismaisen ministerineuvoston työtä ensi vuonna.
Yksi teema, jossa meidän suomalaisten pitäisi tällä kaudella profiloitua, on nimenomaan
liikunta ja urheilu. Esillä pohjoismaisissa urheilu- ja liikuntapiireissä on ollut yhteispoh-
joismaisen liikunnan ja urheilun huipputapaamisen järjestäminen muun muassa edellä esi-
tetyistä teemoista. Toivottavasti tähän ajatukseen meillä on täällä myös rohkeutta tarttua.

16.07 Arja Juvonen ps: Arvoisa puhemies! Täällä on kuultu hyviä puheenvuoroja. On ol-
lut ilo kuulla, että muun muassa omaishoitoa on nostettu Pohjoismaiden neuvostossa esille.

Joudun korjaamaan tuota äsken pitämääni puheenvuoroa: kun mainitsin tämän anti-
bioottiresistenssin, niin tietystikin kuultavina siellä neuvostossa ovat olleet silloiset minis-
terit Laura Räty ja Susanna Huovinen, jotka ovat tuoneet tätä antibioottiresistenssiä esille
— mainitsin äsken väärin ministerin nimen — ja todella pitäneet Suomelle keskeisenä asi-
ana nostaa esille tämä antibioottiresistenssi.

Itseäni kiinnostaisi myös muun muassa tuberkuloositilanne Pohjoismaissa. Meillähän
Suomessa aina silloin tällöin nousee näitä tuberkuloositapauksia esille, vaikka se onkin jo
taitettu tauti mutta Itä-Euroopassa kuitenkin hyvinkin vallitseva. Millä tavalla siellä Poh-
joismaissa tätäkin asiaa ja teemaa on nostettu esille?

16.08 Eeva-Maria Maijala kesk:  Arvoisa puhemies! Olin mukana viime vaalikauden,
neljä vuotta, Pohjoismaiden neuvoston toiminnassa. Se oli erittäin antoisaa, ja se kasvatti
hyvin paljon käsitystäni Pohjoismaitten asioista, ja opin ymmärtämään hyvin paljon sitä,
miten naapurimaissa asiat hoidetaan, ja uskon, että siitä on minulle niin kuin muillekin
Pohjoismaiden neuvoston toimintaan osallistuneille hyötyä, kun he tekevät töitä tässä mei-
dän omassa parlamentissamme.

Tämä toimintakertomus kertoo hyvin asioista, mitä siellä on käsitelty ja viety eteenpäin.
Itse olin ympäristö- ja luonnonvaravaliokunnassa, ja siellä oli esillä useita myöskin meille
tärkeitä asioita, koska nämä ympäristö- ja luonnonvara-asiat eivät todellakaan noudata val-
tion rajoja.

Itseäni henkilökohtaisesti ovat koskettaneet petoasiat. Ne vain kulkevat rajojen yli, ei
kukaan niiden perään katso. Keskustelemme, miten karhuasiat, miten susiasiat on hoidettu
naapurimaissa ja miten meillä taas niitä asioita hoidetaan, elikkä todella antoisaa myöskin
meidän asioillemme.

Puhuttiin vieraslajikkeista. Hyvin paljon käytiin keskustelua, miten supikoiran leviämi-
nen Ruotsiin saadaan estettyä Suomessa tehtävillä toimenpiteillä, elikkä on niitä toimenpi-
teitä tehty Suomen puolella, mistä olisi hyötyä ruotsalaisille.

Sitten hanhenmetsästysasia on suomalaisille tärkeä asia, mutta me emme voi sitä tehdä
tällä hetkellä, koska Etelä-Ruotsissa niitä tapetaan niin paljon sinä aikana, kun ovat siellä
käymässä.

Eli paljon asioita, mitä ei välttämättä ajatellakaan, meille hyvin paljon tärkeitä asioita.
6



Pöytäkirjan asiakohta PTK 21/2015 vp
Mutta sitten kehittämistä hommaan on se, että itse toivoisin, että toiminnot siellä Poh-
joismaiden neuvostossa olisivat konkreettisempia ja saisimme enempi todellakin tuloksia
aikaiseksi. Välistä menee liikaa pelkästään keskusteluksi.

Lisäksi viimeisenä asiana toivoisin, että se keskustelu ei olisi pelkästään tanskan kielel-
lä, sillä ainakin minulla on todella vaikeuksia ymmärtää sitä kieltä.

Toinen varapuhemies Paula Risikko: Keskustelu on... — Ai jaha, no niin, siellä oli vielä
edustaja Feldt-Ranta. — Olkaa hyvä.

16.11 Maarit Feldt-Ranta sd: Kiitos, arvoisa rouva puhemies! Pyysin vielä puheenvuo-
ron, koska halusin tähän loppuun tavallaan nostaa esille jotain: täällä on todella monelta
sektorilta tuotu esille todella monia tärkeitä asioita, mainittu antibioottiresistenssi, urheilu,
omaishoito, supikoirat ja niin edelleen ja niin edelleen, mutta se, mitä tavallaan ehkä ei ole
sanottu vielä ääneen, mikä on minun mielestäni tärkeä sanoa ääneen, kun keskustellaan
Pohjoismaiden neuvoston toiminnasta, on se, että näitten yksittäisten, sektorikohtaisten
asioiden lisäksi näen ehkä suurimpana arvona tässä pohjoismaisessa yhteistoiminnassa
sen, että meillä on yhteisiä tilaisuuksia kokoontua Pohjoismaiden kesken ja tehdä isoa ti-
lannearviota esimerkiksi ulko- ja turvallisuuspolitiikassa, joka ei enää ole tabu pohjoismai-
sessa yhteydessä.

On hyvä myös muistaa, että ensimmäisen kerran, kun tehtiin iso analyysi siitä, että 2008
syöksyttiin taloustaantumaan, se tehtiin Suomen eduskunnassa Pohjoismaiden neuvoston
kokouksen yhteydessä, jossa silloiset pääministerit tekivät tämän yhteisen havainnon. Niin
että kyse on pienistä asioista, mutta myös tästä valtavan isosta yhteiskunta-analyysistä, ja
se täytyy myös tehdä yhdessä.

16.12 Eeva-Maria Maijala kesk: Arvoisa rouva puhemies! Tästä rajaesteiden purkami-
sesta. Esittäisin toivomuksen, että me Suomen parlamentissa, eduskunnassa, kaikissa va-
liokunnissa, ottaisimme vakavammin tämän rajaesteasian, esittäisimme täällä konkreetti-
sia asioita, miten rajaesteasioita voidaan purkaa ja viedä eteenpäin, sillä sitä kautta me voi-
simme saada vahvemmat Pohjoismaat ja sitä kautta myöskin Suomelle tämmöisen syner-
gisen hyödyn aikaiseksi. Eli rajaesteiden purkaminen meillä oikeasti toiminnaksi eikä vain
pelkäksi puheeksi.

Toinen varapuhemies Paula Risikko: Nyt ovat tainneet kaikki puhua.

Keskustelu päättyi.

Asia lähetettiin ulkoasiainvaliokuntaan.
7


