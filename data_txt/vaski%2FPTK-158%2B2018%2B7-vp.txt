















































DEMC4A3.tmp.xml


Pöytäkirjan asiakohta PTK 158/2018 vp

 Tarkistettu
4.0

Pöytäkirjan asiakohta 

PTK 158/2018 vp

Täysistunto

Keskiviikko 13.2.2019 klo 14.02—16.10

7. Hallituksen esitys eduskunnalle laiksi eläintautilain muuttamisesta
Hallituksen esitys HE 288/2018 vp
Valiokunnan mietintö MmVM 25/2018 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 7. asia. Käsittelyn pohjana on maa- ja metsätalousvaliokunnan mietintö
MmVM 25/2018 vp. Nyt päätetään lakiehdotuksen sisällöstä.

Keskustelu

15.23 Eeva-Maria Maijala kesk: Arvoisa puhemies! Sinänsä pienestä asiasta kysymys,
mutta tuon kuitenkin esille tämän afrikkalainen sikarutto -asian. Kyse ei ole todellakaan
enää sivuseikasta, sillä hyvin helposti tuodaan, kun tullaan tuolta Virosta tai muualta, jota-
kin, vaikka ruokaa tai joitakin muita aineksia, mistä sikaruton on mahdollista tulla matkas-
sa. Jos kuljetaan alueilla, missä tätä afrikkalaista sikaruttoa on, ja jos se tulee Suomeen, si-
karuton leviämisessä Suomeen on kyse valtavan isoista maatalouden tappiotilanteista, ja
siinä vaiheessa aletaan tässäkin talossa puhumaan jo oikeasti rahasta: millä korvataan ja
mitkä ovat ne toimenpiteet sen jälkeen. Eli kaikki toimenpiteet, joilla me saamme estettyä
tämmöisten sikaruton tyylisten tautien leviämisen Suomeen, ovat tässä vaiheessa todella
tervetulleita.

Yleiskeskustelu päättyi.

Eduskunta hyväksyi hallituksen esitykseen HE 288/2018 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.


