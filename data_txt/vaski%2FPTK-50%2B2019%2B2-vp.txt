















































DEM3A2A.tmp.xml


Pöytäkirjan asiakohta PTK 50/2019 vp
Pöytäkirjan asiakohta 

PTK 50/2019 vp

Täysistunto

Tiistai 15.10.2019 klo 13.59—16.11

2. Hallituksen esitys eduskunnalle laeiksi eräiden kunta- ja  palvelurakenneuudistuksesta 
annetussa laissa säädettyjen velvoitteiden soveltamisesta annetun lain 1 ja 2 §:n sekä kun-
tien ja kuntayhtymien eräiden oikeustoimien väliaikaisesta rajoittamisesta sosiaali- ja ter-
veydenhuollossa annetun lain 3 ja 7 §:n muuttamisesta

Hallituksen esitys HE 22/2019 vp

Lähetekeskustelu

Ensimmäinen varapuhemies Tuula Haatainen: Lähetekeskustelua varten esitellään päi-
väjärjestyksen 2. asia. Puhemiesneuvosto ehdottaa, että asia lähetetään sosiaali- ja terveys-
valiokuntaan, jolle perustuslakivaliokunnan on annettava lausunto.

Lähetekeskusteluun varataan enintään 45 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja.

Keskustelu

14.00 Perhe- ja peruspalveluministeri Krista Kiuru (esittelypuheenvuoro): Arvoisa
puhemies! Kyseinen hallituksen esitys koskee siis kahta eri lakia: ensinnäkin niin sanottua
Paras-puitelain jatkoa ja toiseksi investointeja ja ulkoistuksia koskevaa niin sanottua rajoi-
tuslakia. Esitys liittyy tämän hallituksen hallitusohjelmassaan linjaamaan sote-uudistuk-
seen. Paras-lain jatkon tarkoituksena on, että kunta- ja palvelurakenneuudistuksen aikana
muodostettuja yhteistoiminta-alueita ei purettaisi ennen hallitusohjelman mukaisen sote-
rakenteita koskevan uudistuksen voimaantuloa. Tarkoituksena on turvata se, että uusilla
maakunnilla olisi mahdollisuus päättää sote-palveluista asukkaiden tarpeita vastaavasti ja
yhdenvertaisesti koko alueella. Tarkoituksena on siis estää epätarkoituksenmukaiset ra-
kenteiden uudelleenjärjestelyt sekä kuntakohtaiset osaoptimoinnit. 

Esityksessä ehdotetaan, että molempien lakien voimassaoloa jatkettaisiin. Paras-lain jat-
ko olisi vuoden 23 loppuun ja rajoituslain vuoden 25 loppuun saakka. Lait on tarkoitus saa-
da voimaan mahdollisimman pian. [Hälinää — Puhemies koputtaa] 

Ensimmäinen varapuhemies Tuula Haatainen: Ministeri, hetkinen. — Käydään kes-
kustelut käytävällä, jotta kuullaan esittely.

Paras-lain perusteella kunnat eivät voisi irtautua Paras-lain mukaisista yhteistoiminta-
järjestelyistä siten, että ne eivät täyttäisi lain kriteereitä, noin 20 000 asukkaan väestöpoh-
jaa. Tästä siis pidetään jatkossakin kiinni, ja valtioneuvostolla olisi mahdollisuus velvoit-
taa kunta pysymään yhteistoimintajärjestelyissä. Tätä toimivaltaa valtioneuvosto on vali-
tettavasti joutunut jo käyttämään turvatakseen sote-palvelut eri alueilla. Toimivallan jatka-
 Tarkistettu
4.2



Pöytäkirjan asiakohta PTK 50/2019 vp
minen näiden terveyden ja hyvinvoinnin kannalta keskeisten palveluiden varmistamiseksi
on välttämätöntä.

Rajoituslain voimassaolon jatkaminen tiukentaisi kuntien ja kuntayhtymien ulkoista-
missopimuksia koskevia vaatimuksia. Kunnan ja kuntayhtymän tulisi sisällyttää lain voi-
maantulon jälkeen tehtäviin ja vuoden 23 jälkeen voimassa oleviin ulkoistamissopimuk-
siin irtisanomisehto, jos sopimuksen ennakoitu vuotuinen arvo ylittäisi 15 prosenttia kysei-
sen järjestäjän vuosittaisista käyttötalousmenoista. Tässä nimenomaan nyt sitten kiriste-
tään tätä irtisanomisehtoa. Irtisanominen pitäisi tehdä vuosina 24 ja 25, ja se olisi mahdol-
lista tehdä korvauksetta. 

Ulkoistamissopimuksen tiukentamista on arvosteltu erityisesti yksityisten sote-tuottaji-
en toimesta. Kritiikissä on väitetty, että hallitus estää ulkoistamiset tai että kysymys olisi
takautuvasta lainsäädännöstä. On sanottava, että irtisanomisehdon sisällyttämisvelvolli-
suus ei estä ulkoistuksia järkevällä tavalla toteutuessaan. Kyseessä on pikemminkin vielä
aika lievä puuttuminen kunnan päätösvaltaan tätä irtisanomisehdon vahventamista vaaties-
samme. Ehdotus ei myöskään mahdollista puuttumista takautuvasti jo olemassa oleviin so-
pimuksiin.

Rajoituslain voimassaolon jatkaminen jatkaisi myös lain mukaista investointirajoitta-
mista ja sitä koskevaa lupamenettelyä. Tältä osin on esitetty, että rajoituslaki estäisi kaiken
rakentamisen. Näinhän ei ole, koska koko ajan rakennetaan myös sote-alalla. Säännös on
jo nyt voimassa, eikä se siis ole estänyt vieläkään välttämättömiä, perusteltuja korjauksia.
Jatketunkin lain mukaan ministeriö voi myöntää luvan yli 5 miljoonan euron investointei-
hin, jos ne ovat palveluiden saatavuuden turvaamiseksi välttämättömiä ja kiireellisiä.

Arvoisa puhemies! Tulevien maakuntien edunvalvontaa ja puhevaltaa ei tällä hetkellä
käytä kukaan. Hallituksen tehtävänä on varmistaa tulevien maakuntien mahdollisuudet tur-
vata sote-palvelut koko maassa yhdenvertaisesti, ja tällä esityksellä nimenomaan hillitään
nykyisten toimijoiden pyrkimyksiä luoda väliaikaisia rakenteita ja betonisoida omia palve-
luita. Rakenteiden sijasta sote-palveluissa tulee nyt ensi sijassa keskittyä sisällön kehittä-
miseen, ja sitä tämä hallitus tulee jatkossa myös tukemaan. Tänään on tultu ulos isolla tu-
levaisuuden kehittämisohjelmalla, jonka tarkoituksena on varmistaa, että kaikki suomalai-
set pääsisivät uudella kiristyvällä hoitotakuulla hoitoon mahdollisimman nopeasti, ja sen
sisältöhanke on tänään julkisesti startattu koko Suomessa.

Pelkät rakenteet eivät siis tule turvaamaan tulevaisuuden sote-palveluita, vaan me tarvit-
semme ennen kaikkea sisällöllistä toimintojen uudistamista, ja tähän liittyy myös tänään
lanseerattu tulevaisuuden sote-keskus -ohjelma. Ohjelman keskiössä on soten tämän het-
ken isoin ongelma, joka ei ole satsaaminen investointiin vaan tosiasiassa siihen, että perus-
tason palvelut ovat saatavilla ja ne toimivat niin, että ihmiset pääsevät hoitoon. Nyt on aika
investoida ennen kaikkea sisältöihin.

Ensimmäinen varapuhemies Tuula Haatainen: Täällä on etukäteen varattu puheenvuo-
ro. — Edustaja Ikonen, olkaa hyvä.

14.06 Anna-Kaisa Ikonen kok: Arvoisa puhemies! En puutu puheenvuorossani nyt Pa-
ras-puitelain velvoitteiden jatkamiseen vaan keskityn erityisesti kuntien ja kuntayhtymien
toimivallan rajoittamiseen. Ymmärrän, että tämä säätelytarve perustuu sote-uudistukseen,
kuten ministeri tässä esitti, mutta tiukennukset eivät ole ongelmattomia lähivuosien kan-
nalta. 
2



Pöytäkirjan asiakohta PTK 50/2019 vp
Lähden liikkeelle ensin tästä lainvalmistelun laadusta. Kannan huolta siitä, että tässä
lainvalmistelun yhteydessä olisi tullut laajemmin arvioida lain seurauksia ja vaikutuksia.
Käsitykseni on, että tässä ei ole varsinaista lausuntopyyntöä laitettu kunnille — kunnilla on
ollut mahdollisuus lausua, mutta lausuntoa ei ole laajemmin haettu. Erityisesti olisin kai-
vannut syvempää arviointia siitä, tulevatko rajoitukset tarpeettomasti nostamaan kuntien ja
kuntayhtymien kustannuksia tässä tilanteessa, kun tiedämme, että kuntien taloudellinen ti-
lanne on historiallisen haastava. Hidastavatko ne palvelutuotannon tarpeellista kehittymis-
tä, se on toinen iso kysymys. 

On huomattava, että mikäli tämä esitys hyväksytään, väliaikaiseksi tarkoitetut rajoitteet
tulevat olleeksi voimassa lähes kymmenen vuotta, mikä on erittäin pitkä aika. Kun otetaan
lisäksi huomioon se, että soten tulevaisuus on vielä hämärän peitossa monelta osin ja sii-
hen liittyy edelleen epävarmuuksia, niin onko perusteltua rajoittaa kuntien toimivaltaa kai-
kelta varalta näin pitkäksi aikaa, vuoteen 2025 asti, ilman kunnon arviointia seurauksista?

Käytännössä tämä rajoite on tarkoittanut sitä, että kaikki yli 5 miljoonan euron tilainves-
toinnit alistetaan STM:n lupakäsittelyyn, mikä hidastaa käynnistyksiä ja tuo epävarmuutta
toteutukseen. [Ilkka Kanerva: Oikein!] Käytännössä investointien rajoittamislaki on py-
säyttänyt palvelutilaverkon kehittämisen monessa kaupungissa ja kunnassa lähes koko-
naan, mikä näkyy siinä, että palvelutilojen kunto heikkenee, ellei korjausinvestointeja teh-
dä ajoissa, mikä voi edelleen vaikuttaa toiminnan kehittämiseen ja työhyvinvointiin lisään-
tyvinä sisäilmaongelmina ja epätarkoituksenmukaisina tiloina. 

Pystyisikö rajoituksissa ottamaan huomioon entistä paremmin, nykyistä enemmän, esi-
merkiksi kuntien kokoa ja kantokykyä? Esimerkiksi 5 miljoonan investointi on suurelle,
kasvavalle kaupungille tai isolle kuntayhtymälle ja sen palvelutuotannolle aivan eri luokan
kysymys kuin pienelle. On hyvä hahmottaa, että investoinnit ovat vaihdelleet sairaanhoi-
topiirien satojen miljoonien investointien hankkeista kaupunkien kymmenien miljoonien
hankkeisiin ja toisaalta edelleen sitten pienten kuntien muutaman miljoonan palvelukesku-
sinvestointeihin. Voisiko tämä raja ottaa palvelutuotannon laajuuden nykyistä paremmin
huomioon ja olla suuremmille kaupungeille ja kuntayhtymille korkeampi, se on yksi kysy-
mys.

Investoinneissa huolettaa myöskin näiden kriteerien tiukennus. Aiemmin välttämättö-
mien ja kiireellisten ohella on voitu huomioida myöskin palvelutarpeen kannalta tarpeelli-
set hankkeet. Silti kaikki nämä tarpeellisetkaan hankkeet eivät ole päässeet etenemään.
Otan omasta kotikaupungistani Tampereelta esille tällaisen kehityshyvinvointikeskus-
hankkeen, jolle on haettu lupaa pariinkin otteeseen. Se on hanke, jossa oli tarkoitus tuoda
hyvinvointikeskus eli tällainen sote-keskus yliopistollisen sairaalan yhteyteen, ja ihan niin
kuin yliopistollisessa sairaalassa on avattu tutkimukselle ja koulutukselle ja kehitykselle
ovet, niin oli tarkoitus tuoda myöskin peruspalveluihin samantyyppinen konsepti ja kehit-
tää uudenlaista palvelua. Tarkoitus oli myöskin Tampereen uuden yliopiston yksi kärki-
hanke kytkeä tähän, ja siitä huolimatta kahteen kertaan tälle annettiin hylsy. 

Tällainen innovatiivinen palveluita kehittävä avaus ei ole tähänkään asti mahtunut näi-
hin kriteereihin, ja jos nyt tiputetaan pois myöskin tämä tarpeellisuusluokka ja kriteereinä
ovat jatkossa vain välttämättömät ja kiireelliset investoinnit, niin on pakko kysyä, rajoite-
taanko väärällä tavalla palveluitten kehittymistä tukevia investointeja. Tämä ainakin itseä-
ni huolettaa tässä tämän kokemuksen valossa.

Toivonkin, että nyt kun hallitus on tänään julkistanut tämän tulevaisuuden sote-keskus
-mallin, niin tällaiset hankkeet kyettäisiin tunnistamaan ja tällaisillekin investoinneille löy-
3



Pöytäkirjan asiakohta PTK 50/2019 vp
tyisi sitä ymmärrystä, että ne eivät ole pelkästään tällaisen välttämättömyyden kautta kat-
sottuna vaan myöskin kehittymisen kautta ymmärrettynä. Ehdotankin tässä hengessä har-
kittavaksi sitä, että mukaan otettaisiin myöskin luokka ”perustellut investoinnit”, jotta täl-
lainen tarkoituksenmukaisuusharkinta olisi mahdollista. 

Tämä toinen ulottuvuus tässä laissa on prosenttiosuuden alentaminen 30:stä 15 prosent-
tiin. Näen sen siinä mielessä ongelmallisena, että kuntien tulee pystyä hankkimaan tarkoi-
tuksenmukaisia palvelukokonaisuuksia, ja näen, että tässä voi olla uhka joissain tapauksis-
sa myöskin tälle. Riski on myöskin siinä, että palveluitten hankinnassa tämä rajoite saattaa
siirtyä palvelutuottajien hintoihin, mikä ei ole toivottava kehitys nyt, kun näemme tämän
kuntatalouden tämänhetkisen tilanteen.

Vielä tulisi arvioida sitä, johtavatko nämä lakimuutokset yhdessä, kun näitä katsotaan
kokonaisuutena, lähes mahdottomaan yhtälöön kuntien kannalta siinä, että kunnat eivät in-
vestoi ja toisaalta palvelutuottajatkin alkavat miettiä investointejaan entistä tarkemmin,
mikä voi erityisesti kasvavien tarpeitten alueilla vaikuttaa siihen, että se kapeuttaa laajene-
viin palvelutarpeisiin vastaavan tarjonnan syntymistä. Tämä on huoli, jota toivon arvioita-
van.

Esitettyihin muutoksiin liittyy siis useita huolia liittyen siihen, mitä tiukennuksista seu-
raa. On toki perusteltua koordinoida kuntien investointeja ja hallittua ulkoistamista. Tätä
periaatetta vastaan en tällä puheenvuorolla halua asettua, mutta varoisin kiristämästä tätä
lenkkiä liikaa ja luottaisin kuntiin enemmän. Lisäksi kytkisin tähän lakiin sen vaikutusten
tarkemman seurannan nyt, kun sitä arviointia ei niin tarkalla kädellä ole tässä kohtaa tehty.
— Kiitos.

Ensimmäinen varapuhemies Tuula Haatainen: Halutaanko aiheesta käydä debatti?
[Vastauspuheenvuoropyyntöjä ] Ilmiselvästi. Pyydän niitä edustajia, jotka haluavat käyt-
tää puheenvuoron, nousemaan seisomaan ja painamaan V-painiketta. — Valiokunnan pu-
heenjohtaja Vehviläinen. 

14.13 Anu Vehviläinen kesk (vastauspuheenvuoro): Arvoisa puhemies! Jaan edustaja
Ikosen ajatuksen siitä, ettei välttämättä ole hyvä, että jatkuvasti joudutaan antamaan jatko-
aikoja näille rajoituslaille ja myös Paras-laille. Mutta se johtuu kyllä siitä, että emme ole
saaneet sote-uudistusta tehtyä, ja siinä olemme vähän koko salinakin vastuullisia, että näin
joudutaan nyt tässä tekemään, ja tietysti aivan oikein ovat tässä nämä tavoitteet. Tämä si-
sältää erittäin vähän elementtejä, jotka ovat muutosta siitä edellisestä. 

Sen haluan tässä selkeästi todeta, että meille on annettu kaiken kaikkiaan voimassa ole-
via lupia näihin investointeihin 78 kappaletta ja vain 5 kappaletta niistä on kaiken kaik-
kiaan hylätty, eli tämä kertoo siitä, että tämä rajoituslaki on toiminut erittäin hyvin. Myös
käsittelyajat ovat lyhyitä, eli neljässä kuukaudessa on pystytty käsittelemään nämä.

Sen haluan vielä lopuksi todeta, että tämähän ei estä uusia sopimuksia. Kysymys on vain
siitä, että nyt näihin sopimuksiin pitää tulla irtisanomisehto eli tuleva maakunta voi sitten
aikanaan irtisanoa sopimuksen, jos sopimus ei ole järjestäjän kannalta oikea. 

14.14 Arja Juvonen ps (vastauspuheenvuoro): Arvoisa rouva puhemies! Tämä hallituk-
sen esitys on jo meillä tuolla sosiaali- ja terveysvaliokunnassa ollut pöydällä, ja on sillä ta-
valla helppo olla tässä mukana. 
4



Pöytäkirjan asiakohta PTK 50/2019 vp
Kysyisin teiltä, hyvä ministeri, kun täällä on noussut jo salissakin esiin tämä 5 miljoo-
nan investointirajoitus ja se on myös asian valmistelussa ollut huolena ja se on myös täällä
hallituksen esitykseen kirjattu: onko todellista uhkaa, että tämä 5 miljoonan investointira-
joitus estäisi suurien kaupunkien investointeja? Ja nyt nostan erityisesti esille muun muas-
sa pääkaupunkiseudun, HUSin tilanteen. Millä tavalla nämä perustelut sitten näihin poik-
keuslupiin menevät, onko siinä todellinen huoli? Kyllä minä jaan sen huolen, mikä sairaan-
hoitopiireistä, kunnista ja kaupungeista on tullut. Tiedä nyt sitten, ketkä ovat vastuussa täs-
tä sote-uudistuksen kaatumisesta niin kauan kuin meillä on ollut vahvat kriteerit. Sellaista
sotea, mitä oltiin tuomassa, ei voitu viedä läpi. Siellä oli muun muassa riittämätön rahoi-
tuspohja. Se ei välttämättä kuulu tähän asiaan, mutta mikä tämä tilanne on ja onko siellä
ongelmia, ei voida investoida, koska pitäisi kuitenkin saada investoinnin pyörät pyöri-
mään?

14.16 Aki Lindén sd (vastauspuheenvuoro): Arvoisa rouva puhemies! Jaan jossain mää-
rin sitä huolta, joka liittyy tähän alhaiseen investointirajaan, joka tuli jo viime hallituksen
aikana, mutta niin kuin on käynyt ilmi, hyvin vähän niitä hylkypäätöksiä on tehty: 5 tie-
tääkseni yhteensä 78 hankkeesta, joiden yhteismäärä on käytännössä 2 miljardia euroa, jo-
ten en näe sitä tässä itse asiassa kovin suurena ongelmana. Tärkeintä on tässä se, että tätä
rajoituslakia jatketaan. 

Julkisessa keskustelussahan jossain määrin on ollut väärinymmärrystä, kun on puhuttu
siitä, että tämän maan ulkoistukset kieltävä laki, mutta arvoisa ministeri selvitti tätä asiaa
erittäin hyvin. Kysymyshän on siitä, että turvataan sinne se irtisanomislauseke, kun tapah-
tuu jonain päivänä se merkittävä transaktio, että yli 150 kuntatason toimijaa luovuttaa so-
siaali- ja terveyspalvelut sote-alueille, joka rajapinta on mahdollistanut ihan käsittämättö-
miä osaoptimointeja, taktikointeja — eräät kunnat ovat myyneet [Puhemies koputtaa] van-
hainkotejaan, toiset kokonaisia sairaaloitaan. [Puhemies koputtaa] Tämä rajoituslaki on
erittäin tarpeellinen.

14.17 Mia Laiho kok (vastauspuheenvuoro): Arvoisa puhemies! Kun sosiaali- ja tervey-
denhuollossa pitäisi tehdä rakenteellisia uudistuksia, jotta kunnat selviävät niistä velvoit-
teistaan — tälläkin hetkellä moni kunta on ahdingossa — niin emmehän me voi sitoa kun-
tien käsiä tekemästä järkeviä päätöksiä silloin, kun on niiden tarve. Välillä ne tilat ovat vain
semmoisia, että ne vaativat niitä uudelleenjärjestelyjä, niin että voidaan toimia järkevällä
tavalla.

Mitä tulee näihin hylkyihin, niin kyllähän sieltä on tullut hylkyjä nimenomaan tämmöi-
sille tulevaisuuteen katsoville, järkeville ja toimintaa tukeville investoinneille. Tämä vält-
tämättömyys ja kiireellisyys -kohta tässä on kyllä erittäin kyseenalainen, koska tässä me-
nee kuitenkin useampi vuosi ennen kuin sote-uudistusta saadaan aikaan. Ja kyllähän tämä 5
miljoonan sääntö, joka koskee kaikkia alueita, on erityisesti isoja kaupunkeja [Puhemies
koputtaa] ja pääkaupunkiseutua diskriminoiva. Kyllä tässä pitäisi huomioida se asukas-
määrä tai joku muu kriteeri, [Puhemies koputtaa] etteivät kaikki ole samalla viivalla. 

14.18 Hanna Sarkkinen vas (vastauspuheenvuoro): Arvoisa puhemies! Sote-uudistusta
on yritetty tehdä jo pitkään, ja se pitää vihdoin saada tehtyä, ja tästä salista pitää myös men-
nä kuntakentälle se viesti, että sote-uudistus on tekeillä ja se saadaan tällä kaudella maa-
liin. Tätä rajoituslakia tarvitaan, jotta nyt, juuri ennen sote-uudistusta, ei tehdä lyhytnäköi-
5



Pöytäkirjan asiakohta PTK 50/2019 vp
siä kokonaisulkoistuksia, betonoida palvelurakennetta sillä tavalla, että se voi estää alueel-
lisesti tarkoituksenmukaista palvelurakennetta ja integroidun palvelujärjestelmän rakenta-
mista tulevassa maakunnallisessa sotessa, joten lakiesitys on erittäin perusteltu.

Sote-jätit kulkevat kunnissa tälläkin hetkellä etsimässä isoja ulkoistuksia talousahdin-
gossa olevilta kunnilta, joten tämä rajoituslain tiukentaminen on tarpeellinen — joskin on
todella syytä muistaa, niin kuin täällä on sanottu, että ulkoistuksia ei kielletä, vaan näihin
sopimuksiin täytyy sisällyttää tämä irtisanomisehto. Eli erittäin tervetullut ja tarpeellinen
lakiesitys. 

14.19 Sari Essayah kd (vastauspuheenvuoro): Arvoisa rouva puhemies! Kuntien talous-
paineet ovat täällä salissa kaikkien tiedossa, ja osittain siitä on johtunut, että tälle vuodelle
varmastikin sote-puolella monessa kunnassa tehtiin alibudjetointia: kuviteltiin, että tässä
ollaan siirtymässä nyt sitten maakuntien harteille. Nyt sitten tässä vaiheessa vuotta totuus
alkaa paljastua, ja sitten joissakin kunnissa on tietysti vimmatusti myyty, osassa on ulkois-
tettu, ja on pyritty jossain investoimaan siinä pelossa, kun on mietitty, että kohta nämä lä-
hipalvelut saattavat täältä kenties maakuntauudistuksen myötä sitten kokonaan hävitä. Eli
tämä kuntakenttä on varsin sekaisin tällä hetkellä näitten sote-asioitten kanssa, ja siinä mie-
lessä hallitukselta nyt kaivataan kyllä tätä selkeää viestiä ja aikataulutusta, että saataisiin
sinne kuntakentälle rauha. 

Mutta erityisesti tässä nostan esille sen huolen, että kun vanhustenhuollossa tällä hetkel-
lä vuodeosastoja on purettu monissa kunnissa jo useamman vuoden ajan ja nyt näitä erilai-
sia palveluasumisen yksiköitä tarvitaan yhä enemmän ja kipeästi, niin otetaanko tämä huo-
mioon nyt sitten, että tässä investointien rajoituksessa [Puhemies koputtaa] ei tapahdu niin,
ettei näitä kipeästi tarpeellisia, kaivattuja investointeja [Puhemies koputtaa] voitaisi kui-
tenkaan toteuttaa. 

14.20 Ilmari Nurminen sd (vastauspuheenvuoro): Arvoisa rouva puhemies! Ensinnäkin
kiitän ministeriä tästä esityksestä ja totean, että se on äärettömän tärkeä esitys siihen asti
kun tämä sote-uudistus on saatu maaliin. Muistan, kuinka viime kaudella, kun kokoomus
ajoi tätä markkinamallista sotea, meillä Pirkanmaallakin sote-jättien kaupparatsut kiersi-
vät ympäri maakuntaa ja antoivat tämmöisen nivaskan sopimuspapereita ja kertoivat, että
ulkoistakaa kymmeneksi vuodeksi näillä ja näillä ehdoilla, ja todellakin, monet kunnat
meinasivat tarttua tähän. Mutta nyt kuitenkin nähdään, että ei pidä antaa näille sote-jäteille
valtaa, vaan nimenomaan rakennetaan sitä perusterveydenhuoltoa julkisesti ja sisällyte-
tään tämä irtisanomislauseke näihin, että me voimme sitten rakentaa sen uudistuksen oi-
kein ja varmistaa, että integraatio toimii.

Kiitän ja kysynkin ministereiltä nyt, kun olette tänään antaneet esityksen tästä hoitota-
kuusta — tämähän on nimenomaan perusterveydenhuollon kehittämiseen tarkoitettua: mi-
ten kommentoitte tätä, ja miten se edistää näitä tavoitteita?

14.21 Leena Meri ps (vastauspuheenvuoro): Arvoisa puhemies! Minäkin muistan, kun
viime kaudella yhdessä oppositiossa SDP:n kanssa vaadimme, että tämä tulisi palauttaa
yhteiseen parlamentaariseen valmisteluun, jotta näin merkittävä uudistus saataisiin yhdes-
sä tehtyä — mutta näin ei tule tapahtumaan. 

Olisin kysynyt ministeriltä kahta asiaa. Yksi koskee sitä, kun perustuslakivaliokunta on
todennut, että tämä rajoituslaki on aikanaan voitu tehdä, mutta korostanut sitä, että näitä
6



Pöytäkirjan asiakohta PTK 50/2019 vp
vaikutuksia seurataan tarkoin ja mahdollisiin epäkohtiin puututaan. En ainakaan nyt löydä
täältä vaikutusarvioinnista, että tällaista olisi tehty. Tämä on kuitenkin aika merkittävää,
kun jatkuvasti tätä vain pidennetään. Toinen asia on se — itsekin olin eilen Hyvinkään ta-
louden kehittämisen ryhmässä, jossa meillä on vaikeuksia talouden kanssa — miten tämä
asia etenee tässä Uudenmaan erillisratkaisussa, koska meillä on Keski-Uudellamaalla kun-
tayhtymä, jonka jatkoa me tietysti toivoisimme. Mutta kysyn ministeriltä: miten Uuden-
maan erillisratkaisu etenee?

14.23 Sari Sarkomaa kok (vastauspuheenvuoro): Arvoisa rouva puhemies! Arvoisa mi-
nisteri! Aika monet lakiesitykset, jotka tämä hallitus on antanut, ovat saaneet sen arvion,
että vaikutusarviot ovat olleet puutteellisia, hyvin vähäisiä, ja erityisesti tämän esityksen
osalta täällä on noussut huoli siitä, että kunnat eivät ole päässeet kunnolla mukaan. Ollaan
oltu huolissaan siitä, että kun kuntatalous on jo nyt kuralla, tuleeko tästä rajoituslaista lisää
kustannuksia kunnille. Toivoisin, että ministeri nyt vastaisi tähän ja ehkä myös siihen,
onko tämä se käytäntö, joka otetaan. Eli me odotamme sitä hoitotakuulakia, sitä ei vielä ole
tullut, se on lämpimästi tervetullut. Toivon, että ministeri vastaisi, että pääsevätköhän kun-
nat sitten jatkossa näitä lakiesityksiä arvioimaan, ja erityisesti toivoisin vastausta siihen,
milloin sote-uudistuksen lainsäädäntö on eduskuntaan tulossa. 

Viittasitte siihen terveyskeskushankkeeseen. On mainiota, että laitetaan painopiste pal-
veluiden parantamiselle eikä uusien verojen ja hallinnon rakentamiselle. [Puhemies koput-
taa] Te totesitte, että avustukset laitetaan jakoon, [Puhemies koputtaa] joten kysyisin: mi-
ten Uusimaa ja Helsinki pääsevät mukaan, kun siinä asetuksessa mainitaan 18 maakuntaa?
Eihän niitä vielä ole säädetty. 

Ensimmäinen varapuhemies Tuula Haatainen: Annetaan ministerin vastata nyt. Riit-
tääkö 3 minuuttia?

14.24 Perhe- ja peruspalveluministeri Krista Kiuru: Arvoisa rouva puhemies! Tässä
edustaja Sarkomaa kysyi, miksi kaikki sosiaali- ja terveysministeriön valmistelemat laki-
esitykset, jotka eduskuntaan ovat tulleet, ovat jo torsoja valmiiksi, jos tässä nyt mukailen
teitä. [Sari Sarkomaan välihuuto] — Voi olla, että itse muotoilin sen tiukemmin kuin te,
mutta totean nyt kuitenkin reiluuden nimissä, että ensimmäistä kertaa pääsen esittelemään
täällä eduskunnan edessä lakiesitystä, joka tänään nyt tänne saapuu. Tältä osin tähän rajoi-
tuslakiin ei liittynyt sellaisia isoja asioita linjattavaksi suhteessa aikaisempaan pohjaan.

Tämä rajoituslakihan ei ole ensimmäistä kertaa eduskunnan käsittelyssä. Nyt malttia
koko väelle, sanon sen nyt rehellisesti. Tässä esityksessä, jota me käsittelemme eduskun-
nassa hallituksen esityksenä, muuttuu ainoastaan yksi kohta: irtisanomisehto tiukkenee.
Aikaisemmalla hallituskaudella on jouduttu kiristämään irtisanomisehtoa jo aikaisemmin,
ja perustuslakivaliokunnassa tämä linja on hyväksytty suhteessa toimintaympäristön muu-
tokseen.

Tältä osin ollaan tilanteessa, jossa ollaan veitsenterällä siinä, että pitkittynyt sote-uudis-
tuksen käsittely koko maassa on johtanut siihen, että näiden itsehallinnollisten alueiden —
niin kuin tässä kävi hyvin esiin, kuten esimerkiksi edustaja Ikonen tätä tilannetta arvioi ja
valiokunnan puheenjohtaja myöskin kommentoi — itsehallinto tässä viime kädessä kärsii.
Mutta se kokonaishyöty, jota on tavoiteltu sekä viime että tällä hallituskaudella, lähtee sii-
7



Pöytäkirjan asiakohta PTK 50/2019 vp
tä, että sote-rakenteessa tapahtuu iso muutos, kun 295 mantereella sijaitsevaa järjestäjää
luovuttaa järjestämistehtävänsä tuleville itsehallinnollisille alueille.

Nykyään meillä on voimassa maakunnat, joihin me vetoamme hallinnollisina maakun-
tina, eli kyllä nämä rajat tiedetään, mutta siitä huolimatta tänään tehtyyn sisältöuudistuk-
sen kriteeristöön on sisällytetty mahdollisuus myös poiketa tuosta mallista. Olen tänään
käynyt pääkaupunkiseudun erillisratkaisua tekevän ohjausryhmän kanssa tämän asian lä-
pi, ja siellä tyydyttyneesti otetaan mielellään nämä kaksinumeroiset miljoonat vastaan, jot-
ta myös Uudellamaalla päästäisiin hoitoon. Ei tehdä täällä asioista ongelmia, jotka eivät
sitä ole.

Täällä käytiin myöskin asiantunteva keskustelu siitä, onko tässä tilanteessa syytä kiris-
tää irtisanomisehtoa vai ei. Oma arviointini oli kesäkuussa se niin kuin hallitusohjelmaneu-
votteluidenkin aikaan, että täällä oli tällaista aika isoa ulkoistamisaaltoa liikkeellä. Ja sekin
on eduskunnassa myönnettävä, että me pystymme seuraamaan aikaa. Tämä on tehty ni-
menomaan myöskin vastataksemme toimintaympäristön muutokseen.

Mitä tulee tähän keskusteluun siitä, pidetäänkö kiinni tästä 5 miljoonan investointirajas-
ta, joka vielä läpivalaistaan valtakunnallisesti tarpeen mukaan: olen pitänyt sitä hyvänä
menettelynä siksi, että myöskin alueilla joudutaan sparraamaan sitä, mitkä hankkeet ovat
nyt niitä, joihin nämä vähäiset rahat — josta tässä kuntatalouden ahdinkona monet puhui-
vat — käytetään. Ja kyllä läpivalaisu on hyvä. 

Mitä tulee siihen Tampereen erilliseen hankkeeseen, en ota yksityiskohtiin kantaa, mut-
ta totean, että voi olla, että edustaja Ikonen tässä tulevina kuukausina saa sitä, mitä Tam-
pereellakin toivotaan, [Puhemies koputtaa] nimenomaan siksi, että tämä kehittämislinja
tunnustetaan osaksi myöskin rajoituslain investointien läpikäyntiä. 

Ja minusta ei ole ongelma se, että viidellä alueella on jouduttu paperit palauttamaan.
Niilläkin alueilla on tullut lopulta ratkaisu, [Puhemies koputtaa] koska on katsottu, mikä on
kokonaistaloudellisesti järkevää, ja siinä minusta kaikkien pitää saada olla mukana.

14.28 Ben Zyskowicz kok (vastauspuheenvuoro): Arvoisa rouva puhemies! Kun tämä
nyt liittyy soteen, niin haluan käyttää tilaisuutta hyväkseni vedotakseni vielä kerran minis-
teri Kiuruun ja koko hallitukseen, että sitäkö tämä maa todellakin tarvitsee, uutta hallin-
toa? Sitähän te sote-uudistuksessa olette esittämässä: maakuntatasoa kuntien ja valtion vä-
liin, uusia poliitikkotoimielimiä, uusia virkoja, uusia vaaleja.

Tähän asti on sanottu, että ”juu, juu, mutta samalla lakkautetaan sitten elyt ja avit ja maa-
kuntien liitot ja muut”. Ei lakkauteta. Tässä teidän esityksessänne ei lakkauteta, tuodaan
vaan uutta hallintoa. Ja kyllä ihmettelen, kun demareille nämä eksotet ja muut kuntayhty-
mät, jotka on maakunnallisesti jo vapaaehtoisesti perustettu, ovat aikaisemmin olleet hy-
viä järjestämään ja tarvittaessa tuottamaan sote-palveluja ja nyt sitten nämä maakunnat,
nämä alueet eivät saakaan enää kuntayhtyminä tehdä näitä eksoteita jatkossa. Mihin se pe-
rustuu?

14.29 Maria Guzenina sd (vastauspuheenvuoro): Arvoisa puhemies! Viime hallituskau-
della ajettiin markkinaehtoista sotea kuin käärmettä pyssyyn. Rinteen hallitus ajaa nyt
koko kansan sotea, joka nojaa julkiseen palvelutuotantoon. Tämä on todella tärkeä muutos
tässä soten valmistelussa.

Ja tämä esitys, nyt tämä yksittäinen esitys, on todella tärkeä näiden sote-uudistuksen ta-
voitteiden saavuttamiseksi. Täällä on kritiikkinä esitetty, että rajoituslaki estäisi kaiken ra-
8



Pöytäkirjan asiakohta PTK 50/2019 vp
kentamisen, mutta miten se nyt yhtäkkiä estäisi kaiken rakentamisen, kun tämä säännös on
jo nyt voimassa eikä se ole estänyt välttämättömiä ja perusteltuja korjauksia? Edelleenkin
ministeriö voi myöntää luvan yli 5 miljoonan euron investointeihin, jos ne ovat palvelujen
saatavuuden turvaamiseksi välttämättömiä ja kiireellisiä. Mistä tämä poru? 

14.30 Anu Vehviläinen kesk (vastauspuheenvuoro): Arvoisa puhemies! Haluan todeta
tähän edustaja Zyskowiczin puheenvuoroon, että kukaan ei rakasta hallintoa. Jos sellaista
joku väittää täällä, niin se on aivan pötypuhetta.

Mutta sitten haluan sen todeta, että erityisesti edustaja Zyskowicz muistaa perustuslaki-
valiokunnan lukuisat lausunnot tähän tematiikkaan liittyen, myös jo sieltä vuoden 2015
alusta, kun hyvin selvästi sanottiin, että pitää järjestää sote yhtä kuntaa suuremmalla
alueella ja kansanvaltaisuuden toteutua ynnä muuta — ja nyt tässä tätä niin kuin tehdään. 

Sen haluan vielä todeta, että nämä, mistä nyt keskustellaan, ovat tämän Paras-lain jatko
ja sitten rajoittamislain jatko — ja hyvät sellaiset — mutta sitten meillä on vielä tulossa se
itse sote. Ja minä itse ainakin ajattelen niin, että pitää ottaa viime kaudesta oppia sillä ta-
valla, että tehdään mahdollisimman yksinkertaista ja kaunista. Ja ensin tehdään sote ja se
tehdään perustuslain edellytysten pohjaisesti eikä uusia elementtejä, vaan sellainen sote-
rakenne, jossa pystytään tekemään se, ja ne ovat ne suuremmat alueet ja maakunnat. Ja
tämä on nyt se lähtökohta, joka hallitusohjelmaan kirjoitettiin. 

14.31 Toimi Kankaanniemi ps (vastauspuheenvuoro): Arvoisa puhemies! Tässä nyt tu-
lee hyvin pitkä jakso tätä niin sanottua kieltolakia — joka nyt ei ihan kieltolaki ole — ja
tämä on tietysti ongelmallista kuntien itsehallinnon kannalta, mutta siitä huolimatta näen,
että kyllä tälle jatkolle on tarve. Tällainen kilpavarustelun vaara tuolla maakunnissa on ole-
massa: joku kunta haluaa varmistaa palvelujensa olevan korkeammalla kuin naapureilla, ja
sitten jos ja kun sote toivon mukaan tulee jossakin muodossa, niin silloin esimerkiksi tämä
yksityistetty taikka ulkoistettu malli haittaa koko hommaa ja aiheuttaa turhia kustannuk-
sia. Tämä on tämän idea, että rajoitetaan. Mutta tärkeää on se, että poikkeuslupia myönne-
tään ja sitten toisaalta että käydään tarkkaan läpi, ovatko kohdallaan nämä yksityiskohdat,
esimerkiksi tämä 15 prosenttia ja 5 miljoonaa.

14.32 Kim Berg sd (vastauspuheenvuoro): Arvoisa rouva puhemies! Käytiin tosiaan sosi-
aali- ja terveysvaliokunnassa pitkä keskustelu tästä, ja tavallaan ymmärrän sen kuntien ja
sairaanhoitopiirien huolen, mutta kun lukee tätä esitystä, niin näkisin, että sen jälkeen kun-
nilla ja sairaanhoitopiireilläkin se huoli vähenee. Elikkä kuten tässä salissa tuli jo esille,
niin tällä hetkelläkin poikkeuslupia on myönnetty ja vain noin 6 prosenttia poikkeusluvista
on hylätty.

Käytiin myös pitkä keskustelu liittyen siihen, tuleeko tästä nyt huomattavasti vaikeam-
paa, kun jatkossa näiden on oltava välttämättömiä ja kiireellisiä. Tästä nostin myös valio-
kunnassa esille, että kannattaa käydä lukemassa hankkeen arvioinnin arviointikriteerit,
elikkä kun lukee otsikon alla olevat arviointikriteerit, niin itse näen, että näiden arviointi-
kriteerien perusteella edelleenkin on todella hyvä mahdollisuus saada poikkeuslupa [Puhe-
mies koputtaa] näille investointihankkeille.

14.33 Sari Multala kok (vastauspuheenvuoro): Arvoisa puhemies! Kyllä tämä huoli on
ihan todellinen, mitä tulee investointien toteuttamiseen. Mitä pidempään tämä epävar-
9



Pöytäkirjan asiakohta PTK 50/2019 vp
muus jatkuu, sitä varovaisemmin tietenkin kunnissa suhtaudutaan siihen, miten kuntien
omana toimintana tuotettavaa ja järjestettävää sosiaali- ja terveydenhuoltoa kehitetään.
Sen vuoksi, kun tässä nyt pidennetään merkittävällä tavalla tätä määräaikaa ja samanaikai-
sesti erittäin kiireellisellä aikataululla tämä tuotiin eduskuntaan, vain kahden viikon lau-
suntoajalla, muun muassa oma kotikaupunkini Vantaa aika tiukkasanaisesti kritisoi tätä
omassa lausunnossaan, jossa todetaan muun muassa, että ”lausunnon pyytäminen kahden
viikon määräajalla näin merkittävässä asiassa ei ole hyvän lainvalmistelutavan mukaista”.
Näin tiukka lausuntoaika johti muun muassa siihen, että tätä ei luottamushenkilötoimieli-
missä pystytty käsittelemään lainkaan, vaan tämä menee ikään kuin viranhaltijatyönä. Ih-
mettelen sitä, minkä vuoksi tässä ei voisi olla tällaista joustonvaraa kuntien kokoon suh-
teutettuna, [Puhemies koputtaa] sillä 5 miljoonan raja käytännössä isommissa kunnissa es-
tää saman tien päättämästä mistä tahansa omista palveluja parantavista investoinneista.

14.34 Juho Kautto vas (vastauspuheenvuoro): Arvoisa rouva puhemies! Politiikka on
mielenkiintoinen laji, kun kokoomus nyt sitten lyttää maakuntamallia, jota se muutaman
vuoden kuitenkin ajoi aika vahvasti edellisissä hallituksissa. Varmasti, niin kuin edustaja
Sarkkinen sanoi, jokainen meistä haluaa tämän sote-uudistuksen, ja tässä ovat kuitenkin
nämä askelmerkit paljon terveemmällä pohjalla kuin aikaisemmassa yrityksessä.

Se, mistä olen huolissani ja myöskin kuntapäättäjänä ja maakunnasta tuon viestiä, on
tämä investointirajoitus. Esimerkiksi Äänekoskella on meillä vetämässä ministeriössä lupa
uudelle 60-paikkaiselle hyvinvointikeskukselle, ja ainakin toivon, että näihin suhtaudu-
taan sitten myönteisesti. Tällaisia investointeja ei tuskin kukaan kuntapäättäjä taikka mi-
kään kunta kovin heppoisin perustein lähde tekemään. Maakunnassa kuitenkin väki van-
henee ja syntyvyys on pientä, ja siellä on todellinen hätä nyt saada tämä vanhustenhoito
kuntoon, ja toivon, että tähän löytyy sitten myös ymmärrystä investointirajoitteista huoli-
matta.

14.36 Mari-Leena Talvitie kok (vastauspuheenvuoro): Arvoisa puhemies! Kaikki tässä
salissa ovat sitä mieltä, että sote tarvitaan, ja kuntatalous on paljolti myös ahdingossa sen
takia, että soten palvelutarve kasvaa ja se näkyy myöskin siellä kuntataloudessa. Tällainen
lakihan, jossa rajoitetaan investointeja, ei ole asiana uusi, niin kuin se on tullut esille, mut-
ta kaksi asiaa:

Minkä takia kunnille ei voitu laittaa tätä lausuntokierrosta? Kun edellinen laki on voi-
massa vuoteen 22, niin voisi ajatella, että tässä ei ole ollut kovin suuri kiire tehdä tätä 3
vuoden siirtymäaikaa, mikä tässä laissa kuitenkin on iso asia. Eli minkä takia kunnille ei
laitettu tätä lausuntokierrosta?

Ja tässä väistämättä herää kysymys siitä, eivätkö ministeri ja hallitus usko siihen, että
vuoteen 22 mennessä saadaan se sote aikaan, koska tässä nyt halutaan rajoittaa vielä sinne
vuoteen 25 asti. 3—4 kuukauttahan ei ole pitkä aika, mutta rakennusinvestoinneissa enna-
kointi on todella tärkeää ja [Puhemies koputtaa] se voi pahimmassa tapauksessa viivästyt-
tää jopa 1,5 vuotta sitä rakentamista. [Puhemies koputtaa]

Toivoisin näihin vastauksia ministeriltä.

14.37 Arja Juvonen ps (vastauspuheenvuoro): Arvoisa rouva puhemies! Todellakin tämä
liittyy vahvasti soteen, ja meidän kaikkien yhteinen tahtotila on se, että sote saadaan.
10



Pöytäkirjan asiakohta PTK 50/2019 vp
Ensimmäisessä omassa kysymyksessäni kysyin lähinnä sitä, onko tämä 5 miljoonan in-
vestointirajoitus estänyt suurien kaupunkien investointeja ja onko tullut ministeriöön tie-
toa, jos mahdollisesti joku investointi on sellainen, mihinkä ei löydy perusteluja tehtäväk-
si, ja millainen se voisi mahdollisesti olla. Mielestäni on epävarmaa se, millä tavalla sotea
tullaan viemään eteenpäin.

Tänään todellakin, ministeri, annoitte tiedotteen, että 70 miljoonaa on sinne lääkäreiden
saamiseen investoitu. Kysyisinkin teiltä: Millä tavalla ne lääkärit nyt saadaan tähän julki-
sen sektorin sote-työhön? Jos heitä jossakin on, niin mikä on se houkutin, jolla heidät saa-
daan sinne sote-keskuksiin tulevaisuudessa? Luulen, että se on yksi suurimpia huolia: lää-
kärille pääsy.

Ensimmäinen varapuhemies Tuula Haatainen: Otetaan tässä vielä muutama tätä debat-
tia, meillä aikarajakin tulee sitten vastaan. — Seuraavaksi edustaja Vestman.

14.38 Heikki Vestman kok (vastauspuheenvuoro): Arvoisa puhemies! Perustuslakivalio-
kunta piti tosiaan tärkeänä ensi kerran rajoituslakia käsitellessään, että lakiehdotuksen vai-
kutuksia seurataan tarkoin ja mahdollisiin epäkohtiin puututaan viipymättä. Minä olisin
kysynyt ministeriltä: Miten näitä vaikutuksia on seurattu siten kuin perustuslakivaliokunta
on alun perin edellyttänyt, varsinkin kun tämä jatko on nyt niin pitkä, vuoteen 2025 asti?
Tällainen huolellinen vaikutusarviointi kuuluisi muutenkin hyvään lainvalmisteluun.

Ja miten nämä epäkohdat — joihin edustaja Ikonenkin puheenvuorossaan viittasi, että
lupaa ei ole saatu — on tarkoitus ottaa huomioon? Kyllä minäkin pidän pääkaupunkiseu-
dun tilanteen osalta ongelmallisena erityisesti tätä alhaista 5 miljoonan euron investointi-
rajoitusta, ja olisi aivan välttämätöntä, että pääkaupunkiseudun ja ylipäätään suurten kau-
punkien tilanne otettaisiin tässä paremmin huomioon.

14.39 Antti Kurvinen kesk (vastauspuheenvuoro): Arvoisa rouva puhemies! Viime kau-
della oli aivan valtaisa pettymys varmasti kaikille politiikkaa seuraaville ja ennen kaikkea
sote-alalla työskenteleville ja potilaille ja sosiaalipuolen asiakkaille se, että sote-uudistusta
ei saatu valmiiksi, ja nyt mielestäni koko suomalaisen poliittisen järjestelmän uskottavuus-
kysymys on se, että tämä välttämätön uudistus saadaan valmiiksi. Tällä hetkellä meillä on
valtavat eriarvoisuudet siinä, että sinne terveydenhuollon ja sosiaalipuolen palveluihin
pääsee. Meillä ovat aika isotkin kaupungit tällä hetkellä rajuissa talousvaikeuksissa, ja
taustalla on se, että meidän pitää saada leveämmät harteet ja tehokkaampi toiminta soteen.

Pidän, puhemies, tätä hallituksen esittämää rajoituslain jatkoa hyvin perusteltuna sikäli,
että saadaan hallittu muutos aikaiseksi. Haluan nyt kyllä todeta sen, että kyllähän viime
vaalikaudella soten ongelmat kietoutuivat paljolti sen ympärille, että piti yrittää sellaista
erittäin laajaa valinnanvapautta, ja pidän parempana ja me keskustassa pidämme parempa-
na sitä, että nyt uudistetaan ensin julkinen puoli [Puhemies koputtaa] ja sitten otetaan näitä
yksityisiä yrityksiä vahvemmin mukaan. [Perussuomalaisten ryhmästä: Tai hallitus kaa-
tuu! — Niin kuin viime kaudella!]

14.40 Sari Essayah kd (vastauspuheenvuoro): Arvoisa rouva puhemies! Tuossa edelli-
sessä kysymyksessä kuvailin sitä kuntien sekavaa tilannetta, ja tähän, voisiko sanoa, sop-
paan oman lisänsä tuo vielä se, että meillä on tämä päivystys- ja keskittämisasetus, joka
näitten tiettyjen yliopistollisten sairaaloitten erityisvastuualueilla, ainakin Kuopion ja Ou-
11



Pöytäkirjan asiakohta PTK 50/2019 vp
lun seudulla, ehkä jossain muuallakin, on aiheuttanut hämmennystä. Osassa niistä nämä
järjestämissopimukset sairaaloitten työnjaosta ovat edelleenkin tekemättä.

Olisinkin tähän soten kokonaisuuteen liittyen halunnut kysyä vielä ministeriltä: Millä ta-
valla nyt näissä työnjaollisissa asioissa ministeriöstä ollaan ohjeistamassa? Onko mahdol-
lista, että näitä tiettyjä sairaaloita, jotka ovat jo lähteneet ajamaan alas esimerkiksi nuku-
tustoimintaa ja vastaavaa, vielä uudelleen voitaisiin harkita, ja olisiko ylipäätänsä syytä ot-
taa vielä kertaalleen tämä koko keskittämisasetus, joka mielestäni on kyllä tällaisessa tie-
tyssä fundamentaalisuudessaan niin rajoittava, [Puhemies koputtaa] että se olisi varmaan
syytä vielä kertaalleen kokonaisuuden kannalta pohtia? Onko hallitus miettinyt tätä?

14.41 Aki Lindén sd (vastauspuheenvuoro): Arvoisa rouva puhemies! Tämä asia laaje-
nee niin kuin veteen heitetty kivi koko ajan laajemmaksi ja laajemmaksi.

Haluan itse vastata edustaja Zyskowiczille, joka käytti hetki sitten kuntayhtymäentu-
siastisen puheenvuoron. Sanoisin vähän niin kuin vänrikki Koskela Tuntemattomassa so-
tilaassa, että kun olen ollut 20 vuotta kuntayhtymissä, niin kuntayhtymissäkin on hallinto,
ja sen lisäksi ne samat asiat käsitellään kunnissa. Parhaana kuukautena HUSin toimitusjoh-
tajan kanssa olin seitsemän eri kertaa neuvotteluissa Helsingin kaupungin kanssa. Eli ei se
malli, että ne asiat ovat kunnassa ja kuntayhtymässä, ole kovin rationaalinen malli. Paljon
suoraviivaisempi ja selkeämpi malli on sellainen sote-alue, jossa on suoran vaalin mahdol-
lisuus ja ne samat tehtävät on kunnilta otettu pois. On hyvä, että mennään ripeästi kohti sel-
laista järjestelmää Suomessa. [Leena Meri: Entä Uudenmaan tilanne?] — Se hoituu! [Lee-
na Meri: Onko lupaus?]

14.42 Sari Sarkomaa kok (vastauspuheenvuoro): Arvoisa rouva puhemies! Arvoisa mi-
nisteri, tuossa taisitte kuulla väärin, kun totesitte minun todenneen, että olen moittinut
kaikki sote-lait, mitä tänne eduskuntaa on tullut. En todellakaan, vaan totesin sen, että esi-
merkiksi arviointineuvosto on rankoin sanoin arvioinut esimerkiksi aktiivimalliesitystä. 

Ajattelen, että se tyyli, jonka hallitus alussa ottaa, saattaa mennä loppuun asti. Siksi kiin-
nitimme huomioita tämän lakiesityksen vaikutusarviointiin. Kokoomuksen mielestä kun-
tia pitää kuulla, ja erityisesti haluamme nostaa esiin sen, että eri alueet ovat erilaisia, ja toi-
vomme, että myöskin te näette sen, että suurten kaupunkien tilanne on aivan eri kuin esi-
merkiksi pienten kuntien. Tätä näkökulmaa tässä on nostettu. 

Toivon todellakin, että sote-laeista hoitotakuu tulee ensin. Tänään te olette luvannut —
luin tuosta — että 300 lääkäriä tulee per heti, kun tuo kehittämishanke lähtee liikkeelle.
Toivon, että vähän avaatte sitä. Erityisesti helsinkiläisenä kansanedustajana olen huolissa-
ni. Siinä asetuksessa, [Puhemies koputtaa] jonka te olette laittamassa lausunnolle, edelly-
tetään, että Uudellamaalla pitäisi 80 prosenttia kunnista olla mukana, että tuota avustusta
voi hakea. Toivon, että erillisratkaisua ei tällä [Puhemies: Aika!] ole siunattu vaan pidätte
ovet avoimena, niin että esimerkiksi Helsinki voi toimia omana kokonaisuutenaan. Sitä tuo
asetus ei [Puhemies: Aika!] nyt haulle mahdollista.

Ensimmäinen varapuhemies Tuula Haatainen: Nyt ministeri Kiuru vastaa, 3 minuuttia.

14.44 Perhe- ja peruspalveluministeri Krista Kiuru: Puhemies! Totean vielä kerran
edustaja Sarkomaalle, että huoli on varmasti aiheellinen mutta otettu huomioon siinä ase-
tuksessa. Eli nimenomaan on alueita, joilla kaikki ei kulje nykyisten maakuntarajojen mu-
12



Pöytäkirjan asiakohta PTK 50/2019 vp
kaan, ja se on otettu huomioon. Mutta on otettu huomioon myös se, että pääkaupunkiseu-
dun erillisratkaisu ei välttämättä ole sen mukainen, että se noudattelee maakuntarajoja,
koska tämä erillinen selvitys on nyt meneillään. Siltä osin siihen on rakennettu poikkeus,
eli asia on hoidossa, eli voidaan toimia juuri niin kuin totesitte, että rahoitusta tulee myös-
kin lääkäriin pääsyn varmistamiseksi Uudellemaalle — siis kaikille Uudenmaan nykyisil-
le kunnille, olivatpa he sote-ratkaisultaan sitten mukana minkälaisessa mallissa hyvänsä
erillisselvityksen valmistuttua.

Tässä edustajilla oli minusta tärkeä huolenaihe siitä, että kun alueella pyritään nyt veto-
voimaa parantamaan — esimerkiksi edustaja Juvonen puhui siitä, millä saataisiin houku-
teltua asiantuntijoita, asianosaisia osaajia tulemaan — niin on aivan selvää, että tilat ovat
yksi keskeinen juttu. Kyllä meillä täytyy olla nykypäiväiset terveet ja turvalliset tilat, jois-
sa tätä työtä tehdään. Se on yksi asia. Mutta lähtökohta on myös se, että se ei vielä riitä. Sei-
nät, fyysiset tilat, eivät riitä siihen, että houkuttelisi toimijoita. Tarvitaan paljon muutakin.

Tässä moni esitti jo lääkäriin pääsyn vahvistamista, perusterveydenhuollon vahvista-
mista, jotka ovat oikeansuuntaisia toimia, joissa tänään on haettu jo ensimmäinen startti so-
ten sisältöuudistuksen tekemiseen. Se on iso potti, 70 miljoonaa, ensi vuodelle yksistään
palveluiden parantamiseen. Mutta haetaan myös sitä, että olisi sitä sananvaltaa itsellä käy-
tössä, ja ymmärrän sen oikein hyvin. Täällä edustaja Essayah viittasi jo aikaisemmin sii-
hen, että on erityyppistä palveluiden tarvetta, on se sitten ikäihmisiin tai vaikka mielenter-
veyspalveluihin liittyvää. Voi olla, että ne haastavat meidän nykyisiä tilojamme, sitä, mi-
ten nämä kaikki asiat tehdään. Siinä suhteessa nousee esiin esimerkiksi Tampereen esi-
merkki, että haetaan uudenlaisia tapoja, ettei olla kiinteästi sidottuja sentyyppiseen fyysi-
seen toimintakulttuuriin, joka meillä on tähän asti ollut ja joka totta kai pitää pystyä tässä
haastamaan. Nimenomaan pikemminkin tuntuu, että valtakunnallisessa tarkastelussa tä-
mäntyyppiset näkökulmat nousevat esiin.

Minulla ei ole vielä montaa kokemusta. Olen saanut nyt näitä rajoituslain investointeja
tarkastella ja esitellä niitä valtioneuvostolle, ja minusta on kyllä tarkasteltu nimenomaan
tämän ison tulevaisuuden kuvan sopivan näihin investointeihin. On sanottava, että koska
kuntakenttä on hyvin erilainen, niin sama sapluuna ei tietenkään sovi kaikkiin. Mutta onko
se se 5 miljoonaa, josta pitäisi tehdä erilainen sapluuna, vai voiko nämä viisimiljoonaiset
koko maassa tarkastaa?

Minusta meillä kenelläkään ei ole mitään hävettävää siinä, että me käymme julkisempaa
keskustelua siitä, minkälaisia päätöksiä kunnissa investointien osalta tehdään. Se ei ole hi-
dastanut kuntien aikatauluja, mutta se on antanut varmuuden siihen, [Puhemies koputtaa]
että on haettu yhdessä sitä isoa linjaa, ja näin tullaan tekemään nyt jatkossakin, jos edus-
kunta sen suo. Ja pidämme huolta siitä, [Puhemies koputtaa] että sote-uudistus saadaan vii-
meinkin maaliin — siitäkin oli tässä huolia. Omalta osaltani totean, että tänään on aloitettu
jo sisältöremontti alan kanssa yhdessä.

Ensimmäinen varapuhemies Tuula Haatainen: Keskustelu ja tämän asian käsittely kes-
keytetään. Asian käsittelyä jatketaan tässä istunnossa päiväjärjestyksen muiden asiakoh-
tien tultua käsitellyiksi.

Keskustelu keskeytettiin kello 14.48.

————
13



Pöytäkirjan asiakohta PTK 50/2019 vp
Keskustelua jatkettiin kello 15.29.

Ensimmäinen varapuhemies Tuula Haatainen: Nyt jatketaan aiemmin tässä täysistun-
nossa keskeytetyn asiakohdan 2 käsittelyä.

15.29 Hanna Sarkkinen vas: Arvoisa puhemies! Sote-uudistusta on yritetty tehdä jo vuo-
sia, ja nyt vihdoin se pitää saada tehtyä. Erityisen polttavaksi uudistuksen tekee väestön no-
pea ikääntyminen ja alueelliset väestörakenteen muutokset sekä kuntien taloudellinen ah-
dinko. Kunnat eivät voi enää jatkossa kantaa vastuuta sote-palveluiden järjestämisestä
vaan tarvitaan isompi järjestäjä, vahvemmat ja laajemmat hartiat. Nyt käsillä olevaa rajoi-
tuslain pidennystä ja tiukennusta tarvitaan, jotta voidaan rakentaa kuntia laajempi, tarkoi-
tuksenmukainen sosiaali- ja terveyspalvelujärjestelmä ilman isojen ulkoistusten ja alueel-
lisen osaoptimoinnin aiheuttamaa monimutkaisuutta tai kustannusriskiä.

Arvoisa puhemies! Hallitus tekee sote-uudistuksen keskittyen perusasioihin eli hoidon
saatavuuden parantamiseen perustasolla, terveys- ja hyvinvointierojen kaventamiseen,
hoitopolkujen sujuvuuteen, järjestelmän eri osien ja eri palveluiden väliseen integraatioon
sekä kustannustehokkaaseen ja oikea-aikaiseen palvelutuotantoon. Tavoitteena on terveys-
keskusten hoitoonpääsyn nopeuttaminen, ennaltaehkäisevien ja matalan kynnyksen palve-
luiden vahvistaminen ja paljon palveluita tarvitsevien sujuvammat palveluketjut. Tavoit-
teena on rakentaa integroitu järjestelmä. Integraatio koskee sosiaali- ja terveyspalveluiden
välistä integraatiota, perus- ja erikoispalveluiden integraatiota, tiedon integraatiota ja ra-
hoituksen integraatiota. Palvelut järjestetään maakuntapohjalle, ja uudistuksessa keskity-
tään sosiaali- ja terveyspalveluihin. Nyt ei lähdetä haukkaamaan liian isoa palasta kerralla
eikä lähdetä sekoittamaan järjestelmää markkinamallilla. Viime kauden uudistus kaatui
laajuuteensa sekä markkinamallin ja sen rahoituksen aiheuttamiin ongelmiin palveluissa ja
rahoituksessa. Tiedämme nyt erittäin hyvin, missä perustuslain rajat kulkevat, ja nyt niitä
täytyy noudattaa.

Arvoisa puhemies! Hallituksen esitys sote-rajoituslain jatkamisesta ja tiukennuksista
tarvitaan, jotta estetään kuntia ja kuntayhtymiä tekemästä sellaisia isoja sosiaali- ja ter-
veyspalveluiden ulkoistuksia, joita maakunnan aloitettua ei voitaisi purkaa. Tämä on tär-
keää, jotta maakunnalla on mahdollisuus rakentaa integroitu, tarkoituksenmukainen ja kus-
tannustehokas palvelujärjestelmä. Laki ei siis kiellä ulkoistuksia vaan velvoittaa kuntaa tai
kuntayhtymää ottamaan palvelusopimukseen irtisanomisehdon. Näin estetään se, että sote-
uudistuksen edellä ei tehdä ylikalliita tai kokonaisjärjestelmän kannalta epätarkoituksen-
mukaisia sopimuksia. Rajoitus on tarpeellinen edelleen tässä ajassa, sillä suuret terveysjä-
tit kiertävät kuntakenttää nytkin etsien ulkoistusmahdollisuuksia. On tärkeää, että sopi-
muksissa on irtisanomisehto, sillä olemme nähneet, että kunnille halvalla myytävät sopi-
mukset voivat tulla yllättävän kalliiksi. Rajoitus tarvitaan myös, jotta voidaan estää se, että
kunnat sementoivat palvelurakennetta ennen sotea ja näin estävät alueellisesti tarkoituk-
senmukaisen palvelurakenteen kehittymisen.

Rajoituslaki sisältää myös rakennusinvestointien rajoittamisen lupamenettelyn kautta.
Investointeja ei siis estetä tai kielletä, vaan yli 5 miljoonan euron investoinnit ovat lupame-
nettelyn takana. Näen, kuten hallituksen esityksessäkin nähdään, että läpivalaisu on tar-
peellista. On kuitenkin tärkeä varmistaa, ettei lupamenettelystä tule käytännössä tuketta
tarvittaville rakennusinvestoinneille ja että järkevät, tarpeelliset ja välttämättömät inves-
toinnit toteutetaan myös sote-uudistusta odoteltaessa.
14



Pöytäkirjan asiakohta PTK 50/2019 vp
Arvoisa puhemies! Kentällä on paljon epävarmuutta ja epäuskoa sitä kohtaan, toteutuu-
ko sote-uudistus vuosien soutamisen ja huopaamisen jälkeen. Se on ymmärrettävää. On
kuitenkin tärkeää vahvistaa viestiä siitä, että sote-uudistus etenee perusasioihin keskittyen.
Tämä voisi myös ehkäistä kuntien lyhytnäköisiä ratkaisuja, joihin kuntatalouden paine ja
heikot tulevaisuudennäkymät saattavat niitä ajaa. Toteutuessaan sote-uudistus helpottaa
erityisesti pienempien kuntien talouden ja toiminnan paineita, ja hallituksen päättämät val-
tionosuuden korotukset helpottavat kuntien tilannetta jonkin verran jo ensi vuonna.

Arvoisa puhemies! Kiitoksia hallitukselle siis esityksestä, joka nyt sosiaali- ja terveys-
valiokunnassa käsitellään ja toivottavasti mahdollisimman ripeästi myös hyväksytään.

15.34 Juho Kautto vas: Arvoisa rouva puhemies! Sotea on yritetty saada aikaiseksi
useamman hallituksen toimesta. Erilaisia malleja on ollut ilmassa, ja viimeinen yritys vii-
me keväänä kaatui perustuslaillisiin ongelmiin. Olemme käsittääkseni liikuttavan yksimie-
lisiä siitä, että sote-uudistus tulee tehdä mahdollisimman pian. Kuntien ja kuntayhtymien
tilanne on kestämätön, kun menot sosiaali- ja terveyspuolella kasvavat hälyttävästi mutta
tulot eivät. Tämä näkyy erityisesti maakunnissa ja siellä myös pienissä ja keskisuurissa
kunnissa. Näitä kuntia koettelevat muuttotappiot sekä matala syntyvyys ja tätä kautta vä-
estön ikääntyminen, mikä aiheuttaa valtavat paineet erityisesti vanhustenhoivaamme. 

Hallituksen keskeisenä tavoitteena on toteuttaa sosiaali- ja terveyspalveluiden uudistus,
missä ensisijaisesti kavennetaan hyvinvointi- ja terveyseroja, turvataan yhdenvertaiset ja
laadukkaat palvelut, parannetaan palveluiden saatavuutta ja saavutettavuutta sekä turva-
taan ammattimaisen työvoiman saanti. Hienoja tavoitteita, ja olemme varmasti kaikki näi-
den takana. Näin ainakin toivon meidän olevan. 

Arvoisa rouva puhemies! Kritiikkini tässä puheenvuorossani kohdistuu lähinnä vuodes-
ta 2016 voimassa olleeseen rajoituslakiin, joka asettaa kunnat ja kuntayhtymät kestämättö-
mään tilanteeseen viiden miljoonan investointirajoituksen osalta. Investointirajoitus, mikä
on asetettu kunnille, kuntayhtymille tai vaikka edellä mainittujen tahojen hallinnoimille
säätiöille, tekee peruspalveluiden tuottamisesta laadukkaasti todella vaikeaa. Kunnilla tai
kuntayhtymillä on pääasiallinen vastuu esimerkiksi vanhuspalveluista, ja kuntapäättäjät
saavat jatkuvasti kritiikkiä toimettomuudestaan palveluiden parantamisessa. Tämä on kun-
talaisten näkökulmasta hyvin ymmärrettävää. Kuntalaisille ei riitä selitykseksi, että valtio
ei anna investoida näihin elintärkeisiin palveluihin. Tämä ei riitä ainakaan niille vanhusten
omaisille, jotka eivät saa läheistään kelvolliseen hoivayksikköön. 

Laissa sanotaan, että kunnilla ja kuntayhtymillä on laaja harkintavalta siinä, millä ta-
voin ja missä muodossa ne järjestävät sosiaali- ja terveyshuollon palvelut. Investointirajoi-
tuksen jatkaminen jälleen rajoittaa myös pahoin kuntien itsemääräämisoikeutta palvelui-
den hoitamisessa. 

Omassa kotikunnassani Äänekoskella on monen muun kunnan tavoin kamppailtu inves-
tointirajoitusten kanssa, jotka estävät meitä panostamasta uusiin vanhustenhoidon yksiköi-
hin. Meillä on vetämässä poikkeuslupa kaupungin hallinnoiman säätiön kautta, jotta voi-
simme rakentaa uuden 60-paikkaisen tehostetun hoidon palveluyksikön, jota kipeästi kai-
paamme. Olemme odottaneet jo vuosia, mihin suuntaan sote-uudistus menee, jotta tiedäm-
me, kehitämmekö toimintaa kunnan omana vai miten palvelut tuotetaan jatkossa. Nyt in-
vestointirajoitusta on tarkoitus jatkaa vuoden 25 loppuun saakka. Onko näin, että joudum-
me jälleen kerran sanomaan vanhuksillemme ja heidän omaisilleen, ettei vaan voi mitään?
15



Pöytäkirjan asiakohta PTK 50/2019 vp
Tämä siis siinä tapauksessa, että sote-uudistus venyy ja poikkeuslupaa uudisrakentamisel-
le ei tule. Emme varmasti ole ainoa kunta, joka painii samojen ongelmien kanssa. 

Arvoisa rouva puhemies! Ymmärrän sinällään Paras-puitelain rajoituksen eritysesti sii-
nä, että soten joskus tultua voimaan tulee muodostettavilla sote-maakunnilla olla mahdol-
lisuus muokata palvelurakenteita parhaan palvelun turvaamiseksi. Kuten aiemmin mainit-
sin, huoleni kohdistuu ennen kaikkea rajoituslain investointikieltoon ja sen jatkamiseen.
Me päättäjinä kyllä asian kanssa vielä pärjäämme, mutta erityisesti ikäihmisemme eivät
enää kauan voi odottaa välttämättömiä palveluita. Toivonkin, että ministeriössä suhtaudu-
taan ainakin kuntien poikkeuslupahakemuksiin suotuisasti, sillä niitä tuskin mikään kunta
tekee löysin perustein. Toivon myös, että teemme koko eduskuntana työtä sen eteen, että
saamme sote-uudistuksen vihdoin maaliin. Sen ihmisen ansaitsevat. — Kiitos. 

15.39 Anu Vehviläinen kesk: Arvoisa puhemies! Täytyy kyllä tähän alkuun oikeastaan
sanoa, että huokaus, kun luin tuota hallituksen esitystä ja katsoin, montako kertaa Paras-
puitelakia ja myös näitä rajoittamislakejakin on jatkettu. Jaan sen käsityksen, joka tuolla
debatissa jo tuli, että tietenkään ei ole oikeaa ja hyvää lainsäädäntöä, jos me joudumme
aina tekemään muutaman vuoden jatkoja, vaan pitäisi päästä pysyvään tilanteeseen. 

Lyhyesti haluan todeta kyllä sen, että silloin aikanaan, kun Paras-puitelaki tehtiin 2007,
se oli ensimmäinen kunnollinen yritys hakea laajempia hartioita siihen, että meillä perus-
terveydenhuolto järjestettäisiin vähintään 20 000 asukkaan väestöpohjalta, ja se oli minus-
ta siinä ajassa hyvä ratkaisu. Ja nyt sitten ollaan menossa eteenpäin, mutta aika tavalla, niin
kuin me tiedämme, takkuillen. 

Jos minun laskutaitoni pitää paikkansa, niin meillä on nyt seitsemäs hallitus, joka yrittää
tehdä rakennemuutosta tänne soteen. Tämä on matkan varrella tietysti muotoutunutkin
niin, että tämä vuosikymmen on jo tavoiteltu integraatiota, joka on tarkoittanut monille eri-
tyisesti sitä, että sosiaalipalvelut, perusterveydenhuolto ja erikoissairaanhoito ovat saman
järjestäjän käsissä. Niinhän nyt tässä ollaan tekemässä hallituksena ja sillä erolla erityisesti
edelliseen hallitukseen, että tämä laaja valinnanvapaus on tästä kaiken kaikkiaan pois. 

Pidän erittäin perusteltuna, että nyt tehdään nämä uudet jatkot ja sillä tavalla varmiste-
taan, että kun aikanaan uudet maakunnat tulevat voimaan, niin niillä on mahdollisuus sit-
ten myös irtisanoa sellaisia sopimuksia täällä ulkoistusten puolella, jotka eivät ole maakun-
nan kannalta kokonaisuudessaan järkeviä. Näiden ulkoistamissopimusten jatkosta totean,
että uutena asianahan tässä on se, että tämä 30 prosentin raja muuttuu 15 prosentin rajaksi,
ja tämä on perusteltua siltä osin, että jos pidettäisiin tämä vanha 30 prosentin raja, niin se
voisi tarkoittaa jopa jossakin sairaanhoitopiirissä koko erikoissairaanhoidon ulkoistamista. 

Mutta sitten, kuten debatissa jo totesin itsekin ja moni muukin sanoi, kysymys ei ole sii-
tä, etteikö saisi tehdä sopimuksia yksityisten toimijoitten kanssa, joissa siirretään tuotan-
toa sote-palveluissa yksityiselle tuottajalle, vaan kysymys on nimenomaan siitä, että tässä
on oltava irtisanomisehto, joka antaa sille uudelle julkiselle järjestäjälle, maakunnalle,
mahdollisuuden sitten irtisanoa sopimus, jos niin halutaan. Pakkohan sitä ei ole tehdä —
jos sopimus on hyvä, niin sitä voidaan myös jatkaa tai osapuolet voivat keskenään siitä sit-
ten neuvotella. 

Sen haluan todeta, kun täällä pikkuisen oli keskustelua siitä, onko rakenteiden uudista-
minen sitten järkevää vai pitäisikö vain näitä sisältöjä uudistaa: ei rakenteidenkaan uudis-
tamisen pitäisi rakettitiedettä olla, vaikka kymmenessä vuodessa ei tätä sote-uudistusta ole
16



Pöytäkirjan asiakohta PTK 50/2019 vp
aikaansaatu. Kyllä rakenteita pitää pystyä uudistamaan, eikä vähiten meidän nykyisten jär-
jestäjien eli kuntien taloudellisen kantokyvyn vuoksi.

Investointien rajoittamisesta tässä salissa on tänään keskusteltu jonkin verran. Ja meillä
todellakin tällä hetkellä on voimassa olevia myönnettyjä lupia yhteensä 78 kappaletta, ja
vain viisi kappaletta lupia on evätty. Sen takia kuuntelin edustaja Kauton puheenvuoroa
erityisen tarkalla korvalla, koska ymmärrän sen, että jos on omassa kunnassa tai omalla
alueella kysymys, että haluttaisiin tehdä se investointi, niin siinä tietysti halutaan niin kuin
perustella sinne sosiaali- ja terveysministeriöön päin, jossa niitä lupia käsitellään, miksi se
olisi mahdollista. Mutta tosiaankin tämä käytäntö osoittaa, että se ei ole kyllä ihan tavallis-
ta, että näitä lupia olisi suoraan hylätty, vaan on myös paljon käyty ministeriön ja sitten ha-
kijan kanssa keskustelua ja ehkä sitä hakemustakin yhdessä muokattu, että se palvelisi ko-
konaisuutta pidemmällä aikajänteellä kaiken kaikkiaan paremmin. 

Sitten haluan vielä aivan lopuksi todeta sen, että tämä tosiaankin on tulossa käsittelyyn
sosiaali- ja terveysvaliokuntaan mutta menossa lausunnolle perustuslakivaliokuntaan,
mikä minusta on hyvä asia. Sitten kuulemme myös perustuslakivaliokunnan näkemyksen
muun muassa siitä, rajoittaako tämä kuntien itsemääräämisoikeutta liikaa. 

15.44 Aki Lindén sd: Arvoisa rouva puhemies! Käytin jo debatissa puheenvuoron, ja ly-
hennän nyt tätä varsinaista puheenvuoroa ja käytän sen paikalta. Minusta ministeri Kiuru ja
sen jälkeen muutama edustajakin ovat erittäin hyvin jo selostaneet tämän lain olennaisen
sisällön, joten en käytä siihen aikaa. 

Tässähän on käytännössä kolme asiaa:
Kommentoin omalta osaltani tätä 5 miljoonan euron investointirajaa toteamalla, että mi-

nusta se ei ole se tärkein kysymys tässä, ja sen takia voin itse, jos nyt sanon näin, antaa tä-
män asian mennä, vaikka pidän sitä rajaa kovin alhaisena. Esimerkiksi suurimmassa sai-
raanhoitopiirissä, siis HUSissa, jonka budjetti on 2,2 miljardia euroa, tämä on vähemmän
kuin yhden päivän meno, ja sen takia tietenkin tämä synnyttää tiettyä byrokratiaa. Mutta
olennaisin ja tärkein asia tässä on, että me jatkamme tätä yhteistoimintavelvoitetta, joka on
todellakin sieltä Paras-laista jo lähtenyt, ja sitten pidämme voimassa tämän rajoittamisen
niin, että irtisanomispykälä on sisällytettävä nyt yli 15 prosentin kokonaisulkoistuksiin.

Suurin ongelma näissä rakenteissa tällä hetkellä on se, että jo pitkään meidän sosiaali- ja
terveydenhuollon järjestäminen on ollut liian hajautunutta. Tuossa lain perusteluosassa-
han todetaan, että meillä on Manner-Suomen 295 kunnasta 74 sellaisia, jotka järjestävät
itse sosiaali- ja terveydenhuoltonsa. Niissä asuu yhteensä hieman alle puolet Suomen vä-
estöstä. Sitten ne loput 221 kuntaa ovat muodostaneet 59 yhteistoiminta-aluetta, joista kun-
tayhtymiä on 33 ja vastuukuntamallilla toimii 26. Näiden yhteensä 133 toimijan — siis 74
plus 59 — lisäksi meillä on tietenkin sairaanhoitopiirit vielä, ja myös erityishuollon alueel-
la on merkittävän kokoisia kuntayhtymiä ja lukuisia muita kuntien yhteenliittymiä. Tämä
tilanne on pitkälti epätyydyttävä. Suomi on maailmassa ainoa maa, jossa terveydenhuollon
järjestäjänä on yksittäinen kunta. Tietenkin suurella Helsingin kaupungilla ja 4—5 suurim-
malla kunnalla on leveät hartiat, ja sen takia sieltä käsin on esitetty tietysti myös kritiikkiä
näitä uudistuksia kohtaan viime aikoina.

Mutta kyllä kaikkein olennaisin kysymys on se, että me saamme nopeasti nämä leveäm-
mät hartiat tässä järjestämisessä, ja kun tulee tämä rajavaihe, jolloin tehtävät siirtyvät kun-
nilta ja kuntayhtymiltä sinne tuleville sote-alueille tai maakunnille, siinä ei tule mahdollis-
17



Pöytäkirjan asiakohta PTK 50/2019 vp
taa erilaisia yksisilmäisiä osaoptimointeja, ja sen takia tämä rajoituslaki pitää pitää voimas-
sa. — Kiitoksia.

15.47 Toimi Kankaanniemi ps: Arvoisa rouva puhemies! Tämä rajoituslaki tulee ole-
maan voimassa lähes kymmenen vuotta, ja se on toki pitkä aika, jonka valtiovalta rajoittaa
kuntien päätösvaltaa. Mutta ilmeisesti perustuslakivaliokunta ei ole tähän puuttunut niin,
että katsoisi tätä vielä perustuslain vastaiseksi, joten esitys menee eteenpäin.

Pidän tätä esitystä pääosin tarkoituksenmukaisena. Investointien rajaamisen osalta kyllä
herätti erityisesti edustaja Kauton puheenvuoro lisää kysymyksiä. Äänekosken kaupunki
on tietysti lähikuntani, ja tiedän, että sielläkin vanhustenhuollon kysymykset ovat poltta-
via, ja tällöin on, varsinkin tässä talouden tilanteessa, lähdettävä siitä, että ei Äänekosken
kaupunki tai mikään muukaan varmastikaan tee näitä investointeja ihan harkitsematta, ja
silloin kyllä hämmästys kääntyy ministeriön suuntaan ja valtioneuvoston suuntaan, jos täs-
sä tapauksessa ei poikkeuslupaa myönnetä. Tältä osin voi todeta, että tuo 5 miljoonan raja
on todella aika alhainen. Eivät kunnat harkitsemattomasti yleensäkään näitä tee. Valiokun-
ta voisi hyvinkin miettiä, onko se paikallaan.

Toinen osa on sitten ulkoistamisprosentin rajan alentaminen 30:stä 15:een, ja pidän kyl-
lä sitä ihan perusteltuna siltä osin, että jos yksittäinen kunta maakunnan keskellä taikka
vaikka laidalla ulkoistaa koko sotensa, niin kyllä se sitten jatkossa tulee vastaan ikävällä ta-
valla, kun toivon mukaan laajahartiaisiin alueisiin mennään. Tässä on aina se vaara, että jo-
kin kunta käyttää tilaisuutta hyväkseen ja tekee sopimuksia, jotka sitten ovat kokonaista-
loudellisesti — mitä meidän täällä pitää tarkastella — virheellisiä. Toki tässä ulkoistami-
sessa on nyt tulossa tämä irtisanomispykälä, ja se on tavattoman tärkeä.

Arvoisa puhemies! Tämä liittyy soteen, ja siltä osin totean, että sotella on kyllä tavaton
kiire tänä päivänä, kun katsotaan kuntatalouden tilaa. Kuntaliiton varatoimitusjohtaja
Timo Reina kirjoitti blogissaan ihan tuoreesti, että meillä on korotuspaine kuntaveroon
”vuoden 23 tasolla 2,2 prosenttiyksikköä, alle 6 000 asukkaan kunnissa peräti 5,5 prosent-
tiyksikköä”. Tämä tarkoittaa sitä, että muutamissa kunnissa mentäisiin 27 prosentin ve-
roprosenttiin. Tämä on sietämätön tilanne. Edelleen hän toteaa: ”Kuntien lainakanta jatkaa
kasvuaan. Sen ennakoidaan kuntien ja kuntayhtymien osalta kasvavan vuoteen 23 mennes-
sä jopa 9,6 miljardilla eurolla eli noin 44 prosentilla”. Jo nyt 20 miljardia meni kuntasek-
torin veloissa rikki, ja se nousisi tämän eduskuntakauden aikana 30 miljardiin. Kasvu on
aivan huikea. No, nyt saa halvalla lainaa, mutta kyllä paine jatkossa tulee olemaan ankara.
Edelleen Reina toteaa: ”Negatiivisen vuosikatteen kuntien lukumääräksi arvioidaan tänä
vuonna 123 ja vuonna 23 jo 152 eli yli puolet Manner-Suomen kunnista. Viime vuonna,
joka sekin oli heikko vuosi, näitä kuntia oli 43 ja sitä edellisenä neljä.”

Eli tämä kuntatalouden kehitys on kyllä äärimmäisen huolestuttava. Lienee niin, että
Helsinki on tänä vuonna ainoa kunta Suomessa 300:sta Manner-Suomen kunnasta, joka te-
kee ylijäämäisen tilinpäätöksen. Kaikki muut tekevät nolla- tai miinusmerkkisen ja yhteen-
sä jopa lähes miljardi euroa alijäämää, mikä on kaikkien aikojen ennätys. 

Hallitus, ottakaa vakavasti tämä kuntatalouden tilanne. Puuttukaa siihen, hoitakaa sitä
niin, että kunnat pystyvät järjestämään, turvaamaan vanhuksille, sairaille ja lapsille ne pal-
velut, jotka kuntien velvoitteena ovat, ja estäkää nämä yt-neuvottelut ja sitä kautta henki-
löstön vähentäminen, mikä lisää työttömyyttä ja väistämättä heikentää palveluja. Jos tämä
vasemmistoenemmistöinen hallitus ei tätä ymmärrä, niin olette kyllä erittäin vaarallisella
tiellä. Tilanne on erittäin hankala ja vaatii nopeita toimenpiteitä, ja ensi vuoden talousarvio
18



Pöytäkirjan asiakohta PTK 50/2019 vp
ja neljän seuraavan vuoden kehys eivät sisällä niitä rahoja, jotka kunnissa tarvitaan palve-
lujen ylläpitämiseksi, ja kun ikääntymiskehitys ja korjausvelka kunnissa vielä edellyttävät
lisäpanostuksia, niin kiire on.

Mutta ennen kaikkea tässä yhteydessä sote pitää nopeasti tehdä ja etsiä sellainen malli,
joka on järkevä ja toteuttamiskelpoinen ja jossa myös tämä Uusimaa hoidetaan niin kuin on
uusmaalaisten edun mukaista. [Aki Lindén: Jäiköhän vähän liikaa korjattavaa Sipilän hal-
lituksen jäljiltä?] — Edellinen hallitus hoiti paljon paremmin. 

15.53 Leena Meri ps: Arvoisa puhemies! Täällä keskustellaan kovasti hallituksesta, ja
haluan muistuttaa, että perussuomalaisethan eivät olleet viimeisenä kahtena vuotena halli-
tuksessa lainkaan. On hyvä muistaa semmoinen asia.

Ministeri Kiurulta yritin kysyä muutamia asioita, mutta hän ei ehtinyt tai huomannut
vastata, ja se oli harmillista. Täällä oli muitakin puheenvuoroja siitä. Itse istuin viime kau-
della perustuslakivaliokunnassa ja sote tuli tosi tutuksi, ja tässä hallituksen esityksessä to-
detaan, että perustuslakivaliokunta on vuonna 2016 pitänyt tärkeänä, että tämän rajoitus-
lain vaikutuksia seurataan ja epäkohtiin puututaan tai tilanteisiin, jos sote-uudistuksen jat-
kovalmistelu antaa aihetta. No, nyt en saanut vastausta, onko tämmöisiä arviointeja tehty.
Kun perustuslakivaliokunta antaa vihreää valoa jollekin lainsäädännölle, niin tietysti nämä
edellytykset on aina sieltä huolellisesti luettava. Onneksi tämä nyt menee perustuslakiva-
liokuntaan, koska jossakin vaiheessa varmaan tulee kysymykseen myös se, voiko joku laki
olla kymmeniä vuosia voimassa ja onko kunnilla jonkinlaisia perusteltuja odotuksia siitä,
että voitaisiin tehdä jonkintyyppisiä oikeustoimia. Vaikka kunnilla sinänsä ei ole perintei-
sesti katsottu olevan samanlaisia perusoikeuksia kuin luonnollisilla henkilöillä, on kuiten-
kin on olemassa perustuslain kannalta rajoituksia, jotka tulevat tietyllä lailla sitten siihen
kunnan toimivaltaan ja jotka vaikuttavat yksilöön. Lisäksi kyselin Uudenmaan erillisrat-
kaisusta, mutta siihen en saanut mitään vastausta. Sotea on kyllä valmisteltu vuosikausia,
ja se oli hyvä, että kaatui se markkinamalli, jossa kokoomus lähti viime kaudella laukalle.

Mutta tietysti täällä keskustan edustajat ovat nyt kovasti esittäneet, että hyvä, että tämä
sote-uudistus nyt vihdoin menee eteenpäin — varmasti sote-uudistusta tarvitaan, mutta nyt
on hyvä muistaa, että viime maaliskuussa keskusta ajoi soten seinään hajottamalla hallituk-
sen, vaikka kuukausikaupalla oli tuotu ne markkinamallin ongelmat esille. Ne olivat näh-
tävissä jo perustuslakivaliokunnan lausunnosta parin vuoden takaa silloin viime kaudella,
joten siinä mielessä se hallituspolitiikka ja politikointi valitettavasti ajoi mielestäni sen ohi,
että me olisimme tehneet jo silloin sosiaali- ja terveysuudistuksen.

Samaten minua harmittaa se, että viimeiset pari vuotta SDP toi salissa todella vahvasti
esille, että tämä sote pitää palauttaa parlamentaariseen valmisteluun, koska tämä on vuosi-
sadan hallintouudistus Suomessa ja olisi hyvä olla melko laaja konsensus siitä, miten tämä
tehdään, ja nythän näin ei ole käymässä. Elikkä nyt se tehdäänkin sitten taas hallituspuolu-
een enemmistöllä. Ministeri Rinne on todennut, että parlamentaarista valmistelua tehdään
näitten erikoistehtävien osalta ja rahoituksen osalta, mutta tämä varsinainen pohja ei tule
parlamentaariseen valmisteluun, ja sitä kovasti ihmettelen, että tällä taas politikoidaan.

Itse olen Uudenmaan kansanedustaja ja eilen olen istunut illan talouden tasapainotus-
ryhmässä Hyvinkäällä, ja meidänkin kunnan menoista 60 prosenttia on sote-kuluja, noin
30 prosenttia on sivistystoimen kuluja ja noin 10 prosenttia on sitten muuta liikkumavaraa.
Me kuulumme Keski-Uudenmaan sote -kuntayhtymään, johon kuuluu 6 kuntaa, ja me
olemme sitä kautta saaneet paljon yhteistyötä eteenpäin ja keskittämistä ja tehokkuutta
19



Pöytäkirjan asiakohta PTK 50/2019 vp
siellä, ja tämä uusi sote-malli nyt meitä kovasti pelottaa. Nimittäin jos Uudellemaalle ei tu-
lekaan hallituksen lupaamaa erillisratkaisua, niin kun mietitään, että tällä alueella on kui-
tenkin 1,6 miljoonaa asukasta, niin se ei kyllä varmasti samaan muottiin sovi: jos mieti-
tään, että Helsingissä asukkaita on siitä noin 600 000, niin kyllä pelkona on ollut jo viime
kaudella kuntajohtajien esilletuloissa se, että päätösvalta siirtyy Helsinkiin, koska äänestä-
jät ovat suurimmaksi osaksi sieltä ja monet suosivat tietysti äänestyspäätöksissään lähi-
päättäjiä — mikä on täysin ymmärrettävää. Elikkä kyllä tänne nyt vähintään joitakin ää-
nestysalueita pitäisi saada. 

Käsittelyssä viime kaudella tämä parlamentarismi tuli esille, mutta se jäi jalkoihin jon-
kin verran, koska tässä on ollut niin paljon ongelmia matkan varrella perustuslakivaliokun-
nassakin, että se ei noussut siinä semmoiseen keskiöön. Mutta onneksi SDP:n Aki Lindén
täällä huudahti minulle, että Uusimaa hoituu, ja en tiedä, millä lailla hoituu — toivottavasti
tarkoititte sitä, että aidosti tulee se erillisratkaisu ja semmoinen järkevä erillisratkaisu, kos-
ka ainakin me Hyvinkäällä olemme toivoneet, niin kuin monet kuntajohtajat, tätä viittä
aluetta, ja olemme esittäneet erilaisia kannanottoja ja mielipiteitä. Katsotaan nyt sitten, tu-
leeko näin käymään. Mutta hyvä, ja pistin nyt korvan taakse tämän Aki Lindénin lupauk-
sen ja toivon, että se sitten toteutuu. Minä katselen sen perään.

15.59 Kim Berg sd: Arvoisa puhemies! Käsittelyssä oleva hallituksen esitys on tärkeä
sote-uudistuksen tavoitteiden saavuttamiseksi. Palveluja ei pidä ennen järjestämisvastuun
siirtymistä betonoida tiettyihin paikkoihin ja rakenteisiin. Näin voisi käydä, ellei rajoiteta
tulevia maakuntia sitovia ja palvelutuotantoa ohjaavia pitkäaikaisia ja laaja-alaisia ulkois-
tamissopimuksia tai epätarkoituksenmukaisia investointeja. Tulevilla maakunnilla on olta-
va mahdollisuudet varmistaa yhdenvertaisen ja kustannusvaikuttavan palvelurakenteen pe-
rustaminen niin, että se parhaalla tavalla palvelee koko itsehallinnollisen alueen asukkaita
heidän tarpeidensa mukaisesti.

Arvoisa puhemies! Lyhytnäköisten ulkoistusten sijaan on nyt keskityttävä parantamaan
palveluiden sisältöä, etenkin perustason sosiaali- ja terveydenhuollon sujuvoittamista ja
ennalta ehkäisevän toiminnan vahvistamista. Hallituksen esityksessä ulkoistamisrajaa esi-
tetään muutettavaksi 30 prosentista 15 prosenttiin muun muassa siitä syystä, että nykyinen
raja mahdollistaa integroidussa mallissa jopa koko erikoissairaanhoidon ulkoistamisen,
mikä ei missään nimessä olisi tarkoituksenmukaista sote-integraation kannalta. On myös
tärkeää, että nykyisiä rakenteita ei pureta ja korvata niitä mahdollisesti jopa väliaikaisilla
ratkaisuilla.

Arvoisa puhemies! Nyt on aika investoida sisältöön. 

16.01 Raimo Piirainen sd: Arvoisa puhemies! Edustaja Kankaanniemen puheenvuoro sai
minut ottamaan omalta osaltani kantaa tähän keskusteluun, ja kyllähän tässä haasteita on.
Tässä on kunnille riittävästi haasteita ja olemassa oleville kuntayhtymille. Omassa maa-
kunnassani Kainuussa kyllä sosiaali- ja terveyspuolen kustannukset ovat nousseet merkit-
tävästi viime vuosina.

Kolme neljä vuotta taaksepäin sote-kuntayhtymä teki ylijäämää 16 miljoonaa, ja se pa-
lautettiin kunnille. Siinä oli vähän toisenlaistakin näkemystä: olisiko se pitänyt jättää sinne
kuntayhtymän taseeseen ja olisi sitten ollut nyt puskuria siellä. On tiukkaa ollut nyt ennen
kaikkea sote-kuntayhtymän puolelta, kun kunnat ovat käyneet sitä rahoitusmekanismia lä-
pi, että paljonko rahaa laitetaan, ja on tietyllä tavalla alibudjetoitu. Niin on pyritty vaikut-
20



Pöytäkirjan asiakohta PTK 50/2019 vp
tamaan siihen, että sosiaali- ja terveyspuolella lähdettäisiin tekemään rakenteellisia uudis-
tuksia, mutta oma osasyynsä on tietenkin silläkin, että meillä on nyt tällä hetkellä valmis-
tumassa uusi nykyaikainen sairaala, joka tuo arvioiden mukaan useita miljoonia tehok-
kuushyötyä, ja sen takia ehkä tässä nyt ei olla lähdetty tekemään mitään muutoksia.

Edustaja Bergin puheenvuoroon liittyen: ei kannata nyt kyllä tehdäkään mitään, men-
nään vaan tällä tavalla eteenpäin ja katsotaan, että kunnatkin jollakin tavalla joutuvat muut-
tamaan rakenteitaan ja tarkastelemaan sitä tulopuolta, tuottavuuskehitystä siltä puolelta.
Mutta valtiolta on turha odottaa apua, jos kuntapuoli ei tee mitään. Täytyisi olla yhteinen
näkemys siitä, millä tavalla lähdetään kehittämään sosiaali- ja terveyspuolen palveluita.

Kyllä olen hyvin vahvasti tällä hetkellä hallituksen kannalla, että julkinen vastaa ja yk-
sityinen täydentää ja sitten vielä tämä yksi sektori, yhdistykset, voivat täydentää sitä pal-
velua. Tämmöinen kolmen kokonaisuus tässä on ihan merkittävästi nähtävissä.

Mutta erikoissairaanhoidon kustannukset nousevat, ja sen takia pitäisi tähän perusterve-
ydenhoitoon panostaa nyt entistä enemmän. Meilläkin on 20 lääkärin virkaa tällä hetkellä
reilusta 50:stä auki. Tämä kyllä osoittaa sen, että lääkärit ovat jonnekin muualle menneet
eivätkä ole siinä oikeassa perusterveydenhuollon tehtävässä. — Kiitos.

16.04 Aki Lindén sd: Arvoisa herra puhemies! Pyysin varsinaisen puheenvuoron, mutta
tarkoitukseni on vastata edustajakollega Merelle tässä asiassa. Kunnioitan tietenkin sitä
valmistelutyötä, jota yhdessä sosiaali- ja terveysministeriön kanssa Uudenmaan kunnat te-
kevät. Siellä on pätevät henkilöt valmistelutyössä mukana ja hyvin laaja edustus, joten en
lähde millään tavalla sorkkimaan sitä. Itsehän edustan täällä Varsinais-Suomen vaalipiiriä
tällä hetkellä, mutta esitän oman mielipiteeni tästä, miten sellainen ratkaisu voisi toimival-
la tavalla syntyä. 

Siinä on käytännössä kaksi ydinasiaa.
Ensimmäinen on se, että minun mielestäni, ja korostan nyt, että tämä on minun oma mie-

lipiteeni, meillä ei voi syntyä sellaista sote-ratkaisua, jossa 30 prosenttia maamme väestös-
tä eli 1,7 miljoonaa — tämä muuten ihan tämmöisenä pikku asiana, että meidän kannattaa
nyt puhua 1,7 miljoonasta täällä Uudellamaalla, koska se on lähempi likiarvo jo kuin tämä
1,6 miljoonaa — on sellaisen sote-järjestelmän piirissä, jonka rahoitus tulee kuntaveron
kautta ja sitten 70 prosenttia maasta on sellaisen järjestelmän piirissä, jossa rahoitus tulee
valtion kanavoimana. Se aivan varmasti törmäisi perustuslaillisiin ongelmiin. Kuntaveros-
tahan voitaisiin sitten päättää kuntien omilla päätöksillä joko lisäten rahaa tai tietysti huo-
nommassa tapauksessa tiukentaen rahaa liiallisuuksiin asti. Eli rahoituksen täytyy tulla
koko maassa samalla kaavalla, mikä käytännössä tarkoittaa, että se tulee valtion kautta.

Minun mielestäni Uudellamaalla voidaan luoda aluerakenne, joka on juuri sen kaltainen
kuin mihin edustaja Meri täällä viittasi. Viisi aluetta tai neljä, koska onhan se itäinen Uu-
simaa varsin pieni, koska se jäisi alle 100 000 asukkaan suuruiseksi. Nämä alueet vastaisi-
vat tällä äsken kuvatulla rahoitusmallilla peruspalveluista, ja sitten lailla säädettäisiin, että
tällä isolla Uudenmaan alueella kuitenkin erikoispalvelut, niin kuin nyt, järjestettäisiin yh-
teistyössä näiden neljän tai viiden alueen toimesta. Tässä on hyvin lyhyesti tiivistettynä mi-
nun mielipiteeni siitä, millä tavalla tämä Uudenmaan erillisratkaisu voisi syntyä. Silloin-
han se itse asiassa olisi eräänlainen 17+5-malli, mutta kuitenkin sitten erikoispalveluissa
Suomessa olisi 18 alueen malli. 
21



Pöytäkirjan asiakohta PTK 50/2019 vp
16.07 Leena Meri ps: Arvoisa herra puhemies! Kiitos edustaja Lindénille selventävästä
puheenvuorosta, ja siinä oli paljon hyviäkin ajatuksia. 

Oikeastaan itse pyysin puheenvuoron tuosta, kun edustaja Kankaanniemi puhui kunta-
taloudesta ja sitten edustaja Piirainen totesi tyyliin näin, että kuntapuoli ei tee mitään, ja
ajatus oli se, että turha odottaa valtiolta sitten kauheasti apuja. Nyt palaan eilisiltaan ja sii-
hen, kun televisiota katsoo ja keskusteluja seuraa: Helsinki taitaa olla ainoa kunta, joka ei
ole vaikeuksissa. Kunnat ovat tehneet valtavasti, ja jos ajattelen omaakin kuntaani, niin
olemme miettineet, miksi sote-kulut ovat niin suuret kuin ne ovat. Me kävimme Hyvin-
kään sairaalan tapaamisessa. Tapasimme toimitusjohtajan, ja hän kertoi, että meillä on ol-
lut esimerkiksi vaativia hoitoisuusasioita, sydämensiirtoja ja tämän tyyppisiä, jotka vievät
aivan valtavat rahat, emmekä me voi sille asialle mitään. 

Samaan aikaan hallitusohjelmassa mietitään nyt oppivelvollisuuden pidentämistä, sub-
jektiivisen päivähoito-oikeuden palauttamista, ryhmäkokojen pienentämistä. Esimerkiksi
ryhmäkokojen pienentäminen on ihan mielettömän hyvä asia, mutta nyt täytyy muistaa,
että kun kunnat ovat valmiiksi huonossa kunnossa, niin oikeasti pitää tulla sitten se rahoi-
tus 100 prosenttia, että se ei ole laskettu sillä lailla, että se on niin kuin pikkuisen vaille. 

Meillä käytiin meidän tulevaisuudennäkymiä läpi, ja siellä on sen verran gäppiä, että
prosentin korotuspaineita on. Mutta sitten puhutaan taas — meillä on nyt jo 19,75 veropro-
sentti — vetovoimaisuudesta ja siitä, että ihmiset olisivat ympäriinsä Uudellamaalla, ja jos
taas veroprosentit nousevat kovasti, niin se veto- ja pitovoima on kyllä aika vaikea asia.
Sen takia itsekin henkilökohtaisesti vetoan siihen, että huolehtikaa sitten aidosti, että kun-
nat voivat selvitä tehtävistään. 

Kuten tuossa puheenvuorossani sanoin, sote-kulut ovat 60 prosenttia. Me yritämme nii-
tä kuntayhtymän kautta koko ajan viilata ja katsoa, mitä voitaisiin tehdä. Sivistystoimi on
30 prosenttia, oppivelvollisuus, kuljetukset ja tietyt asiat sivistyspuolella, mitkä ovat laki-
sääteisiä, joten meillä on se kymmenisen prosenttia, millä me pelaamme. Jotkut kulttuuri-
ja hyvinvointilautakunnan alaiset asiat: vaikka me lopettaisimme sen toiminnan kokonaan,
niin se ei tätä ratkaisisi. Ei voi ihan mennä sanomaan, että kuntapuoli ei tee mitään. 

Toivottavasti kaikissa kunnissa tämä on ymmärretty, ja ainakin meillä Hyvinkäällä on
todella hyvin, mutta vetoan kuitenkin, että me emme voi kuntapäättäjinä tarjota niitä pal-
veluita, jos ei ole riittäviä resursseja. Parhaamme yritämme. Nyt kun tässä vielä kahdessa
paikassa istuu, niin tietää tämän tuskan. Mutta vetoan hallituksen kansanedustajiin.

Keskustelu päättyi.

Asia lähetettiin sosiaali- ja terveysvaliokuntaan, jolle perustuslakivaliokunnan on annetta-
va lausunto.
22


	2
	14.00
	14.06
	14.13
	14.14
	14.16
	14.17
	14.18
	14.19
	14.20
	14.21
	14.23
	14.24
	14.28
	14.29
	14.30
	14.31
	14.32
	14.33
	14.34
	14.36
	14.37
	14.38
	14.39
	14.40
	14.41
	14.42
	14.44
	15.29
	15.34
	15.39
	15.44
	15.47
	15.53
	15.59
	16.01
	16.04
	16.07


