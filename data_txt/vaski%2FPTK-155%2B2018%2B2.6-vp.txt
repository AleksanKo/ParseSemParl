















































DEM893E.tmp.xml


Pöytäkirjan asiakohta PTK 155/2018 vp

 Tarkistettu
3.0

Pöytäkirjan asiakohta 

PTK 155/2018 vp

Täysistunto

Torstai 7.2.2019 klo 16.01—20.03

2.6. Suullinen kysymys sosiaaliturvan uudistamisesta (Peter Östman kd)
Suullinen kysymys SKT 256/2018 vp

Suullinen kyselytunti

Toinen varapuhemies Tuula Haatainen: Seuraava kysymys, kristillisdemokraattinen
eduskuntaryhmä, edustaja Östman.

Keskustelu

16.56 Peter Östman kd: Rouva puhemies! Ensi vaalikauden yksi keskeisimmistä uudis-
tushankkeista on sosiaaliturvan uudistaminen. Monet puolueet ovat tuoneet esille omia
mallejaan. Tänään keskusta julkaisi oman mallinsa, jota kutsutaan kannustavaksi perustu-
loksi — perustulo. Monet toimialat, muun muassa telakkateollisuus, ovat jo pidemmän ai-
kaa ilmoittaneet työvoimapulasta, ja meillä on paljon työttömiä aloilla, joilla on samaan ai-
kaan työvoimapula. Jokin tässä yhtälössä mättää. Meidän on saatava nuoret työttömät töi-
hin. Muun muassa tästä syystä kristillisdemokraatit toivat oman kannustavan perusturva-
mallinsa — siis ei perustulo- vaan perusturvamallinsa — jo syksyllä 2015. Sen jälkeen tätä
meidän malliamme ovat erityisesti hallituspuolueet kopioineet enemmän tai vähemmän
onnistuneesti. Kysyn: eikö hallituksen kannattaisi nyt ottaa [Puhemies koputtaa] KD:n har-
kittu malli uudistuksen pohjaksi ja aloittaa työ jo tällä kaudella?

16.57 Sosiaali- ja terveysministeri Pirkko Mattila (vastauspuheenvuoro): Arvoisa pu-
hemies! Valtioneuvoston kanslia on johtanut niin sanottua Toimi-hanketta, jolla on kerätty
tietoa tulevaisuuden sosiaaliturvamallia varten, ja tämä työ on vielä kesken.

Minusta on hienoa, että puolueet tuovat omia mallejaan keskustelupöytään mukaan,
mutta kyllä tämä aivan selkeästi on tulevan hallituksen hanke — tai onko se parlamentaa-
risen komitean hanke, mene ja tiedä — mutta, edustaja Östman, olette tervetullut huomen-
na perustulokokeilun julkaisutilaisuuteen, joka on siis huomenna alkaen kello 8.30.

Kysymyksen käsittely päättyi.


