















































DEM4DED.tmp.xml


Pöytäkirjan asiakohta PTK 5/2018 vp
Pöytäkirjan asiakohta 

PTK 5/2018 vp

Täysistunto

Tiistai 13.2.2018 klo 14.02—16.38

14. Hallituksen esitys eduskunnalle laiksi oikeudenkäymiskaaren muuttamisesta ja eräiksi 
siihen liittyviksi laeiksi

Hallituksen esitys HE 200/2017 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 14. asia.
Puhemiesneuvosto ehdottaa, että asia lähetetään lakivaliokuntaan, jolle perustuslakivalio-
kunnan on annettava lausunto.

Esittelypuheenvuoro, ministeri Häkkänen, olkaa hyvä.

Keskustelu

14.48 Oikeusministeri Antti Häkkänen (esittelypuheenvuoro): Arvoisa puhemies, ära-
de talman! Oikeusvaltiossa tulee pyrkiä turvaamaan mahdollisimman hyvin jokaiselle kan-
salaiselle pääsy tuomioistuimeen omassa asiassaan. Tämä tavoite vaatii lukuisien eri näkö-
kulmien huomioimista. Yksi tärkeä näkökulma tässä on sen huolehtiminen, että tuomiois-
tuimille annetaan toiminnassaan riittävät mahdollisuudet järjestää myös toiminta- ja työs-
kentelytavat järkevästi. Tuomioistuinten menettelyjen tulee joustaa arjessa, ja meidän tu-
lee antaa lainsäätäjinä mahdollisuudet joustavampiin menettelyihin, oikeusturvasta kuiten-
kaan tinkimättä. Tämän vuoksi eduskunnan käsittelyyn on nyt tuotu esitys, jossa kevenne-
tään tuomioistuinprosesseja siten, että oikeusturva pidetään vahvana edelleen.

Esityksessä ehdotetuilla muutoksilla kevennetään oikeusprosesseja yleisissä tuomiois-
tuimissa. Hallitusohjelman mukaisesti tavoitteena on lyhentää tuomioistuinten käsittelyai-
koja muun muassa joustavoittamalla tuomioistuinten kokoonpanosäännöksiä sekä mah-
dollistaa tuomioistuinten keskittyminen ydintehtäviin. Tavoitteena on myös lisätä video-
kuulemisen käyttöä oikeudenkäynnissä.

Käräjäoikeuden yhden tuomarin kokoonpanon päätösvaltaa rikosasioissa laajennettai-
siin. Rikosasia voitaisiin käsitellä yhden tuomarin kokoonpanossa, jos syytteessä tarkoite-
tusta teosta voitaisiin tuomita enintään 4 vuotta vankeutta. Uudeksi kokoonpanovaihtoeh-
doksi käräjäoikeudessa ehdotetaan kahden tuomarin kokoonpanoa. Myös korkeimman oi-
keuden päätösvaltaista kokoonpanoa kevennettäisiin eräissä asiaryhmissä.

Vaikeasti tavoitettavien henkilöiden haastamisen helpottamiseksi ehdotetaan, että syyt-
täjä voisi määrätä epäillyn pysymään esitutkinnan päätyttyä paikalla esitutkintaviranomai-
sen toimipaikassa haasteen tiedoksiantamista varten enintään 6 tunnin ajan.

Syytetyn velvollisuutta olla henkilökohtaisesti läsnä pääkäsittelyssä lievennettäisiin.
Tavoitteena on vähentää syytetyn poissaolosta johtuvia istuntojen peruuntumisia ja siten
tehostaa rikosprosessia. Syytetyn olisi jatkossakin oltava henkilökohtaisesti läsnä pääkä-
sittelyssä, jos tuomioistuin pitää läsnäoloa tarpeellisena. Ehdotuksen mukaan syytetty voi-
 Tarkistettu
4.1



Pöytäkirjan asiakohta PTK 5/2018 vp
taisiin tuomita vankeusrangaistukseen ilman, että häntä on henkilökohtaisesti kuultu, ellei
tuomioistuin pidä läsnäoloa tarpeellisena. Ehdotus ei koske alaikäisiä syytettyjä. Syytetyn
olisi kuitenkin pääsääntöisesti oltava henkilökohtaisesti läsnä käräjäoikeuden pääkäsitte-
lyssä, jos häntä syytetään rikoksesta, josta säädetty ankarin rangaistus on vähintään 6 vuot-
ta vankeutta.

Videoyhteyden käyttöä oikeudenkäynnissä laajennettaisiin. Videoyhteyden käyttöä li-
säämällä tehostettaisiin tuomioistuimen työtä sekä vähennettäisiin oikeudenkäyntien osa-
puolten matkustusta ja siten myös oikeudenkäyntien kustannuksia. Syytetyn olisi jatkossa
mahdollista osallistua oikeudenkäyntiin kokonaisuudessaan videoyhteyden välityksellä,
kun se nykyisin on mahdollista vain silloin, kun syytettyä kuullaan todistelutarkoitukses-
sa. Myös syyttäjän, riita-asian asianosaisen sekä oikeudenkäyntiavustajan tai -asiamiehen
olisi mahdollista osallistua oikeudenkäyntiin videoyhteyden välityksellä.

Esitys sisältää myös ehdotuksen sakon muuntorangaistusprosessin keventämisestä. Esi-
tys sisältää kolme ehdotusta: sakon muuntorangaistusasian käsittelyssä tuomioistuimessa
voitaisiin käyttää videoneuvottelulaitteita, tuomioistuin ei voisi päättää maksujen antami-
sesta sakotetulle muuntorangaistusmenettelyn aikana, ja — kolmantena — Oikeusrekiste-
rikeskus voisi antaa maksuaikaa sakon maksamiseen muuntorangaistusmenettelyn jäl-
keen. Kaksi viimeisintä ehdotusta tarkoittaisivat sitä, että maksuajan myöntäminen keski-
tettäisiin Oikeusrekisterikeskukseen. Tämä selkeyttäisi sakon maksamista, koska vain yksi
viranomainen päättäisi maksuajoista muuntorangaistusmenettelyn aikana. Ehdotuksilla
pyritään jossain määrin yksinkertaistamaan muuntorangaistusmenettelyä, mitä eduskunta-
kin on edellyttänyt. Jatkossa myös tuomioistuinten ja Rikosseuraamuslaitoksen tietojärjes-
telmähankkeiden yhteydessä pyritään edelleen tehostamaan muuntorangaistusmenettelyä.

Tässä yhteydessä ei esitetä muutoksia sakon muuntamisen edellytyksiin. Esityksellä ei
siis laajenneta muuntorangaistuksen käyttöä nykyisestä — viitaten äskeiseen keskuste-
luun. Tältä osin oikeusministeriössä selvitetään etenemismahdollisuuksia parhaillaan.

14.53 Olli-Poika Parviainen vihr: Arvoisa rouva puhemies! Tavoitteet oikeusprosessien
sujuvoittamiseksi ovat yleisesti ottaen oikein tervetulleita. On ymmärrettävää, että niin sa-
nottua tyhjäkäyntiä halutaan oikeuslaitoksessa vähentää esimerkiksi syytettyjen läsnäolo-
velvoitetta pääkäsittelyissä tietyin reunaehdoin keventämällä. Ja toisaalta se, että korva-
taan live-läsnäoloa esimerkiksi videoyhteyksillä, on monissa tapauksissa vain tätä päivää.

Yhden tuomarin kokoonpanojen käytön lisääminenkin on periaatteessa ymmärrettävää
tarkoin ehdoin, mutta aivan riskitöntä se ei taida olla. Meillä ei ole kuitenkaan varaa hei-
kentää oikeusturvaa suomalaisilta, edes vahingossa. Siksi haluankin kiinnittää huomiotan-
ne eduskunnan oikeusasiamiehen kriittiseen lausuntoon tästä laista. Oikeusasiamies lau-
suu seuraavasti esityksestä laajentaa yhden tuomarin kokoonpanon käyttöalaa: ”En kanna-
ta yhden tuomarin kokoonpanon käyttöalan laajennusta. Päinvastoin käräjäoikeuksien
mahdollisuuksia käyttää laajempia ammattituomarikokoonpanoja tulisi merkittävästi lisä-
tä. Oikeusturvajärjestelmiämme on viime vuosina heikennetty paitsi suoranaisten resurssi-
leikkausten muodossa myös epätoivottavilla järjestelmämuutoksilla, joita ovat muun
muassa jatkokäsittelylupajärjestelmän laajennus ilman vastaavia käräjäoikeusresurssien li-
säyksiä, tuomioistuinmaksujen korotukset ym.” Yhden tuomarin kokoonpanon käyttöalan
laajentaminen voisi siis merkata tässä yhteydessä meille oikeusturvahaasteita. Ainakin oi-
keusasiamies kutsuu tätä askelta oikeusturvan tason heikentämiseksi.
2



Pöytäkirjan asiakohta PTK 5/2018 vp
Arvoisa puhemies! Toivon, että näin ei ole, ja toivon, että jatkokäsittelyssä kiinnitämme
kaikki huomiota siihen, että kun rajaamme tarkasti, millaisia tuomarikokoonpanoja käyte-
tään, niin pidämme huolen siitä, että se ei vaikeuta oikeuden toimintaa ja toisaalta ei hei-
kennä tuomarien toimintaedellytyksiä tässä maassa.

14.55 Antero Laukkanen kd: Arvoisa rouva puhemies! Edustaja Parviainen käytti erin-
omaisen puheenvuoron, kun kiinnitti huomiota tähän oikeusasiamiehen lausuntoon.

Näyttää siltä, että tänään on tämmöinen oikeuslaitoksen tehopäivä. Tulee putkessa nämä
esitykset, jotka on tämän kauden aikana päätetty tuoda, ja hyvä niin. Tässä on kyllä koko-
naistarkastelu ollut paikallaan, ja tuomarikunnankin äänen kuunteleminen on tässä havait-
tu. Myös harkintamahdollisuutta halutaan laajentaa, joten sinänsä kannatan tätä esitystä.
Toivon, että valiokuntakäsittelyssä sitten huolella käymme läpi mahdolliset oikeusturva-
kysymykset, sillä tavallaan oikeusturvan tasoon liittyvät ratkaisut, joita on nyt tehty useita,
saattavat yhdessä muodostaa hyvinkin merkittävän miinusmerkkisen suunnan tai alaspäin
menevän suunnan oikeusturvan saamisessa ja sen alueellisessa toteutumisessa ja kielelli-
sessä toteutumisessa hyvin monitasoisesti. Kaikkiin näihin on oikeusasiamies kiinnittänyt
huomiota, mutta eduskunta kuitenkaan ei ole päätöksessään näitä huomioinut.

Toivon, että tästäkin näkökulmasta vähän keskusteltaisiin enemmän, miksi on niin, että
meillä nämä lainsäädäntövalmistelutyötä arvioivat tahot, jotka antavat aika kriittisiä lau-
suntoja, jäävät sitten kuitenkin useimmiten huomiotta lopullisessa mietinnössä ja päätök-
sessä. Minusta tämä ei ole hyvä kehitys. Mutta ylipäätänsä kyllä tätä esitystä muuten kan-
natan.

14.56 Kari Tolvanen kok: Arvoisa rouva puhemies! Edustaja Laukkanen, meillä on teho-
kas oikeusministeri, ja siksi näitä esityksiä tulee tuolta vauhdilla.

Tämä jälleen kerran on erinomainen esitys. Meillähän tuolla tuomioistuimissa on haas-
teita nimenomaan siinä, että siellä on, voi sanoa, koko sinfoniaorkesteri kasassa, mutta sit-
ten se yksi sieltä puuttuukin, se ensiviulun soittaja eli syytetty. Koko konsertti peruuntuu,
koko istunto peruuntuu. Siellä on asianajajia, todistajia, asianomistajia, juristeja iso lauma,
mutta sitten herra tai rouva syytetty ei syystä tai toisesta halua tulla paikalle ja koko hom-
ma pannaan seis. Tämä on loistava uudistus nyt, että näissä tietyissä jutuissa, mistä nyt ei
saata seurata vankeutta ihan hirveitä tuomioita, enää sitä syytettyä ei välttämättä sinne pai-
kalle tarvita, jos hän ei halua tulla, ja tuo etäyhteyden käyttö vielä lieventää tätä asiaa. Näin
pitääkin olla. Tällä säästetään huomattavia summia ja vähennetään tätä tyhjäkäyntiä.

Se on ihan loistava juttu, että nyt myös pystytään pysäyttämään epäilty esitutkintaan ja
syyttäjä voi iskeä hänelle haasteen heti kouraan siellä esitutkinnassa. Elikkä taas tehoste-
taan sitä, että ei tarvitse juosta tämmöisen irtomiehen tai -naisen perässä eikä jouduta et-
sintäkuuluttamaan häntä ja niin edespäin. Loistavia uudistuksia. Tehostavat huomattavasti
oikeudenkäyttöä.

Ja tämä tuomioistuimen kokoonpano: Meillä on kuitenkin niin viisaita tuomareita ja ar-
vostan heitä niin paljon, että kyllä he tietävät, koska on oikeudellisesti vaikea asia, koska
pitää ottaa useampi ammattituomari siihen tiettyyn istuntoon. Mutta sitten on juridisesti
helppoja asioita, joista tuomarit itsekin toteavat, että ei tässä tarvitse nyt niin isoa kokoon-
panoa vaan sen voi yhden tuomarin systeemillä hoitaa.
3



Pöytäkirjan asiakohta PTK 5/2018 vp
Vielä kun otetaan tämä jatkokäsittelylupa, joka nyt ei suoranaisesti tähän liity vaan joka
on aikaisemmin esitetty, niin mielestäni tämä on tehokasta oikeudenkäyttöä, mihin nyt ol-
laan menossa ja mihin pyritään. Hyvää työtä.

14.59 Johanna Karimäki vihr: Arvoisa rouva puhemies! Käsittelyssä on siis hallituksen
esitys, jossa kevennetään tuomareiden kokoonpanoja, ja erityisesti kyllä arveluttavat ne ta-
paukset, joissa lisätään yhden tuomarin käyttämistä, koska tämä otetaan käyttöön jo niis-
säkin tapauksissa, joista voi saada jopa neljä vuotta vankeutta. Tällöin kyllä herää kysy-
mys, toteutuuko oikeusturva näissä tapauksissa tai toteutuvatko varsinkaan uhrin oikeu-
det. Minusta valiokunnan on kyllä syytä pohtia, onko tämä näin korkealle asetettu vankeus-
raja sopiva yhden tuomarin käsittelyihin.

Eduskunnan oikeusasiamies on tosiaankin suhtautunut kriittisesti nimenomaan tähän
yhden tuomarin kokoonpanon käyttöalan laajennukseen ja peräänkuuluttanut pikemmin-
kin sitä, että käräjäoikeuksissa käytettäisiin enemmän laajempia ammattituomarikokoon-
panoja. Onko teillä hallituksessa joitakin toimenpiteitä tai suunnitelmia lisätä tuomareiden
ammattitaitoa ja tuomarikokoonpanojen ammattiosaamista?

Valiokunnan puheenjohtaja Tolvanen käytti mielestäni hyvän puheenvuoron siitä näkö-
kulmasta, että rikoskäsittelyprosessien kesto oikeuksissa turhaan pitkittyy monasti, jos
syytetty ei saavu paikalle, ja siitä kärsivät toki kaikki, ja rahaa kuluu hukkaan silloin, kun
kaikki ovat saapuneet paikan päälle mutta istunto perutaan sen takia, että syytetty ei ole
saapunut. Tämä on ihan odotettu uudistus, ja myöskin se, että videokuulemisia lisätään, on
tehokasta, kannatettavaa ja myös jäljitettävyyden kannalta hyvä asia. Toki se edellyttää si-
tä, että oikeussalit on varustettu hyvällä laitteistolla ja että myös tietojärjestelmät toimivat.
Toivoisin ministeriltä vielä selvennystä, [Puhemies koputtaa] missä tilassa tämän lain suh-
teen ovat tietojärjestelmät ja laitteistot.

15.01 Suna Kymäläinen sd: Arvoisa rouva puhemies! Myös minä toteaisin, että tämä esi-
tys oikeudenkäymiskaaren muuttamisesta on tavoitteiltaan oikeansuuntainen. Hieman
mietityttää, että joiltain osin tuomioistuimen kokoonpanojen keventäminen tuntuu mene-
vän varsin pitkälle. Toisaalta tietenkin keventäminen koskee käräjäoikeustasoa ja vaka-
vampien rikosasioiden käsittelyhän harvoin jää käräjäoikeustasolle vaan siirtyy sitten
muille oikeustasoille.

Myös etäosallistumisen lisääminen on mielestäni perusteltua. Kuten täällä on jo aiem-
min todettu, liian usein nuo rikosasioiden käsittelyt peruuntuvat sen vuoksi, että syytetty on
poissa. Tästä tietenkin aiheutuu turhia kuluja mutta myöskin haittaa itse asianosaiselle.

Tässä valiokuntakäsittelyssä on kuitenkin tarkoin arvioitava, ovatko nyt esitetyt rajat oi-
keansuuntaisia ja oikeita. 

15.02 Kari Tolvanen kok: Arvoisa rouva puhemies! Voin luvata, että lakivaliokunta jäl-
leen kerran perusteellisesti hyvässä hengessä, niin kuin aina, käsittelee tämän asian. Tääl-
lähän on paljon lakivaliokunnan jäseniäkin paikalla. Varmaan tulee perusteellinen käsitte-
ly.

Mutta haluaisin palata tähän niin sanottuun yhden tuomarin systeemiin, kevennettyyn
kokoonpanoon, kun kuitenkin tuolla tuomioistuimessa on juttuja ja sitten on taas juttuja.
Jos on näytöltään selvä juttu, epäilty, syytetty tunnustaa, on todistajat, on asianomistaja
paikalla, on lääkärintodistukset tai joku muu näyttö elikkä ei tule näyttöongelmia, sitten
4



Pöytäkirjan asiakohta PTK 5/2018 vp
saattaa olla rangaistuksen mittaamisesta kysymys, ja se on käsittääkseni aika kaavamaista,
mitä olen tuomareilta kuullut. Tarvitseeko siihen olla kovinkaan isoa kokoonpanoa? Eikö
se yksi tuomari todella tätä pysty hoitamaan? Minun mielestäni kyllä.

Sitten taas, jos on toisenlainen juttu, joko arvioidaan näyttöä, on heikko näyttö ja pitää
arvioida, riittääkö se tuomionäytöksi vai ei, tai sitten on ennakkotapaus oikeudellisesti, se
vaatii varmaan useamman tuomarin kokoonpanon. Kuten sanoin aikaisemmin, minä luo-
tan kuitenkin meidän tuomareihin ja tuomioistuinlaitokseen, että kyllä he osaavat itsenäi-
sesti päättää ja ajatella, montako ammattituomaria tähän tarvitaan, onko joitain erityisiä
piirteitä tässä asiassa vai voiko sen hoitaa yksi tuomari. Minun mielestäni tämä on täysin
perusteltua, koska kuten sanoin, on juttuja ja juttuja.

15.03 Mika Kari sd: Arvoisa rouva puhemies! Näin hallintovaliokunnan, poliisitoimen ja
sisäisen turvallisuuden valiokunnan, jäsenenä on mielenkiintoista kuunnella lakivaliokun-
nan jäsenten näkemyksiä, ja kun tämän kuuntelun tuloksena jäi mieleeni kalvamaan kysy-
mys, niin ajattelin sen kysyä, kun arvon ministeri on täällä paikalla. Tähän yhden tuomarin
menettelyyn liittyen valiokunnan puheenjohtaja oli sitä mieltä, että tuomarit voisivat tä-
män harkinnan tehdä tapauskohtaisesti. Kuitenkin kysyisin sitten viime kädessä kansalais-
ten oikeusturvan nimissä ja tasapuolisen kohtelunkin nimissä sitä, mikä on ministerin nä-
kökulma, pitäisikö tämä harkinta jättää tässä yhteydessä tuomareiden harkittavaksi tapaus-
kohtaisesti vai pitäisikö sitä jo lainsäädännössä, mahdollisesti asetuksissa, tarkkarajaisem-
min kuvata, jotta kansalaisten oikeusturvan osalta ei tulisi tilanteita, että tuomarit eri paik-
kakunnilla tulkitsisivat eri tavalla tätä menettelyjärjestystä.

15.04 Hannu Hoskonen kesk: Arvoisa rouva puhemies! Lakivaliokunnan puheenjohta-
ja, edustaja Tolvanen aivan oikein tiivisti tämän asian ytimen, elikkä käräjäoikeudessa on
asioita, jotka ovat ihan niin sanottuja selviä tapauksia, eli kun rikos on tehty ja se on todet-
tu, tutkittu ja näyttö on aukoton ja niin edelleen, niin turha tällaisten asioiden takia enää on
oikeusjärjestelmää rasittaa. Ja toisekseen pitää sekin muistaa, että jos meidän nykyisessä
järjestelmässämme joku tällaisen tapauksen läpikäynyt syytetty ja tuomion saanut henkilö
sitten tuntee, että hänen oikeuttaan on loukattu, niin totta kai hänellä on valitusmahdolli-
suus eteenpäin, niin että eihän se sulje sitä pois. Mutta minun mielestäni tällaisten selvien
asioiden setviminen monen tuomarin voimin kuluttaa resursseja, ja ihan viisautta on se,
että byrokratiaa puretaan tältäkin puolelta ja nimenomaan niin, että painopiste keskitetään
sinne, missä on isoja, vakavia juttuja. Esimerkkeinä voi mainita vaikka jotkut vakavat ta-
lousrikokset, joissa todella tarvitaan panoksia. Siellä on semmoisia asioita, joihin kannat-
taa panostaa. Se on yhteiskunnan toimivuuden kannalta ja myös valtion saamien verotulo-
jen kannalta äärimmäisen tärkeää. Totta kai myös ihmisen koskemattomuutta koskevat
asiat ovat tärkeitä, mutta ei pidä unohtaa, että itsestään selvien asioiden setvimisestä ei kyl-
lä mitään lisäarvoa tähän yhteiskuntaan tule.

15.06 Mika Kari sd: Arvoisa rouva puhemies! Ei varmastikaan itsestään selvien asioiden
vatvomisesta tule lisäarvoa, mutta silloin, kun mennään rajatapauksilla, kyse on oikeustur-
vasta ja sujuvasta oikeusprosessista.

Viime kauden loppupuolella sain kunnian olla edustaja Tolvasen johtamassa sisäisen
turvallisuuden ja oikeudenhoidon parlamentaarisessa työryhmässä, ja silloinkin käytiin
tätä samaa keskustelua siinä työryhmässä. Kun eduskunnan oikeusasiamies, jota täällä
5



Pöytäkirjan asiakohta PTK 5/2018 vp
eduskunnassa aivan oikein ja perustellusti tarkasti kuunnellaan, on esittänyt kriittisiäkin
näkemyksiä tässä asiassa, kysyn ministeriltä vielä: miten te tämän eduskunnan oikeusasia-
miehen näkökulman näette? Ja tähän liittyen: onko meillä tässä ehkä sinänsä hyvää tarkoit-
tavassa ajattelussa kiirehtiä asioiden eteenpäinviemistä riski, että teemme sen kiirehtimi-
sen laadun kustannuksella? Tiedän teidät tuolta valiokuntatyöstä valiokuntakollegana ja
kansanedustajakollegana ja olen pitänyt teitä suuressa arvossa halussanne ja kyvyssänne
pureutua myös oikeustieteilijänä näihin asioihin. Miten näette tämän laadun, ettei lapsi me-
nisi pesuveden mukana?

15.07 Johanna Karimäki vihr: Arvoisa puhemies! Tässä keskustelussa on noussut esiin,
että tuomarien kokoonpanon määrä olisi myös jotenkin tuomareiden kesken tapauskohtai-
sesti ratkottavissa. Toki se kuulostaa sinänsä järkevältä, ja haluaisin siitä lisätietoja, onko
tosiaan niin, että laki antaa väljyyttä sitten harkinnan mukaan eri tapauksissa harkita tuo-
marien määrää. Toisaalta, kuten edustaja Mika Kari tuossa edellä totesi, resurssit ovat pie-
net ja voi olla, että säästöpaineessa voi tulla sitten hätiköityjäkin päätöksiä ja oikeusturva
heikkenee.

Eduskunnan oikeusasiamies on kuitenkin suhtautunut kriittisesti tähän, ja varmasti laki-
valiokunnan on syytä huolellisesti kuulla asiasta ja pohtia eri puolia. Eduskunnan oikeus-
asiamies on tässä samassa lausunnossaan myös ollut huolissaan siitä, että oikeusministe-
riön toimialalta on niin valtavasti leikattu vuosien saatossa, että se jo yksistään nakertaa oi-
keusturvaa. Arvoisa ministeri Häkkänen, miten te itse näette oman toimialanne tulevaisuu-
den kehityksen?

Puhemies Paula Risikko: Ja sitten ministerille vastauspuheenvuoro, 3 minuuttia, olkaa
hyvä.

15.08 Oikeusministeri Antti Häkkänen: Arvoisa puhemies! Tästä oikeusturvakysymyk-
sestä ja yhden tuomarin kokoonpanosta: Oikeusturva Suomessa on monella maailman mit-
tarilla kärkipäässä, mutta samaan aikaan meillä on myös taloudellisia haasteita. Oikeustur-
vaa ja oikeuden hallinnonalaa ei ole irrotettu jotenkin budjetista, erilliseksi saarekkeeksi
sote-rahoituksesta tai Puolustusvoimista tai muusta, vaan joudumme sen saman kamppai-
lun käymään koko ajan, minkä muutkin. Ainakin minun mielestäni oikeuden hallinnonala
ja turvallisuus ovat niitä ydintehtäviä valtiolla, ja senkin takia näissä täytyy olla äärimmäi-
sen huolellinen ja tarkka.

Me joudumme silti tekemään tehostamistoimenpiteitä, mutta niin kuin minä sanoin,
kaikki nämä esitykset on laadittu niin, että kansalaisten oikeusturva otetaan ensisijaisena
huomionarvoisena kohteena. En tule tuomaan tänne sellaisia esityksiä, joissa oikeusturvan
jotkut fundamentit jotenkin vaarantuisivat, vaan hyödynnetään uutta teknologiaa, meidän
korkeasti koulutettuja, päteviä ammattituomareita ja annetaan harkinnanvaraa laamanneil-
le siellä käräjäoikeudessa harkita, onko yksinkertainen, riidaton — tai no ei riidaton mutta
yksinkertainen — tapaus kyseessä, jolloin voidaan käyttää yhden tuomarin kokoonpanoa.
Eli annetaan harkinnanvaraa sinne alueelle tätä soveltaa, koska ei voi täällä lainsäädäntö-
vaiheessa katsoa, minkälainen on näytöllinen tilanne nyt joissain tapauksissa tai muussa.
Tuomioistuimet toimivat nytkin näin, ja meidän täytyy luottaa, niin kuin on aikaisemmin-
kin luotettu, meidän ammattituomareihin siinä osaamistasossa ja riippumattomuudessa.
6



Pöytäkirjan asiakohta PTK 5/2018 vp
Tämä kokonaisuus on äärimmäisen hyvin ja huolella mietitty. Jos meillä olisi rahaa kuin
norjalaisilla, me voisimme tehdä varmaan vähän erilaisia ratkaisuja, mutta nyt joudutaan
ottamaan huomioon oikeusvaltion ydinkysymykset ja oikeusturvakysymykset ja silti ri-
pauksen verran tehostamaan toimintoja. Mutta kaikki tehdään niin, että kansalaisten perus-
oikeudet ja oikeusturva otetaan hyvin huomioon.

Valiokunnan puheenjohtajalta hyviä huomioita moneen otteeseen. Puheenjohtaja Tol-
vanen otti esiin muun muassa syytetyn läsnäolovelvollisuuden, mikä on käytännössä polii-
sien kanssa tehdyn yhteistyön osalta huomattu ihan selvästi ja tuomioistuinlaitoksen suun-
taan, että todella usein käy niin, että ei saada syytettyä paikalle ja aiheutuu turhia kustan-
nuksia siitä, että perutaan ja siirretään käsittelyjä, tulee asianajokustannuksia, tuomareitten
palkkioita, eli tämä on ihan tämmöinen käytännön järkeistys myös.

Tuomioistuinvirasto tullaan perustamaan lähiaikoina juuri sen takia, että se pitää huolta
jatkossa vielä paremmin tuomareiden kouluttamisesta ja erikoistumisesta.

Oikeuden hallinnonalan tulevaisuuden osalta sanoisin, että oikeuslaitoksen osalta asiat
näyttävät hyviltä, mutta siinä, kuinka pystytään uudella aikakaudella vaikkapa kehittyvän
teknologian osalta ja muuten turvaamaan kaikki perusoikeuskysymykset ja muut, riittää
varmasti haasteita, aivan varmasti.

Keskustelu päättyi.

Asia lähetettiin lakivaliokuntaan, jolle perustuslakivaliokunnan on annettava lausunto.
7


	14
	14.48
	14.53
	14.55
	14.56
	14.59
	15.01
	15.02
	15.03
	15.04
	15.06
	15.07
	15.08


