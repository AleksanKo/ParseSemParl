















































DEMC755.tmp.xml


Pöytäkirjan asiakohta PTK 155/2018 vp
Pöytäkirjan asiakohta 

PTK 155/2018 vp

Täysistunto

Torstai 7.2.2019 klo 16.01—20.03

19. Lakialoite laiksi ulkomaalaislain 185 §:n ja rikoslain 17 luvun muuttamisesta 
Lakialoite LA 96/2018 vp Toimi Kankaanniemi ps

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 19. asia. Puhemiesneuvosto ehdottaa, että asia lähetetään hallintovalio-
kuntaan.

Keskustelu

19.29 Toimi Kankaanniemi ps (esittelypuheenvuoro): Arvoisa herra puhemies! Lakia-
loitteessani ehdotan, että rikoslain 17 lukuun lisättäisiin 7 d § siirtämällä se pykälä nykyi-
sestä ulkomaalaislaista, jossa se on 185 §. Ulkomaalaislaissa se on siinä muodossa, että ul-
komaalainen, joka laittomasti ilman asianmukaisia asiakirjoja oleskelee Suomessa, syyllis-
tyy ulkomaalaisrikkomukseen, ja siitä on rangaistuksena sakko. Kun tämä ulkomaalaisrik-
komus siirrettäisiin esityksen mukaan rikoslain 17 luvun 7 d §:ksi, niin samalla se esityk-
seni mukaan säädettäisiin niin, että siitä olisi rangaistuksena sakko tai enintään puoli vuot-
ta vankeutta. Tätä rikoslain 17 lukua muutettiin vastikään niin, taisi tulla tämän vuoden
alusta voimaan, että valtionrajarikos 7 §:ssä, maahantulokiellon rikkominen 7 b §:ssä ja
alueloukkaus 7 c §:ssä säädettiin ankarammin rangaistuiksi rikoksiksi. Johdonmukaista
on, että ulkomaalaisrikos säädetään myös tässä samassa sarjassa, koska on hyvin johdon-
mukaista niin menetellä.

Arvoisa puhemies! Meillä on maassa tällä hetkellä arvion mukaan 10 000 entistä turva-
paikanhakijaa, jotka ovat saaneet hylätyn päätöksen, eli heillä ei ole Suomen voimassa ole-
van lainsäädännön mukaan oikeutta saada turvapaikkaa eikä näin ollen heillä ole oleskelu-
lupaa eikä tarvittavia asiakirjoja Suomessa oleskeluun. Tämä määrä 10 000:sta on nouse-
massa lähiaikoina kerrotun mukaan jopa ehkä 15 000:een, eli valtava määrä luvattomia,
laittomia maassa olijoita on täällä, ja heillä on tietty perusturva, jonka ovat muun muassa
kaupungit ja myöskin eduskunta suonut heille. Tällainen joukko merkitsee taloudellisesti
isoa rasitetta tässä tilanteessa, ja lisäksi turvallisuuteenkin liittyy kysymyksiä, joita on syy-
tä pohtia.

Arvoisa puhemies! Kun rangaistuksena ulkomaalaisrikkomuksesta tällä hetkellä on sak-
ko, niin tiedämme, että nämä laittomasti maassa olevat eivät sakkoja maksa. Eli kun he
käytännössä ovat myös siinä tilanteessa, että he eivät saa tehdä työtä Suomessa, samainen
pykälä kieltää työnteon, niin heillä ei ole laillisia tuloja, ja kun ei ole laillisia tuloja, niin ei
varmastikaan myös sakkoja pystytä perimään. Näin ollen jos tehdään näin, kuin esitykses-
sä on, eli siirretään tämä rikoslain puolelle ja säädetään mahdollinen vankeusrangaistus,
enintään kuusi kuukautta, niin voidaan saada tehokas ase käyttöön tässä suhteessa tämän
 Tarkistettu
4.1



Pöytäkirjan asiakohta PTK 155/2018 vp
laittomuuden hillitsemiseksi. Uskon, että sillä olisi merkittävä ennalta ehkäisevä vaikutus
tähän ongelmaan.

On myös muita tekijöitä. Ulkomaalainenhan voidaan ottaa säilöön nykyisenkin lain mu-
kaan, ja saattaa olla, että tämä kuusi kuukautta ei riitä varsinaiseen säilöönottoon, ellei ole
rikosepäilyä, mutta joka tapauksessa tämäkin puoli saisi tässä jonkin verran ryhtiä siihen
nähden, mikä tämän hetken tilanne on. 

Arvoisa puhemies! Tämä on yksi osa sitä kokonaisuutta, josta olen tehnyt toimenpidea-
loitteen ja kaksikin kirjallista kysymystä viime ja toissa viikolla. Ensimmäiseksi toimenpi-
dealoitteessa esitin, että turvallisista maista ilman asianomaisia asiakirjoja Suomeen pyr-
kivien rajalta käännyttämistä tehostettaisiin. Pääministeri Sipilä totesi, että silloin 2015 oli-
si voitu käännyttää turvallisista maista, esimerkiksi Ruotsista, tulleet turvapaikanhakijat
rajalta. Ministeri Orpo oli täysin päinvastaista mieltä. Tein tästä kysymyksen, jolloin saa-
taisiin selvyys, onko vai eikö.

Lisäksi olen tehnyt toimenpidealoitteen ja kysymyksen siitä, että Suomen hallitus ryh-
tyisi toimenpiteisiin näiden 10 000, tai mikä määrä se nyt onkin, palauttamisesta ei heidän
turvattomiin kotimaihinsa vaan kotimaidensa lähellä oleviin turvallisiin maihin ja niissä
oleviin pakolaisleireihin, joissa naiset, lapset ja vanhukset ovat, ja nuoret miehet ovat vas-
taavasti Suomessa. Tämä tilanne on nähdäkseni täysin kestämätön. Nämä toimenpiteet
voidaan tehdä, ja perustuslakimme ei sitä estä.

19.35 Veera Ruoho kok: Arvoisa puhemies! Hätkähdin tänään, kun katsoin asialistaa ja
näin otsikon, ja sehän oli tismalleen sama otsikko kuin millä itse tein lakialoitteen
29.3.2017, pari vuotta sitten. Tuolloin tein lakialoitteen laiksi ulkomaalaislain 185 §:n ja
rikoslain 17 luvun muuttamisesta. 

Tämän vuoden alusta lähtien rikoslakiin on tullut uusi säännös maahantulokiellon rik-
komisesta. Aiemminhan kiellon rikkomisesta on määrätty yleensä sakkorangaistus ulko-
maalaisrikkomuksesta, ja jatkossa elikkä nytten vuoden alusta alkaen kiellon rikkomisesta
seuraa sakkoa tai enintään yksi vuosi vankeutta. 

Lakialoitteeni pohjallahan olivat nämä omat kokemukset ulkomaalaispoliisista ja kolle-
goiden jatkuvasti sen jälkeenkin tulleet kertomukset siitä, kuinka tätä maahantulokieltoa ri-
kotaan toistuvasti ja, kuten edustaja Kankaanniemi kertoi, niitä sakkoja ei sitten maksella
ja niitä on vaikea periä muutenkaan. 

Mutta tämä kuitenkin tullut niin kuin ilosanomana, ja teille voin ilmoittaa sen, että laki
on tullut voimaan vuoden alusta alkaen.

Tässä edustaja Kankaanniemi samoja lakipykäliä esittää muutettavaksi sillä ajatuksella,
että täällä maassa niin sanotusti laittomasti oleskelevia, kielteisen turvapaikkapäätöksen
saaneita, käännytyspäätöksen saaneita, jotka eivät poistu vapaaehtoisesti, tällä pystyttäi-
siin jotenkin rankomaan. Näinkö olen ymmärtänyt? Ja heti tulee mieleen tämmöinen ihan
perusasia, laillisuusperiaate. Lainkäytön perusperiaatteitahan on, ettei uutta säännöstä voi-
si taannehtivasti soveltaa. Koska tämä tuli tänään minulle vähän tuoreena asiana, niin minä
näen jotenkin aika erikoiseksi sen, kun täällä on jo olemassa niitä henkilöitä, että sitten teh-
täisiin semmoinen laki. Voisimmeko me sitten soveltaa sitä? Tuleeko meillä perustuslaki-
asioita? Onko tätä pohdittu ollenkaan? Vaikuttaa siltä, että hyvin vaikea asia.

Ja vielä tuohon kuitenkin, kun edustaja Kankaanniemellä oli huolta näistä, hän sanoi,
että noin 10 000 henkilöä olisi nyt laittomasti täällä maassa vielä, elelisi tavalla tai toisella.
Se on totta, ja poliisi on huolissaan siitä ja kaikki muutkin, ketkä asiaa miettivät vähän. On-
2



Pöytäkirjan asiakohta PTK 155/2018 vp
han se selvää, että jos ei ole mitään laillista oleskelumahdollisuutta, niin silloin on helppo
mahdollisuus ajautua sinne rikollisuuden piiriin. Mutta kuitenkin tämä määrä, 10 000, mei-
dän pitää ajatella sitä käytännön kautta järkevästi. Minä tapasin täällä yli kymmenkunta ul-
komaalaisvalvontaa ja huumevalvontaa tekevää poliisikollegaa, ja se on niin arvokasta
työtä. He ovat niin ammattimaisia miehiä. He tuntevat niin sanotusti kaikki luukut pääkau-
punkiseudulla, ja he tietävät, missä kämpissä asutaan, missä on sitä vaihtuvuutta ja näin.
Suomi on kuitenkin pieni maa sinänsä. Pienet piirit täällä on. Minä sanoisin sen, että se
10 000 tällä kelillä, Suomen talviolosuhteet ottaen huomioon, kyllä minä sanon, että ei var-
maan tuo luku pidä paikkaansa.

 Mutta yhtä kaikki, tässä tuli mieleen se, että koska tässä nyt oli aivan tismalleen sama
asia, niin tuossa pohdittiin muutamien edustajakollegoiden kanssa, lainattiinko tässä kol-
legoitten ideaa, kuten tänään jo asiakohdassa 15 edustaja Savio mainitsi siitä perussuoma-
laisten lakialoitteesta, että Laihollahan oli semmoinen lakialoite lasten kanssa työskentele-
vien rikostaustan selvittämisestä annetun lain 2 §:n muuttamisesta. Jo tuolloin oli siitä pu-
hetta, joten tällaisia pohdintoja tuli sitten mieleen. [Sami Savio pyytää vastauspuheenvuo-
roa] Laihohan oli tehnyt kirjallisen kysymyksen siitä asiasta jo aiemmin. Ja sitten se oli
kummallista, kun Laiho pyysi aikaisemmin koko eduskunnalta, kaikilta kansanedustajilta,
nimiä, niin te keräsitte vain perussuomalaisilta ja jätitte päivää ennen kuin Laiholla meni.
Tämä on niin kuin mielenkiintoinen, varmaan tabuaihe, mistä ei saisi puhua eduskunnassa.
Vähän katsotaan, mitä ne toiset sanovat. 

Eilen saimme vanhuskeskustelussa kuunnella sitä, kuinka perussuomalaisilta tuli hieno
idea siitä, mikä oli aivan toisintoa ja kopio, mitä puheenjohtaja Petteri Orpo oli sanonut,
että täytyy sanktiot olla riittävän kovat näille, jotta tämmöiset ylikansallisetkin yritykset to-
siaankin sitten ottaisivat onkeensa. Se oli aivan tismalleen sama, mitä kokoomus oli jo esit-
tänyt aikaisemmin. 

Toki se on hienoa, että meillä on samanlaisia ajatuksia näistä asioista, ja varmasti kan-
namme yhtä lailla huolta siitä, että laittomasti täällä maassa oleskelevat saataisiin pois,
mutta sitä en kyllä ehkä näe oikeana tapana, että voi taannehtivasti käyttää. — Jos edustaja
Savio, kun on varmaan innokas tähän vastaamaan, ottaisi myös siihen kantaa, voisiko tätä
edustaja Kankaanniemen lakia soveltaa taannehtivasti.

19.41 Sami Savio ps (vastauspuheenvuoro): Arvoisa puhemies! Pyysin itse asiassa vas-
tauspuheenvuoroa. — Edustaja Ruoho nyt antoi, sanoisinko väärän todistuksen tai ainakin
hyvin epätarkan lausunnon lakialoitteestani, jota tosiaan tässä pykälässä 15 jo sivuttiin
aiemmin tänään. Elikkä itse tein lakialoitteen laiksi lasten kanssa työskentelevien rikos-
taustan selvittämisestä annetun lain muuttamisesta, ja edustaja Laiho kokoomuksesta to-
siaan myös samassa kuussa teki samaa asiaa käsittelevän lakialoitteen, mutta todettakoon
nyt tässä, että ne lakialoitteet ja pykälät eivät olleet identtisiä. Meillä molemmilla oli siinä
lakialoitteessa esitys, että kolmen kuukauden aikaraja, jota lyhyemmissä työsuhteissa tätä
rikostaustaotetta ei vaadittaisi, sieltä poistettaisiin, mutta lisäksi itse esitin sitä, [Puhemies
koputtaa] että tulisi ottaa käyttöön sijaisrekisteri, jolloin tosiaan jo ennakolta pystyttäisiin
estämään näitten henkilöitten palkkaaminen, joilla joitakin rikkomuksia on taustalla. [Vee-
ra Ruoho: Hyvä viilaus!] Eli ei ollut samasta lakialoitteesta kysymys.

19.42 Jani Mäkelä ps: Arvoisa puhemies! Edustaja Ruoho esitti kyllä varsin erikoisia nä-
kemyksiä näistä lainsäädännöllisistä periaatteista koskien takautuvaa lainsäädäntöä tai jo-
3



Pöytäkirjan asiakohta PTK 155/2018 vp
honkin erityiseen ryhmään kohdistuvaa lainsäädäntöä. Onneksi hän ei taida olla perustus-
lakivaliokunnassa, koska nämä näkemykset olivat todella erikoisia. 

Eihän tässä lakialoitteessa ehdoteta taantuvaa lainsäädäntöä vaan sitä, että kun tämä
lainsäädäntö astuisi voimaan, siitä hetkestä eteenpäin tässä maassa laittomasti olevia koh-
deltaisiin tämän uuden, muuttuneen lainsäädännön mukaan. Mitään takautuvaahan siinä ei
ole, eikä tämä kohdistu millään tavalla erityisesti maahan turvapaikanhakijoina tulleisiin
henkilöihin ja heidän laittomaan oleskeluunsa vaan ylipäänsä henkilöihin, jotka oleskele-
vat maassa laittomasti. 

Tämä lakialoite puuttuu tärkeään ja keskeiseen ongelmaan tämän päivän Suomessa.
Vuoden 2015 turvapaikkakriisin jälkeen erityisesti on maassamme korostunut tämä ongel-
ma, että on tuhatmäärin henkilöitä, joilla ei ole laillista oikeutta maassa oleskeluun. Nyt
kun luvaton oleskelu maassa katsotaan vain sakon arvoiseksi teoksi, virkavallan keinot
puuttua siihen ovat käytännössä hyvin rajalliset. [Veera Ruoho: Ei katsota! Tsekkaa laki!]
Tällä lainmuutoksella luotaisiin osaltaan tehokkaasti painetta maasta poistumiseen, pois-
tettaisiin taas yksi haittamaahanmuuton vetovoimatekijä ja annettaisiin välineet aidosti
puuttua tähän ongelmaan ja poistaa maassa laittomasti oleskelevia. Niinpä esitys on totta
kai kannatettava, ja ihmettelen, miksi tällainen aukko laissa vielä olisi. 

19.44 Sami Savio ps: Arvoisa puhemies! Edustaja Kankaanniemi ottaa tässä hyvinkin
kannatettavassa lakialoitteessaan kantaa keinoihin, joilla edelleen tehostettaisiin laittomas-
ti Suomeen pyrkivien ja täällä laittomasti oleskelevien henkilöiden kiinniottoa ja käännyt-
tämistä. Ja kuten edustaja Kankaanniemi tässä edellä toi esille, tämä laittomasti maassa
oleskelevien henkilöiden lukumäärä on kasvanut kokoomuksen sisäministerikauden aika-
na, siis vuodesta 2015 lähtien, tuhansiin henkilöihin [Veera Ruoho: Teidän hallituksessa
olon aikana!] — kokoomus on edelleen hallituksessa — ja heidän kaksi sisäministeriään,
tai oikeastaan kolme sisäministeriään, nykyinen sisäministeri Mykkänen, entinen ministe-
ri Risikko ja ministeri Orpo, nykyinen valtiovarainministeri, eivät valitettavasti ole saa-
neet tätä tilannetta kuriin. 

Monen laittomasti maassa oleskelevan henkilön osalta viranomaiset eivät tiedä näiden
henkilöiden henkilöllisyyttä, saati olinpaikkaa. Hallituksella on kyllä käytössään keinoja,
joilla laitonta maahanmuuttoa ja maassa oleskelua saataisiin hallintaan. Hallitus näet laati
vuoden 2015 joulukuussa 80-kohtaisen turvapaikkapoliittisen toimenpideohjelman, jossa
näitä keinoja on kyllä sankoin joukoin lueteltu. Valitettavasti nykyinen sisäministeri Myk-
känen ja tuolloin joulukuussa 2015 sisäministerinä toiminut Orpo ovat yrittäneet peitellä
omaa epäonnistumistaan turvapaikka-asioiden hoidossa. He ovat yrittäneet luoda julkista
mielikuvaa, jonka mukaan tämä 80-kohtainen toimenpideohjelma olisi olennaisilta osin to-
teutettu, mutta se ei todellakaan pidä paikkansa. [Veera Ruoho: Mikä puuttuu?] 

Todettakoon nyt tässä yhteydessä, kun edustaja Ruoho kyselee, että tässä 80-kohtaises-
sa turvapaikkapoliittisessa toimenpideohjelmassa on muun muassa seuraavat kirjaukset,
joilla laittomasti maassa oleskelua voitaisiin estää tehokkaasti: 

”Selvitämme kaikkien laittomasti maahan tulevien henkilöiden henkilöllisyyden muun
muassa kansallisten ja kansainvälisten rekisterien avulla ja rekisteröimme heidät turvapai-
kanhakijoiden sormenjälkirekisteriin. 

Edellytämme Dublin-järjestelmän toimivuuden palauttamista siten, että jokainen turval-
linen kauttakulkumaa rekisteröi omat turvapaikanhakijansa. Mikäli Dublin-järjestelmän
4



Pöytäkirjan asiakohta PTK 155/2018 vp
toimivuutta ei kyetä palauttamaan, hallitus valmistautuu poikkeuksellisiin kansallisiin toi-
miin vastaavien vaikutusten varmistamiseksi. 

Torjumme alaikäismenettelyn väärinkäyttöä. 
Perustamme kielteisen päätöksen saaneille erityisiä palautuskeskuksia minimipalveluin

sekä varmistamme keskusten alueellisesti järkevän sijoittelun.
Neuvottelut Irakin, Afganistanin ja Somalian kanssa kahdenvälisten palautussopimus-

ten osalta pyritään saamaan valmiiksi mahdollisimman nopeasti. Lisäksi Suomi edellyttää
komissiolta nopeita toimenpiteitä Irakin ja Somalian osalta EU:n yhteisten palautussopi-
musten aikaansaamiseksi.” 

Tässä vain muutama esimerkki. Keinoja siis olisi, mutta jostain syystä hallitus ei halua
niihin puuttua. Ministeri Mykkäsellä [Puhemies koputtaa] on tässä kyllä runsaasti vielä ai-
kaa loppukaudesta.

19.47 Toimi Kankaanniemi ps: Arvoisa herra puhemies! Perustuslaillisuus- ja taannehti-
vuuskäsitys minulla on kyllä aivan eri kuin edustaja Ruoholla, [Veera Ruoho: Minä ky-
syin!] mutta sen tutkii aina sitten perustuslakivaliokunta. Ei sitä hallitus eivätkä kansan-
edustajat yksittäisesti tutki. Siitä voi aina arvionsa esittää, ja te voitte tietysti esittää tämän
lähetettäväksi perustuslakivaliokuntaan, jos sitä epäilette. Eli se jääköön ihan omaan ar-
voonsa.

Te olette tehnyt, edustaja Ruoho, todellakin muutaman muun kanssa lakialoitteen 14/
2017, mutta tämä lakialoite on aivan erilainen. [Veera Ruoho: Maahantulokiellon rikkomi-
sesta!] Te jätätte voimaan ulkomaalaislain 185 §:n, jossa otsikkona on Ulkomaalaisrikko-
mus ja jonka pykälässä sanotaan: ”Ulkomaalainen, joka tahallaan oleskelee maassa ilman
vaadittavaa matkustusasiakirjaa, viisumia tai oleskelulupaa” — ja niin edelleen — ”on tuo-
mittava ulkomaalaisrikkomuksesta sakkoon.” Sitten te esitätte rikoslain 17 lukuun 7 c §:ää
Ulkomaalaisrikos: ”Ulkomaalainen, joka tahallaan tulee maahan, vaikka hänelle on mää-
rätty maahantulokielto yleiseen järjestykseen tai yleiseen turvallisuuteen taikka kansanter-
veyteen liittyvistä syistä, on tuomittava ulkomaalaisrikoksesta sakkoon tai vankeuteen
enintään kahdeksi vuodeksi.” [Veera Ruoho: No nyt meni oikein!] Tässä 7 c §:ssä, tässä
uudessa pykälässä, teillä ei ole oleskelurikosta, vaan tässä on nämä erityisperustelut. Tämä
on aivan eri asia kuin tämä minun tekemäni lakialoite, jossa ulkomaalaisen oleskelu, laiton
oleskelu, tehtäisiin rikoslain mukaan rikokseksi ja siitä seuraisi sitten puoli vuotta. Olen
vähän armollisempi kuin te, kun te esitätte näistä syistä enintään kahden vuoden rangais-
tusta.

Eli olkaa nyt tarkkana. Ei pidä esittää sellaisia perusteettomia väitteitä, mitä te äsken esi-
titte. [Veera Ruoho: Sama otsikko!] Tämä on aivan eri asia, ja tämä lähtee siitä, että meillä
maassa on kestämätön tilanne — ei ole paljon aikaa siitä, kun ministeri tuolta aitiosta näin
sanoi — kun meillä on nyt noin 10 000 turvapaikkahakemuksen hylkäyspäätöksen saanut-
ta laitonta Suomessa, ja määrä on nopeassa kasvussa, kun hakemuksia koko ajan käsitel-
lään ja hylätään. Näitä ei saada maasta pois, vaikka he ovat laittomasti, Suomen lakia siis
tältä osin rikkoen, ulkomaalaislain 185 §:ää rikkoen, Suomessa. Tähän on saatava muutos,
ja sillä on todella tehokas ennakkovaikutus myös siihen, [Puhemies koputtaa] että laitto-
mia ei tule Suomeen.

19.50 Veera Ruoho kok: Arvoisa puhemies! Oli hyvä, että tämä keskustelu käytiin, kos-
ka minä huomaan — onko se sitten semanttista väärinkäsitystä tai -ymmärrystä — että jos
5



Pöytäkirjan asiakohta PTK 155/2018 vp
me puhumme maahantulokiellon rikkomisesta, niin edustaja Kankaanniemellä saattaa olla
semmoinen ajatus, että sieltä se ulkomaalainen, jolle on maahantulokielto rätkäisty siinä
vaiheessa, kun hänet on käännytetty tai karkotettu pois maasta... Heidäthän tavataan sil-
loin, kun he ovat jo täällä maassa, harvemmin siinä vaiheessa, joskus toki siellä ihan raja-
tarkastuksessakin. Mutta kyllä se käytännössä on siinä yhteydessä, kun jotkut näistä syyl-
listyvät johonkin rikokseen täällä maassa oleskellessaan. — Edustaja Kankaanniemi, otin
katsekontaktin sinne. Ymmärsitkö, että tässä me varmasti olemme samalla asialla.

Edustaja Mäkelä yritti vähän niin kuin valkopestä asiaa, kun hän sanoi, että ei tässä tar-
koitettu niitä tämänhetkisiä arviolta kymmentätuhatta, edustaja Kankaanniemen mukaan
näitä laittomasti maassa oleskelevia. No, minkä takia se mainitaan sitten lakialoitteessa vä-
hän niin kuin siellä perusteissa? [Toimi Kankaanniemi: Mikä?] Minä ainakin tulkitsen
asiaa, ja sen takiahan tässä minulla oli semmoista kysymystä. Minähän esittelin alkuun
edellisessä puheenvuorossani sen, minkä sisältöinen oli minun lakialoitteeni, ja kerroin,
että se on voimassa tällä hetkellä — ei toki niin kuin edustaja Kankaanniemi luki siellä, että
esitin kahta vuotta maksimiksi. Sehän perustui näihin käytäntöihin, mitä eri Pohjoismaissa
on ja Euroopassa. Se vaihteli yhdestä vuodesta kolmeen vuoteen, ja sen takia päädyin sii-
hen kahteen vuoteen. Ja mitä nyt kuitenkin tapahtui erittäin hyvän oikeusministeri Häkkä-
sen aikakaudella, oli, että yksi vuosi tuli siihen, niin että se on olemassa ollut. Siellä edus-
taja Mäkeläkin puhui vain siitä, että ei tule muuta kuin sakkoa. Maksimi on vankeutta. Ot-
takaa tämä mahdollisuus huomioon, hyvät edustajakollegat.

Vielä haluan muistuttaa kerran siitä, että te olitte kaksi vuotta myös hallituksessa — että
jos lähdetään sanomaan, että tiettyjä asioita ei ole tehty. Sitten pyysin näitä esimerkkejä,
kiitos niistä, niitä tuli.

Eurodac: Sanottiin, ettei ole rekisteröity näitä tänne tulevia ihmisiä. Nimenomaan silloi-
nen sisäministeri Orpo, joka valittiin muuten siihen aikaan suosituimmaksi ministeriksi
[Sami Savio: Kertoo paljon hallituksesta!] — kansastahan se kertoo — teki sen, että me re-
kisteröimme järjestelykeskukset, että tiedetään ja otetaan ne sormenjäljet. Emmehän me
pysty muuta tietämään, mutta pari minuuttia Eurodacia — minä olen itse tehnyt sitä työtä
— niin me tiedämme, onko henkilö hakenut turvapaikkaa jostain muusta maasta. 

Sanottiin, että Dublinia ei ole noudatettu: Nyt puhun omasta työpaikastani poliisin puo-
lella. Sinä aikana, 2015 jälkeenkin ja samaan aikaan, on Dublin-käännytyksiä kyllä tehty
niille henkilöille, joille on ollut mahdollista. Te ette ole tehneet sitä poliisin työtä käytän-
nössä. Minä tiedän, että jos tulee hirveän iso massa ihmisiä, niin siinä rekisteröinnissä me-
nee oma aikansa. 90-luvun puolella toimipaikkani ja työpaikkani oli Helsingin ulkomaa-
laispoliisissa, mutta me poliisit menimme vastaanottamaan Kotkaan ja me menimme Tur-
kuun, jonne tuotiin suoraan sitten busseilla kosovolaisia turvapaikanhakijoita. Silloin kun
puhutaan isoista massoista ja käytännön asioista, se vaatii järjestelyjä, ja siinä on tehty
Suomessa hyvää työtä. Että on mielestäni todella kohtuutonta semmoinen, että syytetään
ministereitä, jotka noudattavat olemassa olevia lakeja. Suomi haluaa olla oikeusvaltio, ja
lähdetään tuommoisia perättömiä syytöksiä heittämään. [Sami Savio: Hallituksella on oi-
keus tehdä lakiesityksiä!] Ministeri Mykkänen on ehdottanut monta kertaa sitä ja todennut
sen, että tarvitaan eurooppalainen ratkaisu, tarvitaan turvapaikkajärjestelmään muutos.
Tämä nykyinen systeemi — nyt lainaan ihan itseäni monen vuoden takaa jo — vain kan-
nattaa salakuljettajia ja ihmiskauppiaita, ja se on miljardiluokan bisnes. Kaikki me sen ym-
märrämme. 
6



Pöytäkirjan asiakohta PTK 155/2018 vp
Ne kaksi asiaa, mitä siellä tuli: Toinen oli tämä, että ei ole rekisteröity. On rekisteröity!
Elikkä sitä kautta kyllä sitten tiedetään. Toki emmehän me sitä nimeä tiedä, ja me tiedäm-
me jo entuudestaan, että on paljon näitä veijareita, jotka kulkevat viidellä eri henkilöllisyy-
dellä, mutta kuitenkin on rekisteröity, ja siinä on tehty hyvä työ, ja se on äärimmäisen tär-
keää siinä jatkossa sitten kun tiedetään, että he ovat rekisteröityjä ihmisiä.

No ei tainnut olla muuta, mutta kiitän arvoisia kollegoita keskustelusta.

19.56 Jani Mäkelä ps: Arvoisa puhemies! Edustaja Ruoholle kommenttina, että totta on,
että Suomessa rekisteröitiin. Sitä ennen kuitenkin nämä kyseiset henkilöt olivat tulleet
maahamme mahdollisesti ehkä jopa noin kahdeksan Dublinin sopimusta ja Schengen-so-
pimusta noudattavan, ainakin teoriassa noudattavan, maan läpi, joista yksikään heitä ei ol-
lut rekisteröinyt. Nyt sitten kun Suomessa heidät rekisteröitiin, tämän seuraus on se, että
kun nämä henkilöt, useatkin sadat, elleivät peräti tuhannet, ovat oma-aloitteisesti maasta
poistuneet jollain tavalla luvattomasti, niin heitä nyt sitten palautellaan Dublinin sopimuk-
sen perusteella Suomeen muun muassa Saksasta. Eli sellaisen palveluksen ministeri Orpo
nyt sitten Suomelle teki, että nämä kymmenettuhannet ihmiset ovat rekisteröityjä Suo-
meen, vaikka heidän ei olisi ikinä tänne pitänyt Dublinin ja Schengen-sopimusten noudat-
tamisen perusteella päästäkään. He ovat nyt sitten rekisteröityjä Suomeen ja Suomen vas-
tuulla ensimmäisenä vastaanottajamaana. Jos tämä on viisasta käytöstä, niin sitten minulla
ei taida olla tähän asiaan sen enempää sanottavaa. 

Sen kuitenkin sanon vielä tähän lainsäädännölliseen työhön, jota edustaja Ruoho tuossa
kuvaili, että lakialoitteen perusteluissahan kuvataan asian nykytilaa sanallisessa muodos-
sa. Siinä kerrotaan, mikä on tämän lakialoitteen peruste, miksi tämmöinen tarvitaan. Ei se
lakialoitteen sisältöä ratkaise, mitä lukee perusteluissa, vaan se, mitä lukee pykälässä. Py-
kälässä ei millään tavalla eritellä, keitä erityisiä henkilöitä tämä laki koskisi. Se koskee sel-
laisia henkilöitä, jotka ovat maassa luvattomasti.

19.57 Toimi Kankaanniemi ps: Arvoisa herra puhemies! Ihmettelen vähän, kun edustaja
Ruoho kovasti puhuu tästä perussuomalaisten hallituksessaoloajasta. Te olette ollut koko
ajan, vielä tänäkin päivänä olette hallituspuolueen edustaja [Veera Ruoho: Juuri näin!] ja
teitte 2017 tuon lakialoitteen. Miksi sitä ei ole toteutettu? [Veera Ruoho: Se on voimassa!]
— Ei ole. [Veera Ruohon välihuuto] — Ei ole. Ei ole tämä oleskelulupa, mitä minä ajan
tässä. Oleskelu ei ole voimassa. Teidän esityksenne 7 c §:stä on eri asia, niin kuin minä sen
luin. En nyt viitsi toista kertaa lukea, mutta tarkistakaa nyt faktat ensin ennen kuin väitte-
lette. Te olette täysin väärässä tässä asiassa.

Katsokaa säädös 1164 säädöskokoelmasta 2018. Siellä on se lainmuutos, joka tehtiin. Se
ei sisällä tätä oleskelurikosta eli ulkomaalaisrikosta oleskelun perusteella vaan ne muut
kohdat, jotka mainitsin: valtionrajarikos, maahantulokiellon rikkominen ja alueloukkaus.
Ne säädettiin tiukemman rangaistuksen alle — hyvä niin — mutta oleellisin jäi, eli tämä
niiden tuhansien maassa laittomasti olevien, joita elätämme, pääosin nuorien miehien, koh-
talo.

Miksi teidän kokoomuslaiset ministerinne, avainministerit, eivät ole toteuttaneet tätä
teidän tekemäänne lakialoitetta? Se ei ole tältä osin voimassa. Jos te kerran haluatte, että
tämä oleskelukin saatetaan voimaan. 

Muutenkin teillä oli paljonkin harhaa tuossa puheessanne, mutta jääköön ne nyt kom-
mentoimatta.
7



Pöytäkirjan asiakohta PTK 155/2018 vp
19.59 Veera Ruoho kok: Arvoisa puhemies! Jos te luitte minun lakialoitteeni perusteita,
niin siinä oli maahantulokiellon rikkomisen sanktion nostamisesta kysymys. [Toimi Kan-
kaanniemi: Ei ole kysymys tulokiellosta, vaan oleskelusta!] Maahantulokiellon rikkomi-
sen sanktion korottamisesta, ja kerroin niistä perusteita. Minulla oli omina perusteina se
kaksi vuotta vankeutta, ja yksi vuosi on tullut, ja se on voimassa. 

Elikkä nyt, niin kuin minä ymmärsin tästä keskustelusta, edustaja Mäkelän tukemana,
tämä 10 000 henkilöähän vain kertoi nykytilan, mutta sitä ei sitten sovellettaisi taannehti-
vasti ja niin pois päin, vai mikä siellä oli maininta. Mutta minä en näe, mikä tässä lakialoit-
teessa sitten on ratkaisu näihin maassa laittomasti oleskeleviin henkilöihin. Mikä se teidän
kontribuutionne asiaan on, jos ei sitä voi siihen hyödyntää? Tätä minä olen halunnut teiltä
saada selville tämän keskustelun aikana, että onnistuuko. 

Ja kun puhuttiin ennalta estävästä vaikutuksesta, niin sehän oli siinä hallituksen esityk-
senä. Ei sitä ole tehty Ruohon ja loppujen poliisikansanedustajien allekirjoitusten perus-
teella, vaan kyllä se on ihan hallituksen esityksenä tullut, se maahantulokiellon rikkomi-
nen. Mutta yhä edelleenkään minä en ymmärrä sitä, mitä te saatte tällä. Saatteko te oikeasti
siihen todelliseen ongelmaan tällä vastausta, jos ei sitä kerta voi hyödyntää käytännössä ol-
lenkaan?

Olikohan minulla jotain muutakin näihin keskusteluihin lisättävää... Mutta tosiaan minä
haluan muistuttaa sitä, että olitte hallituksessa silloin itsekin, että yhtä lailla siinä varmasti
olisitte voineet käydä keskustelua sisäministeri Orpon kanssa aivan suoraan. Sehän se hal-
lituksen etu on, että hallituksesta käsin voidaan vaikuttaa. 

20.01 Toimi Kankaanniemi ps: Arvoisa puhemies! Meistä tässä olevista ei kukaan ole
ollut ministerinä, että olisimme ihan sillä lailla pystyneet vaikuttamaan, mutta se siitä.

Mutta mikä on tämän aloitteen oleellinen muutos? Se on se, että sakosta siirrytään sak-
koon tai vankeusrangaistukseen, [Veera Ruohon välihuuto] niin kuin tehtiin näitten kol-
men muun pykälän osalta. Tämä on se oleellinen muutos. Kun sakkoja ei pystytä näiltä pe-
rimään, koska heillä ei ole laillisia tuloja ja rikostulosta ne, jotka laittomasti Suomessa
ovat, eivät varmaan mitään maksa, niin silloin ainoa rangaistus, joka tehoaa, on vankeus-
rangaistus. Oletteko eri mieltä? Tämä on se idea, ja näin pitää tehdä. [Veera Ruoho: Se on
sama idea kuin maahantulokiellon rikkomisessa!] — Juuri näin. Se on sama idea. Miksi
sitä ei ole tehty näin, että myös laiton oleskelu olisi vankeusrangaistusuhkainen? [Veera
Ruoho: Semanttista!]

Keskustelu päättyi.

Asia lähetettiin hallintovaliokuntaan.
8


