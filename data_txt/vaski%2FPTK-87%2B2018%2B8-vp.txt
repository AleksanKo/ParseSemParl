















































DEM5C47.tmp.xml


Pöytäkirjan asiakohta PTK 87/2018 vp

 Tarkistettu
4.0

Pöytäkirjan asiakohta 

PTK 87/2018 vp

Täysistunto

Torstai 20.9.2018 klo 10.01—21.44

8. Hallituksen esitys eduskunnalle laiksi vuoden 2019 tuloveroasteikosta ja laeiksi tulovero-
lain sekä perintö- ja lahjaverolain 7 a §:n muuttamisesta

Hallituksen esitys HE 124/2018 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 8. asia. Puhemiesneuvosto ehdottaa, että asia lähetetään valtiovarainva-
liokuntaan.

Keskustelu

21.32 Sami Savio ps: Arvoisa puhemies! Tässä on käyty laajaa yleiskeskustelua hallituk-
sen harjoittamasta talous- ja veropolitiikasta jo aiemmin tässä viikon aikana, mutta haluai-
sin nyt kuitenkin tässä yhteydessä vielä aivan lyhyesti ottaa kantaa tähän hallituksen tulo-
veropolitiikkaan. Nimittäin paitsi euromääräisesti myös suhteellisesti suurimmat vero-
nalennukset hallitus on suunnannut eläkeläisten osalta noin 7 000 euron kuukausieläkettä
saaville. Sitä vastoin pieni- ja keskituloisten eläkeläisten veronkevennykset ovat huomat-
tavasti tätä pienempiä myös suhteellisesti.

Valitettavasti kokoomuslainen veropolitiikka näkyykin hyvin voimakkaasti tässä halli-
tuksen esityksessä. Tämä siitäkin huolimatta, että esimerkiksi korkeintaan 1 600 euroa
kuussa työeläkettä saavien kansalaisten verotus on huomattavasti palkkatulojen verotusta
kireämpää, ja tämä ero näyttää hallituksen esityksen myötä vain kasvavan. Olenkin pahoil-
lani siitä, ettei hallitus näytä olevan halukas parantamaan tällaista pientä tai kohtuullista
työeläkettä saavien eläkeläisten tilannetta, varsinkaan kun asumis- ja liikkumiskustannuk-
set jatkuvasti nousevat ja eläkkeet jäävät jälkeen palkkakehityksestä. 

Keskustelu päättyi.

Asia lähetettiin valtiovarainvaliokuntaan.


