















































DEM1B33.tmp.xml


Pöytäkirjan asiakohta PTK 102/2018 vp
Pöytäkirjan asiakohta 

PTK 102/2018 vp

Täysistunto

Keskiviikko 17.10.2018 klo 14.01—18.42

3. Hallituksen esitys eduskunnalle laiksi asumisperusteisesta sosiaaliturvasta rajat ylittä-
vissä tilanteissa ja eräiksi siihen liittyviksi laeiksi

Hallituksen esitys HE 188/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 3. asia.
Puhemiesneuvosto ehdottaa, että asia lähetetään sosiaali- ja terveysvaliokuntaan, jolle pe-
rustuslakivaliokunnan ja työelämä- ja tasa-arvovaliokunnan on annettava lausunto.

Lähetekeskusteluun varataan enintään 45 minuuttia. Mikäli puhujalistaa ei ehditä anne-
tussa ajassa käydä loppuun, asiakohdan käsittely keskeytetään ja sitä jatketaan tämän päi-
vän istunnossa muiden asiakohtien tultua käsitellyiksi. Jos keskustelu asiasta puolestaan
päättyy ennen sille varatun määräajan päättymistä, siirrytään päiväjärjestyksen seuraavaan
eli 4. asiakohtaan.

Keskustelu

14.05 Sosiaali- ja terveysministeri Pirkko Mattila (esittelypuheenvuoro): Arvoisa rou-
va puhemies! Tänään käsittelyssä oleva esitys perustuu hallitusohjelman tavoitteisiin sel-
kiyttää asumisperusteista sosiaaliturvajärjestelmää [Hälinää — Puhemies koputtaa] ja tar-
kastella ulkomaille maksettavan sosiaaliturvan tarkoituksenmukaisuutta. Asumisperustei-
sella sosiaaliturvalla tarkoitetaan tässä yhteydessä Kelan maksamia etuuksia, ei kuiten-
kaan toimeentulotukea. Nykyinen lainsäädäntö on ollut voimassa vuodesta 1994 lukien,
jolloin Suomi liittyi Euroopan talousalueeseen. Sittemmin ihmisten liikkuminen on monin-
kertaistunut. Asumisperusteisen järjestelmän vahvuus eurooppalaisessa vertailussa on sen
kattavuus. Kaikki Suomessa asuvat saavat syyperusteista turvaa. Liikkuvuuden lisääntyes-
sä on keskeistä, että huolehdimme pääosin verovaroin rahoitettavan järjestelmän kestävyy-
destä.

Asumisperusteisen sosiaaliturvan perkaustyö ja hallituksen esityksen valmistelu toteu-
tettiin yhtenä kärkihankkeena. Valmistelu tehtiin laajapohjaisessa työryhmässä, jossa oli-
vat edustettuina työmarkkinajärjestöt, eri ministeriöt ja toimeenpanevat viranomaiset sekä
kuultavina useat asiantuntijat. Valmistelussa on otettu huomioon kaikki näkökulmat moni-
mutkaiseksi muodostuneeseen kansalliseen säädöskehikkoon, perusoikeuksiin sekä EU-
lainsäädäntöön. Valmistelussa on päädytty siihen, että järjestelmän pääperiaatteista on
edelleen tärkeää pitää kiinni. Näitä ovat asumisperusteisuus, verorahoitteisuus ja yhden-
vertaisuus. Uudistuksessa on painotettu myös oikeuksien ja velvollisuuksien tasapainoa,
eli ne, jotka saavat etuuksia, osallistuvat järjestelmän rahoitukseen.

Arvoisa puhemies! Uudessa laissa määritellään se, milloin henkilöä pidetään Suomessa
asuvana. EU-lainsäädännön mukaan Suomeen työhön tulevilta ei voida edellyttää maassa
 Tarkistettu
4.0



Pöytäkirjan asiakohta PTK 102/2018 vp
asumista. Siksi laissa määritellään myös se, millainen työskentely Suomessa on riittävää
asumisperusteisten etuuksien saamiseksi.

Voimassa oleva lainsäädäntö on ollut kansainvälisessä vertailussa poikkeuksellisen an-
telias Suomesta ulkomaille muuttavien osalta. Järjestelmää on tarkoituksenmukaista rajata
nykyistä tarkemmin niille, jotka ovat Suomen lainkäyttöpiirissä ja fyysisesti täällä. Tila-
päinen oleskelu ulkomailla voisi kestää enintään kuusi kuukautta. EU-alueella asumista ar-
vioidaan EU-lainsäädännön mukaan. Toistuvasti joka vuosi voi oleskella ulkomailla noin
puolet vuodesta ja olla edelleen esimerkiksi sairausvakuutettu Suomessa. Tämä muutos ei
käytännössä vaikuta niiden asemaan, jotka saavat Suomesta eläkettä ja oleskelevat toises-
sa EU-maassa, vaan Suomi vastaa heidän sosiaaliturvastaan kuten tähänkin asti.

Yrittäjien osalta nykytila säilyy, eli jatkossakin on mahdollisuus saada asumisperusteis-
ta sosiaaliturvaa eläkevakuutuksen voimassa ollessa enintään vuoden kestävän oleskelun
ajalta. Ulkomaille pidemmäksi ajaksi lähetettyjen työntekijöiden, tutkijoiden ja apurahan-
saajien mahdollisuus saada asumisperusteista sosiaaliturvaa rajautuisi jatkossa enintään
viideksi vuodeksi. Tämä on lyhennys nykyiseen mutta vastaa Suomen tekemissä kahden-
välisissä sosiaaliturvasopimuksissa yleensä säädettyä enimmäisaikaa. Opiskelijoilla on
mahdollisuus saada asumisperusteisia etuuksia ja olla sairausvakuutettuna niin kauan kuin
päätoimiset opinnot jatkuvat.

Suomeen tulevien työntekijöiden oikeus asumisperusteisiin etuuksiin arvioidaan jatkos-
sa tiukemmin työskentelyn perusteella. Nykyisin sovellamme niin sanottua neljän kuukau-
den sääntöä, joka tarkoittaa, että asumisperusteisia sosiaaliturvaetuuksia saadakseen Suo-
meen työhön tulevalla työntekijällä tulee olla työsopimus, jonka kesto on vähintään neljä
kuukautta. Tämä on julkisessa keskustelussa nostanut esiin tulkintoja, että kyseessä olisi
neljän kuukauden odotusaika ja vasta sen jälkeen henkilö olisi oikeutettu sosiaaliturvaan.
Tämä käsitys on kuitenkin väärä. Neljän kuukauden työsopimus sekä työttömyysturvan
työssäoloehtoon laskettavan työn kriteerit ovat yhdessä johtaneet siihen, että työntekijä on
oikeutettu sosiaaliturvaan työskentelyn alkamisesta lukien. Sääntö koskee osaa Kelan toi-
meenpanemista sosiaaliturvaetuuksista, keskeisimpinä lapsilisä ja sairausvakuutus. Esi-
merkiksi työeläkevakuutukseen, julkisen terveydenhuollon palveluihin ja lasten kotihoi-
don tukeen työntekijät ovat olleet oikeutettuja tähänkin saakka, jos he ovat olleet työeläke-
vakuutettuja. Siihen taas riittää noin 58 euron kuukausiansio.

Jatkossa työntekijän kohdalla edellytyksenä olisi peruspäivärahan kuukausimäärää vas-
taava ansio eli 696,60 euroa kuukaudessa tänä vuonna, mutta työskentelylle tai työsopi-
mukselle ei aseteta vähimmäiskestoa koskevaa vaatimusta. Nykyisin, jos alalla ei ole työ-
ehtosopimusta, minimiraja osa-aikatyössä asettuu noin 594 euroon kuussa, eli vähimmäis-
raja nousisi nyt noin sadalla eurolla.

Asumisperusteisiin etuuksiin on työntekijällä oikeus siltä ajalta, kun hän ansaitsee riit-
tävästi tuloja Suomesta. Kun työskentely päättyy, myös etuudet päättyvät. Ajantasainen
tieto työskentelystä ja tuloista saadaan tulorekisteristä, eli työntekijät eivät jää niin sano-
tusti roikkumaan sosiaaliturvaan. Ansiotasoa koskevan edellytyksen toimeenpano vähen-
täisi hallinnon kustannuksia nykyisistä merkittävästi, kun ansio voitaisiin tarkistaa tulore-
kisteristä eikä tarvittaisi työsopimuksia ja muita selvityksiä.

Työntekijöistä, jotka kuuluvat sosiaaliturvaan, maksetaan myös vakuutusmaksut. Sai-
rausvakuutusmaksulla katetaan sairauspäivärahasta ja sairaanhoitokorvauksista syntyviä
kustannuksia.
2



Pöytäkirjan asiakohta PTK 102/2018 vp
Lakia on selkeytetty siten, että jokaisen olisi nykyistä helpompi ymmärtää omat oikeu-
tensa. Lisäksi asumisen edellytyksiä on yhtenäistetty niin, ettei olisi montaa erilaista mää-
ritelmää eri palveluiden ja etuuksien osalta.

Arvoisa puhemies! Hallinnollisia menettelyjä yksinkertaistetaan. Tältä osin kyse on
myös normien purkamisesta. Tulorekisteriä ja mahdollisuutta käyttää digitaalisia palvelu-
ja hyödynnetään entistä paremmin. Kela ratkaisee jatkossa etuuspäätöksen yhteydessä
työskentelyn tai asumisen edellytysten täyttymisen, eikä enää tehtäisi erillisiä päätöksiä
kuulumisesta asumisperusteiseen sosiaaliturvaan. Näin ollen esityksellä saavutetaan koko-
naisuutena myös säästöä, joka on ensi vuodelle 0,4 miljoonaa euroa ja sen jälkeen nykyti-
laan verrattuna puoli miljoonaa euroa vuositasolla.

Usein on vääriä käsityksiä siitä, että suomalainen turva on paras vaihtoehto myös maa-
ilmalla liikuttaessa, mutta tosiasiassa suomalaisia palveluja tai korvauksia ei sellaisenaan
voi ottaa mukaan ulkomaille, vaan ne on säädetty kotimaan tarpeisiin ja osaksi suomalaista
palvelujärjestelmää. Kelalle asetetaan velvollisuus tiedottamisesta erityisesti ulkomaille
muuttavien henkilöiden sosiaaliturvaetuuksien määräytymisperusteista ja päätöksen anta-
misesta henkilön pyynnöstä.

Suomalaisen sosiaaliturvan perusperiaatteita ei olla esityksellä muuttamassa. Tällä esi-
tyksellä tarkennetaan sitä, millä edellytyksillä liikkuvien ihmisten sosiaaliturvaetuuksia
myönnetään.

14.12 Heli Järvinen vihr: Arvoisa rouva puhemies! Keskustelemme asumisperusteisesta
sosiaaliturvasta, ja tähän liittyy monta lakia. Olen saanut palautetta erityisesti eläkeläisiltä,
jotka ovat huolissaan omasta tulevaisuudestaan ja jotka ovat suuri ulkomaille tilapäisesti
tai toistuvasti joka vuosi osaksi vuotta lähtevä ryhmä. Valtaosa heistä matkustaa EU-lain-
säädäntöä soveltaviin maihin, ja olen ymmärtänyt, että ehdotetun tilapäisen oleskeluajan
lyheneminen ei vaikuttaisi heidän asemaansa, sillä heidän etuutensa ja oikeutensa on tur-
vattu EU-asetuksessa. Olenko ymmärtänyt oikein, että muihin kuin EU-lainsäädäntöä so-
veltaviin maihin muuttaville eläkkeensaajille ehdotus tarkoittaa sitä, että oleskelun kes-
täessä yli kuusi kuukautta asumisperusteiset etuudet voivat katketa ja että takuueläkettä ei
maksettaisi yli puoli vuotta kerrallaan kestävän oleskelun ajalta, ellei eläkkeensaaja välillä
palaisi Suomeen ja jatkaisi oleskeluaan ulkomailla sen jälkeen?

14.13 Antero Laukkanen kd: Arvoisa rouva puhemies! Tässä esityksessä on nyt sellai-
nen tilanne, että tämä on niin sanottua huonoa normienpurkua. Minä olen täällä usein ke-
hunut hallitusta näistä norminpuruista, mutta tätä esitystä ei voi nyt kehua.

Erityisesti kiinnitän tässä huomioni niiden lähetettyjen työntekijöiden asemaan, jotka ei-
vät ole Eta-maissa. Tällaisia ovat kehitysyhteistyössä olevat, monien järjestöjen palveluk-
sessa olevat, seurakuntien palveluksessa olevat, eri kirkkokuntien palveluksessa olevat, ja
he joutuvat nyt tähän oravanpyörään, että viiden vuoden jälkeen heidän on pakko palata
Suomeen, vaikka työt siellä kohdemaassa olisivat kesken. Toivonkin, että valiokuntakäsit-
telyssä tästä rajattaisiin nyt selkeästi nämä työntekijät, joiden työtehtävät liittyvät humani-
tääriseen työhön, lähetystyöhön sekä muuhun vastaavanlaiseen työhön, jotta heidän sosi-
aaliturvansa ei katkeaisi viiden vuoden jälkeen, niin kuin tässä nyt esitetään.

Pyytäisinkin ministeriltä nyt näkemystä tästä, miksi on valittu tämmöinen linja, kun
Suomi on todella tunnettu hyväntekijä näissä asioissa ja meillä on perinteinen, satoja vuo-
sia jatkunut työ, jossa autamme erityisesti Afrikassa ja Aasiassa olevia maita parantamaan
3



Pöytäkirjan asiakohta PTK 102/2018 vp
omaa elämisen tasoansa. Nythän näiltä ihmisiltä viedään tämä sosiaaliturva, jos he jäävät
sinne kohdemaahan, vaikka heidän kaikki palkkansa ja etuutensa maksetaan täällä koti-
maassa ja he ovat todella näitä lähetettyjä työntekijöitä. Tähän pyytäisin tarkennusta.

14.15 Sami Savio ps: Arvoisa puhemies! Tässä hallituksen esityksessä ehdotetaan siis
säädettäväksi uusi laki asumisperusteisesta sosiaaliturvasta rajat ylittävissä tilanteissa. Tä-
män lakiesityksen mukaan Suomessa tarvittaisiin maahanmuuttajia vastaamaan työvoima-
pulaan, kohentamaan väestön ikääntymisen myötä heikkenevää huoltosuhdetta sekä lisää-
mään Suomen houkuttelevuutta kansainvälisten osaajien ja yrittäjien silmissä. Tässä laissa
määriteltäisiin työskentelyn vähimmäisedellytykset sovellettaessa asumisperusteista
etuuslainsäädäntöä Suomeen tulevaan työntekijään. Mikäli henkilö muuttaa Suomeen
työntekijänä, niin hänen oikeutensa asumisperusteisiin oikeuksiin, etuuksiin, ratkaistaisiin
pääsääntöisesti työskentelyn perusteella.

Arvoisa puhemies! Tämän esityksen myötä hallitus aikoo poistaa Suomeen tulevilta ul-
komaalaisilta nykyisin voimassa olevan neljän kuukauden työskentelyvaatimuksen, joka
on tähän asti ollut edellytyksenä sosiaalietuuksien saamiselle. Jatkossa ulkomaalainen hen-
kilö pääsisi nauttimaan Suomen sosiaalieduista, jos hän tienaa peruspäivärahan verran. Tä-
män esityksen toteutuessa myös alle neljä kuukautta kestävän työskentelyn ajalta työnte-
kijälle voisi tulla oikeus asumisperusteisiin etuuksiin, kuten lapsilisään ja sairausvakuutuk-
sen etuuksiin. Lyhytaikaisesti eli alle neljä kuukautta Suomessa työskenteleviä henkilöitä
arvioidaan tässä esityksessä olevan noin 17 000, mutta on kuitenkin todennäköistä, että
heidän määränsä kasvaisi merkittävästi, mikäli tämä lakimuutos toteutuu.

Arvoisa puhemies! Jos maahanmuuttajat joutuvat turvautumaan tulonsiirtoihin verojen
maksamisen sijaan, niin maahanmuutto ei paranna vaan heikentää Suomen huoltosuhdet-
ta. Onkin luultavaa, että tämä hallituksen esitys lisää maahanmuuton vetovoimatekijöitä
kansantalouden kannalta kestämättömällä tavalla.

Lisäksi hallituspuolueiden riveistä on esitetty toistuvasti ulkomaisen työvoiman saata-
vuusharkinnan purkamista. EU- ja Eta-alueen ulkopuolisten työntekijöiden saatavuushar-
kinnan purkanut Ruotsi on kuitenkin varoittava esimerkki, josta meidän tulee ottaa oppia.
Ruotsiin työvoimaa on tullut lähinnä aloille, joilla työvoimasta on ollut jo valmiiksi ylitar-
jontaa. Perussuomalaiset eivät halua Suomen seuraavan Ruotsin kehityskulkua tältä osin ja
vaativat hallitusta puolustamaan Suomen ja suomalaisten etua.

Arvoisa puhemies! Paljon parempaa päätöksentekoa ja huoltosuhteen korjaamista olisi
esimerkiksi antaa suomalaisille nuorille ja työttömille mahdollisuus kouluttautua sellaisiin
ammatteihin, joissa heillä on hyvät mahdollisuudet työllistyä.

14.18 Jari Myllykoski vas: Arvoisa rouva puhemies! Edellä käytyihin keskusteluihin,
molempiin, humanitääriseen työhön sitoutuneista suomalaisista on helppo yhtyä, kun me
olemme sellaisia kuin miksi meidät maailmalla tunnustetaan. Me teemme töitä myös
muualla maailmassa ja olemme erittäin humanitäärinen kansakunta. En pidä kohtuullise-
na, että tulisi joitain rajoitteita näiden henkilöiden osalta, jotka vapaaehtoistyöhön osallis-
tuvat ja — nyt tässä kohtaa on pakko sanoa — vaaralle altistuvat. 

Mutta toisaalta, edustaja Savio nosti sen erityisen tärkeän huomion esille, että siinä vai-
heessa, kun meidän sosiaaliturva ensimmäisen kerran muutettiin asumisperusteisesta
työsopimusperusteiseksi, lievensimme sitä mahdollisuutta, kuinka ollaan ansiosidonnai-
sen työttömyyspäivärahan piirissä — toki meillä työttömyyspäivärahamääräyksissä on
4



Pöytäkirjan asiakohta PTK 102/2018 vp
työssäoloehtoja, jotka edelleenkin sitä valvovat. Nyt tässä ollaan menossa vielä askel
eteenpäin. Silloin kun puhemies Risikko oli ministerinä, esitin kysymyksen siitä — ja siitä
tehtiinkin tutkimus — paljonko maksaa, jos ihminen haluaa ostaa itselleen suomalaisen so-
siaaliturvan. Se ei ollut kovinkaan iso summa, jos sen haluaa kiertämällä tehdä, mutta se
nautintaetuus oli 32 000 euroa, mitä henkilö voi saada sillä pienellä panostuksella. Kysyi-
sinkin ministeriltä: onko pohdittu niin sanotusti näitten kahden asian ristiriitaa, sitä kun
meiltä lähdetään ja halutaan ja kun meille tullaan ja meiltä halutaan?

14.20 Simon Elo sin: Arvoisa rouva puhemies! Tämä nykyinen laki on ollut voimassa
vuodesta 94 eli tosiaan, niin kuin ministeri sanoi, Suomen Eta-jäsenyyden alusta lukien, ja
tietysti maailma on sinä aikana paljon muuttunut. Liikkuvuus maiden välillä on moninker-
taistunut parin vuosikymmenen aikana, mistä johtuen tässä tehdään siis tiukennusta. Ni-
menomaan asumisperusteinen järjestelmä rajataan tarkemmin niille, jotka ovat Suomen
lainkäytön piirissä ja myös fyysisesti täällä.

Jos ajattelee tässä mainittuja kansainvälisiä osaajia, niin tietysti suurin osa Suomeen tu-
levista kansainvälisistä osaajista on nimenomaan myös kansainvälisesti katsottuna kor-
keasti koulutettuja osaajia, eli en nyt näe, että siinä olisi ongelmallista maahanmuuttoa sil-
tä osin. Halpatyövoima on sitten toinen kysymys, jota pitää tarkastella, mutta ei maahan-
muuttokaan ole yksi yhtenäinen kokonaisuus, joka on joko hyväksi tai haitaksi, vaan maa-
hanmuuttoakin on toki erilaista.

Tässä ministeri toi esille, että aikaisemmin tilanne Suomen osalta on ollut muihin ver-
rokkimaihin verrattuna poikkeuksellisen antelias, ja nyt tosiaan tulee tältä osin sitten tiu-
kennuksia. Tästä neljän kuukauden säännöstä, minkä edustaja Savio muun muassa nosti
esille, täytyy huomata, että tämä tarkoittaa kuitenkin, että aina pitää olla työskentelemässä
Suomessa ja pitää myös hakea sosiaaliturvaa. Eli ei se automaattisesti kenellekään tule,
eikä kenellekään automaattisesti Kela-korttia tässä olla lähettelemässä vaan aina tehdään
erikseen päätös sosiaaliturvaan kuulumisesta ja näistä etuuksista. Tämä kysymyshän liit-
tyy pitkälti siihen, mitä on Pohjoismaiden välillä, ja mehän olemme yrittäneet täällä koko
ajan rajaesteitä nimenomaan Pohjoismaiden välillä poistaa. Nyt on ollut sellaisia kohtuut-
tomia tilanteita, että ei ole kummankaan, vaikkapa Ruotsin ja Suomen tai Suomen ja Nor-
jan, sosiaaliturvaa sitten saanut tämä työntekijä. Eli eivät myöskään tällaiset tilanteet ole
järkeviä, enkä usko, että ne ovat myöskään sellaisia tilanteita, mitä edustaja Saviokaan täs-
sä tarkoittaisi. Tuskinpa meillä nyt norjalaisia tai ruotsalaisia työntekijöitä vastaan mitään
on.

 Ja lopuksi: niin kauan kuin me siniset olemme hallituksessa, ei kyllä ulkomaisen työ-
voiman tarvehankintaan tule mitään muutoksia.

14.23 Mika Niikko ps: Arvoisa puhemies! Tokihan se on tunnustettava, että tulevaisuu-
dessa varmasti tarvitaan lisää työntekijöitä Suomeen, kun väestö ikääntyy. Meillähän on
olemassa EU:n alueella yhteinen käytäntö kuitenkin työvoiman saamiseksi jopa kolman-
sista maista, esimerkiksi sinisen kortin avulla saa etuudet ja saavat nämä lapset sitten kou-
lutuspaikat ja muut, terveydenhuoltopalvelut, mitä kuuluu työntekijöille tulla. Toki tämä
sininen kortti nyt lähinnä koskettaa näitä korkeakoulutettuja työntekijöitä, ja nytten meillä
on vaarana tietenkin, kun me lähdemme näitä lakeja lieventämään, että me tulemme saa-
maan vain lisää halpatyövoimaa, joka kilpailee jo olemassa olevien työntekijöiden kanssa
samoista työpaikoista.
5



Pöytäkirjan asiakohta PTK 102/2018 vp
Täytyy tässä vaiheessa tietysti kysyä ministeriltä: onko tässä vaarana kuitenkin joltain
osin, että Suomesta tehdään pitkässä juoksussa koko maailman sosiaalitoimisto tältä osin,
että kaikki saavat sosiaaliturvaa ja asumistukea ja suomalaisia terveydenhoitopalveluita ja
koulutuspalveluita, vaikka eivät olisi töissä Suomessa olleet lainkaan? Tämähän pitkässä
juoksussa johtaa nimenomaan tähän, että siitä tulee eräänlainen vetovoimatekijä, kuten on
tullut tästä maahanmuuttokysymyksestäkin vetovoimatekijä, niin että Suomeen hakee
väestöön nähden Euroopassa ehkä lähes eniten turvapaikanhakijoita vielä tänäkin päivänä,
vaikka se niin sanottu suurin kriisi on jo ohitse. Jostain syystä vain tänne Pohjolaan saakka
halutaan tulla. Toki me tiedämme itse, jotka tässä maassa asumme ja päätöksiä teemme,
että tämä Suomenmaa on maailman paras maa, täällä on maailman parhaat mahdollisuudet
yrittää ja elää, ja sitten jos ei onnistu työssä pärjäämään tai yrittäjyydessä, niin yhteiskunta
kyllä pitää huolen perheitä myöten kaikista. Täytyy sen verran olla kuitenkin suomalaisten
”itsekkäitä”, että meidän täytyy näitä vähäneviä varoja enenevässä määrin varata omille
kansalaisillemme.

14.25 Toimi Kankaanniemi ps: Arvoisa rouva puhemies! Vanhoja muistellen: 90-luvun
alussa saimme aikaan sen, että suomalaisille lähetetyille työntekijöille, muun muassa ke-
hitysyhteistyö- ja lähetysjärjestöjen palveluksessa oleville, annettiin oikeus Suomen sosi-
aaliturvaan. Sitten kun vuonna 94 valmistauduttiin EU-jäsenyyteen, siirryttiin kansalaisuu-
teen perustuvasta järjestelmästä asumisperusteiseen järjestelmään, ja siinä yhteydessä sit-
ten taas heikennettiin näitten ihmisten oikeutta ja asemaa, jotka ovat siis suomalaisia lähe-
tettyjä työntekijöitä ulkomailla, useinkin matalan elintason maissa ja pienellä korvauksel-
la. Muistan, että tein silloin sitten lakialoitteen ja keräsin siihen allekirjoituksia ja sain
muistaakseni noin 170 allekirjoitusta eduskunnasta, [Antero Laukkanen: 176!] ja tuo lakia-
loite sitten johti siihen, että hallitus antoi vastaavan esityksen, ja tuo korjaus tehtiin ja pa-
lautettiin näille ihmisille se turva, mikä mielestäni heille kuuluu.

Nyt — jos niin on kuin edustaja Laukkanen tuossa hyvässä puheenvuorossaan totesi —
tässä ollaan tuomassa takaisinpäin sitä rallia, minkä silloinen lainmuutos ensin toi ja minkä
sitten tämä menettely, minkä kuvasin, jälleen poisti. Tältä osin, jos näin menee, on kehitys
kyllä mielestäni huono. Kysynkin arvoisalta ministeriltä: oletteko valmistelun yhteydessä
kuullut näitä järjestöjä, kirkon järjestöjä ja kansalaisjärjestöjä, joiden palveluksessa olevia
ihmisiä tämä koskee, ja miten tämä sitten vaikuttaa heidän työhönsä, henkilöstön saantiin
ja niin edelleen?

Toinen puoli on tässä esityksessä tuo, mihin edustaja Savio ansiokkaasti paneutui, ja sil-
tä osin tietysti odotan myös ministerin kommenttia siitä, miten tämä vaikuttaa esimerkiksi
juuri vetovoimatekijänä Suomeen päin sellaisten henkilöiden osalta, jotka nyt eivät ole sil-
lä lailla toivottavia Suomeen tulijoita, että he olisivat rakentamassa tätä maata, vaan ovat
tulossa ehkä sitten sosiaaliturvan piiriin tänne.

14.27 Simon Elo sin: Arvoisa puhemies! Täytyy sen verran kommentoida, että edustaja
Niikko sinänsä on oikeassa siinä, että on huolissaan siitä tilanteesta, mikä muuttoliike Eu-
rooppaan on vuosien aikana ollut, mutta toisaalta on kyllä virheellistä sanoa, että nyt Suo-
meen olisi tällä hetkellä kohdistumassa jotenkin erityistä painetta. Viime vuonnahan uusia
turvapaikkahakemuksia tehtiin parisen tuhatta eli vähemmän kuin silloin ennen vuoden
2015 siirtolaiskriisiä. Jaan sen huolen, että tätä pitää seurata ja pitää tehdä toimenpiteitä,
jos tilanne muuttuu. Mutta nyt tilanne on parempi. Ja kaikkein tärkein syy, miksi tilanne on
6



Pöytäkirjan asiakohta PTK 102/2018 vp
parempi, on tämä EU:n ja Turkin välinen pakolaissopimus, siitä pitäisi ehdottomasti pitää
kiinni ja sitä kautta hyvistä väleistä Turkin ja EU:n välillä, vaikka huolestuneita olemme-
kin tietysti Turkin oikeusvaltiokehityksestä.

Tätä asianomaista lakiesitystä täytyy vielä sen verran kommentoida, että tavoitehan täs-
sä on hyvä, se, että pitää olla oikeuksien ja velvollisuuksien tasapaino: ne, jotka saavat
etuuksia, myös sitten osallistuvat tämän järjestelmän rahoittamiseen. Eli sen takia juuri pi-
tää tiukemmin, niin kuin esityksessä on, rajata tämä asumisperusteinen järjestelmä niille,
jotka ovat Suomen lainkäytön piirissä ja fyysisesti täällä.

Puhemies Paula Risikko: Vastauspuheenvuoro, edustaja Niikko.

14.29 Mika Niikko ps (vastauspuheenvuoro): Kiitos, arvoisa puhemies! Tässä vaiheessa
täytyy vastata edustaja Elolle, että nyt hallitus on tuudittautunut siihen, että turvapaikanha-
kijoita ei tule enää niin paljon kuin 2015, jolloin tuli 34 000, tai 2016, edelleen useita tu-
hansia. Meidän ei kuitenkaan pidä tuudittautua siihen. Joka tapauksessa me olemme varau-
tuneet siihen, että ensi vuonna meille tulee noin 3 000—4 000 uutta turvapaikkahakemus-
ta, ainakin budjetin mukaan, ja käytännössähän se tarkoittaa sitä, että me emme ole tehneet
mitään lainsäädännöllisiä uudistuksia tai tulkintoja niihin kansainvälisiin sopimuksiin täs-
tä vapaasta liikkuvuudesta, kuten on esimerkiksi tehnyt vaikkapa Ranska. Ei Ranskaan
enää kävellä suoraan Italiasta hakemaan turvapaikkaa, vaikka olisi ensimmäinen hakemus
Ranskassa, kun mennään Italiasta, sinne on päästy sen verkon läpi. Sieltä tullaan seuraava-
na vuorokautena takaisin Italiaan, koska Ranskaan on tultu turvallisen maan lävitse.

Tällaista politiikkaa edustaja Elo oli toteuttamassa silloin, kun oltiin vielä perussuoma-
laisissa yhdessä, mutta enää sitä eivät ole toteuttamassa kuin perussuomalaiset yksin tässä
talossa.

Puhemies Paula Risikko: Edustaja Laukkanen, puhujalistalta.

14.30 Antero Laukkanen kd: Arvoisa rouva puhemies! Tosiaan muistan tämän ajan, kun
edustaja Kankaanniemi tämän mainion aloitteen teki, ja se keräsi, minä muistan, 176 ni-
meä. Olin silloin Kankaanniemen avustaja.

Tässä todella mennään nyt taaksepäin oikein kunnolla. Tämä kehitys ei ole missään ta-
pauksessa suotavaa. Ihan käytännön esimerkki: Niiden perheellisten, jotka ovat kolmansis-
sa maissa työssä, lapset joutuvat nyt keskeyttämään koulunsa, palaamaan vuodeksi tänne ja
sitten taas palaamaan sinne uudestaan. Tässä ei ole oikein minkäänlaista tolkkua. Monet
juuret ja siteet ovat jo siinä maassa, johon on täältä lähdetty vanhempien kanssa, ja nyt
tämä koko käytäntö menisi sekaisin. Tämä on iso hyppäys kymmenestä vuodesta viiteen
vuoteen. Tämä tarkoittaa sitä, että tuhansia ihmisiä joutuu palaamaan Suomeen yhtä aikaa.
Ei tämä ole sellainen kehitys, jota toivoisi eduskunnan, suomalaisen sivistysvaltion edistä-
vän.

14.31 Ben Zyskowicz kok: Arvoisa rouva puhemies! Otan tässä yhteydessä esiin erään
epäkohdan, jota olen yrittänyt useiden ministerien aikana saada korjaantumaan mutta joka
ei ole korjaantunut ja jonka kohdalla toivon, että nykyinen ministeri pystyisi saamaan asian
järjestykseen.
7



Pöytäkirjan asiakohta PTK 102/2018 vp
Kyse on nimittäin siitä, että Euroopan unionin maiden kansalaisethan saavat tulla va-
paasti toisiin maihin tekemään työtä ja etsimään työtä, ja se on tietysti ihan oikein. Mutta
Suomessa on semmoinen erikoinen tilanne, että meillä on paljon sellaisia, lähinnä Virosta
tulleita EU-maiden kansalaisia, jotka elävätkin täällä sosiaaliturvan varassa. On ymmärret-
tävää, että jos on vaikka tullut tänne tekemään töitä ja sitten on työ loppunut, niin sitten jon-
kun aikaa on sosiaaliturvan varassa, mutta Euroopan unionin pelisäännöt ovat sellaiset, että
EU-maankaan kansalainen ei ole oikeutettu asumaan Suomessa, jos hän toistuvasti turvau-
tuu meidän perussosiaaliturvaamme. Kuitenkin meillä on tänä päivänä aika iso joukko sel-
laisia, lähinnä virolaisia, jotka toistuvasti turvautuvat suomalaiseen toimeentulotukeen.

No, tällainen tilannehan oikeuttaa sen, että tällainen henkilö menettää oikeutensa asua
Suomessa. EU-maan kansalainen, joka toistuvasti turvautuu Suomessa tai muussa EU-
maassa perussosiaaliturvaan, menettää oikeutensa asua tuossa maassa. Kuitenkin käytän-
nössä Suomessa tällä hetkellä tilanne on se, että jos maahanmuuttoviranomaiset kysyvät
sosiaaliviranomaisilta, onko siellä tällainen ja tällainen henkilö turvautumassa toistuvasti
kuukaudesta toiseen toimeentulotukeen, niin sosiaalivirasto saa kertoa maahanmuuttovi-
ranomaiselle, että kyllä täällä sellaisia on, kun kysyvät nimeltä, että ovatko nämä siellä.
Mutta kun sosiaaliviranomaiset päivittäisessä arjessaan näkevät näitä tapauksia, jotka siis
käyttävät väärin Suomen sosiaaliturvaa, niin heillä ei kuitenkaan ole oikeutta oma-aloittei-
sesti ilmoittaa maahanmuuttoviranomaisille, että täällä meilläkin, vaikkapa itäisen Helsin-
gin sosiaalitoimistossa, on näin ja näin monta ja nämä ja nämä, jotka eivät enää ole oikeu-
tettuja asumaan Suomessa. Heillä ei siis ole oikeutta ilmoittaa sitä toiselle suomalaiselle vi-
ranomaiselle eli maahanmuutto- ja poliisiviranomaisille, jotka huolehtisivat sitten siitä,
että tällainen suomalaisen sosiaaliturvan väärinkäyttö ei enää jatkuisi.

Nyt esitän sen toivomuksen, että te, ministeri Mattila, yrittäisitte saada tämän asian jär-
jestykseen. Tiedän, että siellä on erilaista työryhmää ja toimikuntaa uudistamassa laajem-
minkin toimeentulotukea koskevaa säädöstöä, mutta tämä erilliskysymys olisi kyllä hyvä
hoitaa.

14.34 Jani Mäkelä ps: Arvoisa puhemies! Tuen lämpimästi edustaja Zyskowiczin äsken
esittämää näkemystä ja toivetta lainsäädännön selventämisestä. Omalta osaltanikin haluan
kummeksua niitä puheita, että turvapaikkakriisi olisi jotenkin ohi, kun nyt yhtenä vuonna
on pelkästään muiden maiden toimien ansiosta tullut hieman vähemmän turvapaikanhaki-
joita kuin aikaisemmin. Haluan muistuttaa siitä, että paine muuttoliikkeeseen on pysyvä il-
miö ja uusi turvapaikkakriisin aalto kasaantuu jo Välimeren maissa. Niinpä kaikki toimet
lainsäädännön säätämiseksi erityisesti sosiaaliturvan suhteen on peilattava siihen, millai-
sia vetovoimavaikutuksia näillä muutoksilla voi olla sosiaaliperäiseen, niin sanottuun hait-
tamaahanmuuttoon. Ehdotankin, että jatkossa näitä lakeja käsiteltäessä laaditaan aina maa-
hanmuuttovaikutusten selvitys tehtävistä laeista.

14.35 Mika Niikko ps: Arvoisa puhemies! Haluaisin tässä yhteydessä jatkaa edustaja
Zyskowiczin toteamusta esimerkiksi näistä naapurimaasta tulleista työntekijöistä, jotka al-
kujaan työhön ovat tulleet Suomeen ja sitten täällä on työ mennyt alta pois. Sitten kun on
asetuttu tänne asumaan, niin lapset käyvät koulua ja saadaan näitä sosiaalietuuksia, ym-
märtääkseni niin kauan, kunnes siihen puututaan, ja yleensä siihen ei puututa.

Yksi erikoinen piirre oli kuitenkin vielä jonkun aikaa sitten täyttä totta, se että Suomessa
töissä olevat virolaiset, esimerkiksi miehet, saavat perheellensä Viroon lapsilisiä, vaikka
8



Pöytäkirjan asiakohta PTK 102/2018 vp
perhe asuisi Virossa, virallisesti äiti asuisi siellä lasten kanssa. Muistan, että tästä oli pari
vuotta sitten jotain keskustelua, ja ne summat olivat vissiin hyvin pieniä joidenkin mieles-
tä, 2 miljoonaa euroa tai jotain sinnepäin. Onko tälle asialle mitään tehty, tai pitääkö enää
kutinsa tämä tieto, mikä oli ainakin eduskunnassa keskustelussa silloin kaksi vuotta sitten?

14.36 Sari Essayah kd: Arvoisa rouva puhemies! Tämä sosiaaliturvan eksportointi elik-
kä maasta toiseen siirtäminen on toki yksi niitä hankaluuksia, joita tässä EU:n yhteisillä
työmarkkinoilla on, sen tähden, että meillä kuitenkin sosiaaliturvan tasot vaihtelevat aika
paljon maasta toiseen. On tärkeää, että työntekijä saa sen sosiaaliturvan jostakin maasta,
mutta nämä tilanteet eivät myöskään saisi johtaa siihen, mistä vielä muutama vuosi sitten
kuulin kerrottavan, että esimerkiksi puolalaisia työntekijöitä houkuteltiin Pohjoismaihin
sillä, että todettiin, että no, palkkataso menee lähetettynä työntekijänä sen minimipalkan
mukaan, mikä Suomessa on, mutta kuitenkin sitten on mahdollisuus Suomesta saada vä-
hän parempaa sosiaaliturvaa ikään kuin palkan päälle. On muun muassa tämä lapsilisien
eksportointi ja toisaalta kotihoidon tuen eksportointi, elikkä kun lapsi ei ole suomalaisessa
päiväkodissa, niin hänen perheelleen maksetaan kotihoidon tukea, vaikka lapsi olisi puo-
lalaisessa päiväkodissa. Tämä on sellainen tilanne, jota on varmasti kansalaisten vaikea
ymmärtää, että silloin kun eksportoidaan näitä tiettyjä sosiaaliturvaetuuksia, joissa meillä
Suomessa on omanlaisia vaatimuksia, niin miksi niitä vaatimuksia ei ole näissä maissa, mi-
hin sosiaaliturvaetuus päätyy.

Kuulin, että täällä aiemmin on nostettu esille kehitys- ja lähetystyöntekijöitten sosiaali-
turvaongelma. Tässä esityksessä nyt täytyy olla kyllä todella tarkkana, että pidetään kiinni
siitä hyvästä käytännöstä, mikä meillä Suomessa on ollut, joka silloin aikanaan, kun kris-
tillisdemokraatit olivat hallituksessa, ministeri Kankaanniemen silloin ollessa ministerinä,
saatiin aikaiseksi. Se on todella tärkeää, koska jos ajatellaan, mitä Suomella on vietävänä
maailmalle, niin se on meidän hyvät koulutusjärjestelmämme, meidän osaamisemme, ja
nämä ihmiset, jotka työskentelevät kehitysyhteistyössä ja lähetystyöntekijöinä, tekevät
juuri sitä tärkeää työtä. Täytyy nyt toivoa, että tällä ei aiheuteta heille kohtuutonta vaikeut-
ta ja että he pystyvät jatkamaan näissä tehtävissä.

Osa näistä asioista on toki hoidettu kahdenvälisillä sosiaaliturvasopimuksilla, mutta tätä
on nyt katsottava tarkasti, sillä on paljon myös niitä maita, jotka ovat esimerkiksi Afrikas-
sa, Aasiassa, joissa tällä hetkellä Suomella on kehitysaputyöntekijöitä, lähetystyöntekijöi-
tä, joissa näitä kahdenvälisiä sopimuksia ei ole olemassa. Myöskin tämä on minun mieles-
täni nyt todella tärkeää, eli tässä tilanteessa voisi sanoa, että nyt kyllä hyvin herkästi menee
äärimmäisen tärkeä asia tämän lainsäädännön ikään kuin sivuraiteilla, ja nyt toivonkin, että
ministeri tähän asiaan kiinnittää ihan erityistä huomiota.

Toki sitten voidaan problematisoida sitä, onko tämäntyyppinen madaltaminen oleskelu-
perusteessa sitten oikein, onko tämä nyt oikein tässä tilanteessa. Tätä varmasti valiokun-
nassa tullaan tarkasti vielä käymään läpi.

14.39 Katri Kulmuni kesk: Arvoisa rouva puhemies! Tässä on käyty keskustelua tieten-
kin paitsi siitä, että ei sosiaaliturvaa kuten ei mitään etuuksia pidä ikinä käyttää väärin — ja
sikäli on tietenkin hyvä, että meidän lainsäädäntömme on tarkkarajaista — toisaalta myös
siitä, että se sitten huomioi myös nykyisen elämän, joka saattaa olla monesti varsin liikku-
vaistakin, ja sikäli on hirvittävän tärkeää, että lainsäädäntömme on ajantasaista ja jousta-
vaa ja huomioi nämä kaikki tilanteet.
9



Pöytäkirjan asiakohta PTK 102/2018 vp
Oikeastaan tuon tämän keskusteluun, kun ministeri on paikalla, että kyllähän myös Suo-
meen tulevaa lainsäädäntöä täytyy peilata siihen akuuttiin tilanteeseen, mikä liittyy esimer-
kiksi vaikka Ruotsissa takuueläkekysymykseen. Suomesta on suuria ikäluokkia aikanaan
muuttanut Ruotsiin, ja he ovat olleet ruotsalaisen takuueläkkeen piirissä. Nyt jonkin verran
heitä, totta kai, eläköityessään sitten myös palaa Suomeen, ja Ruotsi on päättänyt, kuten
itse asiassa Suomikin jo aikaisemmin, että takuueläkettä maksetaan ainoastaan siihen maa-
han, missä asuu. Tämä tietenkin tarkoittaa sitä, että nämä eläkeläiset tulevat sitten suurelta
osin varmastikin Suomen takuueläkkeen piiriin, ja tätä asiaa nyt selvitellään parhaillaan
Suomen ja Ruotsin välillä. Onko ministeriö varautunut siihen, että näin ollen Suomen ta-
kuueläkkeen piiriin tulee varmaan aika merkittävä määrä ihmisiä, niin että tässä uudessa ti-
lanteessa, kun Ruotsi on tehnyt näin omassa lainsäädännössään, saataisiin asia sitten myös
Suomessa sovittua, etteivät ihmiset joudu kiipeliin sen takia, että maat muuttavat tulkin-
taansa?

Puhemies Paula Risikko: Sitten ministeri vastaa. — Olkaa hyvä, enintään 3 minuuttia.

14.41 Sosiaali- ja terveysministeri Pirkko Mattila: Arvoisa rouva puhemies! Ensinnä-
kin vastaus tuohon edustaja Järvisen kysymykseen siitä, mitä tapahtuu takuueläkkeelle.
Takuueläke on asumisperusteinen etuus, eli sitä ei makseta, mutta työeläkkeet ja kansan-
eläkkeet kyllä. Takuueläke on tarkoitettu Suomessa olevalle turvaamaan vähimmäiseläke.

Sitten, edustaja Savio, edustaja Niikko, tässähän tarvitaan edelleen työsopimus, tarvi-
taan tietty ansiotaso. Näin ollen ne, jotka osallistuvat järjestelmän rahoitukseen, tulevat sit-
ten myös etuuden piiriin, eikä sellaista tässä lainvalmistelussa ole tullut esille, että tämä
olisi mikään erityinen vetovoimatekijä.

Edustaja Zyskowicz, kiitoksia seikkaperäisestä kuvauksesta, minkä annoitte, mutta toi-
meentulotuesta säädetään eri laissa ja kuvaamanne tilanne taitaa olla myöskin enempi mi-
nisteri Saarikon tontilla. Mutta kiitos, että tämäkin tuli tässä täysistuntokeskustelussa käy-
tyä läpi.

Mitä tulee sitten näihin eksportoitaviin etuuksiin, jotka tässä muutamassa puheenvuo-
rossa ovat tulleet esille, niin kyllä, näitähän nimenomaan on Euroopassa, ja näistä keskus-
teltiin hyvin tiukasti ennen brexit-äänestystä. Niin kuin sanottu, tässä hallituksen esitykses-
sä yhdenmukaistetaan Suomen lainsäädäntöä, sinänsä ei muuteta, mutta kuvataan tilanne
uudestaan ja peilataan EU-lainsäädäntöön.

No sitten tässä on tullut esille edustaja Laukkasen, edustaja Kankaanniemen, edustaja
Essayah’n puheenvuoroissa muun muassa humanitääristä työtä tekevät lähetystyöntekijät.
Juurikin niin, että tässä on se tilanne, että osittain tämä aika lyhenee, mutta tämä vastaisi
Suomen tekemissä kahdenvälisissä sosiaaliturvasopimuksissa yleensä säädettyä enim-
mäisaikaa. Tässä täytyy sanoa, että nyt hivenen ristiriitaista on myöskin ollut sitten se pa-
laute. Elikkä kyllä, olen nähnyt sen kristillisdemokraattien kannanoton, mutta sitten toi-
saalta sen jälkeen on ollut myöskin hyvin hiljaista, tästä ei ole tullut sitä palautetta sikäli
sen enempää. Ylipäätään tilanne vastaa sitä, että ne kahdenväliset sopimukset ovat se, mikä
kattaa tämän turvan. Mutta ilman muuta minusta pitää keskustella tästä asiasta, ja olen ai-
van täysin avoin keskustelulle, siitä ei ole kysymystäkään. Olen myös itse ollut humanitää-
risessä työssä, joten kyllä tiedän, että se on tärkeää. Toki vain, että monet näistä työsuhteis-
ta ovat lyhytaikaisempia.

Arvoisa puhemies! Tässä taisivat tulla suurin piirtein vastaukset.
10



Pöytäkirjan asiakohta PTK 102/2018 vp
Puhemies Paula Risikko: Vastauspuheenvuoro, edustaja Essayah, ja sen jälkeen men-
nään puhujalistalle.

14.44 Sari Essayah kd (vastauspuheenvuoro): Kiitos, kiitos rouva puhemies! Suomen
Lähetysseura myöskin on tästä tilanteesta antanut kirjallisen lausuman, ja toivon, että se on
ministerin myöskin tavoittanut. Ja on äärimmäisen tärkeää ja toivonkin, kun täällä on pai-
kalla valiokuntien ihmisiä, että nyt kun tämä asia menee valiokuntaan, niin laajasti pyydet-
täisiin sekä kehitysyhteistyöjärjestöjä esimerkiksi Kepan kautta että myöskin lähetystyötä
tekeviä järjestöjä kuultavaksi valiokuntaan. Itselleni on tullut se kuva, että monilla näistä
järjestöistä on hyvin pienet resurssit, he pystyvät hyvin vähän näitä asioita seuraamaan.
Esimerkiksi kun kristillisdemokraatit laittoivat tästä lehtikirjoituksen, niin sitä kautta vasta
useimmat näistä lähetystyötä tai kehitysyhteistyötä tekevistä järjestöistä havahtuivat tähän
ongelmaan. Ja kysymys ei todellakaan ole siitä, että nämä kahdenväliset sopimukset kat-
taisivat tämän, vaan nimenomaan päinvastoin, oikeastaan nämä kaikkein eniten kehitysyh-
teistyöapua ja lähetystyötä tarvitsevat kohteet ovat juuri niitä maita, joissa meillä ei ole nii-
tä kahdenvälisiä sopimuksia. Aikoinaan Nokian myötä Kiina on hoidettu ja muutama Aa-
sian maa, Intia ja vastaavat suuret maat, on hoidettu, niin sanotut kehittyvät maat, mutta
juuri näissä kehitysyhteistyötä tarvitsevissa maissa ei näitä kahdenvälisiä sopimuksia ole,
joten toivon ja valiokunnan jäsenille lähetän viestiä, että pyytäkää ihmeessä nyt näitä jär-
jestöjä kuultavaksi, tämä asia ei ole kunnossa.

Puhemies Paula Risikko: Ehdimme ottaa yhden puheenvuoron vielä tähän.— Edustaja
Laukkanen.

14.45 Antero Laukkanen kd: Arvoisa rouva puhemies, kiitos! Tämä asia on tosi tärkeä ja
iso, ja kiitos ministeri Mattilalle avoimesta asenteesta tämän suhteen. Tämä on juuri niin
kuin edustaja Essayah sanoi, että monet ovat vasta nyt havahtuneet siihen, mitä tässä on ta-
pahtumassa. Tässä on aikaisemmin ollut semmoinen mahdollisuus, että tämä lähetettävä
työntekijä — itsekin olen useassa järjestössä tehnyt näitä työsopimuksia ja olen niin sano-
tusti hyvin iholla tässä asiassa — on voinut eri tahojen kanssa sopia ja saada jatkoja näihin
ulkomailla oleviin sopimuksiin. Nyt tässä uudessa esityksessä tämä tällainen hyvin käytän-
nönläheinen mahdollisuus poistuu, että voitaisiin neuvotella eläkeyhtiöiden ja muiden
kanssa mahdollisuudesta jatkaa tätä ulkomailla oloa, erityisesti juuri näistä perhesyistä,
kun siellä on lasten koulutukset ja muut koko ajan heillä huolena, se miten ne järjestyvät.
Toivon, että tosiaan valiokuntien jäsenet erityisesti nyt kiinnittävät tähän huomiota, että
saataisiin tähän semmoinen tolkullinen lopputulos.

Keskustelu päättyi.

Asia lähetettiin sosiaali- ja terveysvaliokuntaan, jolle perustuslakivaliokunnan ja työelä-
mä- ja tasa-arvovaliokunnan on annettava lausunto.
11


