















































DEM9ED0.tmp.xml


Pöytäkirjan asiakohta PTK 62/2018 vp
Pöytäkirjan asiakohta 

PTK 62/2018 vp

Täysistunto

Keskiviikko 6.6.2018 klo 14.04—18.01

2. Hallituksen esitys eduskunnalle vuoden 2018 lisätalousarvioksi
Hallituksen esitys HE 73/2018 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 2. asia. Puhemiesneuvosto ehdottaa, että asia lähetetään valtiovarainva-
liokuntaan.

Keskustelu

14.05 Valtiovarainministeri Petteri Orpo (esittelypuheenvuoro): Arvoisa herra puhe-
mies! Esittelen eduskunnan käsiteltäväksi vuoden 18 ensimmäisen lisätalousarvion. Me
pääsemme käsittelemään tätä lisätalousarviota vahvoissa talouden näkymissä. Tälle vuo-
delle ennustetaan valtiovarainministeriön ennusteen mukaan 2,6 prosentin talouskasvua, ja
ensi vuonnakin kasvu jatkuu yli 2 prosentin tasolla. Tämä on tietysti erinomainen lähtö-
kohta. Yhä vahvemmaksi tulee näkemys siitä, että kyseessä ei ole ollut suhdannepiikki
vaan jo pysyvämpää vahvemman kasvun aikaa. Täytyy toivoa, että maailmalla mahdolli-
set riskitekijät eivät realisoidu esimerkiksi kauppasodan tai geopoliittisten konfliktien
kautta, jotka voisivat tuoda tähän vahvaan näkymään säröjä. Tällä hetkellä maailmanta-
louteen ennustetaan jopa 3,5—4 prosenttiyksikön kasvua ja euroalueellekin edelleen noin
parin prosenttiyksikön kasvua, ja koska Suomi on vientivetoinen maa ja koska euroalueel-
le ja Eurooppaan suuntautuu noin puolet meidän ulkomaankaupastamme ja viennistämme,
on selvää, kuinka tärkeää tämä on suomalaiselle hyvinvoinnille.

Lisätalousarvion tuloarvion kasvu näkyy erityisesti arvonlisäveron ja autoveron tuoton
nousussa. Verotulojen arviota nostetaan yhteensä 172 miljoonaa euroa, ja päästöoikeuden
hinta-arvion nousu kasvattaa päästökauppatuloja noin 90 miljoonaa euroa.

Tässä lisätalousarviossa toteutetaan järjestely, jossa Finnvera-konserni maksaa ennenai-
kaisesti takaisin valtiolta saamansa jälleenrahoitusluotot. Vuoden 18 budjettitasapaino pa-
ranee siten noin 1,4 miljardia euroa. Tämä siis johtuu ennenaikaisesta Finnveran luoton
maksusta takaisin valtiolle. Tämä jatkovuosina heikentää taas vastaavasti budjettitasapai-
noa 300 miljoonalla eurolla. Voisin todeta tässä, että samaan aikaan Valtiokonttorin kans-
sa valmistellaan Suomen siirtymistä valtionlainoituksissa niin sanottuun kahdensuuntai-
seen vakuusmenettelyyn, joka on tämän päivän tapa kansainvälisillä rahoitusmarkkinoilla,
mikä alkuun maksaa jopa noin tuon saman 1,3 miljardia, joka nyt maksettiin ennenaikai-
sesti, mutta pitkällä aikavälillä se laskee meidän lainanhoitokuluja, kun siirrymme nykyai-
kaiseen vakuusjärjestelyyn näissä valtion lainanhauissa. Eli suhteessa tämä nyt valtion vel-
kaantumista vähentävä 1,4 miljardia tulee kompensoitumaan sitten tämän järjestelyn myö-
tä, kun se aikanaan tehdään.
 Tarkistettu
4.1



Pöytäkirjan asiakohta PTK 62/2018 vp
Lisätalousarviossa esitetään määrärahojen lisäystä 381 miljoonaa euroa ja tulojen li-
säystä siis 1,7 miljardia. Esitys vähentää valtion nettolainanoton tarvetta sen 1,3 miljardia,
ja sinänsä se on tietenkin hyvä uutinen. Me hallituksessa lähdimme liikkeelle siitä, että
Suomi velkaantui noin 7 miljardin tai 6 miljardin tasoa, ja tämän vuoden talousarviohan on
rakennettu nyt 3 miljardin velkaantumiselle, ja toivon, että kun aikanaan tilinpäätöstä tältä
vuodelta tehdään, niin tämä vahva talouskasvu, jossa edelleen elämme, tulee painamaan
sen velkaantumisen tosiasiallisesti johonkin muuhun kuin tähän 3 miljardiin, ja tämä on
tärkeää huomata.

Mutta samaan aikaan huomautan siitä, että edelleenkin, kun me olemme kovimman ta-
louskasvun huipulla tai jo ehkä sen kovin kärki on sivuutettu, me velkaannumme näin pal-
jon. Siksi ei edelleenkään ole sitä kuuluisaa jakovaraa, ja totean senkin, että tämän lisäta-
lousarvion rahalisäykset on tehty sen lisätalousarvioihin budjetoidun ja suunnitellun mää-
rärahan puitteissa, joka on tehty jo kolme vuotta sitten Smolnassa hallituksen talouspoliit-
tisen ohjelman perustaksi. Niin sanottua jakamatonta lisätalousarviovaraa syksyn lisäta-
lousarvioon jää noin 120 miljoonaa euroa. 

Tämän lisätalousarvion keskeinen tavoite on sama kuin on ollut meidän työskentelym-
me keskeinen tavoite muutoinkin eli työllisyyden vahvistaminen. Hallituksen toimet läh-
tevät siitä, että työ ja työn tekeminen asetetaan etusijalle. Vain korkea, 75 prosentin poh-
joismainen taso työllisyysasteessa takaa meidän kestävän hyvinvointimme. Erityisesti me
tarvitsemme tämän korkean pohjoismaisen tason 20-luvulla, kun meidän ikääntymisestä
johtuvat, muun muassa hoivan ja palveluiden kulut ja niiden kysyntä tulevat runsaasti kas-
vamaan.

Me olemme näillä näkymin pääsemässä hallituksen itselleen asettamaan kovaankin
työllisyystavoitteeseen, 72 prosenttiin, tällä hallituskaudella. Nyt me olemme kivunneet 71
prosenttiin. Työttömyysasteen trendi laski 8 prosenttiin huhtikuussa, ja tästä me kaikki tie-
tenkin — ja olen siitä ihan varma — olemme tässä salissa iloisia. Hallituskauden alkuun
verrattuna työllisiä on nyt 90 000 enemmän kuin silloin, kun aloitettiin.

Mutta hyvistä uutisista huolimatta olemme kuulleet huolestuttavia viestejä yrittäjiltä ja
muiltakin työnantajilta. Avoinna oleviin työpaikkoihin, joita on kymmeniätuhansia, on
vaikea löytää tekijöitä, vaikka suomalaisten yritysten työllisyysodotukset olivat tammi-
kuussa korkeimmillaan sitten vuoden 2011. Valtakunnallisesti työpaikkojen täyttämiseen
liittyviä ongelmia oli kokenut peräti 37 prosenttia työntekijöitä hakeneista yrityksistä eli
siis lähes 40 prosenttia. Siksi tämä on hallituksen erityisen huomion kohteena.

Hallitus kohdentaa tässä lisätalousarviossa 60 miljoonaa euroa — siis 60 miljoonaa eu-
roa — koulutus- ja työllisyystoimiin, jotta avoimet työpaikat ja työnhakijat kohtaisivat pa-
remmin. Ammatilliseen koulutukseen kohdistetaan 16 miljoonaa euroa pilottiin, jossa luo-
daan malli täsmäkoulutuksiin alanvaihdon helpottamiseksi. Koulutusta kohdennetaan
myös heikkojen perustaitojen varassa olevien osaamisen vahvistamiseen. [Ben Zysko-
wicz: Erittäin hyvä!] Ict-alan ja muiden työvoimapulaa kokevien alojen muuntokoulutuk-
siin ohjataan korkeakouluille 10 miljoonaa euroa. Työvoimakoulutuksen lisäämiseen oh-
jataan 24 miljoonaa euroa ja 5 miljoonaa euroa vaikeassa työmarkkina-asemassa olevien
työllistymisen tukemiseen. Pidän tärkeänä, että jokaisella on mahdollisuus päästä takaisin
työelämään — joka ainut työtön, jonka voimme auttaa työttömyydestä työelämään, se an-
taa mahdollisuuden huolehtia [Puhemies koputtaa] itsestään ja läheisistään. Tämä on erit-
täin tärkeä tavoite.
2



Pöytäkirjan asiakohta PTK 62/2018 vp
Mainitsen vielä sen, että 2 miljoonaa euroa laitetaan pilotteihin, joiden tavoitteena on
madaltaa oppimateriaalikustannuksia toisen asteen koulutuksessa. Täsmätoimi osuu juuri
siihen kohtaan, mistä salissa on paljon puhuttu, eli siihen, että kenenkään opinnot eivät saa
olla kiinni siitä, että ei olisi varaa oppimateriaaliin. [Ben Zyskowicz: Joo, mutta tuo ei anna
rahaa kaikille!]

Arvoisa puhemies! Meillä on hyvä tilaisuus keskustella lisätalousarviosta, kuten totesin
alussa, myönteisen talouskehityksen valossa. Tahdon kiinnittää erityisen huomion vielä
kerran siihen, että hallituksen politiikan keskeinen työsarka on työllisyys, työllisyys ja
työllisyys. Mitä korkeammaksi ja vahvemmaksi me saamme työllisyyden Suomessa, sen
vahvempi on suomalainen hyvinvointi, ja jos me olemme tilanteessa, jossa suomalaiset yri-
tykset haluaisivat palkata työntekijöitä, niin meidän täytyy tehdä kaikkemme, jotta he tätä
työvoimaa saavat. Meidän täytyy tukea ihmisiä kouluttautumaan uusiin, avoimina oleviin
tehtäviin, kouluttautumaan työttömästä työntekijäksi, vaihtamaan alaa, etenemään ural-
laan, auttamaan nuoria, jotka ovat syrjäytyneet, kiinni työelämään ja sitä kautta kiinni
omaan elämään.

Arvoisa puhemies! Mielestäni olemme kuitenkin kohtuullisen niukassa raamissa pysty-
neet tekemään hyviä, työllisyyttä tukevia toimia.

Ensimmäinen varapuhemies Mauri Pekkarinen: Tämä valtiovarainministerin puheen-
vuoro saattaa antaa aiheen pieneen debattiin, käymme sen. Näin menettelemme. — Ensim-
mäinen puheenvuoro, edustaja Viitanen, teille.

14.14 Pia Viitanen sd (vastauspuheenvuoro): Arvoisa puhemies! Valtiovarainministeri
Orpo, te kerroitte kohentuneista talousluvuista. Haluaisin kuitenkin kiinnittää huomiota
siihen, että tällä hetkellä kasvu ei valitettavasti kuulu kaikille. Me sosiaalidemokraatit näi-
nä aikoina palautamme mieliin esimerkiksi sen, että julkisen puolen työntekijöiltä jo tois-
tamiseen ollaan leikkaamassa hallituksen toimien seurauksena esimerkiksi lomarahoja tu-
levana kesänä. Ikävä taas todeta, että tällaisia arvovalintoja hallitus tekee. 

Puhemies! Toinen ongelma on tämä sote, yllätys yllätys, ja se taas tarkoittaa sitä, että
tässäkin lisätalousarviossa te olette lisäämässä rahaa näihin varsin kyseenalaisiin, perus-
tuslakivaliokunnankin mielestä kyseenalaisiin, pilotteihin. Haluaisin tietää, miten, valtio-
varainministeri Orpo, te nyt näette kaiken kaikkiaan tämän ison ongelman soten rahoituk-
sen suhteen, kun perustuslakivaliokuntakin on jo todennut, että tämä hallituksen malli ei ta-
kaa peruspalveluiden riittävyyttä [Puhemies koputtaa] rahoituksen suhteen. Tämä on iso
asia, ja haluaisin saada siihen jo tässä yhteydessä jonkinlaista vastausta.

14.15 Timo Kalli kesk (vastauspuheenvuoro):  Arvoisa puhemies! Kasvuluvut tosiaan
näyttävät aiempaa myönteisemmiltä. Tämä on hyvä asia, joka tukee edelleen kuluttajien
luottamusta, joka sitä kautta tuottaa verotuloja arvonlisäveroina erityisesti. Jos haluaa tu-
levaisuudesta hakea joitain heikkoja kohtia, talouskasvun, työllisyyden ja nimenomaan
luottamuksen lisäämiseksi me tarvitsemme tulevaisuudessa enemmän merkkejä ja tekoja
tuottavuuden parantamiseen. Tulevalla vaalikaudella tuottavuus on se, joka takaa sitten jat-
kossakin talouskasvua. Näitten kaikkien positiivisten asioiden osalta, jotka täällä lisäta-
lousarviossa todetaan, hallituksen on syytä kiinnittää seuraavan vuoden budjetin ja tulevai-
suuden kannalta huomiota nimenomaan niihin tekijöihin, joilla tätä tuottavuutta voidaan
3



Pöytäkirjan asiakohta PTK 62/2018 vp
parantaa, mikä mahdollistaa talouskasvun ja korkean työllisyyden. [Puhemies koputtaa]
Kysynkin valtiovarainministeriltä: onko tämä otettu huomioon?

14.16 Ozan Yanar vihr (vastauspuheenvuoro): Arvoisa puhemies! Tässä hallituksen lisä-
talousarvioesityksessä arvioidaan, että päästökauppatuloja kertyy 90 miljoonaa budjetoi-
tua enemmän. Jätin itse lisätalousarvioaloitteen, jossa ehdotan kasvavien päästökauppatu-
lojen kohdentamista kehitysyhteistyöhön. Syynä on ilman muuta se, että Suomen kansain-
väliseen profiiliin on jo pitkän aikaa kuulunut globaalin vastuun kantaminen. Tämän hal-
lituksen leikkaukset kehitysyhteistyöhön ja ilmastorahoitukseen ovat vastoin kansainväli-
siä tavoitteitamme ja niitä tavoitteita, joihin Suomi on sitoutunut, kuten Pariisin ilmastoso-
pimukseen, kuten Agenda 2030 -tavoitteisiin. Nyt täytyy varmistaa, ettei Suomi luisu enää
yhtään kauemmas hallitusohjelmaan kirjatusta 0,7 prosentin tavoitteesta. Arvoisa valtiova-
rainministeri, otatteko ehdotuksesta kopin?

14.17 Kimmo Kivelä sin (vastauspuheenvuoro): Puhemies! Lähtötilanne huomioon ot-
taen hallituksen työllisyyspolitiikka on ollut menestystarina. Se on ollut sitä myös kansain-
välisessä vertailussa. Tässä lisäbudjetissa on täsmätoimenpiteitä, pilotteja nimenomaan
vaikeimmassa asemassa olevien työllistämiseksi, pitkään työmarkkinoilta poissa olleitten,
alanvaihtajien ja niin edelleen. Sitten on digiaikakauden taitojen ohjelma, jossa hyödynne-
tään vapaata sivistystyötä ynnä kolmatta sektoria. Kysynkin: olisiko mahdollista tulevai-
suudessa nimenomaan kolmatta sektoria ja vapaata sivistystyötä käyttää entistä enemmän
vaikeassa työllisyystilanteessa olevien pitkäaikaisnuorisotyöttömien tilanteen auttamisek-
si?

14.19 Pauli Kiuru kok (vastauspuheenvuoro): Arvoisa herra puhemies! Edustaja Yanar
otti kehitysyhteistyörahat esille, ja aihe onkin tärkeä. Tosin tässä lisätalousarviossa on va-
rattu 8,7 miljoonaa euroa kehitysyhteistyörahojen lisäämiseen, eli tämä tieto kannattaa
sieltä kyllä katsoa.

Itse asiassa kehitysyhteistyörahoista semmoinen kysymys hallitukselle, että onko tästä
rahasta tarkoitus käyttää rahaa esimerkiksi Irakin jälleenrakentamiseen, humanitaariseen
apuun, ja jos on, niin onko siihen auttamiseen kytketty millään tavalla palautusten kehitty-
minen. Suomella ei ole kahdenvälistä palautussopimusta Irakin kanssa, ja nämä palautuk-
set ovat sen takia sitten hieman viivästyneet. Eli missä tilanteessa tässä suhteessa men-
nään?

14.20 Toimi Kankaanniemi ps (vastauspuheenvuoro): Arvoisa herra puhemies! Euroo-
pan keskuspankki on massiivisella roskalainojen osto-ohjelmalla pitänyt korkoja euroalu-
eella hyvin matalalla jo kuutisen vuotta. Se on toki merkinnyt, ainakin viime aikoina, ta-
louskasvua, mutta samalla se on tuonut keskuspankille lähes 2 500 miljardin euron taakan.
Ja nyt on edessä se tilanne, että lähiaikoina EKP:n on luovuttava tästä osto-ohjelmasta. Mi-
ten arvioitte, ministeri Orpo, sitä, ovatko silloin korot myös Suomessa nousemassa, niin
kuin asiantuntijat varoittavat, ja jos korot nousevat pari kolme prosenttiyksikköä esimer-
kiksi, niin mitkä vaikutukset sillä on kotitalouksille, valtiolle, yrityksille, kunnille Suomes-
sa — ja työllisyydelle ja yleensä meidän tulevaisuudennäkymille?
4



Pöytäkirjan asiakohta PTK 62/2018 vp
14.21 Kari Uotila vas (vastauspuheenvuoro): Arvoisa puhemies! Ministeri Orpo on ai-
van oikeassa, että talous on saatu kasvamaan suurin piirtein sitä vauhtia kuin se globaalilla
tasolla euroalueella kasvaa. Mitään ekstra hyvää tässä ei ole Suomen toimesta syntynyt,
mutta hyvä, että ollaan päästy kansainvälisen kasvun imuun mukaan.

Nämä veroarviot, jotka ovat kasvaneet autoveron ja alvin osalta, ovat tietysti positiivi-
sia, ne kertovat jotakin kulutuskysynnästä. Mutta ihmetellä täytyy, että tuloveroarviota ei
ole pystytty korjaamaan, ja tämän taustalla voi olla esimerkiksi se, mitä on tapahtunut
kiky-sopimuksessa, kun esimerkiksi julkisen puolen palkansaajilta leikataan lomarahoja ja
sitä kautta ostovoimaa. [Pia Viitanen: Toistamiseen hallitus leikkaa!] Mitkä seuraukset
ovat olleet sitten näillä veronkevennyksillä tähän tuloveroarvion heikkoon kehitykseen?

Mutta haluan myöskin ottaa kantaa siihen erittäin kyseenalaiseen satsaukseen, joka kos-
kee näitä valinnanvapauspilotteja. Vaikka ne ovatkin ehdollisia, on hyvin kyseenalaista,
että lisätalousarviossa laitetaan 100 miljoonaa lisää todennäköisesti kaatuvan hankkeen pi-
lotteihin.

14.22 Mikaela Nylander r (vastauspuheenvuoro): Arvoisa puhemies! Tietysti joka iki-
nen sentti, mikä laitetaan koulutukseen, on todella hyvä teko, mutta olisimme kyllä ehkä
odottaneet, että hallitus olisi laittanut jotain varhaiskasvatukseen ja ehkä peruuttanut näitä
heikennyksiä laatuun, mitä hallitus on tehnyt aikaisemmin sallimalla isompia ryhmiä lap-
sille, jotka ovat täyttäneet kolme vuotta, ja sitten rajaamalla tätä subjektiivista päivähoito-
oikeutta. Siihen olisi ollut nyt oiva tilaisuus puuttua.

Arvoisa puhemies! Suurempi kysymys liittyy kyllä tähän maakunta- ja sote-uudistuk-
sen rahoitukseen, ja haluan edelleen, taas kerran, tuoda esiin Uudenmaan huolen tästä. Sinä
päivänä, kun maakunta aloittaa, meidän rahoitusvaje on näillä näkymin 300—400 miljoo-
naa euroa. Ei ole verotusoikeutta, ei oikeutta ottaa lainaa, joten kyllä tämä on todella todel-
la suuri huoli, ja toivon, että jotenkin hallitus pystyisi vastaamaan tähän hätähuutoon. Lap-
pi on toinen maakunta, joka kärsii eniten näistä uudistuksista. — Kiitos, puhemies.

14.23 Sari Essayah kd (vastauspuheenvuoro): Arvoisa puhemies! Valtiontalouden koko-
naiskuva on varmasti hyvä pitää mielessä, ja siinä mielessä noususuhdanteessa tehdyt ve-
lan lyhentämiseen tarkoitetut rahat ovat varmasti ihan oikein suunnattuja.

Täällä moni on nostanut esille työvoimatilanteen. Muun muassa omalla kotiseudullani
Ylä-Savossa työvoimapula on tällä hetkellä karu tosiasia. Siinä mielessä täytyy vain toi-
voa, että nämä erilaiset täsmätoimenpiteet nyt tosiaan tehoaisivat eikä tätä suhdannetilan-
netta päästettäisi lipumaan käsistä.

Mutta haluaisin lopuksi kuitenkin kiinnittää huomiota myös näitten valinnanvapauspi-
lottien tilanteeseen, kun meillä lait ja tämä koko sote-maku-uudistus ovat tällä hetkellä ai-
van kesken käsittelyn. Emme tiedä, mitä siitä loppujen lopuksi on tulossa. Onko nyt järke-
vää pistää kymmeniä miljoonia tässä tilanteessa näihin, yli satoja miljoonia? Nämä pilotit
antavat vielä pahimmillaan väärän kuvan, koska ne ovat ekstrarahaa. Ne eivät ole sitä, mitä
tulevaisuudessa tämän mallin mukaan edes tultaisiin tekemään, [Puhemies koputtaa] joten
kyseenalaistan kyllä tämän kohdan.

14.24 Tarja Filatov sd (vastauspuheenvuoro): Arvoisa puhemies! Tässä on näistä sote-
puolen piloteista puhuttu ja siitä, miten ne suhtautuvat meidän perustuslakiin. Mutta itse
asiassa, niin iloinen kuin olenkin siitä, että työvoimapuolella tulee lisäpanostuksia, olem-
5



Pöytäkirjan asiakohta PTK 62/2018 vp
me vähän samanlaisessa tilanteessa kasvupalvelupilottien suhteen. Niissä ollaan arvioitu,
että palvelutarvearviointi voitaisiin siirtää yksityisen palvelutuottajan tehtäväksi. Kuiten-
kin esimerkiksi tässä talossa olevassa kasvupalvelulaissa sanotaan, että palvelutarvearvi-
ointi on viranomaistehtävä ja siksi se säilyy maakunnan puolella. Elikkä toivoisin, että en-
nen kuin tätä asiaa lähdetään toimeenpanemaan, niin katsottaisiin, onko tällaisia siirtoja
mahdollista tehdä, ja oltaisiin valmiimpia tuon lainsäädännön suhteen ja perustuslain kan-
nanottojen suhteen.

Toinen asia liittyy siihen, että tässä pilotissa aiotaan käyttää hyvin paljon rahaa parin
vuoden tietojärjestelmiin, itse asiassa miljoonatolkulla. Jos suhteutamme tuon rahan, joka
käytetään yksin urajärjestelmän avaamiseen yksityisille puolille, se maksaa 3 miljoonaa
euroa, [Puhemies koputtaa] ja samaan aikaan kaikkein vaikeimmin työllistyville, ikään
kuin niihin palveluihin, suunnataan 5 miljoonaa. [Puhemies koputtaa] Minusta tämä ei ole
kovin suhteellista, vaikka sinänsä onkin kyse suhteellisen pienistä rahoista.

14.26 Olavi Ala-Nissilä kesk (vastauspuheenvuoro): Herra puhemies! Taloudessa on to-
della tapahtunut mahtava käänne. Talous kulkee niin kuin Pendolino elikkä niin kuin tule-
va tunnin juna Turusta Helsinkiin, hyvin vahvasti. [Naurua — Välihuutoja]

Tässä lisätalousarviossa on hyviä yksittäisiä lisäyksiä työllisyyden suhteen. Kiinnitän
myöskin huomiota, että siinä on tämä viime vuoden satovahinkojen 25 miljoonaa energi-
averon palautusta. Valitettavasti näyttää, että kuivuus on tuomassa uuden tilanteen meidän
eteemme, ja siihenkin meidän pitää reagoida.

Edustaja Kalli hyvin tuossa evästi, että tuottavuus on hyvin tärkeä asia nyt jatkossa.
Ehkä sanoisin myöskin ministerille vielä tästä osallistavasta talouskasvusta keskustalais-
ten näkökulmasta, siitä, että me annamme ihmisille mahdollisuuden saada töitä, että samal-
la otamme ihmisiä mukaan ja huolehdimme kaikista heikoimmista tässä yhteydessä. Täm-
möinen inclusive growth on se sana, minkä eteen nyt tässä loppuvaalikaudella pitää pon-
nistella. [Eduskunnasta: Eikö se juna nyt mennyt?] — Enkä puhunut Kojamosta mitään.

14.27 Li Andersson vas (vastauspuheenvuoro): Arvoisa puhemies! Kyllähän tällä halli-
tuksella on ollut jakovaraa tällä vaalikaudella, mutta sitä on käytetty lähinnä hyvätuloisia
suosiviin veronkevennyksiin. Tässäkin lisätalousarvioon jakovaraa on löytynyt näihin
mainittuihin sote-pilotointeihin, joihin nyt osoitetaan vielä 100 miljoonan euron edestä li-
sää rahoitusta, joka kyllä enteilee myöskin tulevaa, mitä tulee tämän sote-mallin toimivuu-
teen ja hintaan.

Oikeastaan tässä vaiheessa olisi mielenkiintoista kuulla valtiovarainministerin kom-
mentteja liittyen niihin arvioihin, mitä nyt on annettu sote-järjestelmästä nimenomaan jul-
kistalouden näkökulmasta. Niin perustuslakivaliokunta kuin valtiovarainvaliokunta on ar-
vioinut, että maakunnille osoitettu rahoitus on liian alhaisella tasolla, eli tämä menorajoite
on liian tiukka. Sen lisäksi erityisesti valtiovarainvaliokunta omassa lausunnossaan suhtau-
tuu hyvin kriittisesti mahdollisuuksiin saada säästöjä tällä valinnanvapausjärjestelmällä,
eli päinvastoin varoitetaan siitä, että se saattaa jopa nostaa kustannuksia useiden miljardi-
en edestä tulevaisuudessa.

14.28 Ville Vähämäki ps (vastauspuheenvuoro):  Puhemies! Kyllähän tulevaisuus on
meidän omissa käsissämme. Jos me teemme vain oikeita päätöksiä, kyllä tämä kansanta-
louden kasvu tulee jatkumaan ja työllisyysaste kasvamaan.
6



Pöytäkirjan asiakohta PTK 62/2018 vp
Jos me katsomme näitä kansantalouden tukijalkoja, niin valtiontalous on hyvässä kun-
nossa tällä hetkellä, velkasuhde jossain kohtaa taittuu, kuntien talous on kohentunut, osa-
keyhtiöissä ja henkilöyhtiöissä taseet ovat vahvistuneet. Mutta mikä on sen saanut aikaan?
Se on kuluttajien velkaantuminen, kotitalouksien velkaantuminen. Se on huolestuttavalla
tasolla, ja se tulee sieltä taloyhtiölainojen puolelta.

Sitten mitä tässä lisäbudjetissa tehdään osaavan työvoiman saamiseksi, niin kyllä minä
sanoisin, että se 60 miljoonan paketti OKM:n, TEMin ja STM:n osalta on liian pieni vielä.
Meillä on valtava haaste edessä kouluttaa miljoona suomalaista. Toimijat täytyy saada pu-
haltamaan yhteen hiileen ja lisää aikuiskoulutusta ja uudelleenkoulutusta.

Vielä ihan lopuksi sanon tästä Suomen Malmijalostuksesta: sen pääomitus on hyvä, [Pu-
hemies koputtaa] ja Ouluun täytyisi saada akkuosaamisen keskipiste.

Ensimmäinen varapuhemies Mauri Pekkarinen: Myönnän vielä tässä debattivaiheessa
vastauspuheenvuoron edustaja Aallolle ja sen jälkeen ministereistä ministeri Vehviläiselle
ensiksi, ja sitten jatketaan vähän aikaa debattia, ja sitten tulevat Grahn-Laasonen ja kenties
joku muukin ministeri. Näillä mennään.

14.29 Touko Aalto vihr (vastauspuheenvuoro): Arvoisa puhemies! Hallituksen talouspo-
litiikka on ollut ja on yhä tänä päivänä hyvin valikoivaa. Se on nähty tässä yhteydessä.
Mutta kysyn tästä etunenässä menevästä lainsäädännöstä: jos tehdään vaikka valinnanva-
pauskokeiluita puhumattakaan siitä, että lisätalousarviossa pohditaan näitten pilottien ra-
hoitusta, eikö hyvään lainsäädäntöön kuulu se, että lainsäädännön pitäisi olla ensin valmii-
na?

Toinen kysymys: oletteko sitoutuneet YK:n kestävän kehityksen tavoitteisiin, Pariisin
ilmastosopimukseen ja pakolaisuuden juurisyiden ratkaisemiseen, niitä ihmisiä pois ko-
deistaan ja kotimaistaan työntävien syiden vähentämiseen? Jos olette, niin toivon, että
päästökauppatuloja ohjataan kehitysyhteistyöhön ja ilmastorahoitukseen, koska viime vaa-
likaudella tämä päästökauppakompensaatio tuli siitä, että kun budjettirahoitusta vähenne-
tään, niin hoidetaan tämä ilmastorahoitus päästöhuutokauppatulojen kautta. Silloin oli pel-
kona, että jossain vaiheessa rahavirrat lähtevät ja budjettirahoitus ei enää auta, [Puhemies
koputtaa] ja nyt tämä tilanne on realisoitunut.

Ensimmäinen varapuhemies Mauri Pekkarinen: Ministeri Vehviläinen. Josko 2 mi-
nuuttia riittäisi.

14.30 Kunta- ja uudistusministeri Anu Vehviläinen: Arvoisa puhemies! Ensinnäkin
tästä sote- ja maakuntauudistuksen valmistelusta ja siitä, miten on tehty toimeenpanoon
liittyviä toimia tässä vuoden 2017 alusta lähtien: Se liittyy tietysti siihen, että perustuslaki
tarjoaa valtioneuvostolle mahdollisuuden kehittää ja viedä asioita eteenpäin eri hallinno-
naloilla, ja tätä tukee myös valtioneuvoston ohjesääntö. Että siellä aika tarkasti sanotaan.
Mitä rahoitukseen tulee, niin jokainen euro, mitä on käytetty 2017, 2018, 2019 budjettei-
hin joko kehysvarauksina tai sitten budjettiesityksinä tai tässä lisätalousarviomenettelyssä,
on tämän talon hyväksymä, eli täältä talostahan ne kaikki kulkevat läpi.

Sitten totean näistä piloteista vielä sen, että en pidä ollenkaan hyvänä, että niitä pilotteja
kyseenalaistetaan. Vuosi sitten valinnanvapauslausunnon yhteydessä perustuslakivalio-
kuntahan totesi, että ne pitää kirjoittaa myös lakiin ja vasta sen jälkeen voidaan niitä rahoja
7



Pöytäkirjan asiakohta PTK 62/2018 vp
käyttää. Meillä on ollut haku alkuvuodesta näihin pilotteihin, ja kaikki maakunnat hakivat
pilotteja, ja on ehdollisesti tehty päätös kymmenen osalta, jotta voitaisiin myöntää 99 mil-
joonaa niihin. Tietenkään ne eivät voi lähteä liikkeelle ennen kuin tässä talossa on valin-
nanvapauslaki käsitelty.

Mitä sitten tulee tähän perustuslakivaliokunnan lausuntoon rahoituksesta ja eri yksityis-
kohdista, niin tunnettua on, että viime perjantain jälkeen olemme hallituksessa virkamies-
temme kanssa käyneet sitä todella tarkasti läpi ja niitä muutosesityksiä PeVin lausunnon
pohjalta tässä koko ajan valmistellaan.

Edelleenkin totean vielä tähän edustaja Nylanderin kysymykseen Uudenmaan osalta —
hän tosin lähti täältä pois — että tänään on ollut iso tilaisuus Uudenmaan maakunnan ja
kahdeksan ministeriön välillä, ja meillä on hyvin tiedossa, minkälaisia näkemyksiä täällä
on rahoituksen riittävyydestä. Niihin otimme kantaa muun muassa hallituksen kehysriihes-
sä, [Puhemies koputtaa] ja niihin tullaan reagoimaan myöhemmin.

Ensimmäinen varapuhemies Mauri Pekkarinen: Aikaisemmin sovitusta poiketen
myönnän nyt puheenvuoron vielä ministeri Orpolle. 2 minuuttia paikan päältä.

14.33 Valtiovarainministeri Petteri Orpo: Arvoisa puhemies! Tässä nousi taas kiky-so-
pimus esille. Toivottavasti mahdollisimman monella on mahdollisuus lukea tämän päivän
Taloussanomia — jos muistan oikein lehden. Siinä oli 50 ekonomistin arvio siitä, että ki-
kyn vaikutus Suomen työllisyyteen ja kasvuun on ollut merkittävä tai erittäin merkittävä.
Ei minulla siitä sitten muuta. Eli kyllä sille, että meidän vienti on lähtenyt vetämään ja se
on ollut meidän kasvun oleellinen moottori, tällä kiky-sopimuksella oli iso merkitys. Sillä
on ollut erittäin iso merkitys, ja sitä ei käy kiistäminen.

Minusta ministeri Vehviläinen vastasi tähän pilottikysymykseen erittäin hyvin, mutta
oleellista on se, että yhtään euroa ei lähde ennen kuin lait on hyväksytty — ei ole lähtenyt
eikä lähde ennen kuin lait on hyväksytty. Mutta koska hankkeiden halutaan lähtevän liik-
keelle, kun lait on hyväksytty, ja pilotit ovat oleellinen osa, niin siksi näitä ennakoivia pää-
töksiä jo tehdään. Sittenhän, jos päädytään johonkin muuhun, ne rahat eivät kulu.

Kehitysyhteistyö ja päästökauppatulot: Mielestäni pitäisi olla pidemmän aikavälin ta-
voite, mutta me noudatamme nyt hallitusohjelmaa. Me olemme tehneet sen liikkumavaran
puitteissa panostuksia, kuten esimerkiksi tässäkin lisätalousarviossa kehitysyhteistyön
puolella muun muassa 7,5 miljoonaa Irakin tilanteen parantamiseen. Sillä voisi olla kan-
nustavaa vaikutusta myöskin yhteistyön lisäämiseen muun muassa turvapaikanhakijoiden
palautusten osalta.

Tässä oli paljon kysymyksiä, mutta toivottavasti saan mahdollisuuden vastata myöhem-
min debatin aikana niihin.

14.34 Timo Harakka sd (vastauspuheenvuoro): Arvoisa puhemies! Ministeri Vehviläi-
nen sanoi, ettei hän oikein tykännyt perustuslakivaliokunnan lausunnosta liittyen pilottei-
hin. Olennaista nyt ei ole se, milloin ne rahat liikahtavat, vaan se, että olette tehneet pää-
töksen ilman, että on lakia, johon se nojaa. Tähän perustuslakivaliokunta kiinnitti huomio-
ta viime viikon lausunnossaan, ja — yhtä lailla — tämä ei ollut edes ensimmäinen kerta,
vaan jo viime vuonna, viime kesänä, perustuslakivaliokunta kielsi teitä käynnistämästä
näitä pilotteja. Mutta mitä te teitte? Jaoitte ensin 100 miljoonaa toukokuun 15. päivänä, ja
nyt on uudesta 100 miljoonasta kysymys.
8



Pöytäkirjan asiakohta PTK 62/2018 vp
Perustuslakivaliokunta saa tukea myös Tampereen yliopiston professorilta Pauli Rauti-
aiselta, joka nostaa esiin jopa mahdollisuuden, että toukokuun jako tutkittaisiin ministeri-
vastuuasiana perustuslain 115 §:n mukaan. No, tämä tästä sote-sopasta enää puuttuisi —
ministerin toimien lainmukaisuuden tutkinta. Kysymys teille, [Puhemies koputtaa]  minis-
teri Orpo: aiotteko kunnioittaa perustuslakivaliokunnan jo kahteen kertaan ilmaisemaa
kantaa, että pilotit pysäytetään ja nämä rahat poistetaan lisätalousarviosta?

14.36 Timo Heinonen kok (vastauspuheenvuoro): Arvoisa herra puhemies! Taloudessa
on tapahtunut hyvä käänne: talous kasvaa, työllisyys paranee, ja työttömyys helpottaa.
Mutta samaan aikaan yritykset ympäri Suomen kertovat Kainuusta, Satakunnasta, Lapista,
että työvoiman saatavuudessa on ongelmia. Ja samaan aikaan aikuisten Pisa-tutkimustie-
dot kertovat myös, että suomalaisilla on puutteita monissa perustaidoissa.

Tässä lisätalousarviossa on merkittävästi ja vahvoja panostuksia koulutukseen ja osaa-
miseen, ja ymmärrän, että edustaja Niinistö ei ole paikalla kuuntelemassa tätä. Mutta ky-
syn silti ministeri Grahn-Laasoselta, kun täällä tulee paljon teidän sektorillenne panostuk-
sia sen eteen, että löytyisi osaavia tekijöitä, pystyttäisiin päivittämään osaamista, saamaan
liikkeelle Digiaikakauden taidot -pilotti: minkälaisella aikataululla nämä lähtevät liikkeel-
le? Voisitte hieman enemmänkin avata [Puhemies koputtaa] tätä vahvaa sivistyspanostus-
ta.

14.37 Simon Elo sin (vastauspuheenvuoro): Arvoisa puhemies! Ymmärrän, että opposi-
tiolla on halua vain hämmentää sote-soppaa, mutta hallituksen tavoitteena on saada se val-
miiksi, ja siihen tarvitaan myös näitä pilotteja.

Mitä tulee sitten tähän lisätalousarvioon, niin kyllä pidän, toisin kuin edustaja Vähämä-
ki, hyvinkin merkittävinä osaavan työvoiman saatavuuden parantamisen toimenpiteitä —
60 miljoonaa euroa, merkittävä summa — ja julkisen työvoiman ja yrityspalveluiden 29:ää
miljoonaa lisäeuroa, jotka sisältävät 5 miljoonaa euroa vaikeasti työllistyvien tukemiseen.
Siitä kysyisin arvoisalta työministeriltä, mitä tällä 5 miljoonalla käytännössä saadaan, jos
voitte siihen vastata tarkemmin.

Edustaja Viitanen nosti täällä esiin, että kasvu ei kuulu kaikille. En tiedä, miten sosiaa-
lidemokraatit sen ”kaikille” käsittävät, mutta jos työttömien määrä on viimeisimmän tie-
don mukaan vähentynyt 84 000:lla, niin kyllä siinä on aika iso kaikille-joukko, jota se ai-
nakin varmasti koskee.

Ja kun maailmantaloudesta on sanottu, että se on meitä auttanut, niin finanssikriisistä
lähtien, vuodesta 2010, maailmantalous on kirinyt ja euroaluekin useamman vuoden mutta
vasta nyt [Puhemies koputtaa] Suomen talous. Eli kyllä, me olemme saaneet apua, mutta se
ei ole ollut riittävää, vaan hallituksen toimenpiteet ovat olleet se viimeinen silaus.

14.38 Aila Paloniemi kesk (vastauspuheenvuoro): Arvoisa puhemies! Pidän erinomaisi-
na näitä lisäyksiä erilaisiin koulutuksiin, joita tässä lisätalousarviossa on osoitettu, ja pidän
tietysti erinomaisena sitä, että hallitus huomaa tämän ongelman, joka meillä on, että noin
miljoonalla suomalaisella on heikot digitaidot tai joillakuilla lähes olemattomat, ja samalla
myös perustaitojen, perusosaamisen tasoa on nostettava todella isolla joukolla suomalai-
sia. Siihen nyt puututaan. Ja toki tietysti voidaan sanoa, että aina rahaa pitäisi olla enem-
män, mutta nämä ovat ihan peruskysymyksiä, jos halutaan pitää kaikki mukana tässä yh-
teiskunnassa ja torjua eriarvoisuutta. Hyvä homma on tietenkin myös se, että kotimaisen
9



Pöytäkirjan asiakohta PTK 62/2018 vp
ruuantuotannon toimintaedellytyksiä turvataan ja siihen lisätään rahaa. Ja väyliä laitetaan
kuntoon eri puolilla Suomea ja mahdollistetaan uusia investointeja.

14.39 Anders Adlercreutz r (vastauspuheenvuoro): Ärade talman! Ministeri Orpo nosti
esille kiky-sopimuksen arvioidun vaikutuksen. Samassa tutkimuksessa kysyttiin myöskin,
onko kiky-sopimus vaikeuttanut tarpeellisten työvoimareformien tekemistä, ja kaksi ker-
taa niin monta ekonomistia oli samaa mieltä tämän väitteen kanssa kuin oli eri mieltä. Eli
he olivat pääsääntöisesti sitä mieltä, että se on vaikeuttanut tarpeellisten reformien teke-
mistä, ja se on tietenkin huolestuttavaa tilanteessa, jossa Suomen työllisyyskehitys kuiten-
kin vielä laahaa perässä meidän verrokkimaiden kehitystä. Ottaen huomioon, että tämä
noususuhdanne ei jatku loputtomasti, tähän asiaan pitäisi tarttua. Pitäisi mahdollistaa pai-
kalliset sopimiset, pitäisi uudistaa perhevapaat, pitäisi poistaa työvoiman saatavuusharkin-
ta. Onko tällaisia uudistuksia kenties tulossa tämän hallituksen aikana, vai pitääkö odottaa
seuraavaan hallituskauteen?

Ensimmäinen varapuhemies Mauri Pekkarinen: Vielä vastauspuheenvuoro edustaja
Tolppaselle, ja sen jälkeen ministerit, ja lähdetään Grahn-Laasosesta liikkeelle.

14.40 Maria Tolppanen sd (vastauspuheenvuoro): Arvoisa puhemies! Tässä kohdassa
täytyy varmasti kyllä ihan onnitella hallitusta, jos nyt näin on, että kiky-sopimus on saanut
meidän taloutemme kasvamaan, että kiky-sopimus on aiheuttanut sen, että maailmantalo-
us on elpynyt — ehkä se on kuitenkin hieman aiheuttanut tätä meidänkin elpymistämme.
[Hälinää kokoomuksen ryhmästä] Mutta kovin on arvokas sitten ollut. Ja jos näin kerta on,
arvoisa ministeri, eikö nyt sitten olisi se aika, että annettaisiin myöskin näille pienipalkkai-
sille virkamiehille jotakin, näille, joilta vietiin kesälomarahat, jotta heilläkin olisi tänä
vuonna mahdollisuus viettää ansaittua lomaa perheen kanssa?

Sitten näihin pilotteihin. Haluaisin tietää, millä perusteella nämä eri pilottimaakunnat on
valittu. Sieltä puuttuu sellaisia maakuntia, jotka olisivat ansainneet olla tässä, kuten esi-
merkiksi Pohjanmaa, joka on 51-prosenttisesti ruotsinkielinen, jolta on jo viety sairaalaoi-
keus — Vaasan keskussairaala ei ole mukana siinä — [Puhemies koputtaa] ja sen lisäksi
Lappi, jossa on jo tehty sellaisia päätöksiä, että siellä tulee aika lailla hankalaksi käyttää
[Puhemies koputtaa] valinnanvapautta.

14.41 Opetusministeri Sanni Grahn-Laasonen: Arvoisa puhemies! Kovasti hymyilyt-
tää se, että tässä lisätalousarviossa on näin vahva painotus osaamiseen ja koulutukseen.
[Pia Viitasen välihuuto] Kaikkialta Suomesta kantautuu viestiä siitä, että meillä on pulaa
osaavasta työvoimasta, ja sen lisäksi esimerkiksi aikuisten Pisa-tutkimus eli PIAAC-tutki-
mus kertoo meille sen, että meillä on runsaasti aikuisväestöä, joka on työelämässä ja jolta
puuttuu keskeisiä digiaikakauden taitoja. Näihin tarpeisiin hallitus vastaa moninaisesti
isolla, noin 60 miljoonan euron osaamisen paketilla jo tänä vuonna. Käyntiin laitetaan
muuntokoulutusta, ammatillisen koulutuksen lyhytkestoisia pilotteja, joilla pystytään no-
peasti saattelemaan ihmisiä jälleen takaisin työelämään. Vapaa sivistystyö eli meidän ar-
vokkaat, upeat kansalaisopistot pääsevät vahvistumaan sitä kautta, että erityisesti näitä ai-
kuisten digitaitoja pyritään sitä kautta vahvistamaan. Olen kovin iloinen tästä, samoin kuin
siitä, että pääsemme pilotoimaan eri puolilla Suomea sitä, miten voidaan toisen asteen op-
pimateriaalikustannuksia alentaa sen varmistamiseksi, että jokaisella on mahdollisuus
10



Pöytäkirjan asiakohta PTK 62/2018 vp
opiskella eivätkä kustannukset muodostu esteeksi. Siinähän se oppimateriaalilisä on tietys-
ti vielä se iso, iso ratkaisu.

Eli erinomainen, tulevaisuuteen katsova lisätalousarvio, joka ajoittuu juuri oikein eli
hetkeen, jolloin Suomessa tarvitaan panostuksia osaamiseen, jotta pystymme tätä työlli-
syyskehitystä vahvistamaan ja kasvua edelleen ruokkimaan ja viemään eteenpäin. Toivon
tietysti kovasti, että tämä arvokas lisätalousarvio saisi eduskunnassa myötämielisen vas-
taanoton ja pääsisimme käynnistämään nämä koulutukset välittömästi.

Ensimmäinen varapuhemies Mauri Pekkarinen: En huomannut sanoa minuuttimäärää
ministeri Grahn-Laasoselle, mutta te käytitte luovasti omaa harkintaanne ja menitte vähän
pitempään kuin minuutin, jota ajattelin. Tällä kertaa nyt myös Lindströmille 2 minuuttia.

14.43 Työministeri Jari Lindström: Arvoisa puhemies! Joo, meillä on erikoinen tilanne
tosiaan. Onko koskaan ollut meidän historiassa sellaista tilannetta kuin nyt, että meillä on
enemmän avoimia työpaikkoja kuin ikinä ja samaan aikaan kova työttömyys ja nämä kaksi
asiaa eivät kohtaa toisiaan? Sen takia hallitus on tehnyt toimenpiteitä. Eivät ratkaise kaik-
kia ongelmia, eivät tietenkään, nämä nopean koulutuksen välineet, joista ministeri Grahn-
Laasonen tuossa mainitsi. Nämä ovat tietenkin yksi työkalu.

Me tiedämme ongelmat, me tiedämme liikkuvuuteen, asumiseen liittyvät ongelmat,
mutta noilla yritysvierailuilla, joilla olen käynyt, tulee oikeastaan palautetta siitä, että ei
sitä osaavaa työvoimaa tule, mutta on myös semmoista palautetta, että ylipäätään ei kiin-
nosta jokin ala, jolloin meillä on ongelma sen toimialan sisällä. Olen vedonnut yrityksiin
siitä, pitäisikö teidän markkinoida omaa toimialaa. Esimerkkinä vaikkapa metalliala: se ei
ole tänä päivänä pelkkää likaisissa haalareissa roikkumista, vaan se on erittäin korkean
osaamisen toimintaa, ja tämän markkinoiminen olisi varmaan viisasta. Sitten tämmöinen
ajattelu, että meillä on miesten ja naisten töitä: se on vanhanaikaista. Kannustan naisia
muun muassa metallialan töihin ja miehiä hoitoalan töihin. [Maria Tolppanen: 20 vuotta
myöhässä vasta!] — No, totta kai tässä on edustaja Tolppasella oma mielipide, mutta silti
kannustan. — Osaajien houkuttelu Suomeen, Talent Boost -ohjelma, työlupaprosessien
nopeuttaminen ja sitten työttömyyden rakenteen selvitystyö, joka osaltaan varmaan tuo
vastauksia, minkälaisia toimenpiteitä meidän pitäisi tehdä osatyökykyisille, minkälaisia
toimenpiteitä niille ihmisille, jotka eivät enää avoimille työmarkkinoille pääse. Monta
asiaa on liikkeellä. Me emme ratkaise kaikkia Suomen ongelmia, tämäkään hallitus, mutta
nämä on käynnistetty, ja uskon, että kun nämä saadaan sujuvasti maaliin, niin me olemme
ihan toisenlaisessa tilanteessa. 

Mutta se iso kysymys on se, minkä edustaja Adlercreutz esitti tässä eli millä me pääsem-
me 75 prosentin työllisyysasteeseen, ja siitä joka puolue on vastuussa ja kaikki työmarkki-
natoimijat. Silloin ollaan isojen kysymysten äärellä, ja sitä olen koettanut myös haastaa.

Ja edustaja Elolle: Mitä saadaan tällä 5 miljoonalla? [Puhemies koputtaa] Sillä saadaan
kasvupalvelupilottien kautta myös niitä ideoita, uusia tapoja toimia [Puhemies koputtaa]
vaikeimmin työllistyvien ihmisten kohdalla.

14.46 Antti Rinne sd (vastauspuheenvuoro): Arvoisa puhemies! Arvoisa ministeri Orpo,
viittasitte äsken tuohon Talouselämän juttuun, ja se on kai tämmöinen ekonomistikone.fi,
jonka pohjalta tämä juttu on tehty Talouselämään. Ymmärsin, että sanoitte, että 50 ekono-
mistia on sitä mieltä, että tämä kiky-sopimus on kilpailukykyä vahvistanut. 
11



Pöytäkirjan asiakohta PTK 62/2018 vp
Jos sanoitte näin, se tarkoittaa käytännössä sitä, että väitteenne ei pidä paikkaansa, kos-
ka tuossa koneessa on vastannut ylipäätään 35 ekonomistia tähän kysymykseen ja heistä
vähän vajaa puolet on ollut sitä mieltä, että ei pidä paikkaansa tämä väite. Te siis annoitte
väärän todistuksen, jos tämä pitää paikkansa. [Timo Heinonen: Välikysymyksen paikka
sitten! — Eduskunnasta: Pitää olla tarkkana!) — Pitää olla tosi tarkkana.

Ensimmäinen varapuhemies Mauri Pekkarinen:  Ministeri Orpo, 1 minuutti, vastaus-
puheenvuoro.

14.46 Valtiovarainministeri Petteri Orpo: Arvoisa puhemies! Pyydän anteeksi, jos sii-
nä oli epätarkkuutta, mutta se oli kysytty noin 50:ltä, näin ymmärsin, mutta se prosentti-
määrä oli muistaakseni yli puolet, jotka olivat sanoneet sen, että on erittäin suuri vaikutus
ollut tähän talouskasvuun, merkittävästi vaikuttanut talouskasvuun. Minusta se viesti, jon-
ka siitä kerroin, oli oleellinen: merkittävästi vaikuttanut talouskasvuun, työllisyyteen.

Ensimmäinen varapuhemies Mauri Pekkarinen: Vielä vastauspuheenvuoro, edustaja
Rinne.

14.47 Antti Rinne sd (vastauspuheenvuoro): Arvoisa puhemies! Täytyy siis todeta, että
35 ekonomistia vastasi tuohon kysymykseen, heistä 63 prosenttia oli sitä mieltä, että on
vaikuttanut merkittävästi tai olennaisesti merkittävästi. Loput olivat eri mieltä tästä asiasta. 

Mutta, arvoisa ministeri Orpo, te olette aika vahvasti nyt hylkäämässä nämä keskiluok-
kaiset ihmiset, jotka rakentavat tätä suomalaista yhteiskuntaa. Te olette heiltä viemässä
kiky-rahat, poliiseilta, sairaanhoitajilta, näiltä ihmisiltä, jotka suomalaisessa yhteiskunnas-
sa tekevät ahkerasti töitä. Tämä on täysin käsittämätöntä ja kummallista, että te kokoomus-
puolueen puheenjohtajana, valtiovarainministerinä tällä tavalla viette asioita eteenpäin.

Ensimmäinen varapuhemies Mauri Pekkarinen: Tähän prosenttikiistaan nyt viimeinen
vastauspuheenvuoro ministeri Orpolle.

14.48 Valtiovarainministeri Petteri Orpo: Kyllä tekin mielestäni nyt hieman epäreilusti
annoitte väärää kuvaa siitä, mitä olen ollut tekemässä.

Ensinnäkin työmarkkinoilla myöskin julkinen puoli teki ratkaisunsa, palkkaratkaisunsa,
jotka olivat plusmerkkisiä. Sen lisäksi hallitus on pitänyt huolta omilla päätöksillään siitä,
että ostovoima on myöskin keskituloisilla, pienituloisilla parantunut tai vähintään pysynyt
nykyisellä tasolla. Sen lisäksi 90 000 suomalaista on saanut töitä, mikä parantaa merkittä-
vällä tavalla useiden ihmisten ja perheiden, kotitalouksien ostovoimaa.

Meidän näkymämme on aivan erilainen. Ihmisillä on toivoa ja tulevaisuudenuskoa.
Minä en voi ymmärtää, miksi te käytätte sellaista kieltä kuin äsken käytitte.

14.48 Arto Satonen kok (vastauspuheenvuoro): Arvoisa puhemies! Yllättää kyllä SDP:n
kritiikki tätä kilpailukykysopimusta kohtaan. Minusta teidän kannattaisi olla varsin tyyty-
väisiä näistä ekonomistien arvioista, koska ainakin minun muistikuvani mukaan ainoas-
taan vasemmistoliitto on täällä vastustanut kilpailukykysopimusta — että siltä osin. [Timo
Heinonen: Demarit tuki kikyä!]
12



Pöytäkirjan asiakohta PTK 62/2018 vp
Se, että 90 000 ihmistä on nyt päässyt töihin, on ollut heille nimenomaan väylä päästä
pienituloisuudesta keskituloisten joukkoon. Tätä väkeä täytyy saada lisää, ja sen takia toi-
menpiteet, mitä hallitus nyt tekee tällä aktiivisen työvoimapolitiikan puolella, ovat erittäin
hyviä. Mutta on totta, että osaavan työvoiman saatavuus on nyt yksi iso pullonkaula, ja täy-
tyy kyllä sanoa tämän saatavuusharkinnan osalta, että Antti Palolan puheenvuoro oli tässä
kyllä erittäin painava. Sitä kannattaa kyllä funtsata hallituksen päässä. Mutta mielelläni
kuulisin myös sosiaalidemokraateilta, oletteko te merkittävän ay-johtajan kanssa samaa
mieltä siitä, mitä saatavuusharkinnalle pitäisi tehdä.

14.50 Antti Kaikkonen kesk (vastauspuheenvuoro): Arvoisa puhemies! Maailmanta-
loushan kasvoi viime vaalikaudella, mutta silloin emme päässeet siihen kiinni. Nyt tällä
vaalikaudella olemme monin eri tavoin parantaneet kilpailukykyämme ja olemme pääs-
seet tähän kasvuun kiinni, mikä näkyy nyt sitä kautta, että Suomen talous kasvaa, työpaik-
koja syntyy, velkaantuminen saadaan hallintaan. Ja kyllä tässä yksi keskeinen tekijä on
juuri tämä kilpailukykysopimus, jossa työntekijät tulivat vastaan, osallistuivat talkoisiin, ja
sillä on kova näyttö, yli 90 000 työpaikkaa. Ei kaikki kikyn ansiota ole, [Kari Uotila: Ei to-
dellakaan!] mutta kyllä siitä varmasti merkittävä osa on kikyn ansiota.

Mutta juuri tämä minuakin askarruttaa, edustaja Satosen tapaan, mikä SDP:n suhtautu-
minen nyt tähän kilpailukykysopimukseen on. Kun sillä on kuitenkin saatu vahvoja näyt-
töjä aikaiseksi ja olette itse sitä aikanaan tukeneet, niin miksi te nyt sitä haukutte?

14.50 Antti Rinne sd (vastauspuheenvuoro): Arvoisa puhemies! Selkeä vastaus edustaja
Satoselle ja edustaja Kaikkoselle: sosiaalidemokraatit eivät ole tukeneet sellaista leikkaus-
ta, joka tehtiin pelkästään julkisen sektorin ahkerille työntekijöille. Te pakotitte pakko-
laeilla nämä palkansaajajärjestöt hyväksymään tämmöisen mallin, mikä johti siihen, että
juuri näiltä ahkerilta julkisen sektorin työntekijöiltä, erityisesti naisvaltaisilta aloilta, lei-
kattiin lomarahoja. Siitä olen todella pahoillani.

Sitten haluaisin sanoa tuohon kiky-sopimukseen liittyen kasvuun: nämä samat 45 eko-
nomistia arvioivat talouskasvuun liittyen kiky-sopimusta ja totesivat, siis 48 prosenttia
vain oli sitä mieltä, että se vaikutti talouskasvuun. Valtaosa näistä taloustieteilijöistä oli sitä
mieltä, että ei vaikuttanut talouskasvuun.

14.51 Li Andersson vas (vastauspuheenvuoro): Arvoisa puhemies! Sehän on hienoa, että
hallitus nyt on löytänyt 60 miljoonaa tässä lisätalousarviossa, jolla halutaan panostaa osaa-
miseen. Mutta kun katsoo tätä koko kauden aikana tehtyä politiikkaa ja sitä, minkälaista
kilpailukykypolitiikkaa on tehty, niin ymmärtää myöskin, miksi vasemmistoliitto on pää-
tynyt täysin erilaiseen analyysiin ja ratkaisuun kuin hallitus mitä tulee siihen, minkälaisilla
ratkaisuilla Suomen kaltainen maa pärjää.

Täällä on siis tehty palkanalennuksia tarkoittava työmarkkinasopimus, jota kutsutaan
kilpailukykysopimukseksi, samanaikaisesti kun leikataan merkittävästi osaamisesta eli
koulutuksesta ja innovaatiotoiminnasta. Tällaiset ratkaisut ehkä lämmittävät lyhyellä aika-
välillä mutta pitkällä aikavälillä eivät missään nimessä ole sellaista politiikkaa, jolla Suo-
men kaltainen maa tulevaisuudessa pärjää. Tämä on myöskin se syy, minkä takia vasem-
mistoliitto ainoana puolueena johdonmukaisesti myöskin eduskunnassa on [Puhemies ko-
puttaa] äänestyttänyt näitä maksumuutoksia, jotka kilpailukykysopimukseen sisältyvät.
13



Pöytäkirjan asiakohta PTK 62/2018 vp
14.52 Kimmo Kivelä sin (vastauspuheenvuoro): Puhemies! Ajoittain kysytään, että kan-
nattaako uhrautua. Kiky-sopimuksen kohdalla voimme sanoa, että on kannattanut uhrau-
tua. [Välihuutoja vasemmalta] Se on tarkoittanut kipeitä leikkauksia julkisen sektorin
työntekijöitten lomarahoihin, mutta tulokset näkyvät: työllisyystilanne kohenee, jopa nuo-
risotyöttömyys, ja siihen panostetaan nyt entistä enemmän. 

Kävin Saksassa ja surukseni jouduin kertomaan, että valitettavan korkealla tasolla nuo-
risotyöttömyys on edelleen, vaikka muutoin työttömyys on alentunut. Nyt kuitenkin lisä-
budjetin kautta saadaan täsmätoimenpiteitä ja pilotteja nuorisotyöttömyyden kitkemiseksi. 

Kilpailukykysopimus kannatti. Ilman muuta se kannatti, koska nyt on tulevaisuuden toi-
voa ja näkymiä. Emme enää elä sellaisessa [Puhemies koputtaa] ahdistuneessa ilmapiiris-
sä.

14.54 Peter Östman kd (vastauspuheenvuoro): Arvoisa puhemies! Oli sitten kilpailuky-
kysopimuksen ansiota tai ei, mutta fakta on se, että talouskehitys on ollut viime vuosina
hyvä ja julkinen talous on parantunut huomattavasti. Kilpailukyvyn parantamisessakin on
otettu mielestäni edistysaskeleita. Eivätköhän nämä kaikki ole todella positiivisia uutisia.

Nyt kun talous pyörii, myös työllisyyskehitys on ollut suotuisaa. Niin kuin on tullut use-
ammassa puheenvuorossa selvästi esille, työttömyys on vähentynyt. Mutta emme voi luot-
taa siihen, että nykyinen talouskasvu jatkuu hamaan tappiin asti. Suomen alhaiset synty-
vyysluvut, samaan aikaan kun väestö ikääntyy, aiheuttavat isoja haasteita pitkällä aikavä-
lillä. Joidenkin arvioiden mukaan valtionvelka lähtee tästä syystä taas kasvamaan vuonna
25 ja eteenpäin.

Talouden saaminen vakaalle pohjalle edellyttäisi huomattavasti korkeampaa työllisyys-
astetta kuin meillä on tällä hetkellä, [Puhemies koputtaa] ja tässä mielessä kysyisin minis-
teri Orpolta: miten te olette suunnitelleet, että saataisiin työllisyys nousemaan vielä kor-
keammaksi?

14.55 Kaj Turunen kok (vastauspuheenvuoro): Arvoisa puhemies! Tässä keskusteltiin
näistä prosenteista tähän kyseiseen Talouselämän juttuun liittyen, ja otin sen tähän esille:
”Ekonomistien enemmistö näkee kiky-sopimuksen parantaneen Suomen kustannuskilpai-
lukykyä merkittävästi. Väittämän kanssa samaa mieltä tai vahvasti samaa mieltä on 63 pro-
senttia ekonomisteista. Epävarmoja on 14 ja eri mieltä 8 prosenttia. Kukaan kyselyyn vas-
tanneista ei ole väitteen kanssa vahvasti eri mieltä.” Kysymys oli kustannuskilpailukyvyn
parantamisesta.

Arvoisa puhemies! Kiitän hallitusta siitä, että koulutukseen on panostettu ja erityisesti
muuntokoulutukseen, koska työvoimapula vaivaa nykyisin sellaisia alueita, joilla työvoi-
mapulaa ei pitäisi olla, esimerkiksi Itä-Suomea. Nyt kysyn opetusministeriltä tai työminis-
teriltä: vastaako meidän muuntokoulutus nyt siihen joustavasti, niin että yritykset saisivat
koulutettua sitä henkilökuntaa [Puhemies koputtaa] nopeasti ja joustavasti?

14.56 Ritva Elomaa ps (vastauspuheenvuoro): Arvoisa puhemies! Nostan esille maata-
louden: Me emme voi olla tuontiruuan varassa tulevaisuudessa. Meidän täytyy olla oma-
varaisia sen suhteen. Jos ajatellaan brexitiä, sen myötä EU tulee sopeuttamaan menojaan
muun muassa jäsenvaltioidensa maataloustukia leikkaamalla, ja Suomi on valitettavasti
siellä kärkipäässä leikkausten suhteen. 
14



Pöytäkirjan asiakohta PTK 62/2018 vp
On totta, että 25 miljoonaa on tullut sadonkorjuuolosuhteista kärsineille viljelijöille tä-
män lisätalousarvion myötä, ja se on hyvä asia. Siitä kiitos. Mutta kun katsoo esitystä 30.10
elikkä maaseudun kehittämistä, niin pistää silmään se, että siellä on pelkkää viivaa. Maa-
taloudessa pitää ennakoida asioita, ja jos ajatellaan ruuantuotantoa, siinä on kiinni satoja-
tuhansia työpaikkoja. Kysymys kuuluukin: kun jo monta vuotta maatalous ei ole ollut ko-
vin tuottavaa, koska maanviljelijät ovat joutuneet kamppailemaan monien asioitten suh-
teen, [Puhemies koputtaa] mitä hallitus on tekemässä todellisuudessa, jotta maanviljelijä
voisi tuottaa kotimaista, hyvää ruokaa jatkossakin?

14.57 Markku Rossi kesk (vastauspuheenvuoro): Arvoisa herra puhemies! Ymmärrän
kyllä opposition, erityisesti vasemmisto-opposition, ponnettomuuden tällä hetkellä. Vai-
kuttaa melkein kuin olisi kesäväsymys iskenyt päälle. [Välihuutoja vasemmalta] On kui-
vaa, ja metsäpalovaroitus on maassa, ja Rinne roihahti tuleen tuossa äsken, mutta edustaja
Rinteen toimet ovat nyt sitten toinen asia. Ymmärrän kyllä sen. Edustaja Tolppanenhan to-
disteli jopa, että onko Suomen talous vetämässä koko maailmantaloutta ylöspäin. Se muu-
ten tietyllä lailla pitää paikkansa. [Naurua] Suomea katsotaan hyvänä esimerkkinä maail-
massa, kuinka meillä pelaavat asiat. Suomeen luotetaan, Suomen talous on kunnossa ja
vahvistumassa. Monet hallituksen kolme vuotta sitten esittämistä tavoitteista — jolloinka
te oppositiosta pilkkasitte tavoitteitamme — bruttokansantuotteen kasvusta, työllisyyden
parantamisesta, valtionvelan taittamisesta, kaikista näistä asioista, ovat toteutumassa hy-
vää vauhtia. Mitä enempää hallitus voisi toivoa? Siinä suhteessa, arvoisa puhemies, halli-
tukselle on kyllä annettava [Puhemies koputtaa] täysi tuki sen talouspolitiikassa ja finans-
sipolitiikassa. Tällä tiellä kun jatkamme, pystymme myös sitä kuuluisaa kakkua leipo-
maan. Nyt näyttää, edustaja Viitanen, [Puhemies koputtaa] että te nielaisette ennen kuin
koko kakku on edes leivottu.

14.58 Mika Kari sd (vastauspuheenvuoro): Arvoisa herra puhemies! Tämän vuoden ta-
lousarviota viime syksynä kun tässä eduskunnan salissa laadittiin, koko sali oli huolissaan
sisäisen turvallisuuden resursseista. Poliisi, Tulli, Rajavartiolaitos, palo- ja pelastustoimi ja
hälytyskeskukset olivat lähes jokaisen kansanedustajan huulilla tässä salissa. Silloin oli
myös esillä se, että sisäisen turvallisuuden toimijoiden resurssit ovat kuitenkin äärimmäi-
sen niukat. Tänään on ylistetty lisätalousarviota, jossa on varmasti myös hyviä asioita,
mutta yhdessä kohdassa, poliisitoimi ja sisäinen turvallisuus laajemminkin, pääluokka 26,
on kaksi kolmasosaa lisätalousarvioesityksestä ainoastaan tällaisia palkkauksen tarkistuk-
sia ja yksi kolmasosa on mittakaavallisesti huomattavasti pienempiä asioita.

Sisäministeri Mykkänen ehti jo poistumaan. Olisin sisäministeriltä kysynyt, eikö valtio-
varainministeriössä kuultu sisäministeriön mahdollisia esityksiä myös sisäisen turvallisuu-
den toimijoiden resurssien nostamisesta vai menikö tässä valtiovarainministeriön punaky-
nä yli.

15.00 Arja Juvonen ps (vastauspuheenvuoro): Arvoisa herra puhemies! Kyllä sote-so-
pan keittäminen on kuin Agatha Christien dekkari ”Kokki kadoksissa”. Onko teillä kokki
kadoksissa, hyvä hallitus? Nyt olette antaneet kauhan sinne sosiaali- ja terveysvaliokun-
taan, ja kysyn teiltä, kun muun muassa korjaamme rahoituslakia, onko meillä piikki auki.
15



Pöytäkirjan asiakohta PTK 62/2018 vp
Arvoisa puhemies! Pilotit todellakin ovat nyt käynnissä, ja on ihmeellistä lainsäädän-
töä, että ensin annetaan rahaa ja vasta sen jälkeen astuu laki voimaan. Kuinka paljon pilot-
teihin kaiken kaikkiaan ollaan vielä sitten uhraamassa myöhemmin?

Arvoisa puhemies! Sotilastapaturmalaki on asia, josta olemme täällä eduskunnassa kes-
kustelleet. Olen tehnyt siitä myös lakialoitteen, ja kysyn teiltä, arvoisa ministeri Orpo: mis-
sä vaiheessa tämä Suomen varusmiehiä koskettava laki tällä hetkellä menee, onko sitä tu-
lossa? Kriisinhallinnassa toimivat, jos loukkaantuvat tai tulee kuolemantapaus, ovat oikeu-
tettuja erikoiskorvauksiin, mutta suomalainen varusmies tai vapaaehtoista asepalvelusta
suorittava nainen eivät [Puhemies koputtaa] vastaavasti ole. Missä laki viipyy? Annatteko
sen seuraavassa lisätalousarviossa tai kenties joululahjarahoissa, niin että saamme korva-
ukset kohdalleen?

15.01 Sirkka-Liisa Anttila kesk (vastauspuheenvuoro): Arvoisa puhemies! Korostaisin
tässä keskustelussa liittyen kilpailukykysopimukseen sitä, että se on sillä tavalla erinomai-
nen asia, että kyettiin sopimalla tekemään ratkaisuja, joissa myöskin palkansaajajärjestöt
tulivat vastaan, ja siitä pitää heille antaa täysi kiitos. [Kari Uotila: Pistooli ohimolla!] Kon-
sensussopimusyhteiskunta on ollut suomalaisen yhteiskunnan yksi vahvuus, ja viisi kertaa-
han pääministeri tämän nosti kanveesista ennen kuin siitä saatiin lopputulos. Mutta niin
kuin täällä on kuultu, lopputulos on palkinnut hyvin ja Suomi on nousu-uralla. Väitän, että
me olemme niin vahvalla nousu-uralla, kun olen tuolla ammatillisen koulutuksen piirissä
hallituksen puheenjohtajana, että sieltäkin lähdetään kesken opintojen sen takia työelä-
mään, kun nyt työelämä vetää kerta kaikkiaan. Täytyisi malttaa, että jaksaisivat suorittaa
opinnot sitten ainakin loppuun, koska nyt on vetoa. Työvoimasta on pulaa kaikkialla. Sii-
hen täysin yhdyn.

Sitten tästä muuntokoulutuksesta. Toivon, että ne ohjeet tulevat mahdollisimman pian,
että voitaisiin jo syksyä varten tuolla kouluilla tehdä suunnitelmia.

15.02 Kalle Jokinen kok (vastauspuheenvuoro): Arvoisa puhemies! Kyllähän tämän hal-
lituskauden aikana, kun ajattelee, mistä lähdettiin liikkeelle, minkälaisesta talouden tilan-
teesta, minkälaisesta työttömyyden tilanteesta lähdettiin liikkeelle, ne toimenpiteet, joita
hallitus on tehnyt, ansaitsevat kiitosta, ja siinä yhtenä tietysti kilpailukykysopimus, josta
kiitoksen ansaitsevat työmarkkinajärjestöt. Niistä lomarahojen leikkauksista on täällä niin
monta kertaa väännetty, mutta tämä hallitus ei ole kenenkään lomarahoja leikannut. Kat-
sokaa, kenenkä nimet ovat alla siellä kilpailukykysopimuksessa. Sieltä löytyvät ne, jotka
tekivät sen ratkaisun lomarahojen leikkauksesta.

Hallitus osoittaa erittäin suurta herkkyyttä ja ajassa elämistä nyt tässäkin lisäbudjetissa,
koska nyt lisätään osaavan työvoiman saatavuuteen, muuntokoulutuksiin, lisäksi työvoi-
mayrityspalveluihin rahaa. Nyt niiden lähes 100 000 ihmisen, jotka ovat työllistyneet,
osaaminen on vastannut työelämän tarpeita ja on ollut helppo heidät työllistää. Nyt tarvi-
taan täsmätoimia, ja niitä hallitus nyt tekee tässä lisäbudjetissaankin, ja se osoittaa sitä [Pu-
hemies koputtaa] vakavuutta ja tarkkuutta, jolla hallitus tekee työtään.

15.03 Antti Rinne sd (vastauspuheenvuoro): Arvoisa puhemies! Kyllä se tosiasia on se,
minkä EK:n toimitusjohtaja Jyri Häkämies myönsi tuossa taannoisessa haastattelussa, jos-
sa hän totesi, että hallituksen pakottamana tuli tämä kiky-sopimus voimaan lomarahojen
leikkauksen osalta. Se on siis työnantajapuolen toteama toteamus tähän asiaan.
16



Pöytäkirjan asiakohta PTK 62/2018 vp
Mutta minä haluaisin sanoa sen, ministeri Orpo, että Tehy-lehti kirjoitti helmikuussa
tänä vuonna, että jokaiselta tehyläiseltä sairaanhoitajalta, fysioterapeutilta ja niin edelleen,
ahkerilta ihmisiltä, menee 600 euroa vuodessa pois rahaa sen takia, että te päätitte, niin
kuin Jyri Häkämies vahvisti, leikata lomarahoja. Pakotitte leikkaamaan lomarahoja. Tämä
on 700 miljoonaa euroa vuodessa näiltä ihmisiltä rahaa pois. Pidättekö te itseänne näitten
ihmisten edusmiehenä oikealla tavalla?

15.04 Jari Myllykoski vas (vastauspuheenvuoro): Arvoisa herra puhemies! Edustaja Jo-
kinen, varmasti on niin, että nimiä ei löydy, mutta voi olla niin kuin laulussa sanotaan, että
”tahroja paperilla”. Kyllä oli poliittinen paine, joka kohdistettiin työmarkkinajärjestöihin,
ja EK ehdottomasti halusi vielä viedä eteenpäin tätä. Jos muistetaan, mitä Häkämies totesi:
ammattiyhdistysliike oli kanveesissa, miksemme hoitaneet loppuun asti. Se tarkoitti sitä,
että osoitus oli oikeistopuolueiden hallitusrintamalle, olisi pitänyt vielä enemmän murska-
ta. Mutta ei meidän kannata kiistellä siitä, etteikö se poliittinen paine olisi aiheuttanut sitä,
että lomarahoja leikattiin. Nyt olisi vain lohdullista ja hyvä katsoa — kun taloudellinen ke-
hitys on ollut positiivinen — ja meidän pitäisi pystyä näkemään se, että julkisen puolen lo-
marahoja pitäisi palauttaa.

Ensimmäinen varapuhemies Mauri Pekkarinen:  Arvoisat edustajat, ei edustaja Mylly-
kosken vaan aikaisemman puheenvuoron johdosta totean tässä, että silloin kun myönnän
vastauspuheenvuoron tavallaan ohi jonossa olevien vastauspuheenvuorojen — kun se pyy-
detään vastauksena toisen edustajan puheenvuoroon — niin silloin sen, jolle myönnän vas-
tauspuheenvuoron ja joka kiirehti tuon puheenvuoron saamista, pitäisi pysyä siinä aihees-
sa. Minä toivon, että tästä periaatteesta pidetään mahdollisimman tarkkaan kiinni.

15.06 Simon Elo sin (vastauspuheenvuoro): Arvoisa puhemies! Viitaten myös siihen ar-
vostamaani sanoittajaan ja yhtyeeseen sieltä Tampereen suunnilta: ”Nyt reppu jupiset rii-
misi rupiset.” [Eduskunnasta: Ylöjärveltä!] Että kyllä sieltä oppositiostakin tulee samat ru-
piset jutut kokouksesta toiseen.

Mitä tulee saatavuusharkintaan, mikä taas otettiin tässä esille, niin sanon nyt neljännen
kerran: tämä hallitus ei poista ulkomaisen työvoiman saatavuusharkintaa. Se, mitä sitten
joku tuleva hallitus tekee, on sen vastuulla.

Täällä edustaja Kari otti aivan oikein sisäisen turvallisuuden esille. Siihen on laitettu ai-
kaisemmin lisärahaa, ja tässä lisätalousarviossa katsotaan nimenomaan rahaa sotilaalli-
seen kriisinhallintaan: Irakin OIR-operaatioon 1,6 miljoonaa euroa lisää. Se on itse asiassa
epäsuorasti myös meidän sisäisen turvallisuuden parantamista, jos siellä Irakissa turvalli-
suustilanne pysyy kunnossa. Ja tähän liittyen haluaisin kysyä arvoisalta valtiovarainminis-
teriltä: näettekö mahdollisuuksia lisätä tällaiseen kriisinhallintaan jatkossakin? Siinä Suo-
mi on ollut maailman kärkimaita.

15.07 Jukka Gustafsson sd (vastauspuheenvuoro): Arvoisa puhemies! En nyt malta olla
tuohon kilpailukykysopimukseen sanomatta sitä, että sen sopimuksen allekirjoittajana ei
ole SDP:n puheenjohtaja Rinne, ei puoluesihteeri Rönnholm. Voin sanoa hyvällä omalla-
tunnolla, että jos sosiaalidemokraatit olisivat olleet hallitusvastuussa, niin pienipalkkaisil-
ta naisilta ei oltaisi viety 400—500:aa euroa kuukaudessa lomarahoja leikkaamalla. Näin
17



Pöytäkirjan asiakohta PTK 62/2018 vp
se vain on. Ja tässä on myöskin puolueitten ero, [Timo Heinonen: Ei siellä ole Orpon eikä
Sipilänkään nimiä!] se kannattaa muistaa ja todeta.

Mutta semmoinen myönteinen asia: on tietysti hyvä, että hallitus nyt laittaa 60 miljoo-
naa euroa osaavaan työvoimaan täsmäkoulutuksen kautta ja muuten. Muistutan nyt siitä,
että se on kuitenkin vain muutama prosentti siitä, mitä koulutuksesta ja osaamisesta on lei-
kattu, mutta on erinomainen asia, että nyt herätään tähän tärkeään kohtaan, työvoiman koh-
taantoon. Siitä on tietysti annettava tunnustuskin. Mutta samalla on suru puserossa, että täl-
le nuorten aikuisten osaamisohjelmallehan, joka olisi just kohdentunut oikein, hallitus on
vetänyt henkselit päälle. [Puhemies koputtaa]

Suunta on oikea mutta riittämätön.

Ensimmäinen varapuhemies Mauri Pekkarinen: No, nyt mennä hurahti puolitoista mi-
nuuttia. — Myönnän vielä tässä debattivaiheessa vastauspuheenvuorot edustajille Vehka-
perä, Meri, Uotila ja Jarva, ja katsotaan jatko sitten. Ajatus oli siirtyä kohtamiten puhuja-
listaan. 

15.09 Mirja Vehkaperä kesk (vastauspuheenvuoro): Arvoisa herra puhemies! Pääminis-
teri Sipilän hallituksen lääkkeet talouskasvun ja työllisyyden edistämiseen ja velaksi elä-
misen loppumiseen ovat olleet oikeita. Niitä on syytä todistaa ja todentaa vielä kertaalleen
täällä eduskunnassakin.

Nyt tehtävään lisätalousarvioon tulevat täsmälääkkeet pyrkivät siihen, että tämä kasvu
myöskin jatkuisi tästä eteenpäin. Työllisyys jatkuisi edelleen plusmerkkisenä, ja ihmiset
saisivat myöskin parempaa sosiaaliturvaa, eli sitä jaettavaa meillä olisi tulevinakin vuosi-
na enemmän. Siksi iloitsen, että täällä on koulutukseen ja työllisyyteen rahoja tulossa.

Mutta erityisen tärkeänä pidän sitä, että perusväylänpitoon ja väyläverkoston kehittämi-
seen on löytynyt myöskin useiden miljoonien eurojen satsaukset, jotka laittavat liikentee-
seen sitä kasvua ja kehitystä maakunnissa ja työpaikoilla, yrityksissä. [Puhemies koputtaa]
Niihin on taas onneksi varaa.

15.10 Leena Meri ps (vastauspuheenvuoro): Arvoisa puhemies! Itse perustuslakivalio-
kunnan jäsenenä totean, että perustuslakivaliokunta nimenomaan kiinnitti huomiota näissä
pilotoinneissa siihen, että me olemme jo lausuneet tietyistä kriteereistä viime kesän lausun-
nossa ja niitä ei ole siellä edelleenkään. Tämä on tietysti aika huolestuttavaa, jos ei lueta pe-
rustuslakivaliokunnan lausuntoja, niin että ne tulevat toiseen kertaan sinne samalla asialla.
Ja tietysti ongelmana on se, että ensin myönnetään rahoja, kuitenkaan laista ei ole vielä tie-
toa. Tietääkseni Suomessa on vielä olemassa laillisuusperiaate, eli toivottavasti me emme
siirry siihen, että säädetään lait sitten, kun jaksetaan.

Mutta sitten olisin sanonut vielä tästä tai oikeastaan kysynyt, onko tulossa Kelalle lisä-
rahoitusta. Olen Kansaneläkelaitoksen valtuutettu ja eilen kuulin, että siellä kuitenkin hen-
kilöstötarve jatkuvasti kasvaa. Esimerkiksi aktiivimallista on tullut valtava henkilöstön li-
sätarve. Aktiivimallin piti työllistää ihmisiä. Toivottavasti se ei ole tarkoitus, että se työl-
listää vain Kansaneläkelaitoksen virkailijoita. Onko näihin tulossa lisää rahaa? [Puhemies
koputtaa] Tämä, mitä nyt on laitettu, on selkeästi alle sen, mitä Kansaneläkelaitos tarvitsee.

15.11 Kari Uotila vas (vastauspuheenvuoro): Arvoisa puhemies! Tämä on aika vakava
paikka, kun arvioidaan kilpailukykysopimuksen merkitystä Suomen tulevan kilpailuky-
18



Pöytäkirjan asiakohta PTK 62/2018 vp
vyn kannalta. Jos hallituspuolueet todella ovat sitä mieltä, että tällaiset toimenpiteet, kuten
lomarahojen leikkaaminen, työajan pidentäminen, sosiaaliturvamaksujen siirtäminen
työnantajilta palkansaajien maksettavaksi, ovat niitä keinoja, joilla suomalaista työelämää
ja suomalaista kilpailukykyä parannetaan, niin äänestäjän kannattaa olla aika tarkkana seu-
raavissa vaaleissa äänestäessään puolueita, koska tästähän on tehtävä johtopäätös, että näin
mahtavia keinoja nämä puolueet tulevat myös jatkossa esittämään.

Vasemmistoliiton vaihtoehto on toinen. Se on se, että Suomen kilpailukyky pitemmällä
aikavälillä ja myöskin kestävyysvajeen haasteet hoidetaan sillä, että me satsaamme laaduk-
kaaseen työelämään, laadukkaisiin tuotteisiin, tutkimukseen, koulutukseen ja osaamiseen
ja sitä kautta tulevaan kokonaisvaltaiseen kilpailukykyyn. Ei alipalkkauksen, työajan pi-
dennyksen kautta eikä palkansaajia nöyryyttämällä suomalaista kilpailukykyä pitemmän
päälle paranneta.

Ensimmäinen varapuhemies Mauri Pekkarinen: Arvoisat edustajat, jospa vielä myön-
täisin vastauspuheenvuorot edustajille Jokinen ja Jarva ja sen jälkeen siirryttäisiin ministe-
reitten puheenvuoroihin. Kun Jokisen ja Jarvan puheenvuorot on käytetty, sen jälkeen
kaikki vastauspuheenvuoroa pyytäneet ovat sen saaneet ainakin kerran. Jos tämä menette-
ly tässä vaiheessa tyydyttää, siirryttäisiin sitten puhujalistaan ja mentäisiin sitä kautta
eteenpäin. [Markku Pakkanen pyytää vastauspuheenvuoroa]

Huomaan edustaja Pakkasen nyt nousevan ylös ensikertalaisena.

15.13 Kalle Jokinen kok (vastauspuheenvuoro): Arvoisa herra puhemies! Kyllähän tuo
opposition kritiikki on siinä mielessä epärehellistä, kun se kohdistuu hallituspuolueisiin
näiden lomarahojen osalta, koska eivät hallituspuolueet ole tehneet mitään sopimusta. So-
pimusoikeudessa sopimuksen tekevät ne, joiden nimi on alla. Katsokaa kilpailukykysopi-
muksesta, keiden nimet ovat alla, ja jos on aihetta kritiikkiin, osoittakaa se kritiikki niille
tahoille, jotka ovat sen sopimuksen tehneet, ja niihin mahdollisesti poliittisiinkin ryhmiin,
jotka ammattijärjestöjen vaaleissa ovat pärjänneet ja hallitsevat siellä neuvotteluilmapii-
riä. Siellä ei ole hallituspuolueiden nimiä alla.

Mutta vielä tästä vastuullisesta talouspolitiikasta haluan nostaa huomion. Valtiovarain-
ministeri Orpo tekee erittäin hyvää työtä talouspolitiikassa. Se nähdään muun muassa sii-
nä, että nyt tämän lisätalousarvion myötä valtion nettolainanotto vähenee 1,3 miljardia eu-
roa. Se on suuri summa. Tulevaisuuden velka jälleen vähenee, ja se työ jatkuu tästä eteen-
päin, elikkä mennään kohti sitä, kun velka taittuu ja päästään parempaan aikaan.

15.14 Marisanna Jarva kesk (vastauspuheenvuoro): Arvoisa puhemies! Todellakin Suo-
mi on päässyt nyt talouden kasvuun mukaan muun maailman myötä. Viime kaudellahan
tämä kasvu oli jo liikkeellä hyvin vahvasti muualla maailmassa, mutta Suomi ei siihen
päässyt mukaan. Meillä keinot eivät siihen riittäneet, markkinat eivät toimineet, ja tällä
kaudella näitä muutoksia saatiin. Kyllä kiky-sopimuksella on siihen merkittävä vaikutus.
Tuossa jo aikaisemmin kerrottiinkin, ketkä tästä sopimuksesta ovat vastanneet ja keinoista
ovat linjanneet.

Ja on vielä kerta kaikkiaan oikaistava, että ainakin pääministeri Sipilän suulla on todet-
tu, että hänen toiveensa oli nimenomaan työajan pidentäminen, ei missään nimessä loma-
rahojen leikkaus. Tästä ovat työmarkkinanjärjestöt itse päättäneet. Ja on myös hyvä tietää
ja tiedostaa, että veronkevennyksillä on pystytty myös korvaamaan nämä vaikutukset,
19



Pöytäkirjan asiakohta PTK 62/2018 vp
nämä kiky- ja lomarahaleikkaukset erityisesti julkisilla, naisvaltaisilla aloilla, joihin koh-
distui tämä lomarahaleikkaus. Siellä näillä kevennyksillä 2 500 euroa kuukaudessa tienaa-
valle, alle 15 vuotta työskennelleelle [Puhemies koputtaa] jää käteen nyt 2 euroa enemmän
kuussa.

Ensimmäinen varapuhemies Mauri Pekkarinen: Ja vielä lisäyksenä edelliseen: Ensiksi
SDP:n valtiovarainvaliokuntaryhmän puheenjohtaja edustaja Viitanen ja sen jälkeen ensi-
kertalaiset Pakkanen ja edustaja Zyskowicz. [Vasemmalta: Harakka on nykyään!] — Vaih-
damme tuon puheenvuoron edustaja Harakalle, koska hän onkin, toisin kuin minulla oli tie-
to täällä, tuon valiokuntaryhmän puheenjohtaja.

15.15 Timo Harakka sd (vastauspuheenvuoro): Arvoisa puhemies! Kiitoksia, teille pitäi-
si varmaan toimittaa joitain listoja, niin että pysyisitte ajan tasalla.

Ensimmäinen varapuhemies Mauri Pekkarinen: Juuri näin.

Haluan toistaa ministeri Orpolle kysymyksen siitä, aiotteko kunnioittaa tätä perustusla-
kivaliokunnan kahteen kertaan ilmaisemaa kantaa, että pilotit pysäytetään, nämä rahat
poistetaan tästä lisätalousarviosta ja edellinen oikeudeton rahanjako peruutetaan. Tämä on
nyt oikeastaan kuitenkin tämän istunnon tärkein ja painavin kysymys demokratian kannal-
ta. Ja pakko myöntää, että kuulosti tuolta ministeriaitiosta, että ei kovin vakavasti oteta pe-
rustuslakivaliokunnan kantaa, jos ei se satu itseä miellyttämään. Sanon, että tältä se kuu-
losti. Voitte oikaista tämän näkemyksen ennen kaikkea toimimalla sen mukaisesti — ette-
kä niin, että kun perustuslakivaliokunta toteaa, että nämä pilotit ovat jo osa toimeenpanoa,
niin sitten te kuitenkin toteatte, että näin ei ole teidän mielestänne. Pitäisi toimia sen mu-
kaisesti. Se on vain merkki siitä, että nämä sadat miljoonat ovat teille hupaa rahaa, kun lop-
pujen lopuksi [Puhemies koputtaa] tosiasia on se, jonka valtiovarainvaliokunnassa olem-
me kuulleet, että ennemmin tapahtuu 3 miljardin kustannusten lisäys kuin vastaava säästö.

15.17 Markku Pakkanen kesk (vastauspuheenvuoro): Arvoisa herra puhemies! Näin en-
sikertalaisena haluan osallistua tähän keskusteluun myös ja muistuttaa, että keskustelem-
me lisätalousarviosta 2018 ja siinä mielessä työllisyyteen kohdistuvat tunnusluvut ja para-
neminen ovat ainakin itsestäni erittäin mieluisaa luettavaa. Samoin väyläinvestointeihin
panostaminen on auttanut monessa maakunnassa. Se näkyy tuolla liikenteessä liikkuville.
Täällä on myös siteerattu ylöjärveläistä orkesteria. Haluan myös itse käyttää tätä esimerk-
kinä pienesti muunneltuna: voisi sanoa, että ”poliisi pamput saa”. Se tarkoittaa sitä, että
myös turvallisuuteen on lisätty rahaa, ja tämä on tärkeä asia. Koska yleinen turvallisuusti-
lanne Suomessa on valitettavasti heikentynyt, niin itse arvostan myös sitä, että hallitus on
huomioinut sisäasiainministeriön ja poliisin tarpeet tässä asiassa.

15.18 Ben Zyskowicz kok (vastauspuheenvuoro): Arvoisa herra puhemies! Mielestäni
tämä lisäbudjetti muun muassa verotulolisäyksineen todistaa siitä, miten hallituksen ta-
louspolitiikka ja valtiovarainministeri Petteri Orpon työ kantavat positiivista hedelmää.

Kun täällä on palattu kiky-sopimukseen, niin on tämä aika kummallista, että silloin kun
tuo kilpailukykysopimus tehtiin, eduskunnassa kaikki muut paitsi vasemmistoliitto liputti-
vat tuon sopimuksen puolesta. Muun muassa sosiaalidemokraatit ja vihreät ilmoittivat —
20



Pöytäkirjan asiakohta PTK 62/2018 vp
vihreät vielä kysyttäessä näin ilmoittivat, koska he yrittivät antaa kahdenlaista viestiä —
että kyllä he ovat tämän kiky-sopimuksen kannalla. Nyt kun kiky-sopimusta on toteutettu
ja se on osaltaan parantanut meidän kustannuskilpailukykyämme mutta sen lomarahaleik-
kaukset ovat luonnollisesti aiheuttaneet erittäin paljon tyytymättömyyttä julkisen sektorin
työntekijöiden keskuudessa, nämä samat puolueet sanovatkin, että emme me mutta kun
nuo muut.

Ensimmäinen varapuhemies Mauri Pekkarinen: Kiky, Rinne, vastauspuheenvuoro.
[Naurua — Antti Rinne: Anteeksi kuinka?]

15.19 Antti Rinne sd (vastauspuheenvuoro): Arvoisa puhemies! Haluan todeta, että 2.10.
EK:n Häkämies on todennut Yleisradion ohjelmassa, että nimenomaan hallituksen vaati-
muksesta nämä kiky-sopimuksen lomarahaleikkaukset tehtiin. Niin kuin täällä aikaisem-
min totesin — edustaja Zyskowicz ei ollut täällä salissa silloin — SDP ei ole koskaan kan-
nattanut pienituloisilta, erityisesti naisvaltaisilta aloilta julkisella sektorilla lomarahaleik-
kausta. Se on tehty painostuksen alla, hallituksen painostuksen alla, niin kuin EK:n Häkä-
mies on 2.10. myöntänyt.

Ensimmäinen varapuhemies Mauri Pekkarinen: Vastauspuheenvuorot ministereillä:
ensin Grahn-Laasonen, minuutti, ja sen jälkeen valtiovarainministeri Orpo, 2 minuuttia.

15.20 Opetusministeri Sanni Grahn-Laasonen: Kiitos, arvoisa puhemies! Kiitos myös
monista puheenvuoroista, jotka antoivat tukea tälle hallituksen suurelle koulutuspaketille
tässä lisätalousarviossa. Eli 60 miljoonaa euroa osaavan työvoiman saatavuuteen ja hyvin
kohdennettuna, koska Suomi todella kärsii nyt osaajapulasta ja siihen pystymme näillä hy-
vinkin joustavasti ja nopeasti tuomaan ratkaisuja.

Se, mikä tässä keskustelussa ehkä sävyltään hivenen yllättää, on se, että ikään kuin aika
pitkälti mennään näillä menneisyyden asioilla, kun voitaisiin samanaikaisesti olla keskus-
telemassa siitä, miten huolehditaan kasvun jatkumisesta, osaavan työvoiman saatavuudes-
ta, tulevaisuuden rakentamisesta. Jollain tavalla hiukan ihmetyttääkin se sävy, miten on
jääty ikään kuin jumiin keskustelemaan siitä, oliko nyt kenen ansiota ja miten tämä meni,
kun hallituksen tulokset selkeästi osoittavat sen, että talous on saatu kasvamaan ja nou-
suun, ja se on varmasti yhteinen saavutus meille kaikille.

Haluaisin vielä edustaja Gustafssonille todeta, että olemme tällä hallituskaudella uudis-
taneet suomalaista koulutusjärjestelmää niin, ettei tarvita enää sellaisia erillisohjelmia, joi-
ta teidän kaudellanne jouduttiin käyttämään, [Puhemies koputtaa] koska isot koulutusre-
formit olivat tekemättä. Eli ammatillisen koulutuksen reformi vastaa siihen tarpeeseen,
jonka mainitsitte.

15.21 Valtiovarainministeri Petteri Orpo: Arvoisa puhemies! Vierailin pari kolme viik-
koa sitten Tehyn hallituksessa, ja kävimme erittäin hyvää ja rakentavaa keskustelua. Kat-
soimme siellä aika paljon eteenpäin, ja täällä katsotaan aika tukevasti taaksepäin, ja minus-
ta se ei ole kovin hyvää politiikkaa. Tulee katsoa eteenpäin. Oleellista on katsoa isoa ku-
vaa. Niin kuin täällä on hienosti kerrottu salista: talous kasvaa, työllisyys paranee. Kun
työllisyys paranee, niin yhä useampi ihminen pääsee pois työttömyydestä ja köyhyydestä
ja hänellä hyvän elämän edellytykset paranevat. Se on se iso kuva, mikä on tapahtunut tä-
21



Pöytäkirjan asiakohta PTK 62/2018 vp
män hallituskauden aikana. Saamme kiittää siitä ihan varmasti maailmantaloutta ja euro-
alueen kasvua, mutta omilla toimillamme on ollut kiistatonta merkitystä. 48 prosenttia
näistä 40 ekonomistista sanoi, että kiky-sopimus on selvästi tukenut talouskasvua. Siis 48
prosenttia sanoi näin. 13 prosenttia sanoi, että on eri mieltä. Ekonomisteihin täällä on ve-
dottu niin monet kerrat, niin eikö se nyt kelpaa? Tämä on hyvä viesti.

Näistä piloteista nyt vielä kerran. Toivoisin, edustaja Harakka, että ette tulkitse minua,
sano sellaista, mitä en ole sanonut. Sanoin, että PeVin lausunto pitää ottaa vakavasti ja mei-
dän tehtävämme on tehdä se laki sellaiseksi, että se on PeVin lausunnon ja ponsien mukai-
nen. [Leena Meri: Se oli viime kesänä!] Lisäksi olen kertonut, että pilotit eivät ole käyn-
nistyneet eikä yhtään rahaa mene minnekään, ennen kuin lait ovat voimassa. Minusta tämä
on aika selkeää. Ja silloin kun sitä lainsäädäntöä viimeistellään, pitää ottaa huomioon se
perustuslakivaliokunnan lausunto. Tämä on selvä asia.

Sitten muutamia yksityiskohtia nopeasti, puhemies. Eli maatalous, suomalainen elintar-
viketuotanto: tässä lisätalousarviossa energiatukea 25 miljoonaa ja maaseudun kehittämis-
rahastoon, sen pääomittamiseen, 10 miljoonaa, tärkeitä tukia suomalaiselle ruuantuotan-
nolle vaikean kannattavuustilanteen keskellä.

Lisäksi edustaja Kari kysyi sinnikkäänä poliisin edunvalvojana poliisin ja sisäisen tur-
vallisuuden rahoista. Tässä lisätalousarviossa osoitetaan noin 4,5 miljoonaa euroa jälleen,
taas sisäiseen turvallisuuteen. Me olemme lisänneet kymmeniä miljoonia vaikean turvalli-
suustilanteen takia tällä hallituskaudella [Puhemies koputtaa] poliisille, suojelupoliisille,
Rajavartiolaitokselle. Nämä ovat olleet välttämättömiä panostuksia, mutta mielestäni erit-
täin tarpeellisia.

Ensimmäinen varapuhemies Mauri Pekkarinen: Arvoisat edustajat, puhujalistalla, var-
sinaisella sellaisella, odottaa 21 aivan loistavaa puheenvuoroa, mutta mikäli tämän äskei-
sen ministerikierroksen jälkeen nyt aivan välttämätöntä tarvetta vastauspuheenvuoroon on
jollakulla, pyydän nyt normaaliin tapaan nousemaan ylös ja painamaan V-painiketta.

15.24 Antti Rinne sd (vastauspuheenvuoro): Arvoisa puhemies! Ettei jää epäselvyyttä,
ministeri Orpo: sosiaalidemokraatit ja minä henkilökohtaisesti olemme kovin tyytyväisiä
siitä, että talous kasvaa ja työllisyys vahvistuu. Siitä ei ole puhetta sanaakaan, etteikö tämä
olisi erinomainen asia, että näin tapahtuu. Mutta, ministeri Orpo, tästä syystä tuntuu entis-
täkin pahemmalta ja väärältä se, että tänäkin kesänä ne Tehyn aktiiviset henkilöt, sairaan-
hoitajat, fysiatrit, poliisit, palomiehet ja niin edelleen, julkisen sektorin ahkerat työnteki-
jät, menettävät lomarahansa. Te ette ole olleet valmiit palauttamaan edes tässä lisätalous-
arviossa nyt näitä rahoja niille ahkerille ihmisille, jotta he olisivat samassa asemassa kuin
muut työntekijät, muut palkansaajaryhmät suomalaisessa yhteiskunnassa. Miksi te, minis-
teri Orpo, ette ole valmiit tätä tilannetta korjaamaan?

15.24 Ville Vähämäki ps (vastauspuheenvuoro): Puhemies! Edustaja Satonen täällä ai-
kaisemmin kuulutti sitä, täytyisikö meidän enemmän kuunnella näitä ay-pomoja ja heidän
viestejään. Ehkä kannattaisi, saavathan he muun muassa, kun katsoo tätä Kojamon tilan-
netta, valtavia hallituspalkkioita, ja ne tulevat nousemaan Kojamonkin Aallolla 24 000:sta
60 000:een, niin että kai heitä kannattaa kuunnella — entinen yleishyödyllinen yhteisö
VVO, nykyinen yleishyödytön yhteisö. Totta kai ammattiyhdistysliikkeet tulevat tässä lis-
22



Pöytäkirjan asiakohta PTK 62/2018 vp
tautumisessa saamaan myöskin 300 miljoonaa samalla, niin että kyllä täytyy jossain koh-
taa hymyilyttää.

Kaiken kaikkiaan haluaisin vielä nostaa tämän osaavan työvoiman saamisen Suomeen
keskiöön, koska olennaisin asia on se, että OKM:n, TEMin ja STM:n yhteistyön täytyy toi-
mia saumattomasti, jotta me saamme oikeasti koulutettua näitä henkilöitä Suomeen, uusia
hyviä työntekijöitä, saamme työntekijöille ne taidot ja tiedot, mitkä heiltä tällä hetkellä
puuttuvat. Meillä on työvoimapula, ja siihen täytyy isoja toimenpiteitä [Puhemies koput-
taa] tehdä tällä hetkellä.

15.26 Timo Heinonen kok (vastauspuheenvuoro): Arvoisa herra puhemies! Olen itse eh-
dottomasti sitä mieltä, että kannattaa katsoa tulevaisuuteen. Tulevaisuudessakin on paljon
tehtävää, siitä kertovat muun muassa kasvaneet valtiontalouden riskit. Meidän velka on lä-
hes kaksinkertaistunut 10 vuodessa, ja valtion epäsuorat vastuut ovat myös kasvaneet no-
peasti. Myös muita piileviä vastuita on runsaasti.

Mutta kikyyn täytyy sen verran palata kuitenkin, että olemme toimineet täysin samalla
tavalla niin kokoomuksessa kuin sosiaalidemokraattienkin ryhmässä eli olemme hyväksy-
neet sen ison kokonaisuuden. Lukuisia kertoja esimerkiksi vieressäni äsken istunut edus-
taja Zyskowicz toi esille, että hän olisi toiminut lomarahojen suhteen toisella tavalla, mutta
se oli siinä kokonaisuudessa, minkä työntekijät ja työnantajat hyväksyivät, tekivät, allekir-
joittivat, ja sitä ei ole allekirjoittanut myöskään ministeri Orpo eikä pääministeri [Puhe-
mies koputtaa] eikä yhdenkään muunkaan puolueen puheenjohtaja, jotka edustaja Gustafs-
son unohti mainita.

15.27 Kari Uotila vas (vastauspuheenvuoro): Arvoisa puhemies! Kyllähän me oppositi-
osta muistutamme menneestä. Me muistutamme siitä, että tämä 60 miljoonaa osaamiseen
on murusia sen rinnalla, mitä hallitus on aikaisempien vuosien aikana leikannut opetukses-
ta ja osaamisesta. Kyllä me muistutamme näistä menneistä asioista, vaikka pitääkin katsoa
eteenpäin. Ja onneksi täällä ei valtiovarainvaliokunnan ennakoivassa kuulemisessa nyt
sentään laitettu tätä Finnveran rahaston ennenaikaista maksamista hallituksen aktiivisen fi-
nanssipolitiikan ansioksi. Minusta oli oikein rehellistä, että ministeri Orpo tässä esittelypu-
heenvuorossaan totesi, että vaikka se nyt tänä vuonna vähentää valtion velkaantumista tuon
reilun 1,4 miljardia, mikä on hyvä asia, niin se lisää tulevien vuosien velkaantumista täs-
mälleen samalla summalla.

Kyllä me palaamme aina menneeseen, kun on aihetta, ja katsomme silti tulevaisuuteen,
joka toivottavasti on parempi kuin se, mitä hallituksen antama [Puhemies koputtaa] näky-
mä sille tarjoaa.

15.28 Markku Rossi kesk (vastauspuheenvuoro): Arvoisa herra puhemies! Todellakin
tulevaisuuden ennustaminen on aina vaikeaa, mutta tämän kiky-sopimuksen, josta mieles-
täni kyllä eduskunnan ei kovin paljon enää kannattaisi väitellä, miksi se on tehty ja kuka
sen on tehnyt ja näin edelleen, ansiot ovat kuitenkin kiistattomia. Totta kai se on vaikutta-
nut työntekijöiden asemaan, ja se on näkynyt hyvin konkreettisesti esimerkiksi sairaanhoi-
topiireissä miljoonaluokan muodossa tuloksenteon kautta. Näin ollen on pystytty toimi-
maan niin, että myös henkilöstöä on pystytty pitämään paremmin töissä. Ei ole tarvinnut
tehdä henkilöstön vähentämistä. Tämä on ollut tuon kiky-sopimuksen yksi vaikutus hyvin
konkreettisesti. Tässä mielessä kyllä, [Välihuutoja vasemmalta] kun tätä mietitään, se kil-
23



Pöytäkirjan asiakohta PTK 62/2018 vp
pailukyky lähtee käytännössä hyvin pienistä asioista, jopa voi sanoa työntekijä kerrallaan.
Kysymys on kokonaisuudesta, ja kyllä se on yksi osa sitä, että Suomen talouteen ja Suo-
meen luotetaan tänä päivänä. Se näkyy meidän viennin vetämisessä erittäin hyvin.

15.29 Mika Kari sd (vastauspuheenvuoro): Arvoisa herra puhemies! Minä luulen, että
tässä kiky-keskustelussa ainakin täällä vasemmalla laidalla närästää se, että hallituspuolu-
eiden kansanedustajat ottavat ikään kuin kaiken kiitoksen ja kunnian näistä kiky-asioista
vastaan mutta eivät sitä osoittavaa sormea silloin, kun puhutaan vaikkapa lomarahaleik-
kauksista, [Markku Rossi: Kyllä sitäkin tulee!] naispalkkaisten alojen ylikävelystä ja niin
poispäin, niin että älkää ihan niin paljon ottako kunniaa, jos ette ota myös moitteita vas-
taan.

Mutta puheenvuoroni ydin ei ollut se, puheenvuoroni ydin oli vastata valtiovarainminis-
terille, joka ehti jo lähteä pois. Kun 2015 hallitus aloitti, muistaakseni silloin olivat myös
perussuomalaiset hallituspuolueena, silloin esitettiin hallituksen esityksenä talousarviosta
leikattavaksi harmaan talouden tutkimisen määrärahoista, poliisin määrärahoista. Silloin
sanottiin, että kun talous vähän sukeltaa, niin pitää tehdä nämä leikkaukset. Nyt kun talous
nousee, myös harmaa talous nousee. Miksi harmaan talouden tutkinnan määrärahoja ei nyt
lisätä, kun niihin olisi tarvetta?

15.30 Sari Essayah kd (vastauspuheenvuoro): Arvoisa puhemies! Vaikka täältä todella-
kin ministerit kerkesivät jo lähteä, niin Grahn-Laasonen puhui kyllä ihan viisaasti: meidän
kannattaa sinne tulevaisuuteen katsoa. Varmasti nämä koulutukseen ja myöskin sitten
osaamiseen liittyvät kysymykset ovat aivan keskeisiä.

Täällä lisätalousarviossa on lisätty hyvin pieni summa, pari miljoonaa euroa, siihen, että
suomen ja ruotsin kielen koulutusta vapaan sivistystyön oppilaitoksissa voidaan lisätä. Eri-
tyisesti, kun meillä tuli tämä lakiuudistus, jossa perusopetuksen oppimäärän voi suorittaa
myöskin aikuinen ihminen, haluaisin vain ihan kaikille kollegoille sanoa, että se on ollut
valtavan hyvä tapa. Maahanmuuttajat ja turvapaikanhakijat, jotka ovat osallistuneet näihin
koulutuksiin, ovat samalla saaneet suomalaisen peruskoulun päättötodistuksen ja pysty-
neet hakemaan sillä jatko-opintoihin ja oppineet myöskin kielitaidon — väittäisin, että
jopa paremmin kuin näillä erilaisilla kurssituksilla, mitä on sitten yksityisten järjestäjien
taholta järjestetty. Tämä saattaa olla [Puhemies koputtaa] todellakin se keino, millä me
saamme sen paremman integroitumisen suomalaiseen yhteiskuntaan.

15.31 Mika Niikko ps (vastauspuheenvuoro): Arvoisa puhemies! Täytyy nyt hallituksel-
le kuitenkin antaa kiitosta siitä, että määrätietoisesti poliisin ja suojelupoliisin määrära-
hoista pidetään huolta. Tämä edustaja Karin nostama asia on toki aiheellinen siinä mieles-
sä, että tällaiset toimenpiteet täytyisi ottaa uudelleen käyttöön kuin harmaan talouden tor-
junta ja niiden määrärahojen tarkistaminen. Tämän varmasti otamme yhdessä mekin esille
jaostossa, jossa molemmat istumme.

Mutta, arvoisa puhemies, asia koskee tätä, että Suomessa on tämä EU:n maksama osuus
turvapaikanhakijoiden tänne tulosta johtuvaan sisäisen turvallisuuden ja maahanmuuton
hallintaan vain 3,68 miljoonaa euroa elikkä alle 4 miljoonaa euroa. Ne kustannukset ovat
talousarvion mukaan 22,5 miljoonaa euroa. Jos ministeri olisi ollut paikalla, olisin kysynyt
sitä, että eikö meillä mitään vipuvartta ole saada suurempia osuuksia EU:lta maksettavaksi
näistä sisäisen turvallisuuden ja maahanmuuton hallintaan liittyvistä kustannuksista. Täy-
24



Pöytäkirjan asiakohta PTK 62/2018 vp
tyy muistaa, että vuonna 2016 kustannukset olivat lähes 50 miljoonaa. [Puhemies koput-
taa] Ovat ne laskeneet siitä, mutta siitä huolimatta osuutemme on kohtuuttoman suuri.

15.33 Pia Viitanen sd (vastauspuheenvuoro): Arvoisa herra puhemies! Kyllä me tässä
kilpailukykysopimusasiassa tiedämme, mistä kaikki alkoi. Se alkoi siitä, kun hallitus hyp-
päsi heti alusta asti Elinkeinoelämän keskusliiton pukukoppiin niin, että kopisi. Silloin al-
koivat sitten uhkailut näillä pakkolaeilla. Minä tässä katselen, että silloin olisi ollut hallitus
valmis tarjoamaan loppiaista ja helatorstaita palkattomiksi, sairausloman palkkaa olisi lei-
kattu, olisi muuten lyhennetty vuosilomaoikeutta, mikä myös erityisesti julkisen sektorin
työntekijöitä olisi koskenut, sitten siellä on tämä lomarahaleikkauskin listalla. Tässä oli
hallituksen tarjotin. Tässä oli hallituksen tarjotin, ja nämä hallitus olisi tehnyt. Hallitus uh-
kasi pakkolaeilla, minkä seurauksena kilpailukykysopimus syntyi tässä muodossaan.

Voi sanoa, puhemies, tämän johtopäätöksenä, että kokoomus leikkasi sairaanhoitajien,
opettajien, poliisien lomarahat käytännössä. [Timo Heinonen: Höpö höpö!] Se, mistä olen
oikeasti todella huolissani, on se, [Kari Uotila: Se on faktaa, faktaa puhuu!] että tuntuu sil-
tä, että teidän mielestänne tämä on yhdentekevää, [Puhemies koputtaa] sillä ei ole väliä. Te
vain julistatte, kuinka hienoa on kilpailukykysopimus... [Puhemies keskeyttää puheenvuo-
ron puheajan ylityttyä]

15.34 Leena Meri ps (vastauspuheenvuoro): Arvoisa puhemies! Itse pitkään virkamiehe-
nä ja tuomioistuinlaitoksessakin työskennelleenä pidän hyvin valitettavana sitä, että heillä
työt kasvavat mutta resurssit eivät koskaan. Esitinkin välihuudon, kun sisäiseen turvalli-
suuteen tulee rahaa ja hallinto-oikeuksiinkin on tullut tämän turvapaikkaprosessin myötä
lisää rahaa mutta yleisiin tuomioistuimiin ei tule koskaan, tulee vain lisää velvoitteita ja
siellä on tämä lomarahaleikkaus. Tiedän hyvin paljon ihmisiä, jotka ovat todella väsyneitä
sen pitkän päivänsä kanssa. 

Mutta olen iloinen siitä, että ministeri Orpo nyt lupasi, että perustuslakivaliokunnan lau-
suntoa noudatetaan. Pilotointien osalta viime kesänä sitä ei luettu tarkkaan. En saanut mi-
tään vastausta siihen Kansaneläkelaitoksen valtuutettuna, että Kansaneläkelaitoksella on
henkilötyövuosiresurssin tarve rahassa mitattuna yli puolet enemmän kuin mitä nyt heillä
on budjetissa. He ovat todella pulassa. Siellä ovat siis ihmisten etuusmenot maksettavana.
Käykö meille sitten taas niin, että [Puhemies koputtaa] toimeentulotuet jäävät maksamat-
ta?

15.35 Kaj Turunen kok (vastauspuheenvuoro): Arvoisa puhemies! Tästä kikystä sen
verran, että täytyy nyt muistuttaa siitä, että kiky-sopimuksen ovat tehneet työmarkkinajär-
jestöt. Ei mikään puolue eduskunnassa ole sitä tehnyt, eikä hallitus. [Timo Heinonen: Juuri
näin! Se on tosiasia!]

Mutta aivan niin kuin opetusministeri Grahn-Laasonen sanoi ja edustaja Essayahkin,
kyllä meidän pitäisi pikkuisen keskustella siitä, miten me pystymme tätä talouskasvua, po-
sitiivista kehitystä jatkamaan tässä maassa. Tässä yhteydessä sitäkin työllisyystavoitetta,
joka hallituksen tavoitteista nyt täyttyy, 72 prosenttia, hyvin todennäköisesti, meidän täy-
tyy kyllä siirtää eteenpäin 75—76 prosenttiin — työllisyystavoite, joka vastaisi muita Poh-
joismaita. Ja tähän tavoitteeseen meidän pitäisi miettiä keinoja, miten se saavutetaan.

Tämmöinen pilottihanke minun mielestäni voitaisiin tehdä Suomessa, että mikroyrityk-
siltä [Puhemies koputtaa] poistetaan yleissitovuus ja paikallista sopimista viedään eteen-
25



Pöytäkirjan asiakohta PTK 62/2018 vp
päin. Nämä ovat semmoisia keinoja, [Puhemies: Ja vastauspuheenvuoro, edustaja Fila-
tov!] joilla me voimme päästä 76:een.

Ensimmäinen varapuhemies Mauri Pekkarinen: Anteeksi, että minä jouduin tulemaan
päälle. — Edustaja Filatov, teillä puheenvuoro.

15.36 Tarja Filatov sd (vastauspuheenvuoro): Arvoisa puhemies! Olisin todennut tähän
kilpailukykysopimukseen oikeastaan hyvin samalla tavalla kuin edustaja Kari, että on sii-
nä mielessä hassua, että hallitus sanoo, että sen omin toimin työllisyys on parantunut, ja sit-
ten samaan aikaan se sanoo, että sillä ei ole osuutta kilpailukykysopimuksen ikäviin asioi-
hin. Mutta tosiasia on se, että meillä oli olemassa hallituksen esitys, joka oli lausuntokier-
roksella ja jossa muun muassa olisi heikennetty huomattavasti sairausajan palkkaa. Sai-
rausajalle olisi tuotu karenssipäivä, joka olisi vienyt korvauksen kokonaan, ja sen lisäksi
sen jälkeistä korvausta olisi alennettu huomattavasti, loppiaisen ja helatorstain työaikaa
olisi pidennetty ja vuosilomien enimmäispituutta ja lomarahojen enimmäismäärää olisi ra-
joitettu — elikkä juuri niitä samantyyppisiä toimenpiteitä, joihin kilpailukykysopimukses-
sa päädyttiin. Ja me kaikki tiedämme, että olisi ollut myös toisenlaisia vaihtoehtoja, joita
esimerkiksi sosiaalidemokraatit esittivät, miten tuo kilpailukykysopimus olisi pitänyt sol-
mia.

15.37 Arja Juvonen ps (vastauspuheenvuoro): Arvoisa herra puhemies! Tässä lisätalous-
arviossa on hyviäkin asioita. Muun muassa sähköautojen latauspisteiden tuki asuinraken-
nuksille on erittäin hyvä asia, ja perussuomalaiset ovat olleet sitä ajamassa. Olen itse teh-
nyt muun muassa lakialoitteen liittyen sähköautoiluun.

Toinen tärkeä asia, minkä haluan nostaa tässä esille, minkä eteen perussuomalaiset ovat
myös tehneet kovasti toimia, liittyy syöpäkeskusten toiminnan perustamiseen ja genomi-
keskukseen. On erittäin hieno asia, että tämä asia on nyt kunnossa. Kannan kuitenkin huol-
ta siitä, kun nyt täällä momentissa esitetään, että tätä määrärahaa saa käyttää lääkekehitys-
keskuksen perustamisen valmistelusta aiheutuvien menojen maksamiseen. Toivon kuiten-
kin, että syöpäkeskuksella säilyvät myös resurssit toimia, koska Suomessa tehdään uraa-
uurtavaa, ennenkuulumatonta, hienoa tutkimustyötä asioiden eteen. Kannustan kaikkia
osallistumaan myös henkilökohtaisesti erilaisiin keräyksiin liittyen syövän tutkimukseen
muun muassa Syöpäsäätiölle.

Ja yhdyn kyllä siihen, mitä ministeri Lindström [Puhemies koputtaa] tuolta sanoi: mie-
het ja naiset, menkää eri aloille. Kannustan kaikkia naisia hakemaan myös Suomen Pankin
johtokuntaan.

Ensimmäinen varapuhemies Mauri Pekkarinen: Ja viimeinen aikaikkunassa pyydetty
puheenvuoro, edustaja Tolppanen.

15.39 Maria Tolppanen sd (vastauspuheenvuoro): Arvoisa puhemies! Täällä on moneen
kertaan sanottu, että ei saada työvoimaa, ja siihen on, kuulkaa, yksi syy, yksi erittäin iso
syy, ja se on se, että tällä maalla on varaa jättää ammattitaitoinen työvoima työvoiman ul-
kopuolelle, ja sen tekevät tämän maan kannustinloukut. Meillä on liki puoli miljoonaa ih-
mistä ulosotossa, ja näistä ihmisistä läheskään kaikki eivät voi ottaa työtä vastaan, koska
26



Pöytäkirjan asiakohta PTK 62/2018 vp
perhe ei sen jälkeen elä. Ulosottoasiaa on uudistettava tässä maassa, ja se auttaa myöskin
tähän asiaan.

Toinen on sitten se, kun täällä on sanottu moneen kertaan, kuinka paljon meillä on työl-
lisyys parantunut nytten. Kai tarkoitetaan lähinnä sitä, kuinka paljon ihmisiä on lähtenyt
pois kortistosta? Sieltähän ihmisiä on lähtenyt pois. 5 000 lähti eläkkeelle, ja aika iso osa
on lähtenyt yksityisiin työnvälitysfirmoihin, joihin he saavat sopimuksen saman tien, kun
menevät sisälle, mutta tuo sopimus on nollatyösopimus. Ja se on silloin työsopimus, eikö? 

Mutta minä haluan tietää, missä ovat työpaikat, missä ovat ne kokoaikaiset työpaikat,
mitä ihmiset ovat saaneet. [Puhemies koputtaa] Tästä on hyvä jatkaa.

Ensimmäinen varapuhemies Mauri Pekkarinen: Puhujalista.

15.40 Timo Harakka sd: Arvoisa puhemies! Hallituksen sote-malli aiheuttaa varmem-
min 3 miljardin euron kustannukset kuin vastaavat säästöt — tämä on se viesti, jonka val-
tiovarainvaliokunnassa kuulemme asiantuntijoilta päivittäin. Ministeri Orpo sanoi tuolta
paikalta 17. päivä toukokuuta, että valinnanvapaus saa jopa maksaa. Koko oppositio on eri
mieltä. Tarvitsemme sote-uudistuksen, joka on valtiontaloudellisesti vastuullinen. Jokai-
nen suomalainen ymmärtää, että ilmaisia lounaita ei ole. Kallis valinnanvapaus kustanne-
taan korkeina asiakasmaksuina tai huonompana palveluna tai molempina. Lähivuosien
muutoskustannukset ovat useita satoja miljoonia, mutta jo nyt hallitus on onnistunut tär-
väämään puoli miljardia euroa hallintoon ja tietojärjestelmiin, joilla pyöritetään mallia,
jota ei ehkä koskaan tule.

Yhtä huoletonta on rahankäyttö tässä lisätalousarviossa, jossa jälleen luvataan niin sa-
nottuihin pilotteihin 100 miljoonaa euroa. Viime kuussa tehtiin jakopäätös ensimmäisestä
100 miljoonasta. Hallitus puolustautui sillä, että rahaa ei ole liikkunut mihinkään, että ne
ovat ehdollisia sille, että sote toteutuu. Mutta tämä ei ollut perustuslakivaliokunnan kanta
silloin, kun se ensimmäisen kerran viime kesänä ja nyt toisen kerran viime viikolla lausui,
että nämä pilotit täytyisi pysäyttää. Näin ollen hallitus suhtautuu perustuslakivaliokuntaan
kuin seisovaan pöytään: se ottaa sieltä katkaravut mutta jättää hapansilakat ottamatta. Mut-
ta perustuslakivaliokunnan kanta ei ole ehdollinen, siihen täytyisi suhtautua vakavasti, ja
se on tämän päivän suuri uutinen, että hallitus ei edes teeskentele noudattavansa perustus-
lakivaliokunnan kantaa.

Nämä lupaukset näistä rahoista ovat yksi tapa, jolla hallitus hivuttaa sote-mallia eteen-
päin ilman eduskunnan päätöstä. Maakuntien väen edessä heilutellaan näitä miljoonien se-
telinippuja — ei ihme, jos he ovat innostuneita tämän sote-mallin toteuttamaan: sote-kes-
kuksiin Etelä-Karjalaan, Kymenlaaksoon, Pohjois-Savoon ja Uudellemaalle 41 miljoonaa,
suunhoidon yksikköihin Keski-Suomeen ja Uudellemaalle 25 miljoonaa, asiakasseteleitä
varten Etelä-Pohjanmaalle, Etelä-Savoon, Päijät-Hämeeseen, Uudellemaalle 17,5 miljoo-
naa, henkilökohtaiseen budjetointiin Etelä-Savoon, Keski-Pohjanmaalle, Päijät-Hämee-
seen, Satakuntaan ja Uudellemaalle 15 miljoonaa — 100 miljoonaa euroa kymmeneen
maakuntaan 15. toukokuuta. Kysymys kuuluu: millä oikeudella nämä rahat on jaettu? Ja
vastaus on: ei millään oikeudella. Seuraavat 100 miljoonaa ovat luvassa niille, jotka eivät
vielä ole saaneet. Millä oikeudella nämä rahat jaetaan? Ei millään oikeudella.

Miten tähän on jouduttu: paitsi että perustuslakivaliokunnan kantaa ei kuulla siinä, että
toimeenpanossa on sen mielestä menty jo liian pitkälle, asiasta on myös tehty kantelu oi-
keuskanslerille ja Tampereen yliopiston oikeustieteen professori Pauli Rautiainen väläyt-
27



Pöytäkirjan asiakohta PTK 62/2018 vp
tää jo ministerivastuuasiaa perustuslain 115 §:n mukaan. Miten tähän on jouduttu? Vain
siksi, että tuo valinnanvapauden ja maakuntien tuhoisa yhdistelmä — rumat kaksoset — on
kokoomuksen ja keskustan pakkomielle vain siksi, että sote on tärkeämpi poliittisesti kuin
oikeudellisesti, arvovaltakysymys. Kun käytetään valtiovaltaa, se ei koskaan saa olla arvo-
valtakysymys. Se, millä tavalla perustuslakivaliokunnan kanta velvoittaa hallitusta, tul-
laan siis testaamaan lähiviikkoina, ja se tulee olemaan yksi tämän sote-sopan mielenkiin-
toisimpia näytöksiä.

Arvoisa puhemies! Jos hallituksen lisätalousarvio levittää satoja miljoonia olematto-
man lainsäädännön toteutukseen, niin se on paljon kitsaampi olemassa olevien ongelmien
ratkaisussa. Työllisyyden ja kestävän kasvun uudistuksiin ei ole kykyjä eikä haluja. On oi-
kein, että hallitus on havainnut ongelman, että joillakin aloilla ja menestyvillä paikkakun-
nilla ei ole saatavissa työpaikkoihin osaavaa työvoimaa. Mutta eihän tätä ongelmaa pitäisi
olla olemassakaan. Miksi vasta nyt herätään huomaamaan, että puolitoista miljoonaa suo-
malaista on lisä- tai täydennyskoulutuksen tarpeessa? Miksi vasta nyt siihen varataan edes
vähän määrärahoja? Soteen syydetään rahoja, mutta työvoimakoulutuksessa pihistellään.
SDP on esittänyt kahta merkittävää uudistusta, joilla osaamistasoa nostetaan: on esitetty
oppivelvollisuusiän nostamista, ja lisäksi Lauri Ihalainen on esittänyt ammatillisen aikuis-
koulutuksen reformia, joka seuraavan hallituksen on ainakin välttämättä tehtävä.

Arvoisa puhemies! Näin lopuksi kerron, että sosiaalidemokraattinen eduskuntaryhmä
on jättänyt omat rakentavat lisätalousarvioaloitteet, joissa osaamis- ja työllisyyspanostuk-
sia on yhteensä 320 miljoonaa euroa. Niihin sisältyy merkittävä investointi koulutukseen
sekä Business Finlandin innovaatiorahoituksen valtuuksien nostamiseen.

Lopuksi onnittelen hallitusta lottovoitosta. Kun Vientiluotto Oy päätti maksaa valtiolta
kymmenen vuoden kuluessa saamansa lainan takaisin, julkinen nettolainanotto supistuu
1,3 miljardia euroa tänä vuonna. Ja kuten täällä kuultiin, tällä 1,3 miljardia eurolla on tar-
koitus kustantaa kaksisuuntaiseen vakuusjärjestelyyn siirtyminen valtion velanhoidossa.
Näin tämänhetkinen hallitus siirtää aikaisemmalta hallitukselta saamansa lahjan tulevien
hallitusten hyväksi, ja se on hallitukselle kunniaksi.

15.46 Lauri Ihalainen sd: Arvoisa puhemies! Hyvät edustajakollegat, harvalukuiset mut-
ta sitäkin sinnikkäämmät kollegat! Minäkin ajattelin katsoa vähän pidemmälle tulevaisuu-
teen ja kuitenkin kiinnittää sen tähän lisäbudjettiin, ja se liittyy siihen, että vaikka meillä
nyt taloudessa menee onneksi kasvun suhteen, työllisyyden suhteen, vienninkin näköalo-
jen suhteen paremmin — ja hyvä näin, iloitkaamme siitä — ja siihen ovat vaikuttaneet hy-
vin monet asiat, niin kuitenkaan ei voi olla aivan varma siitä, mikä pidemmän aikavälin
kestävän kasvun näköala meillä on. Niin riippuvaisia me olemme jatkossakin viennistä ja
maailmantalouden murheista, jos niitä uudelleen kohdataan.

Tässä mielessä, pidemmän aikavälin talouskasvun varmistamisen kannalta, on asioita,
joita pitää vahvistaa. Ne ovat osaaminen, panostukset tutkimukseen, tuotekehitykseen ja
innovaatioon. Ne liittyvät tuottavuuden nostamiseen ja investointien varmistamiseen koti-
maassa ja viennin jalustan laajentamiseen.

Puhun tästä senkin vuoksi, että lisäbudjetista ei löytynyt lisärahoitusta tutkimukseen ja
tuotekehitykseen, mistä rahoitusta on leikattu. Jotta olen uskottava: sitä leikkasi edellinen-
kin hallitus. Mutta tämä hallitus on jatkanut sitä leikkaamista. Me emme ole enää innovaa-
tiopolitiikan kärkimaitten joukossa, ja tämä on huono asia sen pidemmän aikavälin kasvun
edellytysten, uusien ideoitten, näkökulmasta. Me olemme esittäneet omassa vaihtoehdos-
28



Pöytäkirjan asiakohta PTK 62/2018 vp
samme 60 miljoonan lisärahoitusta nimenomaan innovaatiopanostuksiin, jotta pidemmäl-
lä aikavälillä me varmistamme ne kasvun näköalat, joista me täällä nyt iloitsemme.

Toinen asia liittyy sitten osaamiseen: Yleinen koulutustaso ei ole noussut vaan laske-
massa Suomessa. Meillä pilkahtavat jo koulutuksellisen eriarvoisuuden siemenet tässä yh-
teiskunnassa, ja meillä on ihmisiä, jotka ovat peruskoulutuksen varassa — hyviä ihmisiä,
osaavia ihmisiä, mutta heidän työllisyysasteensa on 41 prosenttia, kun se nyt meillä keski-
määrin on 71 prosenttia. Näitä alle 30-vuotiaita nuoria aikuisia on se noin satatuhatta. Täs-
tä katsantokannasta katsottuna oppivelvollisuusiän ja siihen sisältyvän oikeuden nostami-
nen koko toiselle asteelle on erittäin tärkeä reformi juuri sen takia, että näiden nuorten ai-
kuisten, jotka peruskoulun varassa ovat työelämässä, työhistoriat ovat vain 21 vuotta nai-
silla, 24 vuotta miehillä, ja sen toisen asteen koulutuksen ja tutkinnon saamisen varmista-
minen nostaa useammalla vuodella heidän työhistoriaansa. Talouspoliittinen arviointineu-
vosto teki tässä suhteessa erittäin vastaansanomattomia argumentteja tälle uudistukselle.

Ja toinen asia liittyy siihen, mistä edustaja Harakka puhui ja mitä me olemme esittäneet
ja minkä eteen olemme tehneet paljon valmisteluita: Tämä maa tarvitsee ammatillisen ai-
kuiskoulutuksen ison reformin. Se on iso haaste. Jopa pääministeri on sanonut, että muu-
taman vuoden sisällä pitää yli miljoona ihmistä uudelleenkouluttaa digitalisaation, tekno-
logisen kehityksen ja tekoälyn myötä. Minullakin on ollut tilaisuus nyt istua tässä tekoäly-
työryhmässä, joka pohtii sen yhteiskunnallisia vaikutuksia, ja ainoa iso, läpilyövä asia on
se, että osaamisen vahvistaminen on keino selvitä myös näistä muutoksista. Me tarvitsem-
me työikäisen väestön osaamistason nostamista, ennen kaikkea niiden, jotka ovat heikom-
massa asemassa, niin että kaikki pysyvät mukana, ja tämä vaatii tämän uuden reformin,
ison uudistuksen ja siihen liittyvän rahoitusjärjestelyn, että ihmiset voivat siirtyä työstä ja
ammatista toiseen turvallisemmin, tai työn tekemisen muodosta toiseen, mikä tulee ole-
maan myöskin iso asia. Toivon, että tämmöinen uudistustyö kyettäisiin käynnistämään laa-
jalla valmistelupohjalla, ja sitä tämä Suomen tuleva menestystarina edellyttää. Päätän tä-
män siihen, että mitä korkeampi koulutus, sitä pidemmät työurat, ja mitä korkeampi työl-
lisyysaste, sitä paremmat mahdollisuudet siirtyä työstä toiseen, ja tässä mielessä tämä re-
formi on erittäin tarpeellinen. Sosiaalidemokraatit ovat olleet tämän aloitteen tekijöitä, ja
meillä on paljon siihen annettavaa, ja seuraavaan hallitusohjelmaan tämä pitää ehdotto-
masti saada.

15.51 Timo Heinonen kok: Arvoisa herra puhemies! Hyvät edustajakollegat! Kokeneen
edustaja Ihalaisen puhetta on aina miellyttävä ja mukava kuunnella. On sitten asioista jois-
sain tilanteissa samaa mieltä tai eri mieltä tai keinoista eri mieltä, niin hyvää, rakentavaa
pohdintaa, ja sitä hänen puheenvuoronsa tälläkin kerralla oli.

Keinoista osittain olen eri mieltä. En näe pakkoa tässä ratkaisuna, vaan mieluumminkin
koulutustakuu-tyyppistä ratkaisua, missä taataan jokaiselle opiskelupaikka ja riittävä tuki
ja sitä kautta mahdollisuus saada ammatillinen koulutus tai lukiokoulutus [Jukka Gustafs-
son: Sehän käytännössä on nyt jo, ei siinä mitään uutta ole!] ja sitä kautta eteenpäin. Tällä
hetkellä meillä on nimittäin noin 620 000 aikuista, jotka ovat pelkästään peruskoulun va-
rassa, ja heidän työllisyysasteensa on vain noin 40 prosenttia, kun kokonaistyöllisyysaste
on nyt jo saatu yli 70 prosentin. Tämä kertoo siitä, että tämän päivän maailmassa ei pärjätä
enää pelkällä peruskoululla, ja sen takia tämä tavoite, että jokainen suomalainen nuori suo-
rittaa toisen asteen koulutuksen ja mielellään jatkaa, on hyvä, kannatettava ja yhteinen.
Keinoista varmasti löydetään yhteisymmärrys, kun sen aika on.
29



Pöytäkirjan asiakohta PTK 62/2018 vp
Sotesta on puhuttu paljon ja valinnanvapaudesta. Selvitysten, tutkimusten mukaan yli
puolet suomalaisista kannattaa valinnanvapautta, sitä, että pääsisi itse vaikuttamaan sii-
hen, missä lääkäripalvelut ovat, ja toisaalta siihen, että pääsisi lääkäriin. Itse pidin tämän
valtiovarainministeriön korkeimman virkamiehen Martti Hetemäen muistion yhtenä tär-
keänä ja arvokkaana tietona sitä, että valinnanvapaus on mahdollista toteuttaa plus miinus
nolla -panostuksella. Eli se aiheuttaisi säästöä, mutta se säästö hukkuu siihen, että ihmiset
pääsevät lääkärijonosta lääkäriin. Näin se kerrotaan tuossa Hetemäen muistiossa, eli se ko-
konaisuus menee plus miinus nollaan sen kautta, että palveluiden käyttö lisääntyy. Pitkäs-
sä juoksussa säästö tulee siitä, että enää ei tarvitsisi pienituloisten, monien lapsiperheiden,
työttömien, eläkeläisten odottaa neljää viikkoa lääkäriin pääsyä, vaan he pääsisivät valin-
nanvapauden kautta lääkäriin heti, kun oireita tulee ja vaivaa ilmenee, ja saisivat oikea-ai-
kaista hoitoa. Tämä on myös tullut meillä usean kerran kuulemisissa esille eri valiokunnis-
sa ja eri keskusteluissa asiantuntijoiden kanssa. Oikea-aikainen hoito takaa sen, että eri-
koissairaanhoidon kustannuksia pystytään pitämään sitä kautta kurissa.

Taloudessa on tapahtunut siis iso käänne: talous kasvaa, työllisyys paranee, työttömyys
helpottaa, ja työllisyysaste on nousemassa tuohon hallituksen asettamaan tavoitteeseen, 72
prosenttiin. Vaikka avoimien työpaikkojen määrä on kasvussa, niin työttömyys vähenee
kuitenkin hitaasti, ja tähän tässä lisätalousarviossa osoitetaan runsaasti toimenpiteitä, mis-
sä osittain tullaan tähän samaan kysymykseen, että työpaikat ja työntekijöiden osaaminen
eivät kohtaa, ja sen takia täällä panostetaan muuntokoulutukseen, täydennyskoulutukseen,
vapaan sivistystyön kautta muun muassa digiosaamisen vahvistamiseen.

Tuossa debatin loppupuolella nostin itse esille valtiontalouden tuoreimman riskikatsa-
uksen. Se on sellainen asiakirja, mihin kyllä kannattaa jokaisen kansanedustajan tutustua,
mutta toivoisin, että myös suomalaiset tutustuisivat siihen ja mediakin sitä toisi vahvem-
min esille. Valtionvelka on nimittäin lähes kaksinkertaistunut 10 vuodessa, valtion epäsuo-
rat vastuut ovat kasvaneet vielä nopeammin. Kun vielä vuonna 2008 valtion takausten ja
takuiden määrä oli noin 22 miljardia, viime vuoden lopulla luku oli jo 52 miljardia. Val-
tiontalouteen kohdistuu suorien ja epäsuorien vastuiden ohella myös niin sanottuja piileviä
vastuita, ja näistä merkittävimmät koskettavat pankkisektoria ja paikallishallintoa. Tätä
kokonaisuutta kun katsotaan, niin päästään siihen tosiasiaan, että meidän liikkumavaram-
me on entistä pienempi tulevaisuudessa, kun jossain vaiheessa varmasti taloudessa eivät
enää näin hyvät ajat jatku kuin nyt olemme nähneet.

Arvoisa puhemies! Muutama nosto vielä tästä lisätalousarviosta, joka siis annettiin tou-
kokuun lopussa hallituksen toimesta.

Tässä tulee panostuksia merkittävästi osaamiseen ja sivistykseen. Osaavan työvoiman
saatavuuden parantamiseksi käynnistetään siis kertaluonteisia, nopeita koulutustoimenpi-
teitä, joihin ehdotetaan yhteensä 60 miljoonaa euroa, ja ammatillisessa koulutuksessa
käynnistetään pilotti, jossa luodaan malli alanvaihdon täsmäkoulutuksiin eli nimenomaan
siihen, että työpaikat ja tekijät kohtaisivat toisensa. Me vielä hetki sitten olimme siinä ti-
lanteessa, että avoimia työpaikkoja oli toisaalla ja työttömiä toisaalla, mutta tällä hetkellä
arki on osoittanut sen, että Kainuussa, Satakunnassa, Lapissa rekrytointiongelmat ovat
suurimpia. Eli siellä on työpaikkoja, siellä on työntekijöitä, mutta heidän osaamisensa ei-
vät kohtaa toisiaan, ja sen takia tällaiset panostukset ovat merkittäviä.

Myös pitkään perhevapaalla olleiden henkilöiden paluuta takaisin työelämään tuetaan
omalla pilotilla, ja on myös muutamia muita koulutustoimenpiteitä.
30



Pöytäkirjan asiakohta PTK 62/2018 vp
Haluan myös antaa kiitosta liikenneministeri Anne Bernerille näistä liikennehankkeista,
joita nyt saadaan eteenpäin — Keski-Pasilan päärataremontti etenee — mutta haaste, mikä
meillä on tulevaisuudessa, on tiestön korjausvelkaohjelman jatkaminen, ja itse toivon, että
kaikki puolueet pitävät kiinni siitä yhdessä sovitusta linjasta, että korjausvelkatyötä jatke-
taan myös tämän Anne Bernerin aloittaman työn jälkeen.

15.58 Pia Viitanen sd: Arvoisa puhemies! Oikeastaan sehän tässä vähän huolettaakin,
edustaja Heinonen, kun varmasti on niin, että eivät loputtomiin hyvätkään ajat ja kasvu tule
jatkumaan. Silloin jos koska meidän pitäisi tätä kasvua hyödyntää. Sitä pitäisi hyödyntää
oikealla tavalla ja reilulla tavalla eli niin, että satsaamme osaamiseen ja että jaamme tätä
kasvua kaikille. Mielestäni tämä on tärkeä asia.

Se on tietenkin ihan hyvä ja myönteinen asia, mitä tässä on paljon nyt hallitus mainos-
tanut, että tässä lisätalousarviossa on näitä tiettyjä lisäpanostuksia osaamiseen, koulutuk-
seen ja näin. Mutta samaan aikaan täytyisi ehkä sen verran löytyä sitä pientä peiliin katso-
mista ja rehellisyyttä, että voisi sanoa myös, että nämä ovat varsin pieniä murusia suh-
teutettuna siihen massiiviseen määrään, minkä hallitus tällä kaudella on koulutuksesta lei-
kannut. Se on täysin nurinkurista, koska sillä leikataan myös tulevaa kasvua ja sen edelly-
tyksiä. Sehän on se yksi suuri kritiikki, minkä vuodesta toiseen kaikki talousoppineet ovat
toistaneet myös meille siellä valtiovarainvaliokunnassa. Mutta hyvä, että joitain positiivi-
sia plussan merkkejä on. Se on tietenkin aina tärkeä seikka kaikkinensa.

Puhemies! Kun puhutaan tästä kasvusta, niin on hyvin tärkeää, että se kuuluu kaikille,
kuten tuossa debatissa moneen kertaan puhuimme. Haluan vielä erikseen tässä mainita pari
sanaa siitä lomaraha-asiasta, mikä nousi merkittävällä tavalla: Mehän sosiaalidemokraat-
teina jo omaan vaihtoehtoomme sisällytimme voimavarat sille, että nyt olisi ”kasvu kuu-
luu kaikille” -hengessä ollut aika osoittaa reiluutta näitä ahkeria julkisen sektorin työnteki-
jöitä, opettajia, sairaanhoitajia, siivoojia ja poliiseja, kohtaan ja perua nämä lomarahat. Per-
heillä on aika surullisia tarinoita siitä, mitä kaikkea nyt sitten jää kokematta ja jää tekemät-
tä, kun talouteen iso lovi tulee siitä, kun totuttuja lomarahoja ei makseta. Minä kyllä aina
jaksan uskoa siihen, että kun ihminen saa hieman mahdollisuutta lomaa viettää ja tehdä
mielekkäitä asioita, niin kyllä se sitten myös koko kansakunnan luovaa pääomaa nostaa ja
myös antaa taloudelle vipinää, kun ihmisten ostovoima pysyy yllä. Siksi olen erittäin pet-
tynyt, sillä hallituksella olisi ollut vielä mahdollisuus tässä lisätalousarviossa rahasumma
näihin lomarahaleikkausten kompensaatioihin kohdentaa. Se ei olisi ollut vielä ajallisesti
myöhäistä, ja siksikin se on erittäin iso puuttuva aukko, ja sen olisi tullut tässä lisätalous-
arviossa mielestäni olla.

Vielä jatkan hieman tästä ”kasvu kuuluu kaikille” -ajatuksesta siinä mielessä, kun aiem-
massa debatissa sanottiin, että kyllähän sitä kauheasti kaikille kuuluukin. Mutta se halli-
tuksen arvovalinta vain valitettavasti on ollut niinpäin, että rahaa on löytynyt siihen, että
hyväosaisimpien verotusta on kevennetty, on löytynyt miljoonaperintöihin, on löytynyt va-
rakkaille metsänomistajille, on löytynyt kaikkein varakkaimmille, apteekkareille. Näille
on rahaa löytynyt silloin, kun veropäätöksiä on tehty. Mutta samaan aikaan hallituksen täy-
tyy myöntää, että tämä hallitus esimerkiksi leikkaa ihmisten perusturvaa, on leikattu eläk-
keiden indeksejä. Siitä huolimatta, että muutama pieni korotus takuueläkkeisiin on tullut,
niin kun toisella kädellä leikataan, samaan aikaan tietenkin eläminen myös kallistuu, lääk-
keet kallistuvat, asiakasmaksut kallistuvat. Kyllähän me ne eduskunnan tietopalvelun las-
31



Pöytäkirjan asiakohta PTK 62/2018 vp
kelmat näimme: esimerkiksi pieni- ja keskituloisen eläkkeensaajan ostovoima jää miinus-
merkkiseksi. Siksi tämä ei ole ollenkaan sellainen asia, joka ei huomiota ansaitsisi, vaan ni-
menomaan meidän täytyy siihen vakavasti kiinnittää huomiota. Tässäkin suhteessa kasvu
kuuluisi kaikille, toisin kuin hallitus omissa arvovalinnoissaan nyt toimii. [Markku Rossi:
Kuuluu kaikille!]

Tähän sote-asiaan lopuksi: Täällä käytti edustaja Harakka mielestäni merkityksellisen
puheenvuoron juuri liittyen pilotteihin ja niiden ajankohtaan ja siihen, että perustuslakiva-
liokunta on jo muutaman kerran siitä huomauttanut ja siitä huolimatta asiaa viedään tässä
laajuudessa, käytännössä katsoen päätöksiä tehden, jo läpi. Eli siitä haluan itsekin puu-
merkkini jättää tähän puheenvuoroon. Ja ylipäätään valtiovarainvaliokunnan jäsenenä: ei
ollut kovinkaan yllättävää, että perustuslakivaliokunnassa eräs kriittinen kulmakivi, mikä
siellä nostettiin, oli tämä rahoituksen riittävyys poikkeustilanteissa niin, että ihmisoikeu-
det voidaan turvata, perusoikeudet voidaan turvata. Se oli todella merkittävä kannanotto.
Minä todella toivon, että hallitus nyt sitten miettii näitä mallejaan ja esityksiään, että min-
kä vastauksen tähän antaa, koska valtiovarainvaliokunta on yksiselitteisesti ottanut kriittis-
tä kantaa, hyvin kriittistä, sanoisinko jopa tyrmäävää kantaa, siihen, että tässä ei ole kyllik-
si rahoitusta huomioitu.

Ja huomionarvoista, puhemies, on myös se, että meillä on parhaillaan julkisen talouden
kehys siellä valiokunnassa käsiteltävänä, johon sosiaali- ja terveysvaliokunta ei edes ole
antamassa lausuntoa. Tämä julkisen talouden kehys on rajusti ristiriidassa suhteessa sii-
hen, mitä tällä hetkellä näkymät ovat sote-uudistuksen suhteen. Siksikin uskon nyt, että
tässä vakavissaan tulevina viikkoina myös hallituspuolueet miettivät, mitä he voivat tehdä
tämän perustuslakivaliokunnan lausunnon suhteen. Eli rahoitus huolestuttaa, puhemies,
edelleen kovasti.

16.04 Toimi Kankaanniemi ps: Arvoisa puhemies! Lisätalousarvio kertoo, että talous
kasvaa ja työllisyys paranee — hyvä niin. Se ei kerro, että myös tulo- ja varallisuuserot kas-
vavat ja ulosotossa olevien ja muutoin ahtaalla elävien määrä on erittäin suuri. Tämä on
ikävä tosiasia. Rikkaat rikastuvat, köyhät pysyvät köyhinä.

Valtion velkaantuminen myös jatkuu. Tänä vuonna nettovelanotto kasvaa 1,7 miljardia
euroa. Vuoden lopussa valtiolla on velkaa arvion mukaan 108 miljardia euroa. Euroopan
keskuspankin rahapolitiikan ja roskalainaosto-ohjelman takia pitkään jatkunut matalan ko-
ron aika, epäterveen matalalla olevan koron aika, uhkaa päättyä lähiaikoina. Seuraukset
riippuvat koron nousun suuruudesta. Suomen valtiolle yksi prosenttiyksikkö merkitsee
noin miljardin korkomenojen kasvua. Kunnille, yrityksille ja velkaantuneille kotitalouksil-
le suhde on sama.

Monet tahot, muun muassa Suomen Pankki ja Finanssivalvonta, ovat ilmaisseet vaka-
van huolensa kotitalouksiemme velkaantumisesta. Velkaantumisaste lähestyy 130:tä pro-
senttia. Erityisesti nuoret lapsiperheet, joilla on suuri asuntolaina, muut perheen perusta-
mismenot ja ehkä opintolainaakin jäljellä, ovat suuressa vaarassa. 

On muistettava sekin, että kun taloushuolet perheessä kasvavat, rakkaus hiipuu. Perhei-
den hajoaminen ja mahdollinen työttömyys laukaisevat ongelmat, joista kärsivät kaikki.
Velat eivät poistu, vain maksukyky häviää. Ylivelkaantuneista tulee helposti toimeentulo-
tuen käyttäjiä, ja jopa lastensuojelun asiakkuus uhkaa. Yhteiskunta maksaa ison laskun.
32



Pöytäkirjan asiakohta PTK 62/2018 vp
Ylivelkaantumisen ongelmiin hallituksen tulee pikaisesti paneutua. Pikavippifirmat on
pantava järjestykseen. Kenenkään hädänalaista tilaa ei saa käyttää hyväksi. Rajat rahasta-
miselle.

Arvoisa puhemies! Uudehko ongelma on syntynyt asuntomarkkinoilla. Se on yhtiölai-
noilla pelaaminen. Tästä asiantuntijat ovat myös vakavasti varoittaneet. Asuntotuotantoa ei
pidä estää, mutta epäterve ilmiö on ehkäistävä pikaisesti. Kysynkin: mitä hallitus tälle
asialle aikoo tehdä?

Muutoinkin asumisasioihin tulee paneutua. Asumiskustannukset ovat meillä kohtuutto-
mat. Perussuomalaiset esittivät viime syksynä vaihtoehtobudjetissa asumisen halpuutusoh-
jelmaa. Valitettavasti hallitus ei ole vielä tehnyt tässä asiassa mitään. Esimerkiksi sähkön
kohtuuttomat siirtohinnat kasvavat edelleen.

Ajankohtainen asia on Kojamo Oyj:n listautuminen. Eräät eläkeyhtiöt ja lukuisa joukko
ammattiliittoja aikovat rahastaa satoja miljoonia, ja verovapaasti. Kojamon 35 000 vuok-
ralaista pelkäävät, että heidän vuokransa nousevat pörssiinmenon myötä, eivätkä syyttä.
Varsinkaan eivät ulkomaiset mutta eivät kotimaisetkaan sijoittajat ole hyväntekijöitä, ei-
vät edes ay-pomot, joiden palkkioihin tulee huimia korotuksia. ”Kun muut, niin mekin”,
totesi Kojamon hallituksen puheenjohtaja Riku Aalto 26 000 eurosta 60 000 euroon nou-
sevasta vuosipalkkiostaan. Kyllä pörssiinmeno kannattaa. Sen ymmärtävät näköjään ay-
pomotkin. Mutta missä on oikeus ja kohtuus? Tätä varmasti kysyvät äänestäjät, ja ehkä täs-
sä sallitaan, että kysyn sitä myös sosiaalidemokraateilta ja vasemmistoliitolta, joilla on
vahva asema ammattiyhdistysliikkeessä.

Perussuomalaiset vaativat, että hallitus viipymättä selvittää ja korjaa yleishyödyllisten
yhteisöjen määrittelyä siten, että sen mukanaan tuomaa verovapautta ei käytetä kohtuutto-
masti hyväksi. Raaka bisnes ei voi olla yleishyödyllistä, vaikka sitä harrastaisi ay-liike tai
työnantajajärjestö tai Nuorisosäätiö. Kojamon pörssiin listautumisen seurauksia pelkäävi-
lle vuokralaisille pitää taata kohtuullinen vuokrataso.

Arvoisa puhemies! Lisätalousarviossa esitetään 3,5 miljoonan euron määrärahalisäystä
Kelalle aktiivimallin hallinnointiin. Tarve olisi kaksinkertainen. Aktiivimalli on siirtänyt
lyhyen voimassaolonsa aikana noin 15 000 työtöntä toimeentulotuen piiriin. Tämäkö oli
mallin tarkoitus? Siis kyykyttää pitkäaikaistyöttömiä, leikata heidän pientä korvaustaan ja
siirtää heidät toiselle luukulle eli toimeentulotuen piiriin.

Hallitus ajoi viime syksynä läpi 100 miljoonan euron määrärahan soten valinnanvapau-
den pilotointiin. Hallitus esittää nyt samansuuruista valtuutta samaan tarkoitukseen. Valin-
nanvapaus olisi pitänyt toteuttaa alkuperäisen hallitusohjelman mukaisesti vasta sote-uu-
distuksen kolmannessa eli viimeisessä vaiheessa. Sitä olisi pitänyt aidosti testata käytän-
nössä. Jos näin olisi edetty, olisi se ollut vastuullista ja olisimme jo pitkällä hankkeen to-
teuttamisessa. Nyt hallitus yrittää erittäin suurella verorahojen panostuksella, peräti 200
miljoonalla eurolla, betonoida kelvottoman ja kalliiksi tulevan valinnanvapausmallinsa
niin, että seuraava eduskunta ja hallitus olisivat sidottuja juuri tähän markkinamalliin.
Tämä ei ole vastuullista. Onneksi vuosi sitten valtiovarainvaliokunnassa puutuimme me-
nettelyyn, joka oli menossa perustuslain vastaisesti eteenpäin. Nyt määräraha- ja valtuu-
sesitykset ovat ehdollisia. Niitä ei voi käyttää ennen kuin sote-lait ovat voimassa.

Sote-lait puolestaan näyttävät ajautuneen lähes umpikujaan. Näyttää siltä, että kokoo-
mus ei saa intohimoisesti haluamaansa markkinaehtoista valinnanvapautta eikä valtiova-
rainministeriö sote-palveluja leikkaavaa budjettirajoitettaan. Avoin kysymys on, saako
33



Pöytäkirjan asiakohta PTK 62/2018 vp
keskusta vuosisataisen haaveensa eli maakunnat. Jos eduskunta ei sotea kaada, sen näyttä-
vät tekevän EU-byrokraatit, joille on annettu lopullinen valta tässäkin asiassa.

16.12 Petri Honkonen kesk: Arvoisa rouva puhemies! Tämä lisätalousarvioesitys sisäl-
tää monia tärkeitä ajankohtaiseen tilanteeseen reagoivia toimenpiteitä, jotka voimistuvan
talouskasvun ja elinkeinoelämän muuttuvien tarpeiden keskellä ovat todella odotettuja.

Erityisesti iloitsen siitä, että hallitus panostaa tässä lisätalousarviossa etenkin yritysten
tarpeisiin ja varsinkin kasvaviin osaamistarpeisiin. Tähän on kaavailtu panostettavan 60
miljoonaa euroa yhteensä, erilaisiin toimenpiteisiin. Nythän meillä on sellainen tilanne,
että kasvaneen työvoiman tarpeen johdosta useilla aloilla alkaa olemaan jopa työvoimapu-
la ja useilla alueilla entisestään paheneva työvoimapula. Tämä näkyy monenlaisina ongel-
mina. Toisaalta työttömyys saattaa olla hyvinkin korkealla, mutta silti varsinkin valmista-
van teollisuuden yrityksistä ja tietyiltä palvelualoilta tulee viestiä, että osaavia työntekijöi-
tä on vaikea saada.

Tämä näkyy myös omalla alueellani Keski-Suomessa, jossa valmistavalla teollisuudel-
la, perinteisellä teollisuudella, menee varsin hyvin. Tilauskirjat ovat kohtuullisessa kun-
nossa, jopa täynnä tietyillä yrityksillä, mutta jatkuvasti saan sitä viestiä, että osaavia työn-
tekijöitä — hitsareita, koneistajia, erilaisia teollisuuden osaajia — on todella vaikea saada
huolimatta siitä, että työttömyystilastot näyttävät siltä, että kyseisiä osaajia siellä kyllä oli-
si vailla työtä. Sen takia pidän erittäin tärkeänä, että hallitus nyt päättää panostaa työnha-
kijoiden jatko- ja täydennyskoulutukseen peräti 24 miljoonaa euroa. Se on tässä tilanteessa
erittäin tärkeää. Toki lisääkin tarvittaisiin, mutta tämä tulee todella tarpeeseen tässä tilan-
teessa.

Lisäksi vaikeassa työmarkkina-asemassa olevien työllistymisen edistämiseksi on pää-
tetty lisätä 5 miljoonaa euroa rahaa. Tämä on hyvä toimenpide myöskin. Varsinkin kun
nähdään se, kuten tuolla omalla alueellani nämä korkeat työttömyysluvut kielivät siitä, että
on hyvinkin vaikeasti työllistyviä työnhakijoita siellä tilastoissa vailla työtä, perheitä on
vailla työtä, niin on tärkeää, että näitä toimenpiteitä kohdennetaan ja sitten voidaan alueel-
listen TE-toimistojen kautta muodostaa vielä kohdennetumpia toimenpiteitä. Lisäksi on
päätetty myös lisätä TE-toimistojen henkilöstöresursseja.

Mutta tämä työvoiman kohtaanto-ongelma on todella laajempi ongelma. Siihen tarvi-
taan myös uusia koulutuspoliittisia toimenpiteitä. Nyt vastikään voimaan astunut ammatil-
lisen koulutuksen uudistus toki auttaa asiaan. Itse kun sain viime viikon perjantaina käyt-
tää puheenvuoron Äänekoskella vasta ammattiin valmistuneille nuorille ammattilaisille,
niin siellä kyllä todella tuli esille se, kuinka tyytyväisiä koulutuksen järjestäjät ovat amma-
tillisen koulutuksen uudistukseen ja kuinka se aivan uudenlaisella tavalla mahdollistaa yri-
tysten kanssa yhdessä räätälöitävien ja ennen kaikkia niiden yksilöiden, opiskelijoiden, tar-
peisiin räätälöitävien koulutusten luomisen ja koulutuksen suuntaamisen niille aloille, joil-
la sillä todella on tarvetta, ja myös sellaisia toimenpiteitä, joita nämä opiskelijat tarvitsevat.

Tästä tuli kyllä paljon kiitosta. Toki vielä useampi vuosi menee, ennen kuin tämä lain-
säädäntö on kokonaisuudessaan astunut voimaan, uusi rahoitusjärjestelmä, ja ennen kuin
alueella koulutuksen järjestäjä, elinkeinoelämä ja muut työnantajat ovat tähän uuteen mal-
liin sopeutuneet ja siitä täysimittaisesti saadaan kaikki hyöty irti. Mutta todellakin tämä
malli sai kiitosta. Toki tämä niukenneen rahoituksen aika on ollut vaikea asia ja vaikea sii-
hen sopeutua, mutta tällä reformilla siihenkin ongelmaan on pystytty kyllä vastaamaan.
Mutta selvä on, että tulevaisuudessa tässäkin rahoituksen osalta suunnan pitää muuttua.
34



Pöytäkirjan asiakohta PTK 62/2018 vp
Tämä osaavan työvoiman saatavuus on sillä tavalla aika merkittävä aluepoliittinenkin
kysymys. Nimittäin useilla alueilla, seutukunnissa varsinkin, useissa seutukaupungeissa,
joihin on sijoittunut paljon valmistavaa teollisuutta ja teknologiateollisuutta, osaavan työ-
voiman tarve on tällä hetkellä todella huutava. Jos nyt käy niin, että näillä toimenpiteillä, ja
jos jatkossa ei tehdä vielä lisää toimenpiteitä, ei pystytä pureutumaan ja ratkaisemaan työ-
voiman saatavuuden ongelmaa, niin on vaarana todella se, että teolliset yritykset siirtävät
tuotantonsa ja toimintansa muualle, ehkä jopa Suomen ulkopuolelle. Pitää muistaa, että
meidän elinkeinoelämämme ei enää kilpaile Suomen sisällä, alueiden välillä, vaan ennen
kaikkea kansainvälisillä Euroopan laajuisilla, ehkä jopa laajemmillakin markkinoilla. Täs-
tä syystä työvoimaongelmaan on kyllä saatava ratkaisuja lähivuosina. Muuten tulemme
olemaan ongelmissa.

Vielä lopuksi haluan nostaa esille tätä mielestäni erittäin hyvää toimenpidettä, jossa hal-
litus on päättänyt keskittää kaivostoimialan sijoituksensa Suomen Malmijalostus Osakeyh-
tiöön. Tämä on todella, todella merkittävä ja tulevaisuuteen suuntaava toimenpide, koska
jo nythän on maailmalla nähtävissä se, kuinka erilaisten akkumineraalien, kaivannaisteol-
lisuuden tuotteiden kysyntä kasvaa, kun autokannan sähköistyminen etenee teollistuneissa
maissa. Kun meillä Suomessa näitä mineraaleja on, niin on tärkeää, että me voisimme avit-
taa näin julkisin toimenpitein, valtion toimenpitein, tämän toimialan ja tämän klusterin ke-
hittymistä nimenomaan suomalaisessa omistuksessa, ettei kävisi niin kuin monesti, että
tämmöinen lupaava, kasvava toimiala siirtyy välittömästi ulkolaiseen omistukseen. Mutta
tästäkin toimenpiteestä kyllä hallitusta mielelläni kiitän ja toivon sille menestystä jatkos-
sakin.

16.19 Tarja Filatov sd: Arvoisa puhemies! Suomi on päässyt mukaan kansainväliseen
kasvuun ja työllisyys on vahvistunut, vaikka itse asiassa alkuvuoden neljänneksen työtun-
tien määrä suhteessa edelliseen vuoteen onkin alentunut. Minä jos kuka olen iloinen siitä,
että työllisyys on vahvistunut, mutta jos mietimme vaikkapa pitkäaikaistyöttömyyttä, niin
tässä salissa kuulee usein sanottavan, että niin moni pitkäaikaistyötön on työllistynyt, eli
katsotaan pitkäaikaistyöttömyyden alenemaa ja sanotaan, että nämä ihmiset ovat työllisty-
neet, mutta näin yksinkertaista tämä tilastomatikka ei ole. Me emme tiedä, minne nuo työt-
tömät ovat menneet. Meillä on tullut työvoiman ulkopuolelta ihmisiä, jotka ovat työllisty-
neet ja nostaneet meidän työllisyysastettamme, mutta me emme tiedä, mitä itse asiassa pit-
käaikaistyöttömille on tapahtunut. Me tiedämme, että meillä on hyvin monia päätösperäi-
siä ratkaisuja, jotka ovat puhdistaneet pitkäaikaistyöttömien tilastoja. Minusta olisi syytä
itse asiassa tehdä vähän laajempi, syvempi selvitys siitä, mitä pitkäaikaistyöttömyydessä
oikeasti on tapahtunut, koska muuten me teemme vääriä johtopäätöksiä siitä, mitkä toi-
menpiteet ovat toimineet ja mitkä toimenpiteet ovat itse asiassa työntäneet ihmisiä pois
työmarkkinoilta, saaneet ihmiset luopumaan työnhausta.

Ihmisten antaman palautteen mukaan näyttää siltä, että aktiivimalli ja lisääntyneet ka-
renssitoimet ovat muun muassa saaneet monen luopumaan työnhausta ja siirtymään esi-
merkiksi yksin toimeentulotuen varaan. Ja jos nämä ovat meidän aktiivisten toimiemme
seurauksia, niin menemme kyllä ojasta allikkoon, koska kaikki tiedämme sen, että toi-
meentulotuen varassa olevan ihmisen on hyvin vaikea ottaa vastaan satunnaisia työsuhtei-
ta, koska siellä nuo kannustinloukut ovat kaikkein pahimpia. Uskon, että tätä tapahtuu,
koska hallitus on myös monissa omissa työllisyyspoliittisissa reformeissansa arvioinut,
35



Pöytäkirjan asiakohta PTK 62/2018 vp
että sen seurauksena toimeentulotukimenot tulevat kasvamaan, ja tämä on ristiriitaista
työllisyystavoitteiden näkökulmasta.

Hallitus on lisäämässä resurssia osaavan työvoiman turvaamiseen, ja tämä on ehdotto-
masti hyvä ja positiivinen asia. En haluaisi puhua historiasta, mutta osaamispanosten koh-
dalla on aivan pakko. Osaavan työvoiman pula on osittain tämän eduskuntakauden omien
päätösten seurausta. [Olavi Ala-Nissilä: Miten niin?] Esimerkiksi on ajettu johdonmukai-
sesti alas ammatillista työvoimapoliittista koulutusta. Edellisen eduskuntakauden aikaan
meillä oli nelin-, viisinkertainen määrä ihmisiä, jotka olivat työttöminä ammatillisessa työ-
voimapoliittisessa koulutuksessa. Sillä turvattiin koulutusta nimenomaan sellaisilla aloilla
ja alueilla, joilla tapahtui nopeita muutoksia, ja tuon koulutuksen työllistymistulokset oli-
vat hyviä. Nyt kun osa tuosta rahasta, suunnilleen puolet, on siirtynyt VOS-järjestelmän si-
sään, eli siis vain noin puolet on siirtynyt VOS-järjestelmän sisään, seuraus on ollut se, että
koulutus muuttuu hitaammin. Se vastaa alueiden tarpeisiin hitaammin, vaikka ammatilli-
sen koulutuksen reformia on tehty ja siellä on tehty tällaista nonstop-sisälleottojärjestel-
mää.

Lisäksi tuo ammatillinen koulutusreformi on johtanut siihen, että kaikkein heikoimmas-
sa asemassa olevien ihmisten houkuttelevuus koulutuksen järjestäjän näkökulmasta ei ole
kovin suuri. Se on myös rahoituksen näkökulmasta johtanut siihen, että osa esimerkiksi eri-
tyisoppilaitoksista on lopettanut muun muassa metallialan koulutusta sen vuoksi, että sin-
ne ei hakeudu opiskelijoita, koska opiskelijoiden hakeutuminen on niin suuri kriteeri rahoi-
tuksessa, ja tämä on nurinkurista siihen nähden, mitkä ovat meidän tavoitteitamme. Sen
vuoksi näitä pitäisi analysoida tarkemmin.

Lisäksi osaavan työvoiman pulassa on kyse myös siitä, millaisia työpaikkoja meillä on
tarjolla. Osa tästä — en sano ollenkaan, että kaikki, meillä on aitoa ammatillisen osaami-
sen pulaa — liittyy siihen, että meillä on myös ongelma sen suhteen, että monet työpaikat
ovat pirstoutuneet sellaisiksi, että ne eivät enää houkuttele sitä ammattitaitoista osaamista,
jota noissa työtehtävissä kuitenkin tarvittaisiin. Silloin voitaisiin miettiä myös sitä, että
työn organisoinnilla fiksummin on iso merkitys siinä, miten meillä riittää osaavaa työvoi-
maa niihin työpaikkoihin, jotka ovat auki. Kyse on työpaikkojen sisäisistä ongelmista,
kyse on siitä, miten työ organisoidaan, kyse on johtamisesta, mutta kyse on myös palk-
kauksesta. Jos halutaan markkinoiden toimivan, niin niiden pitäisi toimia myös siihen
suuntaan, että jos osaavasta työvoimasta on pula, niin sille oltaisiin valmiita maksamaan
enemmän kuin tällä hetkellä tai enemmän kuin esimerkiksi työehtosopimuksen mukainen
palkkaus on.

Sitten taas, kun tullaan kaikkein vaikeimmin työllistyviin henkilöihin, silloin pitää etsiä
vähän toisenlaisia lääkkeitä. Lisäbudjetissa on sinänsä aivan oikein ajateltu, että 5 miljoo-
naa kaikkein vaikeimmassa asemassa olevien työllistämiseen suunnattuna on hyvä asia,
mutta tähän liittyy sisältänsä ongelmia, jotka liittyvät näihin kasvupalvelupilotteihin. Ky-
sehän tässä on lähinnä siitä, että tällä hetkellä meillä on kuntakokeilu, jossa näitä toimia on
tehty. Nyt näitä kuntakokeiluja ollaan siirtämässä yksityisiin yrityksiin ja siihen laitetaan 5
miljoonaa euroa. Sen lisäksi tarvitaan 3 miljoonaa euroa, että voidaan avata urajärjestel-
mä. Tästä lainsäädäntöä ei tästä talosta ole vielä saatu ulos, ja me ajaudumme herkästi sa-
maan tilanteeseen kuin valinnanvapauspiloteissa. Toivonkin, että tätä rahaa ei näihin it-jär-
jestelmiin, jotka palvelisivat vain 2 vuotta, toteuteta ennen kuin on varmuutta siitä, että
lainsäädäntö toteutuu. [Olavi Ala-Nissilä: Työllisyys vain paranee!]
36



Pöytäkirjan asiakohta PTK 62/2018 vp
16.25 Arja Juvonen ps: Arvoisa rouva puhemies! Hyvät kansanedustajakollegat! On hie-
no asia, että meillä on talous noussut kasvuun ja voidaan sanoa, että on pientä paranemista
havaittavissa. [Olavi Ala-Nissilä: Aika suurta!] — Aika suurtakin. — Mutta kuitenkin,
kuulkaa, totuus on se, että siellä on myös paljon ihmisiä, joilla ei mene niin hyvin. On työt-
tömiä, on niitä, joilla olisi toki sitä osaamispotentiaalia, mutta sopivaa työpaikkaa ei löydy,
tai on niitä, jotka ovat jääneet siihen aktiivimallin loukkuun. On myös niitä, jotka kenties
ovat sairaita eivätkä kykene sillä tavalla tai kykenisivät mutta eivät löydä sitten sitä vastaa-
vaa työtä, mikä olisi. Ei meillä Suomessa loppujen lopuksi, kun lähdetään arkea katso-
maan, kaikilla mene hyvin, ja on tärkeää, että me emme unohda täällä sitä, että arki on tuol-
la jossakin, ja ne puhelut ja ne viestit, mitä ihmisiltä tulee, kyllä ovat todellisia.

Viime viikonloppuna sain puhelun Haminasta, jossa ikäihminen soitti ja kertoi niistä
huolistaan, ja yritin sitten puhelinlankaa pitkin häntä auttaa. Mutta ne ovat aina vähän mur-
heellisiakin puheluja, kun tietää, että me tarvitsisimme Suomeen jonkun linjan, johon joku
auttaja vastaisi. Ihmisillä on oikeasti hätä. Voi vain miettiä sitä hetken hätää siellä, kun ei
kukaan ole auttamassa. Hänellä oli ihan tärkeää asiaa liittyen sote-palveluihin.

Mutta, arvoisa puhemies, yleensä aina, kun puhutaan näistä lisätalousarvioaloitteista,
puhutaan myös tiehankkeista, ja aloitan autoilla, niin mielenkiinto säilyy puheeni loppuun
asti. Nostan muutaman tiehankkeen täältä esille, joita pitäisin erittäin tärkeänä jossakin
vaiheessa viedä eteenpäin.

Totta kai kevyen liikenteen väylät Uudellamaalla: On tosi ikävää, että meillä on edel-
leen Uudellamaallakin tienpätkiä, joilta kevyen liikenteen väylät puuttuvat, ja yksikin lii-
kennekolari on kohtuuton tai pienen lapsen kuolema ja menehtyminen. Toivon, että tähän
hallitus kiinnittää huomiota kautta Suomen. Kevyen liikenteen väylät kuntoon, mielestäni
se on erittäin tärkeä asia.

No, sitten nostan Reisjärvi—Haapajärvi-alueella kolme tienpätkää: Ylilestintie, Mänty-
peräntie ja Kinnulanrannantie. Siellä on kovasti raskasta liikennettä, ja kaipaavat siellä tei-
tä kuntoon. No, sitten Uudeltamaalta Porkkalan Kirkkonummella oleva tie, Fagervikintie
Inkoosta Tammisaareen ja Bodomintie Espoossa. — Siinä olivat autot ja tieosuuteni.

Sitten lähdetään tähän soteen. Meillä on todellakin sote-uudistus täällä, ja niin kuin jo to-
tesin, välillä, kun tätä seuraa tätä soten etenemistä, tuntuu, että se on vähän niin kuin Agat-
ha Christien trilleri ”Kokki kadoksissa”, ja tuntuu, ettei täälläkään sitä kokkia löydy. Mutta
nyt on perustuslakivaliokunta kuitenkin löytynyt sitten pistämään sen viimeisen pisteen, ja
me sosiaali- ja terveysvaliokunnassa sitten saimme kauhan kauniiseen käteemme ja alam-
me nyt valinnanvapauslakia muun muassa käymään läpi, mitä korjauksia sinne saadaan ja
miten näissä asioissa edetään. Mutta se on ainakin varma juttu, että 3 miljardin säästöta-
voite tai kustannusten hillitseminen kuulostaa aika utopistiselta, kun alkaa laskemaan
eteenpäin ja järkevästi miettii. Siellä on valtavia ict-hankkeita, siellä tulisi olla vaiheistus-
ta, aikataulu on kireä. Kyllä maakunnat ovat eriarvoisessa asemassa. Siellä on erilaisia
maakuntia, elikkä aika pohjatonta kaivoa on, mutta ehkä hallituksella on se Roope Ankan
rahakirstu jossakin, mistä sitä rahaa on sitten antaa.

No, toki nämä pilotoinnit ovat tärkeitä maakunnille, että ne pääsevät niitä käynnistele-
mään, mutta myös tuntuu välillä kummalliselle, kun laeilla on maata rakennettava, sano-
taan, mutta ensin rakennetaan ja sitten vasta tehdään lainsäädäntöä. Pitäisi ensin olla lain-
säädäntö ja sitten vasta lähteä tekemään suuria rakenteita ja erityisesti se rahoitus kunnos-
sa. Eihän se rakentajakaan taloa rakenna, jos ei tiedä, mistä sitä rahaa sitten saa siihen.

Mutta nostan pieniä asioita myös muita täältä esille, elikkä tämä sote nyt oli iso.
37



Pöytäkirjan asiakohta PTK 62/2018 vp
Pidän tärkeänä, että Näkövammaisten kirjaston toimintamenot turvataan. Se on erittäin
tärkeä asia. Se on pieni asia, eikä välttämättä sitä nähdä, mutta se on täällä ylhäällä ja on
hieno asia.

Näen tärkeänä, että koulutukseen satsataan, myös siihen lisäkoulutukseen. Nostan esille
esimerkiksi saattohoitokoulutuksen. Siitä on paljon puhuttu: erittäin tärkeää, että toisen as-
teen koulutuksessa ja ammattikorkeakoulutuksessa saattohoitoa kehitetään ja lisäkoulu-
tukseen annetaan resursseja.

Sitten nostan esille täältä sosiaali- ja terveysministeriön osiosta, kun siellä valiokunnas-
sakin olen, tämän genomikeskuksen, kansallisen syöpäkeskuksen tilanteen. Minä olen erit-
täin tyytyväinen ja iloinen siitä ja kiitän hallitusta, että tämä syöpäkeskus ja genomikeskus
ovat tällä hetkellä ajankohtaisia asioita ja ne ovat meillä hallussa. Niin pitääkin olla. Meillä
on äärettömän taitavaa tutkimustyötä, meillä on äärettömän hyvä terveydenhuolto, erikois-
sairaanhoito liittyen syöpätauteihin. Meillä saa erittäin hyvän avun, nopeasti pääsee hoi-
toon. Hoitotakuu ei töki siinä esimerkiksi syöpäpotilaiden kohdalla, erittäin hieno asia. Pe-
russuomalaiset ovat olleet sitä ajamassa tässä eduskuntakauden alussakin. Olen tehnyt itse
toimenpidealoitteet jo viime kaudella ja potkinut syöpäkeskusasiaa eteenpäin. Se on men-
nyt.

Mutta nyt hieman olen huolissani, kun täällä tämä määräraha, joka on ohjeistettu
genomikeskukselle ja syöpäkeskukselle, ohjataan myös lääkekehityskeskuksen perustami-
sen valmisteluun. Yritin hieman tutkia sitä taustaa. No, siellä toki toivotaan sitä, mitä mi-
nisteritkin täällä sanoivat, että syntyisi uusia kasvuyrityksiä, sehän on hyvä asia, mutta
myös lääkekehitysprojekteja. Toivon, että tässä asiat menevät myös tämän saattohoidon,
hyvän kivunlievityksen, palliatiivisen hoidon kehittämisen kanssa eteenpäin elikkä muun
muassa tällä tavalla puututaan siihen, että kivunlievitys ei välttämättä aina onnistu, ja sillä
tavalla kehitetään sitä lääkehoitoa. Mutta toki myös haluan kuulla myöhemmin lisää, mitä
tämä tarkoittaa ja mistä on sitten se raha pois.

Sitten vielä nostan esille tämän sähköisen liikenteen. Sekin on muuten perussuomalais-
ten lakialoite. Tein itse viime kaudella lakialoitteen sähköautoilun edistämisestä, ja oli...
[Markku Rossi: Asiat etenee!] — Asiat etenee, ja se on hieno juttu, että nehän etenee. On
sitä vaikka oppositiossakin, niin voi saada potkittua asioita eteenpäin. Silloin oltiin keskus-
tan kanssa yhtä aikaa oppositiossa ja teidänkin puolueesta oli monta allekirjoittajaa siinä
lakialoitteessani. — Nyt vihdoin ja viimein sitten muun muassa asuntojen läheisyyteen on
mahdollisuus saada näitä latureita. Se on varsinkin täällä pääkaupunkiseudulla erittäin tär-
keä asia. Politiikka on parhaimmillaan yhteistyötä yli rajojen, ja tämä ainakin on toteutu-
nut. Toki aina kritiikkiäkin annetaan, ja tämä sote on se, mistä kritiikkiä kyllä teille, halli-
tus, annetaan, ja toivottavasti nyt sitten katsotaan, millä tavalla järkevästi tässä voidaan
edetä. Mutta jos ei rahoitusta ole, niin näen kyllä erittäin suuria ongelmia.

16.32 Satu Taavitsainen sd: Arvoisa puhemies! Hyvät edustajakollegat! Hyvässä kun-
nossa olevat turvalliset tiet ovat Itä-Suomen maakuntien työllisyydelle, matkailulle ja elin-
voimalle elintärkeitä. Kunnossa oleva tiestö ja raiteet edistävät Saimaan alueen kauniiden
kohteiden saavutettavuutta ja vetovoimaa. Ne edistävät yritysten mahdollisuutta toimia ja
työllistää itäisessä Suomessa, ja ne edistävät ihmisten mahdollisuutta elää Itä-Suomessa.

Kelirikko on ollut pahempi kuin 20 vuoteen. Tämä näkyy ihmisten arjessa kuoppaisina
maanteinä, teiden reunojen sortumisina ja eri tieosuuksille asetettuina painorajoituksina.
Nämä kaikki lisäävät ammattiliikenteen kuljetuskustannuksia, kun joudutaan ajamaan pi-
38



Pöytäkirjan asiakohta PTK 62/2018 vp
dempiä vaihtoehtoisia reittejä tai ottamaan vähemmän lastia. [Markku Rossi: Pitää paik-
kansa!] Myös hiljaisempien tieosuuksien tienopeuksien takia pidemmästä matka-ajasta
syntyy lisäkuluja. Kuluttajille nämä kaikki merkitsevät kallistuvia palveluja ja tuotteita.

Tänä vuonna Pohjois-Savon ely-keskuksen, johon kuuluu siis kolme maakuntaa, Etelä-
Savo, Pohjois-Savo ja Pohjois-Karjala, päällystysmäärärahoilla, jotka on osoitettu näiden
kolmen maakunnan alueelle, pystytään korjaamaan päällysteitä noin 340 kilometrin mat-
kalta. Huonokuntoisia päällystettyjä maantieosuuksia oli näiden kolmen maakunnan
alueella vuoden 2017 lopussa noin 1 200 kilometriä. Päällystystöistä huolimatta määrä
kasvaa, ja vuoden 2018 lopun ennuste on noin 1 300 kilometriä huonokuntoisia teitä. Vuo-
sittain Itä-Suomessa asfaltoidaan 350—500 kilometriä maanteitä, mutta siitä huolimatta
huonokuntoisten teiden osuus lisääntyy 100—200 kilometriä per vuosi. Sekä ammattikul-
jettajat että yksityisautoilijat ovat selvästi tyytymättömämpiä teiden kuntoon kuin aiem-
min, eikä syyttä, koska teiden kunto on monin paikoin tällä hetkellä järkyttävän huono.

Etelä-Savon, Pohjois-Savon ja Pohjois-Karjalan maakuntien alueelle valtion osoittamat
teiden päällystysrahat ovat noin 6 miljoonaa euroa pienemmät tänä vuonna kuin viime
vuonna. Niin sanottua korjausvelkarahaa ei enää ole päällystyskohteisiin juurikaan käytet-
tävissä. Tämä tarkoittaa meille noin 150 kilometriä pienempää päällystysohjelmaa. Nyt li-
sätalousarviossa tämä epäkohta on mahdollista korjata. Jätin yhdeksän liikenteeseen liitty-
vää aloitetta, jotka toivon otettavan vakavasti. 

Hallituksen kannattaa lisätä rahoitusta teiden ja ratojen kunnostamiseen. Nämä rahat ei-
vät mene hukkaan, ne pistävät Suomen kasvuun vauhtia. Esimerkiksi kaksi aloitettani liit-
tyy Euroopan suurimman, noin 650 ihmistä työllistävän UPM:n Pelloksen vaneritehtaan
toimintaan. Tehdas sijaitsee kotikaupungissani Mikkelissä. Keskeistä tehtaan toiminnalle
on toimiva logistiikka. Valtion pitää nopeasti osoittaa rahoitus tehtaan liikenteen paranta-
miseksi eli tehtaalta Mäntyharjulle menevän teollisuuden noin 20 kilometrin pituisen pis-
toraiteen kunnostamiseksi ja tehtaalle johtavan 2 kilometrin pituisen tien parantamiseksi.

Pelloksen tehtaan vanerista suuri osa kulkee rautatietä pitkin. Peräti 40 prosenttia lähtee
rautateitse satamien kautta maailmalle. Huomioitavaa on, että yli 90 prosenttia tuotteista
viedään Suomen ulkopuolelle. Vuodessa Pelloksella lastataan noin 100 000 tonnia vaneria
junavaunuihin ja kuljetetaan satamiin. Logistisesti Pelloksen—Mäntyharjun pistoraide on
tärkeä, koska tuotantovolyymi on niin suuri, että raskas maantieliikenne ei pysty sitä hoi-
tamaan. Logistiikan tulee olla tehokasta, koska matka markkinoille Suomesta on pitkä. Pis-
toraiteen kiskotyypistä johtuen raiteille on asetettu nyt nopeusrajoitus: tyhjillä vaunuilla
voidaan ajaa viittäkymppiä ja täysillä kahtakymppiä. Materiaalivirran kasvettua merkittä-
västi pistoraiteen kantavuus ei enää riitä, vaan raide vaatii investointeja, jotta raiteen pai-
norajoituksilta vältytään. Radan korjaaminen nykyisen volyymin vaatimalle tasolle mer-
kitsee noin 15 miljoonan euron kustannusta.

Pelloksen vaneritehtaan ja teollisuusalueen muun yritystoiminnan tärkeä kohde paran-
nettavaksi on valtatie 13:n ja Pelloksen tehtaan välinen noin 2 kilometrin pituinen tieosuus.
Tien kunnossapidolla on suuri merkitys, koska kyseisen tien kautta kulkee tehtaalle henki-
lö- ja huoltoliikenne sekä raskas liikenne. Tien kuormitus on todella kova, koska päivittäin
tehtaalla käy noin 120—130 raskaan liikenteen ajoneuvoa. Nykyisellään ongelmana on,
kuten muillakin valtion teillä, tien epätasaisuus, montut, halkeamat, joita korjauspaikkauk-
set eivät riitä parantamaan oleellisesti. Rahoitus tien korjaamiseen tarvitaan siis hyvin pi-
kaisesti.
39



Pöytäkirjan asiakohta PTK 62/2018 vp
Valtion talousarviolla on suora yhteys maakuntien työpaikkoihin, ja ehdotankin, että
100 miljoonaa euroa siirretään soten piloteista väylämomentille. Sote-pilottien päätökset
on tehty ilman, että on lakia, johon ne perustuvat. Näiden rahojen jakamiseen ei ole halli-
tuksella oikeutta. Viimeviikkoisessa perustuslakivaliokunnan lausunnossa sanotaan, että
piloteille ei ole oikeusperustaa. Näin budjetissa on rahaa käytettäväksi liikennehankkeisiin.

Puhemies Paula Risikko: Edustaja Hoskonen — poissa. Edustaja Rossi — huhuu!

16.39 Markku Rossi kesk: Arvoisa rouva puhemies! Puheenvuoro ei tullut yllättäen.
Pyytämällä se tuli. — Arvoisa puhemies! Tämä lisätalousarviokeskustelu on antanut edus-
kunnalle mahdollisuuden keskustella Suomen talouden tilasta, sotesta ja monesta muusta-
kin mielenkiintoisesta aiheesta. Tässä suhteessa tietysti eduskunta tekee työtään. Se kritiik-
ki, mitä erityisesti opposition taholta on tullut, on kohdistunut enemmältikin soteen ja siel-
lä kokeilupilotointiasioihin ja niihin liittyviin kysymyksiin. Miellyttävää on ollut panna
merkille se, että eduskunnassa vallitsee suuri tyytyväisyys siitä, että Suomen talouden tila
on kohentunut ja kohentumassa. Siitä riidellään toki jonkun verran, kenenkä ansiota se on.
Olkoon nyt kenen tahansa ansiota. Mielestäni se on suomalaisten työntekijöiden, yrittäji-
en, hyvin monen tahon yhteinen ponnistus, että Suomen talous on kääntynyt nousuun.

Totta kai valtiovallalla on omat ansionsa, jotka liittyvät sitten tässä kokonaisuudessa
hallituksen kestävyysvajeen torjumiseen. Mitä tuolla kestävyysvajeella sitten tarkoite-
taan? Sitä ei ehkä monestikaan aina haluta ajatella loppuun saakka. Kysymys on julkisen
talouden velkaantumisesta ja yhtä aikaa myös julkisten menojen kasvamisesta samalla,
kun väestö on ikääntymässä, ja tämän yhtälön sovittaminen on yksi Sipilän hallituksen kes-
keisimpiä tehtäviä. Puhutaan noin 10 miljardin euron kokonaisuudesta, ja kyllä sotellakin
on oma merkityksensä. Pitkällä aikatähtäimellä tuo paljon puhuttu 3 miljardia euroa tästä
koituu nimenomaan siitä kustannusten hillinnästä, joka muutoin — jos valtiovalta ei mi-
tään tee — näyttäisi jatkavan omaa kasvuaan.

Ja kyllähän siinä, miten muodostuu tuo 3 miljardia, tai onko se 2 tai 4 miljardia — tuo
valtiovarainministeriön arvioima säästöpotentiaali, mikä valtiovarainvaliokunnalle esitel-
tiin, oli 4,6 miljardia — on käytännössä kysymys toimintojen tehostamisesta, ict:stä, koko-
naisuudessaan siitä, miten pystytään meidän tietoa paremmin siirtämään ja kuinka kustan-
nuksia pystytään välttämään. Meillä on tällä hetkellä nimenomaan tietohallinnon osalta
erittäin paljon tehty sellaisia investointeja, jotka maksavat eri organisaatioiden puitteissa,
ja tässä mielessä kyllä uskon siihen, että kun ajan myötä — se vie toki vuosia — päästään
yhtenäisiin organisaatioihin, myös pystytään tätä kustannusten hillintää tekemään. Kysy-
mys ei ole siitä, että tarjottaisiin huonompia palveluita ihmisille, vaan siitä, kuinka palvelu
kulkisi paremmin ja kuinka ihmiset saavat sitten noita palveluita itselleen paremmin.

Sipilän hallitushan on yhdessä keskustan, kokoomuksen ja aiemmin perussuomalaisten
ryhmän, nykyisen sinisten ryhmän myötävaikutuksella pystynyt saavuttamaan tuohon kes-
tävyysvajetavoitteeseen liittyvät asiat erinomaisen hyvin: bruttokansantuote kasvaa, ja sen
arvioidaan olevan nyt 2,6 prosentin verran, ja myös Suomen viennin veto on suurempi kuin
tällä hetkellä maailmassa keskimäärin ja Eurooppaa keskimäärin parempi. Tässä mielessä
kyllä Suomessa on jotain tehty oikein. Ei muun muassa Nordea olisi siirtänyt pääkontto-
riaan Tukholmasta Helsinkiin, jos se olisi katsonut, että Suomi on talouden takapajula, niin
kuin hyvin helposti mielellään oppositio, erityisesti vasemmisto-oppositio, haluaa väittää
ja esittää.
40



Pöytäkirjan asiakohta PTK 62/2018 vp
Työllisyys paranee, ja hallituksen tavoitteet ovat tässä suhteessa lähestymässä, tuo työl-
lisyysasteen 72 prosentin taso, joka sekin on tietyllä lailla vaatimaton. Mutta on kyllä mie-
lessä, miten oppositio kolme vuotta sitten pilkkasi koko ajan tuotakin tavoitetta sanomalla,
että hallitus ei sitä saavuta. No, nyt kun se on saavuttamassa sitä, sanotaan, että ei se ole
hallituksen ansiota. Kumminko päin se on tehty? [Olavi Ala-Nissilä: Väärin saavutettu!]
— Aivan oikein, edustaja Ala-Nissilä, minullekin tulee mieleen se vanha palopäällikkö,
joka saapui tulipalopaikalle ja totesi katkerana: ”Väärin sammutettu.” [Olavi Ala-Nissilä:
Ei, vaan väärin saavutettu!] — Ja väärin saavutettu. Molemmat vertaukset sopivat tähän
hetkeen aivan mainiosti.

Arvoisa puhemies! Kun Suomen talous on kasvamassa, ei pidä syödä sitä kakkua ennen
kuin se on leivottu. Sipilän hallituksen taloustoimenpiteet ovat kuin se hyvä hiiva, joka
nostaa sen kakun ja tekee siitä maittavan, kohottaa ja tekee siitä sellaisen, että siitä on sit-
ten Suomelle myös talouspolitiikassa hyötyä. Meidän yleinen linja näyttää olevan, että
mieluummin se kakku syödään ennen kuin se on ennätetty edes leipoa, mutta tässä suhtees-
sa, oppositio, nieleskely ei ole vielä paikallaan. Kannattaa odottaa, että saadaan tuloksia ai-
kaan.

Arvoisa puhemies! Kasvu kuuluu kaikille. Keskusta on halunnut painottaa kaiken aikaa
sitä, että myös niiden ihmisten asema, jotka ovat joutuneet omalta osaltaan tämän kymme-
nen vuoden taloudellisen taantuman, laman aikana ottamaan takapakkia, tinkimään omas-
ta elämästään ja jäämään tavallaan yhteiskunnan kannalta kärsijän rooliin, tulee huomioi-
da tämän talouden kasvun myötä. Miten se tapahtuu? Se on takuueläkkeen korottamista, se
on eläkeläisten turvan parantamista, ja se on pienituloisten aseman parantamista. Tätä on
toteutettu verotuksenkin kautta mutta myös tulonsiirtojen kautta erittäin merkittävällä ta-
valla. Siinä mielessä kyllä hallituksen politiikka on aivan oikeaa, koska se on myös vah-
vistanut kulutusta, ja se näkyy tällä hetkellä meidän kulutuksen puolella hyvin merkittä-
västi.

Arvoisa puhemies! Lopuksi tähän muutama sana liikennepolitiikasta: Mielestäni edus-
taja Taavitsainen analysoi hyvin konkreettisesti käytännön asioita sen suhteen, että liiken-
nepolitiikassa tarvitaan muutosta. Mutta se ei tapahdu sillä, että eduskunta tekee keltaisen
kirjan sisäisiä siirtoja. Me olisimme tarvinneet uutta rahoituksen katsantokantaa. Valitetta-
vasti parlamentaarisen liikenneverkkotyöryhmän puitteissa ei löydetty sitä yksituumai-
suutta, millä olisi pystytty lisäämään merkittävällä tavalla Suomen liikenneinvestointien
määrää. Olisiko se ollut Infra Oy:tä, Liikenneverkko Oy:tä vai mitä, mutta tästä ei löydetty
yksituumaisuutta. Se on valitettavaa, ja tässä suhteessa olen kovin pettynyt, koska meillä
on noin 60 miljardin euron hankkeet päällä, mutta rahoitus tulee olemaan sen tasoinen, kel-
taisen kirjan eli valtion budjettitalouden kautta, että meillä menee yli sata vuotta näiden ta-
voitteiden toteutumiseen, ja sinä aikana ennättää tulla paljon muuta uutta. Tässä mielessä
kyllä olemme jäämässä jälkeen, [Puhemies koputtaa] jos emme löydä nyt sitten näihin
asioihin uusia ratkaisuja.

16.46 Sinuhe Wallinheimo kok: Arvoisa rouva puhemies! Tätä lisätalousarviota voisi
kuvata hyväksi ja tasapainoiseksi esitykseksi, joka ottaa huomioon Suomen talouden ly-
hyen ja pidemmän aikavälin haasteet.

Lyhyellä tähtäimellä isoin haaste on nykyisen talouskasvun ylläpito, ja siinä erityisesti
osaavan työvoiman saanti on kynnyskysymyksiä. Siksi on hyvä, että tässä lisätalousarvi-
ossa esitetään 60 miljoonan euron lisäpanostusta juuri tämän ongelman lievittämiseen.
41



Pöytäkirjan asiakohta PTK 62/2018 vp
Pidemmän ajan haasteista merkittävin on puolestaan edelleen julkisen talouden kestä-
vyys 2020- ja 2030-luvuilla, kun väestön ikääntymisestä johtuvat menopaineet realisoitu-
vat. Paras keino kohdata tämä todellisuus on vakaan ja tiukankin talouspolitiikan harjoit-
taminen, ja siinä tämä lisätalousarvio onnistuu hyvin. Talouskasvusta huolimatta me vel-
kaannumme edelleen miljarditahdilla, ja tässä tilanteessa menojen merkittävä lisääminen
ja kehyssäännön rikkominen olisi huonoa talouspolitiikkaa. Menojen voimakas lisäämi-
nen ylikuumentaisi taloutta ja lisäisi valtion velkaantumista sekä kasvattaisi kestävyysva-
jetta.

Arvoisa puhemies! Vaalivaihteelle heittäytynyttä oppositiota tämä ei tietysti haittaa,
vaan puheiden sivulauseissa luvataan miljardilisäyksiä milloin mihinkin hyvään kohtee-
seen. Tätä vastuutonta hyvinvointisosialismia, kuten maanantain Kauppalehden kolumnis-
ti Jarkko Vesikansa totesi, on harjoittanut erityisesti SDP. Samalla ne, jotka hyvinvointiyh-
teiskuntaa eniten rahoittavat, yrittäjät ja keskituloiset, ovat vaalipuheista unohtuneet, tai
pahimmillaan heihin suhtaudutaan pohjattomana rahastona, josta yhteiseen hyvään voi-
daan kaivaa pohjattomasti varoja. Kysyn, kuten kolumnissaan Vesikansakin: entäpä jos
näiden 35 000—150 000 euroa tienaavien suomalaisten mielestä, jotka kattavat ansio- ja
pääomaveroista 61 prosenttia, tämä meno alkaa jo riittämään? Jos hyvinvointiyhteiskunta
halutaan oikeasti pelastaa, pitää sen tarkoittaa myös sitä, että se on reilu myös näiden yh-
teisten palvelujen rahoittajille. Monet nuoret ja korkeasti koulutetut aikuiset ovat jo nyt
muuttaneet ulkomaille paremman uran mutta myös paremman ansiotulon perässä.

Arvoisa puhemies! Yksittäisistä määrärahalisäyksistä hallitus ja erityisesti ministeri
Mykkänen ansaitsevat kiitokset nopeasta reagoinnista Keksi-Suomen poliisin toiminnan
turvaamiseksi. Täällä salissa varsinkin SDP:n toimesta kyseltiin sisäisen turvallisuuden
perään. Sisäilmaongelmat Jyväskylän poliisivankilassa ovat vakavat, ja tällä määrärahalla
saadaan nyt helpotusta poliisin normaalin arjen pyörittämiseen vaikeassa tilanteessa. Tämä
ainakin lisää sisäistä turvallisuutta Keski-Suomessa. Toki toivottavasti kyseessä on vain ti-
lapäisratkaisu. Pidemmän päälle on kuitenkin selvää, että kasvava Jyväskylä tarvitsee tu-
levaisuudessa uuden ja terveen poliisitalon.

16.50 Mirja Vehkaperä kesk: Arvoisa rouva puhemies! Pääministeri Sipilän hallituksen
lääkkeet talouden tervehdyttämiseen ja Suomen kilpailukyvyn parantamiseen ovat osoit-
tautuneet oikeiksi, mutta tietysti tarvitsemme täsmälääkitystä vielä jatkoonkin, ja siksi li-
sätalousarviossa on hyviä panostuksia siihen, että Suomi laitetaan kuntoon, työllisyys pa-
rantuu edelleen ja saamme osaavaa työvoimaa koulutuksen kautta työvoimapulasta kärsi-
ville aloille. 

Oikeastaan kaikkein parasta antia tässä talouskasvun temmellyksessä on se, että valtion
velanotto kuitenkin vähenee arvioidusta 3 miljardista 1,7 miljardiin euroon tänä kuluvana
vuotena. Se on hyvä osoitus siitä, että valtion tarve velanotolle vähenee, mutta ennen kaik-
kea lähestymme sitä aikaa, että velanotto kokonaisuudessaan loppuu ja pystymme pikku-
hiljaa maksamaan tuota lähes 108 miljardin euron lainamäärää, joka Suomen taakkana täl-
lä hetkellä on, mikä on noin 46 prosenttia suhteessa bruttokansantuotteeseen. Eli kyllä tä-
män velan määrän pitäisi jo hillitä eduskunnan keltaiseen kirjaan laitettavien hankkeiden,
tavoitteiden, toiveiden ja korotusten plusmerkkistä osuutta siitä, eli edelleen meidän pitää
elää suu säkkiä myöten kireästi sillä tavalla, että velanottoon emme seuraavina vuosina
sorru.
42



Pöytäkirjan asiakohta PTK 62/2018 vp
Arvoisa puhemies! On tärkeää siis todellakin, että Sipilän hallitus nyt laittaa panostuk-
sia työvoimapalveluiden ja työn vastaanottamisen mahdollisuuksiin, niin että me teemme
kaikkemme siinä, että selätämme kohtaanto-ongelman, joka on todella suuri este, kasvun
este, Etelä- ja Pohjois-Suomessa kaivannaisteollisuudessa, metalliteollisuudessa ja mat-
kailussa, joihin kipeästi tarvitaan osaavaa ja koulutettua työvoimaa. Sinne me tarvitsemme
panostuksia lisää. 

Nyt lisätalousarviossa esitetään työnhakijoiden jatko- ja täydennyskoulutukseen 24 mil-
joonaa euroa. Lisäksi vaikeassa työmarkkina-asemassa olevien työllistymisen edistämi-
seksi lisätään 5 miljoonaa euroa. Tällä käynnistetään kasvupalvelupilotteja. Näiden lisäksi
työ- ja elinkeinotoimistoihin laitetaan lisää henkilöresursseja 206 henkilötyövuoden ver-
ran, ja tällä pyritään mahdollistamaan se, että aktiivimallin käyttöönotto ja soveltaminen
olisivat mahdollisimman hyvin toteutettavissa työttömien osalta.

Erityisen tyytyväinen olen siihen, että kun me pyrimme löytämään kasvun avaimia yhä
enemmän ja myöskin niin, että panostukset täällä eduskunnassa näkyisivät maakunnissa ja
yrityksissä ja työllisyyden kasvussa, niin ennen kaikkea perusväylänpitoon ja väyläverkos-
ton kehittämiseen laitetut eurot tulevat moninkertaisena takaisin. Me mahdollistamme mo-
nia isoja investointeja, ja esimerkiksi joku eritasoliittymän parantaminen lisätalousarvios-
sa olevien kahden hankkeen osalta mahdollistaa nytkin tulevien isojen teollisuusinvestoin-
tien ja työpaikkojen syntymisen. Olen tyytyväinen siihen, että Keski-Pasilan keskustakort-
telin kehittämiseenkin, lisäraiteen rakentamiseen, löytyi 8,8 miljoonan euron valtuuden
korottaminen — se parantaa kapasiteettia radan varrella — mutta myös aivan välttämättö-
män valtatie 4 Oulu—Kemi -hankkeen lisärahoittamiseen siltojen osalta, johon on luvassa
15 miljoonan euron Oulujoen siltojen uudelleenrakentamisen määräraha. Tämäkin on ai-
van välttämätön, jotta pidämme Nelostien hyvässä kunnossa ja se kasvu ja kehitys tapah-
tuvat ennen kaikkea eteenpäin. 

Mutta olen edelleenkin samaa mieltä siitä, mitä edustaja Taavitsainen otti täällä edellä
esille, että perusväylänpitoon ja korjausvelkaan tulee kiinnittää tulevinakin vuosina erityis-
tä huomiota. Me olemme tänä kuluvana vuotena perusväylänpidon korjausvelan suhteen
supervuodessa, ja kesällä on luvassa monia tienparannuksia ja myöskin rataosuuksien pa-
rantamisia — siis olemassa olevan infran kohentamiseksi. Ne superpanostukset tulevat
hallituksen kärkihankkeena, ja toivon, että seuraavatkin hallitukset arvostavat ja arvotta-
vat sen, että meidän perusväylänpidon pitää olla kunnossa ennen sitä ja silloin, kun me
mietimme esimerkiksi uusia kehittämishankkeita ja uusia investointeja. Korjausvelkaa on
edelleen satamissa, radoilla ja teillä todella paljon, ja sen eteen me nyt mietimme uusia ra-
hoitusratkaisuja suoran budjettirahoituksen ulkopuolelta. Mitä ne tulevat olemaan, niin sitä
ratkotaan parhaillaan parlamentaarisessa työryhmässä.

Hallitus on myös vastannut huutoon siitä, että kun Malmin korvaavan kentän kehittämi-
nen nyt tuli aiheelliseksi, niin me arvostamme ja näemme pienilmailun tulevaisuuden tär-
keänä niin henkilö- kuin tavaraliikenteenkin osalta. Malmin korvaavan kentän kehittämi-
seen on nyt luvassa 2 miljoonaa euroa siirtomäärärahaa, ja sillä pyrimme ylläpitämään pää-
kaupunkiseudun ilmailun tulevaisuutta.

16.57 Esko Kiviranta kesk: Arvoisa puhemies! On hyvä, että tähän lisätalousarvioon on
nyt saatu vuoden 2017 satovahinkokorvaukset, jotka maksetaan energiaveron alennuksi-
na. Kysymyshän oli hyvin kosteasta vuodesta, ja korjuu- ja kuivatuskustannukset muodos-
tuivat poikkeuksellisen korkeiksi, ja siksi valittiin tällainen tapa korvata. Se osuu suhteel-
43



Pöytäkirjan asiakohta PTK 62/2018 vp
lisen hyvin, koska valtaosa viljelijöistä käyttää kevyttä polttoöljyä, kaikki käyttävät työko-
neissa ja traktoreissa ja leikkuupuimureissa ja ehdoton valtaosa myöskin viljan kuivatuk-
sessa. Kaiken kaikkiaan tämä korvaussumma, 25 miljoonaa euroa, vaikka se ei ole suuren
suuri, vastaa suurin piirtein niitä summia, joita aikanaan voimassa olevan satovahinkokor-
vausjärjestelmän mukaan maksettiin. Ne jäivät aika vaatimattomiksi silloin. Tämä nyt on
minusta siinä mielessä fiksua, että tämä on yleiskorvauksen luonteinen ja ottaa huomioon
tuollaisena vuonna kuin oli vuosi 2017 koko viljelijäkunnan vaikeudet.

Viljelijät tietysti odottavat, että koko rahastokautena 2015—2020 noudatettaisiin niitä
periaatteita, jotka rahastokauden alussa hyväksyttiin. Tähän vuoteen asti on menty aivan
niin kuin kirjoitettu on, mutta tänä vuonnahan luonnonhaittakorvausta leikataan tuollainen
runsaat 20 miljoonaa euroa, mikä on lähes se summa, mikä nyt maksetaan toisaalla ener-
giaveron alennuksina, eli mitään erityisiä verosuunnitteluongelmia viljelijöille tässä ei ole
missään mielessä odotettavissa. Tietysti on irvokasta edes puhua verosuunnittelusta, kun
tuo 25 miljoonaa euroa on nimenomaan vahinkojen korvaamiseen tarkoitettu summa. Ensi
vuodelle hallitus on ilmoittanut peruvansa tuon vuoden 2015 vaikeissa olosuhteissa — sil-
loinhan talous oli matalalla — sovitun luonnonhaittakorvauksen leikkauksen. Sekin olisi
ollut runsaat 20 miljoonaa euroa vuodessa, ensi vuonna, mutta se on sovittu poistettavaksi,
ja rahoja odotetaan sitten vuoden 2019 talousarvioon syksyllä. Sitten vuosi 2020, joka on
rahastokauden viimeinen vuosi, sehän on tulevan hallituksen murheena, mutta sitäkin olisi
jo ennakoitava. Siihenkin kirjoitettu luonnonhaittakorvauksen leikkaus 20 miljoonaa eu-
roa olisi tietysti peruutettava.

Lisäksi ongelma on ympäristökorvaus. Se on iso ongelma, sillä vuonna 2015 noita ym-
päristökorvauksia viljelijät hakivat odotettua enemmän. Lisäksi vuoden 2015 kehyksistä,
jotka siis koskivat uutta rahastokautta, maksettiin vielä vuoden 2014 menoja, joten sekin
vaikuttaa tuon ympäristökorvauksen rahoituksen riittävyyteen, johon uhkaa tulla vuonna
2020 ainakin 100 miljoonan euron aukko. Siihen pitäisi kiinnittää huomiota nyt täällä
eduskunnassa käsiteltävänä olevassa julkisen talouden suunnitelmassa, josta valtiovarain-
valiokunta kohta tekee mietintönsä. Tuo ongelma ympäristökorvauksissa johtuu siitä, että
nuo toimenpiteet, joita viljelijöillä oli oikeus valita, olivat kiinnostavampia kuin osattiin
odottaa. Rahaa on kulunut yllättävän paljon sellaisiin toimenpiteisiin ympäristökorvauk-
sissa kuin suojavyöhykkeisiin, saneerauskasveihin, kerääjäkasveihin ja hiukan odotettua
enemmän myöskin talviaikaiseen kasvipeitteisyyteen. Näitä toimenpiteitä viljelijöillä oli
kuitenkin oikeus valita. On ehdottoman tärkeää, että myös rahastokauden viimeisenä
vuonna tuo lupaus, joka on oikeutettu, täytetään ja nämä tuet maksetaan sellaisina kuin ne
silloin ilmoitettiin.

17.02 Ville Skinnari sd: Arvoisa puhemies! Täytyy ensin todeta: yritin saada puheenvuo-
roa tuossa, kun ministerit olivat vielä paikalla, ja on näin edustaja Hoskosenkin läsnä ol-
lessa sanottava se, että olen iloinen, että perustuslakivaliokunta on saanut yhden vaiheen
valmiiksi ja meillä on taas sitten mahdollisuus keskustella myös täällä salissa, koska, niin
kuin tiedätte, perustuslakivaliokunta ei käsittelyn aikana asioista halua keskustella, mutta
totta kai, arvoisa hallitus, toivoisin nyt vakavasti sitä, että meidän lausuntomme otetaan va-
kavasti ja korjaukset, joita olemme esittäneet, tehdään kunnolla — viittaan tähän tämän-
päiväiseen keskusteluun menemättä nyt yksityiskohtiin.

Arvoisa puhemies! Oikeastaan, kun kysymys on lisätalousarviosta ja vuodesta 2018 ja
tässä kollegat moneen otteeseen ovat puhuneet EU:sta, haluaisin aloittaa sillä, että toivoi-
44



Pöytäkirjan asiakohta PTK 62/2018 vp
sin nyt tämän itse rahan lisäksi myös sitä, että hallitus aidosti hyödyntäisi niitä EU-työka-
luja, niitä instrumentteja, mitä Suomi voi ja voisi käyttää. Olen edelleenkin pettynyt sii-
hen, että Suomi alihyödyntää osaa näistä ohjelmista tai jättää niitä kokonaan käyttämättä.
Yksi esimerkki on Euroopan investointipankin rahoitus, jossa tämä Suomen 400 miljoo-
nan euron kokonaisuuskin, joka on eri liikepankeille jaettu, on tällä hetkellä hyvin käytet-
ty, se on hyvä asia. Mutta toivoisin, että valtiovarainministeriö ja -ministeri itse katsoisi-
vat, että jos ja kun sillä ei ole budjettivaikutusta, niin Suomi edelleen olisi aktiivinen EIP:n
suuntaan ja mahdollistaisi pk-yrityksille rahoituskanavan, koska se on ollut yksi iso syy sii-
hen, että Suomen talous on nyt kasvanut ja olemme saaneet erilaisia lainavaihtoehtoja.

Tämän lisäksi haluaisin puhua myös tieasiaa, väyläasiaa, infra-asiaa, kuten edustaja
Taavitsainenkin täällä ja monet muut. Toivottavasti hallitus näiden rahahuolien ja rahojen
keskellä muistaa myös sen ison kuvan kysymyksen, että miten Suomi jatkossa on aidosti
kiinni eurooppalaisessa TEN-T-rahoituksessa. Nyt jos koskaan, tänä vuonna ja vielä tällä
hallituskaudella, pitäisi saada niitä ratkaisuja, että Suomen pääväylät, niin raide- kuin tie-
väylät, pääsevät EU:n ydinverkkoon. Muuten Suomi on jatkossakin näiden EU-miljardien
ulkopuolella. Tämäkin on vakava viesti, ja toivon, että hallitus tekee kaikkensa, että kaikki
tämä ei jäisi sitten seuraavalle hallitukselle, koska sitten aikataulullisesti meillä aika lop-
puu siinä mielessä, että uudet EU-, TEN-T-ohjelmat lähtevät jo liikkeelle. Tietysti olisin
toivonut, että saataisiin eteenpäin sellaiset hankkeet niin kuin Pisara, joka viime hallitus-
kauden lopussa saatiin jostain kumman syystä vielä keskeytettyä. Siinäkin jäi parisataa
miljoonaa EU-rahaa käyttämättä, koska hallituspuolueet eivät silloin päässeet tästä yhteis-
ymmärrykseen.

Sitten vielä lopuksi ehkä aluepolitiikasta: Edustaja Taavitsainen muistutti siitä, että tie-
verkkoja on monenlaisia, on ylempiä ja alempia, ja siinä mielessä tietysti tämä on iso ky-
symys, miten niitä priorisoidaan, mutta toivoisin hallitukselta ja muilta sellaista innovaa-
tioajattelua, että nyt kunnat ja mahdollisesti tulevat maakunnatkin olisivat jo aktiivisesti te-
kemässä infra-, tiehankkeita yhdessä, ja tämä on viesti koko Suomelle, kaikille kunnille,
kaikille maakunnille. Minun mielestäni Suomi ajattelee hyvin vanhanaikaisesti, jos ja kun
me teemme tällä niin sanotulla vanhalla mallilla emmekä tee niin kuin vaikka Ruotsi, joka
hyödyntää siinä kaupunkien ja maakuntienkin osaamista. Tiedän, että tämä on meille uusi
asia, mutta siinä täytyy kiittää hallitusta, että nykyinen lainsäädäntö on mennyt eteenpäin,
me pääsemme tekemään niitä hankkeita, jos me haluamme, niin että siinäkin mielessä niitä
kannattaisi lähteä pilotoimaan jo nyt.

Lopuksi, arvoisa puhemies, tähän korjausvelkaan: Se, että 300 miljoonaa euroa vuodes-
sa on sovittu parlamentaarisessa työryhmässä, on hyvä asia, ja se on hyvä asia, että se on
sovittu parlamentaarisesti. Se tarkoittaa ensi hallituskaudella 1,2:ta miljardia. Se on jo
hyvä luku sekin, ja sillä me pääsemme tekemään ainakin sen tason, mitä minimissä tulee-
kin.

17.07 Hanna Kosonen kesk: Arvoisa rouva puhemies! Valtion verotuloarvion korotus on
172 miljoonaa euroa johtuen vahvasta kuluttajien luottamuksesta ja työllisyyden kohene-
misesta. Hyviä uutisia on myös se, että päästökauppatulot nousevat 90 miljoonalla eurolla.
Tähän varmasti vaikuttimena on suuresti se, että päästökauppahinta on noussut 16 euroon
tonnilta. Se alkaa vähitellen lähestyä sitä lukua, mikä sen kuuluisi ollakin, mutta vielä ol-
laan matkalla oikeata lukua kohti, jotta tuo päästökauppa toimisi kuten sen on ajateltu toi-
45



Pöytäkirjan asiakohta PTK 62/2018 vp
mivan. Vaikka meidän velanottomme pienenee, silti joudumme edelleen ottamaan 1,7 mil-
jardia euroa velkaa, ja se on tietenkin aina tuleville sukupolville.

Tässä lisätalousarviossa kiinnitän huomiota erityisesti kolmeen kokonaisuuteen. Yksi
niistä on osaavan työvoiman saatavuuden edistäminen. On laskettu, että meidän täytyy
kouluttaa miljoona suomalaista seuraavan kymmenen vuoden aikana, ja se on valtava mää-
rä. Meidän koulutusrakenteemme ei ehkä tällaisenaan pysty vastaamaan siihen, mutta sii-
henkin on tehty jo parannuksia, ja kaiken aikaa mietitään lisää, kuinka voisimme saada
joustavammaksi näitä koulutusmuotoja. Nyt tässä talousarviossa on lähdössä muun muas-
sa täydennys- ja muuntokoulutukseen osasia, sitten myös yrityslähtöisten työvoimakoulu-
tusten lisäämiseen ja vaikeassa työmarkkina-asemassa olevien työllistymisen edistymi-
seen. Tärkeä osa on myös oppimateriaalikustannuksiin satsaaminen lukioissa ja ammatil-
lisissa oppilaitoksissa, jotta erityisesti heikompituloisille sitten mahdollistuu toisen asteen
käyminen helpommin.

Vielä mainitsen myös koulutuksen, joka kohdennetaan nimenomaan heikkojen perustai-
tojen varassa olevien osaamisen parantamiseen ammatillisessa koulutuksessa — tämmöi-
nen pilotti. Ammatillisella puolella tullaan luomaan tämmöisiä täsmäkoulutuksia. Juuri
tämmöisiä täsmäkoulutuksia tarvitaan jatkossa hyvin paljon lisää, jotta meidän koulutus-
rahoituksemme muuttuu joustavammaksi. Meidän on todella päästävä vastaamaan aluei-
den elinvoimatarpeisiin ja siihen, että koulut ja oppilaitokset aidosti tekisivät yhteistyötä
keskenään. Tällä hetkellähän monet koulut kilpailevat keskenään, mutta kilpailun pitäisi
olla globaalia eikä Suomen sisäistä. Nämä nopeat muutokset tulevat vain jatkumaan, ja
meidän on oikeasti vastattava siihen muutokseen yhteiskunnassamme ja työmarkkinoilla.

Jos ajatellaan näitä näkymiä, mitä Suomella on, niin matkailu on varmasti semmoinen
yksi iso kokonaisuus, joka tulee kasvamaan — ja on nytkin kasvanut viimeisten kuukau-
sien aikana 4,2 prosenttia enemmän kuin viime vuoden vastaavana ajanjaksona. Siksi on
erinomaista, että Saimaalla on Visit Finlandin toimesta käynnissä Visit Saimaa -hanke, jos-
sa juuri matkailuyritysten yhteistyötä parannetaan. Ja tässä lisätalousarviossahan Pidä Saa-
risto Siistinä ry:n uusi ympäristönhuoltoalus Saimaalle sai 500 000 euroa. Tämä on mer-
kittävä asia ihan ympäristötavoitteiden suhteen, vesistötutkimuksen suhteen ja sitten sen-
kin suhteen, että eteläiselle Saimaalle on tulossa Unescon alainen Geopark-alue, joka var-
masti lisää matkailijavirtaa.

Mainitsen vielä 500 000 euron satsauksen Savonlinnan Kuitulaboratorioon. Siellähän
kehitetään juuri tärkeitä tuotteita bioalalta eli niitä tuotteita, joilla voidaan vastata muun
muassa muovihaasteeseen ja ilmastonmuutoshaasteeseen, mitkä meillä ovat olemassa.

Lopuksi vielä energia- ja ilmastoasioista. Tämä hallitus on hyvällä tavalla satsannut il-
mastonmuutoksen torjuntaan. Me olemme ihan maailmanlaajuisesti sijoittuneet tällä het-
kellä kahdeksanneksi Germanwatch-instituutin tilastoissa ilmastonmuutoksen torjunnan
suhteen, kun aikaisempina vuosina tuo luku oli päälle 30. Hallituksen toimet näkyvät myös
siinä, että Suomi on valmis vastaamaan energiamurrokseen. Olemme päässeet sijalta 12 si-
jalle 4 World Economic Forumin mukaan Euroopassa sillä tavalla, että olemme valmiita
juurikin energiamurrokseen. [Markku Rossi: Hieno tulos!] — Kyllä. — Voidaan kyllä suo-
raan katsoa, että tämän hallituksen toimet ovat olleet siinä osana.

Mutta paljon on töitä vielä tehtävillä. Ne eivät todella tähän ilmastonmuutoksen torjun-
nassa lopu. Tässä lisätalousarviossa muun muassa satsataan uusiutuvan energian tukeen
teknologianeutraalilla tarjouskilpailulla. Tavoitteena on vahvasti uusiutuvien energialäh-
teiden osuuden lisääminen energiatuotannossa. Mutta kuten sanottu, maailma muuttuu sen
46



Pöytäkirjan asiakohta PTK 62/2018 vp
verran nopeata tahtia, että työ jatkuu, ja onneksi on vielä tätä hallituskautta jonkun veran
jäljellä, niin että pystytään hyviin tekoihin.

17.14 Satu Taavitsainen sd: Arvoisa puhemies! Hyvät edustajakollegat! Jatkan vielä vä-
hän näistä maakuntien liikennehankkeista, joiden toivon saavan valtiolta rahoitusta.

Olen vähän toista mieltä kuin edustaja Rossi siitä, että nyt käsissä oleva talousarvio olisi
jotenkin kiinni parlamentaarisesta työryhmästä. Hallituspuolueilla on valta ja mahdolli-
suus toimia ja lisätä valtion budjettiin rahoitusta väylämomentille. Itä-Suomessa metsäte-
ollisuuden ja puuhuollon kuljetukset merkitsevät maakuntiin elinvoimaa, uusia työpaikko-
ja ja yritystoimintaa. Samalla raskaan kuljetusliikenteen kasvu asettaa lisävaatimuksia val-
tateiden risteyskohdissa.

Erityisesti raskaan liikenteen osuus kasvaa valtatie 13:lla Mikkelistä Jyväskylään päin,
jonka kautta kuljetetaan puuta Etelä-Savosta Keski-Suomeen Äänekosken uudelle bio-
tuotetehtaalle. Valtatie 13 risteää Mikkelissä kaupungin taajamassa. Valtatien valo-ohja-
tun risteyksen neljästä haarasta valtio omistaa kolme ja Mikkelin kaupunki yhden tulos-
uunnan haaran. Kyseisen valo-ohjatun liittymän kapasiteetti ei riitä enää kasvaneisiin lii-
kennemääriin. Tiedossa oleva kasvukehitys Äänekoskelle tulee tukkimaan liittymän kapa-
siteetin, mikä johtaa liikenteen ruuhkautumiseen ja pitkiin odotusaikoihin. Tämä liittymä-
alue vaatii pikaista korjaamista, jotta henkilöliikenne sujuu eikä ammattiliikenteen kulje-
tuksiin tule viivästyksiä. Jokainen meistä haluaa, että Äänekoski saa puuta, ja Etelä-
Savossa puu kasvaa parhaiten koko Suomessa, ja meillä sitä riittää, kunhan saadaan se kul-
kemaan eri puolille Suomea. Liittymän korjaaminen kaksikaistaiseksi turbokiertoliitty-
mäksi parantaisi liikenteen sujuvuutta ja liikenneturvallisuutta. Liittymän rakentamisen
mahdollistava asemakaava on lainvoimainen, ja parhaillaan ely-keskus ja Mikkelin kau-
punki työstävät liittymästä tiesuunnitelmaa. Rakentamisvalmius on olemassa tämän vuo-
den 2018 aikana, ja kustannusarvio on vain 3 miljoonaa euroa.

Kuljetuspalveluiden toimivuus on elintärkeää myös Joroisissa sijaitseville useille elin-
tarviketuotantoalan ja puutarha-alan yrityksille, joiden tuotteita kuljetetaan kauppoihin ja
suurtalouksiin koko Suomeen. Samalla kun kuljetusala tuo meille maakuntiin kasvua ja
työllisyyttä, se lisää merkittävästi maanteiden pintojen kulutusta ja asettaa lisävaatimuksia
käytetyille tieosuuksille ja liittymäkohdille. Tämä näkyy erityisesti muun muassa Joroisis-
sa. 

Sitten vähän alemman tieverkon teistä.
Esimerkiksi Varkaudesta Rantasalmen läpi Savonlinnaan kulkeva maantie numerolla

464 on todella vilkkaasti liikennöity Stora Enson Varkauden viilupuutehtaan, Punkaharjun
kertopuutehtaan ja Leppävirran jätteenpolttolaitoksen kuljetusten takia. Tiellä ajaa vuoro-
kaudessa 1 100—2 660 ajoneuvoa, joista 175 on raskasta ammattiliikennettä. Tämä tie on
yksi esimerkki erittäin huonossa kunnossa olevasta tiestä ja on aivan liian kapea liikenteen
määrään nähden. Lisäksi tällä huonokuntoisella maantiellä tapahtui vuosina 13—17 yh-
teensä 41 liikenneonnettomuutta, joissa menehtyi kolme henkilöä. Tien huono kunto vaa-
rantaa myös potilasturvallisuutta. Kriittisesti sairaimmat ja neurologiset potilaat joudutaan
kuljettamaan Kuopion yliopistolliseen sairaalaan Juvan kautta, mikä lisää kuljetusaikoja.
Tämä tie pitää valtion pikaisesti korjata ja osoittaa talousarviossa sille rahoitus.

Samantyyppinen alemman tieverkon tie on valtion maantie 474 lähellä Savonrantaa ja
Heinäveden kuntaa. Tien runkorakenne on pettänyt, ja tiellä on paljon routavaurioita. Pa-
himmissa paikoissa henkilöautollakaan ei voi ajaa kuin kahta- tai kolmeakymppiä. Tielle
47



Pöytäkirjan asiakohta PTK 62/2018 vp
on olemassa valmiit suunnitelmat tierakenteen parantamiseksi ja tien uudelleenpäällystä-
miseksi. Vain rahat puuttuvat, joten eiköhän lisätä ne.

Arvoisa puhemies! Etelä-Savon maakunnan liikenteellisenä tavoitteena on tärkeiden
raskaan liikenteen kuljetusten sujuminen turvallisesti ja nopeasti sekä arjen liikkumisen
parantaminen lisäämällä henkilöliikenteen sujuvuutta ja turvallisuutta koko maakunnassa.
Toivon valtion tukevan näitä tavoitteitamme.

Valitettavasti valtion osoittamat teiden päällystysrahat ovat noin 6 miljoonaa euroa pie-
nemmät tänä vuonna kuin viime vuonna Etelä-Savon, Pohjois-Savon ja Pohjois-Karjalan
alueelle ja niin sanottua korjausvelkarahaa ei enää ole päällystyskohteisiin juurikaan käy-
tettävissä. Tämä tarkoittaa meille noin 150 kilometriä pienempää päällystysohjelmaa.
Muun muassa tähän toivon muutosta tässä lisätalousarviossa.

17.21 Hannu Hoskonen kesk: Arvoisa rouva puhemies! Tämä hallituksen lisätalousar-
vio tulee aikaan, jolloin voi sanoa, että ulkoisesti Suomen taloudella menee hyvin. Se on ai-
van totta, meillä menee hyvin. Talous kasvaa pitkien, pitkien mustien vuosien jälkeen, jol-
loin olimme erittäin ankarasti miinuksella, jopa niin, että velanotto per vuosi lähenteli 10:tä
miljardia euroa — ei nyt ihan sinne asti menty, mutta kuitenkin aivan huolestuttavia luku-
ja. Mutta merkille pantavaa kuitenkin on se, että näissäkin olosuhteissa, kun talous kasvaa,
työpaikkoja syntyy, nettovelanotto vielä on edelleen tällekin vuodelle 1,7 miljardia euroa.
Tästä pitää Suomen eduskunnan ja varsinkin opposition vetää se johtopäätös, että vaikka
arvosteluja on tullut rajusti — hallitushan tämän jo tietää — meillä ei kerta kaikkiaan ole
enää sitä mahdollisuutta, että me palaisimme siihen aikakauteen, jota muun muassa oppo-
sitio esitteli vappupuheissa, että 4 miljardia jaetaan sinne ja toinen 4 miljardia tänne. Sitä
aikaa ei enää ole.

Talouskasvun tänä vuonna arvioidaan olevan 2,6 prosenttia bruttokansantuotteella las-
kettuna, mikä on erittäin hyvä luku. Työttömyys on laskenut, uusia työpaikkoja on synty-
nyt, mutta siitä huolimatta työttömyysaste pyörii tuolla 8 prosentin luokassa, ja se on aivan
valtavan liian kallis luku. Se kuitenkin tarkoittaa sitä, että työttömyysmenot Suomen val-
tiolla ovat luokkaa 4 miljardia euroa. Kun otetaan huomioon tietysti vielä se menetetty työ-
panos, ja sitten kunnillehan tulee tietysti myös muita menoja siitä, kun työttömät asuvat eri
puolilla Suomea, niin koko julkisen talouden tappio työttömyydestä on valtava.

Väkisin herää kysymys, kun meillä on kymmeniätuhansia avoimia työpaikkoja tällä het-
kellä, miksi meillä on sitten tämmöinen jättityöttömyys. Kysymys on tietysti kohtaanto-
ongelmasta, mutta sekään ei selitä ihan kaikkea. Mikä on sitten se todellinen syy, että näin
paljon edelleen on työttömänä ihmisiä? Se tietysti, että työpaikat ja ihmiset eivät kohtaa,
sehän sen kohtaanto-ongelman syvin ydin on, mutta tässä pitäisi nyt päästä meidän suoma-
laisten myös siihen asentoon, että aidosti haettaisiin niitä työpaikkoja. Se on totta, että sitä
johtajan paikkaa ei heti saa, joutuu tekemään muitakin hommia välillä, mutta tässä pitäisi
päästä siihen mielenlaatuun tässä kansakunnassa, että töitä tehtäisiin aidosti.

Kylmä tosiasia on se, että jonain päivänä meidän on otettava myös kantaa siihen, miten
paljon me sitä uutta työvoimaa tarvitsemme tämän maan rajojen ulkopuolelta. Se on selvä
asia, että erikoisammattiosaajista on huutava pula tässä maassa. Se koskee tietysti metalli-
teollisuutta eri muodoissaan, se koskee atk-ammattilaisia, tietokoneiden huippuosaajia, oh-
jelmoijia ja niin edelleen. Huippuosaajista on aina pulaa. Tässä meillä on seuraavien vuo-
sien iso asia: miten me ratkaisemme tämän ongelman, että vapaana oleville työpaikoille
saadaan osaava tekijä ja mahdollisimman moni niistä tekijöistä olisi nykyisin työttömyys-
48



Pöytäkirjan asiakohta PTK 62/2018 vp
kortistossa oleva suomalainen. Tämä on se asia, johon pitää sekä hallituksen, eduskunnan
että työnantajajärjestöjen ja koko yhteiskunnan panostaa ihan aidosti. Siihen miljardien
summaan, mikä vuosittain menee työttömyyden kustannuksiin, tällä kansakunnalla ei ko-
vin pitkään enää varaa ole.

Syytä on muistaa tässä taloustilanteessa, että vaikka näyttää tällä hetkellä kohtalaisen
hyvältä, on nähtävä sekin tosiasia, että Euroopassa nostaa päätään aivan selvästi ensimmäi-
nen mahdollisuus, että seuraava lama on jo aika lähellä. Pelko korkojen noususta ja varsin-
kin Yhdysvaltain harjoittama kohtuullisen rankka protektionistinen politiikka ovat aiheut-
taneet epävarmuutta maailmanmarkkinoilla, ja sinä päivänä, kun korko lähtee nousemaan,
huomiota kiinnittää ehdottomasti tämä Suomen valtion oman talouden tilanne ja se, mitä
me vuosittain maksamme. Tänä vuonna on arvioitu maksettavan valtionlainojen korkoja
1,2 miljardia euroa. Jos korko tuplaantuu, niin meillä menee 2,5 miljardia euroa korkoihin.
Suomella on kyllä niin hyvä luottokelpoisuus, että semmoisiin korkoihin ei ehkä ensim-
mäisenä mennä, mutta kylmä tosiasia on kuitenkin se, että korko on otettava vakavasti ja
talous on pidettävä kurissa.

Kun tässä keskustelussa moni on puhunut esimerkiksi tästä kilpailukykysopimuksesta,
jonka työmarkkinajärjestöt tekivät, sitä on arvosteltu rankoin sanakääntein, niin meidän
kilpailukyky on puhtaasti kiinni kahdesta seikasta: mikä on suomalaisten tuotteiden ja
mikä on suomalaisen työn hinta ja miten hyvin me tuotteemme saamme maailmanmarkki-
noille myytyä. Kauppa syntyy silloin, kun tuote on hyvä ja laadukas ja hinta on asiallinen.
Halvinta ei tietenkään voi olla, jos parasta myy, mutta jos me emme pysty takaamaan sitä
hyvää laatua ja kohtuullisen edullista hintaa, niin suomalainen vientiteollisuus ei silloin
pärjää. Ja katsokaapa tämän päivän tilannetta, mitä Suomen satamissa tänä päivänä tapah-
tuu: kun on talous saatu kasvamaan, niin satamissa on valtava puute esimerkiksi ahtaajista.
Työvoimapula on sielläkin, kun laivoja lähtee niin paljon, että satamassa ei meinata keritä
tehdä nykyisellä työvoimalla niitä töitä.

Tämän takia tämän kansakunnan pitää nyt vihdoin ja viimein ymmärtää se, että meidän
on kaikki tehtävä tämän eduskunnan aikana ja myös seuraavan eduskunnan aikana, että
tämä kasvu jatkuu. Olemme riippuvaisia korkomarkkinoista ja maailmantalouden yleises-
tä tilanteesta, mutta aika paljon me voimme itsekin tehdä. 4 miljardia euroa työttömyyden
kustannuksiin — ja tänä päivänä olin eräässä tilaisuudessa kuulemassa erästä alustajaa,
joka mainitsi, että esimerkiksi asumistukiin ja sitä kautta maksettaviin etuuksiin menee
vuosittain tänä päivänä lähes 3 miljardia euroa, ja menee käytännössä vähän enemmän, kun
kuntien panokset pannaan siihen päälle toimeentulotuen kautta. Kyllä meidän on omiakin
asioita hoidettava, ei pelkästään ulkopuolelta tulevia uhkia meillä ole olemassa.

Arvoisa rouva puhemies! Lopuksi vielä toivon sitä, että kun me olemme käsittelemässä
nyt sosiaali- ja terveydenhuollon uudistusta, niin meidän on tehtävä taloudellisesti viisai-
den päätösten lisäksi myös uudistuksia. Vanhoja rakenteita on pakko uudistaa. Se, mikä oli
nykyaikaista 20 vuotta sitten, ei enää tänä päivänä toimi.

17.27 Kari Kulmala sin: Arvoisa rouva puhemies! Monet tiehankkeet etenevät tällä hal-
lituskaudella, myös omassa maakunnassani. Tässä lisätalousarviossa esimerkiksi Joen-
suussa sijaitsevan Kuhasalontien remonttiin ehdotetaan 4,64 miljoonaa euroa. Tämä rahoi-
tus on erittäin tärkeää, koska näin samalla Joensuun ratapihan remontti nytkähtää eteen-
päin. Tässä remontissa ratapihan ylittävä silta puretaan pois ja tilalle rakennetaan koko-
naan uusi silta. Tällä hetkellä sillan ali menee yksi raide, jatkossa seitsemän. Syynä tähän
49



Pöytäkirjan asiakohta PTK 62/2018 vp
on, että ratapihaa levennetään etelään päin noin 300 metrin verran. Samassa yhteydessä on
tarkoitus rakentaa jalankulun ja pyöräilyn alikulkuyhteys Tapionkadun päästä Lillukkatiel-
le. Kuhasalontien remontti on ensimmäinen pala Joensuun ratapihan massiiviseen uudista-
miseen. Liikenneviraston vastuulla olevan projektin kokonaishinta-arvio on yli 80 miljoo-
naa euroa, ja tästä hankkeen kustannusarviosta vähän yli puolet liittyy ratatöihin ja turva-
laitteisiin.

Arvoisa puhemies! Toivon jatkossakin hallitukselta ymmärrystä Joensuun ratapihan ke-
hittämiseen. Tämä on hyvä alku.

17.29 Olavi Ala-Nissilä kesk: Arvoisa rouva puhemies! Lisätalousarvio aina tarjoaa
mahdollisuuden käydä keskustelua paitsi talousarviosta myöskin talouden tilanteesta. Täs-
sä lisätalousarviossa on oikeastaan viisi viestiä: Ensinnäkin hallitus tarttuu edelleen riva-
kasti työvoimapulaan. Osaavan työvoiman saatavuutta edistetään erilaisin koulutuksin.
Yhteensä lisäpanostus on 60 miljoonaa euroa. Sipilän hallitus myös turvaa kotimaisen ruu-
antuotannon toimintaedellytyksiä hallituskauden loppuun saakka. Edelleen väyliä laite-
taan kuntoon eri puolilla Suomea, ei kovin suuri määrä mutta kuitenkin, ja mahdollistetaan
uusia investointeja. Neljänneksi, sote etenee perustuslakivaliokunnan viitoittamaa tietä as-
kel kerrallaan. Ja ehkä viidenneksi se, että talousarvio tasapainottuu. Talouden kasvun ja
työllisyyden paranemisen myötä julkinen talous tasapainottuu hyvää vauhtia.

Osaavan työvoiman saatavuuden osalta on tärkeää, että osaavan työvoiman saatavuu-
den parantamiseksi käynnistetään kertaluonteisia nopeita koulutustoimenpiteitä, joille eh-
dotetaan siis, kuten sanoin, 60 miljoonan euron lisäyksiä opetus- ja kulttuuriministeriön,
työ- ja elinkeinoministeriön sekä sosiaali- ja terveysministeriön hallinnonaloille. Samoin
julkisiin työvoima- ja yrityspalveluihin ehdotetaan yhteensä 29 miljoonaa euroa lisäystä,
josta 24 miljoonaa kohdennetaan yrityslähtöisen työvoimakoulutuksen lisäämiseen ja 5
miljoonaa euroa vaikeassa työmarkkina-asemassa olevien työllistymisen edistämiseksi
käynnistettäviin kasvupalvelupilotteihin.

Väylärahoituksesta tässä on puhuttu, ja siinä me olemme todella isoissa haasteissa, kun
korjausvelkaa on mittavasti. Vaikka tällä vaalikaudella on tehty erittäin tärkeä teiden kor-
jausvelkaohjelma, lähes miljardi euroa, olemme isoissa haasteissa, kun on myöskin paljon
kehittämishankkeita. Tässä on useita pienehköjä hankkeita. Poimisin tuosta Pernon ja Iha-
lan eritasoliittymien ramppien parantamisen ja liikennevaloliittymien rakentamisen Meye-
rin telakan liikenteen sujuvoittamiseksi. Sinne ehdotetaan 3,4 miljoonaa euroa. Se on aika
lähellä telakkaa, ja on todella kasvavan liikenteen takia välttämätöntä nuo korjata. Malmin
korvaavan lentokentän kehittämiseen ehdotetaan 2 miljoonaa euroa siirtomäärärahaa. Tuo
Malmin lentokentän alasajohan on surkea näytelmä, ja nyt ollaan siinä tilanteessa, että uut-
ta joudutaan hakemaan.

Maatalouden osalta tässä on kuluvan vuoden budjettiriihen valmistelema esitys, jonka
mukaan maatalouden vuoden 2019 luonnonhaittakorvausten maksaminen pidetään vuo-
den 2018 korvausten mukaisena. Tämän arvioidaan vaativan noin 21,5 miljoonan euron
määrärahalisäyksen. Tämä on välttämätöntä.

Hallitus päätti myös osoittaa 10 miljoonan euron lisämäärärahan siirrettäväksi Maatila-
talouden Kehittämisrahastoon. Maataloudessa kuitenkin investoidaan ainakin jossain mää-
rin, lisääntyvästikin. Lisäyksen jälkeen vuonna 2018 siirrot Makeraan olisivat hallitusoh-
jelman mukaisesti yhteensä 49 miljoonaa euroa. Makeran 10 miljoonan euron siirto on osa
edellisen vuoden vaikean katovuoden hoitoa. Tällä päätöksellä palautetaan Makeraan se
50



Pöytäkirjan asiakohta PTK 62/2018 vp
määräraha, joka budjettiteknisistä syistä lainattiin viime syksynä energiaveron palautuk-
siin. Tässä budjetissa on tämä energiaveron palautus, joka maksetaan maatiloille syksyllä
normaalin energiaveron palautuksen yhteydessä. Se on siis viime vuoden satovahinkoihin,
valitettavasti. Esimerkiksi Länsi-Suomessa näyttää jälleen syntyvän katovuosi. Nämä säät
Suomessa ehkä ilmastonmuutoksen kauttakin muuttuvat — kuivat keväät, sateiset syksyt
— ja on valitettavaa, että meillä ei ole satovahinkojärjestelmää, jota eduskunta muuten
edellytti tämän energiaveron palautuspäätöksen yhteydessä.

Arvoisa puhemies! Suomessa minusta pitää puhua osallistavasta talouskasvusta, siitä,
että otetaan ihmiset mukaan. Siinä on juuri ensimmäinen asia, että otetaan ihmiset mukaan
talouskasvuun. Kasvu kuuluu kaikille siten, että annetaan mahdollisuus itsekin ihmisille
osoittaa omaa panostaan, omaa aktiivisuuttaan. Toinen osa sitä on mielestäni aktiivinen
osaamiseen panostaminen, koulutus, innovaatiotoiminta yrityksille. On tärkeätä, että tuot-
tavuutta voidaan Suomessa lisätä, edelleen myöskin ottaa yritykset mukaan, alueet mu-
kaan, kaikki mukaan tähän suomalaiseen talouskasvuun. Se on keskustan linja, joka ha-
luaa rakentaa hyvinvointiyhteiskuntaa, suosia yrittäjyyttä, ahkeruutta, tekemistä mutta sa-
malla ottaa ihmiset siihen mukaan ja antaa ihmisille itselleenkin mahdollisuus antaa oma
panoksensa, oma aktiivisuutensa, mikä onkin välttämätöntä.

Suomeen on palannut, arvoisa puhemies, tekemisen meininki Sipilän hallituksen strate-
gisen ohjelman ja työn johdosta. Sitä on nyt tärkeää jatkaa, ja uskon, että suomalaiset an-
tavat sille tukensa nyt jo. Jatkossa me emme palaa sellaiseen tekemättömyyden aikaan,
mikä viime vaalikaudella Suomea jäyti.

17.35 Kari Uotila vas: Arvoisa rouva puhemies! Eräällä entisellä tasavallan presidentillä
oli tapana sanoa, että ”olisihan se aivan onnetonta” — ja olisihan se aivan onnetonta, jos
Suomen talous ei vieläkään olisi päässyt kansainvälisen talouden, EU-alueen ja euroalu-
een talouskasvuun mukaan. Onneksi on päässyt. Mutta niin kuin täällä valtiovarainminis-
teri Orpo totesi, ei tämä 2,6 prosenttia tänä vuonna ja 2 prosenttia ensi vuonna talouskas-
vua millään tavalla kuitenkaan poikkea niistä näkymistä, mitä tuolla EU-alueella ja kan-
sainvälisessä taloudessa on, jos kansainvälisen talouden ennustetaan kasvavan 3—4 pro-
senttia ja EU-alueellakin parin prosentin luokkaa. Kun ottaa huomioon, kuinka syvällä
olemme olleet, niin sen jälkeen sitä kasvua on aika helppo saada, kun tosi pohjalta lähde-
tään. Mutta hyvä, että on päästy tähän talouden kasvuun mukaan ja se parantaa työllisyyttä.

Suomalainen elinkeinorakennehan on investointivaltainen, ja se yleensä tarkoittaa sitä,
että notkahduksesta noustaan viiveellä ja notkahdukseen myöskin syöksytään viiveellä,
mutta tämä on laiha lohtu. Jos ne huonot näkymät, mitä väistämättä maailmalla on, sekä
poliittinen epävakaus, öljyn hinta, EKP:n rahapolitiikan muutokset ja sitä kautta korkoris-
kit toteutuvat, niin kyllähän tämä talouden pyrähdys voi aika lyhyeksi jäädä.

No, mitä tulee siihen, kun debatissa käytiin kovaa keskustelua kilpailukyvystä, niin tois-
tan sen nyt tässä varsinaisessa puheenvuorossanikin vielä, että ollaan nyt sitten kikystä, sen
syntyhistoriasta, mitä mieltä tahansa, niin kyllähän se on aivan käsittämätöntä, jos lähde-
tään siitä, että pidemmällä aikavälillä suomalainen kilpailukyky ja suomalaisen elinkeino-
elämän mahdollisuus kansainvälisillä markkinoilla ja sitä kautta työllisyys ja talouskasvu
perustuisivat jatkossakin siihen, että leikataan palkkoja, pidennetään työaikaa ja samaan
aikaan leikataan opetuksesta, tutkimuksesta, tuotekehityksestä ja osaamisesta, niin kuin
tällä vaalikaudella on tapahtunut. Kyllä kilpailukyvyn lähteet ovat aivan muualla.
51



Pöytäkirjan asiakohta PTK 62/2018 vp
Pieniä kehuja on todella annettava hallitukselle niistä ”murusista”, mitä osaamiseen ja
koulutukseen tässä lisäbudjetissa annetaan. Vaikka se on pieni osa, niin on tärkeitä kohtei-
ta, ja ihan pienenä esimerkkinä mainitsisin sen, että perusopetukseenkin on mahdollista
saada opintotukea myös kansanopistojen ulkopuolella. Tämä koskee maahanmuuttajataus-
taisia oppivelvollisuusiän ylittäneitä, ja se on tärkeätä, että heidät tällä tavalla mahdolliste-
taan perusopetuksen piiriin ja sitä tuetaan.

Arvoisa puhemies! Yksi yksityiskohta, joka tähän sisältyy: Nämä samat ekonomistit,
jotka tänään hehkuttivat joidenkin mielestä kovastikin kikyä, ehdottivat myös jämäkkää
otetta yritystukien leikkaamiseen. Tähän lisäbudjettiin sisältyy taas nimittäin 46 miljoonaa
yritykselle, joka on aikaisemmalta nimeltään Talvivaara, sitten Finnvera ja nyt tällä hetkel-
lä Suomen Malmijalostus Oy. Elikkä sille nyt pääomitetaan 46 miljoonaa. No, se on bud-
jettineutraalia, koska se raha otetaan Teollisuussijoituksesta, sinne aiemmin myönnetyistä
muista varoista. Olisin kyllä ministeri Lintilältä kysynyt, jos hän olisi ollut paikalla, eikö
niille ollut sitten Teollisuussijoituksessa tarvetta. Ja kun niin kovasti kehutaan, miten hy-
vin tällä hetkellä Talvivaarassa menee — ja se on hyvä asia, että menee hyvin — onko täl-
lainen 46 miljoonan pääomittaminen näihin yhtiöjärjestelyihin siellä todellakin aivan vält-
tämätöntä?

No, sitten lopuksi haluan, rouva puhemies, vielä todeta sen, että kyllä vasemmistoliitto
tulee omassa vastalauseessaan ehdottomasti tyrmäämään nämä valinnanvapauspilotit ja
niihin tässä lisäbudjetissa myönnetyn lisän, 100 miljoonaa, kuten — kun tämä momentti on
auki — myöskin sen 100 miljoonaa, joka on varsinaisessa budjetissa myönnetty vastoin
sitä periaatetta, että pitää olla laki voimassa, kun rahaa budjeteissa myönnetään. Tämä on
sellainen asia, josta varmaan keskustelu jatkuu tämänkin jälkeen, koska se on kyllä täysin
poliittisen uskottavuudenkin kannalta kyseenalaista toimintaa.

17.41 Hannu Hoskonen kesk: Arvoisa rouva puhemies! Jäi sen verran sanomatta, että
nuo liikennehankkeet ovat tämän kansakunnan kannalta aivan ensiarvoisen tärkeitä, ja täl-
lä vaalikaudellahan me olemme perusväylänpitoon laittaneet jo lähes miljardin lisää aikai-
sempiin verrattuna. Että on syytä muistaa, että tässä aika paljon on jo tehty, mutta tieten-
kään ei mihinkään voi olla tyytyväinen, ennen kuin kaikki tiet ovat kunnossa. Sitten on se
ihannetilanne — mutta se vaatisi vielä noin 2 miljardin lisäpanoksen nykyhetkeen verrat-
tuna, jotta nämä hoitorästit saataisiin pois. Elikkä jos syyttävä sormi jonnekin osoittaa, niin
se on eduskunnan niukkuutta ollut, kun on rakennettu näitä valtavia hankkeita, ja perus-
tienpito ja perusväylänpito on jäänyt muuten heikolle tolalle.

Tänä päivänä kylmä tosiasia on: katsokaapa vaikka, mistä tämä nykyinen talouskasvu
sai alkunsa — metsäteollisuus lähti investoimaan. Äänekoski on hyvä esimerkki. Mutta äl-
kää nyt, hyvät veljet ja sisaret, unohtako sitä, että meillähän on kymmeniä hankkeita vireil-
lä maakunnissa eri puolilla Suomea. Kasvua on joka puolella Suomea. Se ajatteluhan, että
vain pääkaupunkiseudulla on kasvua, ei pidä paikkaansa. Se ei ollenkaan pidä paikkaansa.
Kymmeniä isoja investointeja on vireillä eri puolilla Suomea. Missä ne seisovat? Aluehal-
lintovirastossa on lupia, siellä seisovat virkamiesten pöydillä paperit, eikä saada lupaa.
Sekö se on, edustaja Uotila, teidän mielestänne se oikea tie? [Kari Uotila: Kepun keskittä-
mispolitiikkaa!] — Me keskitämme maakuntiin, se on meidän politiikkaamme, edustaja
Uotila, ja teidän edustamanne ala, laivanrakennusteollisuus, elää uutta renessanssia tässä
maassa. Jos emme olisi silläkään alalla uudistuneet, niin me olisimme edelleen maa, jossa
ei olisi laivateollisuutta ollenkaan. Nyt tuntuu, että Turussa on tilauskirjat ensi vuosikym-
52



Pöytäkirjan asiakohta PTK 62/2018 vp
menelle saakka täynnä, Uudessakaupungissa tehdään kiihtyvällä vauhdilla autoja, monta
muuta on tapahtunut.

Jos me emme itse tee, niin se on ihan varma, että ulkoisista voimista ei meille apua löy-
dy. Se hyvä tuote, olkoon se sitten Mercedes-merkkinen henkilöauto taikka loistoristeilijä
taikka hyvä sellutuote taikka puutalo tai joku muu, ei varmasti tule tuonne markkinoille sil-
lä, että meillä maailmanmarkkinat vetävät. Kyllä se halkopinokin on itse sinne liiteriin lai-
tettava, jos meinaa ensi talvena uunia lämmittää. Sehän ei pidä paikkaansa, jos kuvitellaan,
niin kuin edustaja Uotilan puheesta voi päätellä, että tämä nykyinen talouskasvu on man-
nana taivaasta satanut. Nähtiinhän se viime vaalikaudella, kun te olitte hallituksessa: ei sa-
tanut mannaa, vaan räntää tuli korville juhannusaattonakin. Onko teillä ollenkaan muistia?
Tuo poliittinen muistihan on tunnetusti lyhyt, mutta ei se noin lyhyt voi olla, että tilastot
unohtaa ja totuuden siinä samalla.

Jos halutaan politiikalle uskottavuutta ja meille poliitikoille sitä, että kansa kunnioittaa
meitä, niin kyllä se perustosiasia on, niin kuin Paasikivi sanoi aikoinaan, että kaiken vii-
sauden alku on tosiasioiden tunnustaminen. Jos me ummistamme silmämme sillä, että
emme itse tee kotiläksyjä hyvin, niin turha siitä on ruotsalaisia tai saksalaisia syyttää, jos ne
tekevät parempia kauppoja kuin me teemme. [Kari Kulmala: Tekee!] Esimerkiksi vappuna
teidän edustamanne liikkeen, edustaja Uotila, vasemmistoliiton, ja demarien puheenjohta-
jan, edustaja Antti Rinteen puheenvuorot: neljä viisi miljardia rahaa syydettiin yhtenä päi-
vänä maailmalle, menopuolta kasvatettiin valtion budjetissa aivan hullun lailla. Jos sem-
moisen viestin te annatte markkinoille tänä päivänä, niin me maksamme jo tänä päivänä
1,232 miljardia euroa, toista miljardia euroa, valtionvelan korkoja. Te naureskelette siellä
kauniisti sille tiedolle, mutta tämä on karmea tosiasia.

Kysyn vain teiltä, kuinka monta miljardia te haluatte vielä lisää maksaa valtionvelan
korkoja. Se on pois niiltä teidän paljon puhumiltanne ihmisiltä, vähäisiltä, pieniltä ihmisil-
tä, jotka saavat valtion kassasta vähän pieniä avustuksia eri tehtäviin. Minua tuollainen po-
litiikka ei naurata pätkääkään, että pannaan hurlumhei-malliin talous matalaksi ja sitten it-
ketään, että kuinkas tässä kävikään. Teillähän oli viime vaalikaudella juuri se lopputilan-
ne, että kaikki meni suurin piirtein päin honkia, ja niitä haavoja on nyt nuoltu tässä kolme
vuotta. Ja on menty aika pitkälle: 200 000 ihmistä on saanut teidän tilanteesta tähän päivän
tilanteeseen työpaikan — 200 000 ihmistä. Te teitte 100 000 työtöntä lisää, meillä on tullut
lähes 100 000 työpaikkaa lisää. Minua ei se naurata. Minä olen kauhuissani siitä tilanteen
heikkoudesta, mistä lähdettiin liikkeelle, kun oltiin konkurssin partaalla. Kyllähän sitä ve-
näläistä rulettia voi pelata, mutta politiikalla ja omilla rahoilla sitä ei kannata tehdä.

Toivon, että kun tehdään talousarvioita tässä talossa, olkoot ne sitten lisätalousarvioita
tai varsinaisia valtion talousarvioita, niin edes tunnustetaan ne tosiasiat. Sillä, että ummis-
tetaan silmät ja jotain poliittista aatetta ajetaan, ei kyllä kovin pitkälle pötkitä, jos maail-
mankauppa ei vedä suomalaisia tuotteita tai suomalaisia palveluita — kun Turussa teh-
dään laiva maailmalle taikka kun Uudestakaupungista valmistuu auto taikka kun suoma-
laisen metsäteollisuuden tuotteita kehitetään edelleen. Ajatelkaapa, että me saamme jo-
nain päivänä sellaisia tuotteita, että muovipusseja ei enää maailmanmarkkinoilla tai kau-
passa myydä asiakkaille, kun ostoksia ostetaan, vaan se suomalainen metsäteollisuus on
kehittänyt valtavalla innovaatiorahoituksellaan itse uutta tuotetta, joka on biohajoava pus-
si, joka ei ole muovia. Eivätpähän silloin valaat kuole enää muovipussiin tukehtumalla
vaan me saamme suomalaista puutuotetta markkinoitua maailmalle. Se toisi meille töitä.
Sille minä en mahda mitään, jos se teitä närästää, että se työpaikka on maaseudulla. Mutta
53



Pöytäkirjan asiakohta PTK 62/2018 vp
se on selvä asia, että täällä Helsingissä sitäkään ei pystytä tekemään. [Kari Kulmala: Ei ole
taitoa!] — En sano taidosta mitään, mutta sanon vain, että metsät ja osaaminen ovat muual-
la Suomessa. — Suomalainen puu on hyvä raaka-aine lämmityksessä ensisijaisesti tietysti
niissä taloissa, joissa on pienpuulämmitys, mutta kymmeneentuhanteen muuhun asiaan se
suomalainen puu kelpaa. Ja jos me panemme silmämme kiinni, niin kuin te eilen puoluee-
na, kun puhuitte siitä, että lisää suojelualueita, ja siitä, että kielletään metsien hakkuu, kiel-
letään avohakkuut ja ruvetaan elämään luonnonsuojelulle, niin minä toivotan lopuksi pu-
heenvuorossani tuolle tielle, jos sen valitsette, onnea ja menestystä. Ja lisää kannattaa vyö-
hön tehdä reikiä, koska sen joutuu kuitenkin kiristämään, kun nälkä uhkaa.

17.47 Olavi Ala-Nissilä kesk: Arvoisa puhemies! Haluan kommentoida liikennettä, mut-
ta sitä ennen voin todeta, kun edustaja Hoskonen puhui yritystoiminnasta eri puolilla Suo-
mea, että tänään Helsingin Sanomat kirjoitti Iisalmen seutukaupungista, kuinka siellä teol-
lisuus menestyy ja voi hyvin.

Meillä on vientiteollisuus. Tällaisia seutukaupunkeja Suomessa on monta: Uusikaupun-
ki, Rauma, Pietarsaari, vähän Loimaallakin on tällaista vientitoimintaa. Voidaankin pu-
hua, että Suomen vienti ei ole täällä Helsingissä. Täällä on todella yksi venäläisten telakka,
mutta onkohan siellä yhtään tilausta tällä hetkellä? [Kari Uotila: On, on!] Toivottavasti on.
Mutta on tärkeätä, että kun puhumme osallistumisesta talouskasvuun, niin se on myöskin
sitä, että eri alueita otetaan käyttöön ja huomioidaan. Todella, näissä seutukaupungeissa-
han on kolme etua: edullisempi kustannustaso, edullisempi asuminen ja hyvin motivoitu-
nut työntekijäkunta.

Puhemies! Todella, liikenteellä on aina ollut iso merkitys asumisen ja yrittämisen kan-
nalta, mutta koskaan sillä ei ole ollut niin suurta merkitystä kuin sillä on tänä päivänä. Itse
korostaisin vientiväyliä. Edustaja Hoskonen puhui myöskin alemman tason tiestöstä, esi-
merkiksi puun täytyy kulkea myöskin näitä pienempiä teitä sinne biotehtaalle saakka.

Tässä lisätalousarviossa on huomioitu tärkeitä vientiväyliä eri puolilla Suomea, sikäli
kun näihin on pienehköjä rahoja riittänyt. Varsinais-Suomessakin, jonka tunnen parhaiten,
on juuri telakan risteykset. Totta kai rannikon suuntainen tie ja myöskin Suomen tärkein
poikittaistieyhteys Tampereen suuntaan ovat tilanteessa, että korjaus välttämättä sekä lii-
kenneturvallisuuden että liikenteen sujuvuuden kannalta tärkeinä vientiväylinä pitäisi saa-
da vihdoin liikkeelle. Korjausrahaahan siellä käytettiin, mutta nyt tähän leveäkaistatiehen,
joka on erittäin vanhentunut Auran ja Liedon suunnalla, pitäisi saada rahoitus vielä tällä
vaalikaudella. Suunnitelmiahan sinne parhaillaan valmiiksi tehdään.

Eli liikenteellä on Suomen nousussa tärkeä merkityksensä. Onneksi me olemme voineet
tehdä korjausvelkarahoituksella, mutta me tarvitsemme laajemman uudistuksen liikenteen
rahoitukseen. Valitettavasti sitä ei ehkä löydy parlamentaarisesti riittävästi, mutta seuraa-
vassa hallitusohjelmassa viimeistään sitä pitää löytää.

17.50 Markku Rossi kesk: Arvoisa puhemies! En halua pitkittää tätä lisätalousarviokes-
kustelua, mutta tuo edustaja Hoskosen erinomainen innostava puheenvuoro kyllä herätti
muutamia ajatuksia, jotka haluan eduskunnan pöytäkirjaan kirjata.

Liikennepolitiikasta kun puhutaan, niin on kyllä havaittavissa valitettavasti, varsinkin
täällä pääkaupunkiseudulla, sellaista ajattelutapaa, että Suomi elää Helsingistä. Minä olen
aina miettinyt jotenkin niin, että se on sellainen pääkaupunki, jolla ei ole omaa energiaa, ei
omaa vettä, ei ole ruokaa, ja oikeastaan suurin osa ihmisistäkin on pakkosiirrolla aikoinaan
54



Pöytäkirjan asiakohta PTK 62/2018 vp
tänne Ruotsin kuninkaan päätöksellä siirretty — vaihtoehtona oli hirttäminen — ja sitä
kautta sitten Helsinki on lähtenyt kehittymään. [Kari Uotilan välihuuto] Minä pidän pää-
kaupungista, tämä on hieno kaupunki, ei siinä mitään, mutta pitää muistaa historiakin ja
lähtöarvot, mistä on lähdetty liikkeelle. Suuri osa suomalaisista, jotka asuvat nykyään Hel-
singissä ja pääkaupunkiseudulla, on muuttanut tänne, hyvä niin. Ja tämänkin pääkaupun-
gin, totta kai, pitää toimia niin, että se kestää kansainvälisen vertailun ja asiat hoidetaan
mahdollisimman hyvin, mutta siitä en pidä, että täällä on tämä jatkuva vastakkainasettelu,
kuka elättää ketäkin. Valiollakin on Pitäjänmäessä pääkonttori, mutta ei siellä ole yhtään
lehmää. Tässä mielessä pitää kyllä muistaa, mistä loppujen lopuksi nämä tuotannon ainek-
set tulevat. Annetaan arvo toinen toisillemme ja kehitetään koko maata niin, että meillä esi-
merkiksi liikenneinvestoinnit kulkevat juuri siihen tahtiin — mitä täällä edellisissä pu-
heenvuoroissa on sanottu — että puu kulkee, maito kulkee, turve kulkee, raaka-aineet kul-
kevat, ihmiset kulkevat, ihmiset voivat mennä kesämökeilleen, koteihinsa, hyödyntää
vaikkapa jokamiehenoikeuksia mennessään marjastamaan, mennessään luontoon ja niin
edelleen. Asiat liittyvät aina toisiinsa, ja sen vuoksi kyllä toivon, että sellainen turha vas-
takkainasettelu täältä Suomesta pystytään poistamaan. Asioita on helppo aina korostaa
milloin mihinkin suuntaan, mutta tämä olisi sellainen asia, jolla Suomea mielestäni parhai-
ten pystytään kehittämään eteenpäin.

Meitä on 5—5,5 miljoonaa suomalaista, ja puhumme hienoa kansallista omaa kieltäm-
me, jonkun verran ruotsia ja jonkun verran saamea ja vähän muutakin, mutta kaiken kaik-
kiaan, jos me emme ole yhtenäinen kansa, me emme pärjää. Se on vähän sama homma kuin
aikoinaan talvi- ja jatkosodan aikaan. Silloin Suomi oli yhtä, ja myös tänään me kaipaam-
me sitä, niin että me pärjäämme myös kansainvälisessä kilpailussa. Tänä päivänä kiistel-
lään siitä, kuinka paljon nykyinen Sipilän hallitus on saanut aikaan. Totta kai, vaikeiden
ratkaisujen kautta on taloutta pystytty viemään eteenpäin, ja kyllä se näkyy myös tuloksis-
sa: bruttokansantuote kasvaa, vienti vetää, työllisyys on tällä hetkellä painumassa alas-
päin, ja mikä tärkeää myös, valtionvelan määrän taittuminen on näköpiirissä. Niin kauan
kuin valtionvelka kasvaa, me syömme lasten ja lastenlasten pöydästä, koska he maksavat
tuon velan, ja he muistelevat sitten tätä aikakautta, että olipas siellä päättäjiä, jotka katsoi-
vat, että heidän elintasonsa on tärkeämpi kuin sitten tulevien sukupolvien. Se ei voi olla oi-
kein, se ei voi olla oikein koko Suomen katsantokannassa, kun asioita tarkastellaan.

Arvoisa puhemies! Tähän loppuun — ennen kuin edustaja Uotila lähtee muille tärkeille
asioilleen — sanon, että olen aina miettinyt vasemmistoliiton tarjousta siitä, miten tätä
Suomea nostetaan. Jos työpäivä olisi lyhyempi tai tehtäisiin lyhyempiä viikkomääriä, niin
minun on kyllä vaikea ymmärtää, miten se kasvattaisi tätä kansantuloa. Silloin kun me
olemme itse kukin voineet vaikka tinkiä hieman ja vieneet sitä kautta asioita eteenpäin, niin
kyllä se edesauttaa sitä, mutta jos me tekisimme vähemmän työtä, niin minun logiikkaani
se ei kyllä mene millään lailla, miten se parantaisi Suomen kansantaloudellista asemaa. Se
vain on näin. Niin kuin me kaikki hyvin tiedämme, ”otsasi hiessä sinun tulee leipäsi ansait-
seman”, se on vanha sanonta. Pitääkö näin olla vai ei? Se vain on niitä talouden lainalai-
suuksia, että työtä tekemällä pitää pärjätä ja tullaan pärjäämään. Ja siinä mielessä kyllä tä-
män hetken talouden noususta suuri kiitos kuuluu suomalaisille työntekijöille, yrittäjille,
tekijöille, kaikille niille, jotka ovat tätä kansakuntaa yhdessä rakentaneet.

Arvoisa puhemies! Ihan vihoviimeinen finaali: Sisäasiainministeriö on toistanut esityk-
sensä, että Kriisinhallintakeskus siirrettäisiin Kuopiosta Helsinkiin, edelleenkin ontuvin
perusteluin. Ja kun ensi torstaina alueellistamisen koordinaatioryhmä kokoontuu, niin toi-
55



Pöytäkirjan asiakohta PTK 62/2018 vp
von ja uskon ja edellytän, että päätös siirretään valtioneuvoston päätettäväksi. Tuon suurin
piirtein 20 työpaikan siirtäminen — se on pieni asia kokonaisuudessaan myös Kuopiolle ja
Pohjois-Savolle, mutta se on periaatteessa iso asia — on vastoin kaikkia alueellistamisen
toimenpiteitä eikä kestä loppujen lopuksi päivänvalossa tarkastelua. Se, millainen Kuopi-
on saavutettavuus on: suurin osa henkilöstöstä muuten on sitä mieltä, että he haluaisivat
jatkaa nykyisillä paikoillaan, he pystyvät sieltä liikkumaan maailmalle, missä nuo toimin-
not suurimmalta osin tehdään. Nytkö ei otettaisi, kuten Fimea-asiassa, taas henkilöstön
kantaa huomioon ollenkaan? Aika tämän tulee näyttämään, mutta tästä näyttää muodostu-
van tietyllä lailla sitten myös poliittinen kädenvääntö. Toivon mukaan hallituksen enem-
mistö sen kykenee ratkaisemaan niin, että Kriisinhallintakeskus säilyy nykyisellä paikal-
laan ja tekee hyvää yhteistyötä myös Kuopion Pelastusopiston kanssa.

17.56 Timo Kalli kesk: Arvoisa puhemies! Monta kertaa, kun tätä salikeskustelua kuun-
telee, ei tahdo uskoa todeksi niitä raportteja, joissa — esimerkiksi YK:n mukaan — Suomi
on rankattu maailman onnellisimmaksi maaksi. Kun maailmantaloudessa jatkuu hyvä vire
ja kun suomalaisten yritysten ja elinkeinoelämän kilpailukyky on parantunut, olemme pys-
tyneet valtaamaan lisää markkinoita, ja tämä on mahdollistanut sen talouskasvun, joka täs-
sä lisäbudjetissakin todetaan. Se, että tämä jatkossa olisi mahdollista, edellyttää, että Suo-
messa jatkossakin kyetään tekemään rakenteellisia uudistuksia, ollaan ketteriä ja pysty-
tään huolehtimaan siitä, että tuottavuus paranee ja työllisyysaste nousee. Se kaikki mah-
dollistaa sen, että Suomi jatkossakin voi olla maailman onnellisin maa ja että suomalaiset
jatkossakin voivat löytää työtä Suomesta. Se edellyttää tämänkaltaisia panostuksia, joita
tässä lisäbudjetissa on. Tämä on hyvä jatko sille uskottavuuden kasvulle, että tänne kan-
nattaa investoida ja täällä kannattaa jatkossakin yrittää. — Kiitoksia.

Keskustelu päättyi. 

Asia lähetettiin valtiovarainvaliokuntaan.
56


	2
	14.05
	14.14
	14.15
	14.16
	14.17
	14.19
	14.20
	14.21
	14.22
	14.23
	14.24
	14.26
	14.27
	14.28
	14.29
	14.30
	14.33
	14.34
	14.36
	14.37
	14.38
	14.39
	14.40
	14.41
	14.43
	14.46
	14.46
	14.47
	14.48
	14.48
	14.50
	14.50
	14.51
	14.52
	14.54
	14.55
	14.56
	14.57
	14.58
	15.00
	15.01
	15.02
	15.03
	15.04
	15.06
	15.07
	15.09
	15.10
	15.11
	15.13
	15.14
	15.15
	15.17
	15.18
	15.19
	15.20
	15.21
	15.24
	15.24
	15.26
	15.27
	15.28
	15.29
	15.30
	15.31
	15.33
	15.34
	15.35
	15.36
	15.37
	15.39
	15.40
	15.46
	15.51
	15.58
	16.04
	16.12
	16.19
	16.25
	16.32
	16.39
	16.46
	16.50
	16.57
	17.02
	17.07
	17.14
	17.21
	17.27
	17.29
	17.35
	17.41
	17.47
	17.50
	17.56


