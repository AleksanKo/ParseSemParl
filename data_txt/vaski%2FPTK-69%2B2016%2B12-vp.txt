















































DEMFB41.tmp.xml


Pöytäkirjan asiakohta PTK 69/2016 vp
Pöytäkirjan asiakohta 

PTK 69/2016 vp

Täysistunto

Keskiviikko 15.6.2016 klo 13.59—21.01

12. Hallituksen esitys eduskunnalle henkilökorttilaiksi ja eräiksi siihen liittyviksi laeiksi
Hallituksen esitys HE 41/2016 vp
Valiokunnan mietintö HaVM 10/2016 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 12. asia. Käsittelyn pohjana on hallintovaliokunnan mietintö HaVM 10/
2016 vp. Nyt päätetään lakiehdotusten sisällöstä.

Keskustelu

20.43 Pirkko Mattila ps (esittelypuheenvuoro): Arvoisa herra puhemies! Tässä niin sa-
notussa henkilökorttilaissa esitetään lukuisia sisällöllisiä muutoksia, ja tässä on kirjattu yk-
sityiskohtaisia menettelyjä koskevia säännöksiä, koska kysymyksessä on henkilöllisyyttä
ja matkustusoikeutta osoittava asiakirja. Henkilökortti sisältää vahvana sähköisenä tunnis-
tusvälineenä kansalaisvarmenteen, mikä osaltaan edellyttää yksityiskohtaista sääntelyä.

Tavoitteena on saada henkilökorttilaki ja henkilökorttimenettely vastaamaan sähköisten
palveluiden osalta tapahtuvaa yhteiskunnallista kehitystä, eli mahdollistetaan henkilökort-
tihakemuksen sähköinen vireillepano ja myöskin tietyssä tilanteessa henkilökortin hake-
minen sähköisesti ilman henkilökohtaista asiointia viranomaisessa, kuten on passimenet-
telyssä tällä hetkellä. Eli on tarkoitus yksinkertaistaa ja nopeuttaa menettelyä myös sillä,
että sairausvakuutustietoja ei enää merkitä henkilökorttiin. Tämä parantaa asiakaspalvelua
ja viranomaistyötä. Tämä menettely vastaa pitkälti passimenettelyä sekä lainsäädännössä
että käytännössä. Asiakirjat myönnetään samankaltaisessa menettelyssä ja samaa tarkoi-
tusta varten. Passissa on siis myös tämä suora toimitus ja sähköinen menettely jo käytössä.

Valiokunta pitää tarkoituksenmukaisena, että henkilökortti- ja passimenettelyt ovat
myös sähköisen asioinnin ja tämän korttien toimituksen osalta mahdollisimman samankal-
taisia, ja tästä passin sähköisestä hakemisesta, sähköisestä asioinnista, on saatu hyviä ko-
kemuksia. Lailla kevennettäisiin poliisin lupahallintoa, parannetaan asiakaspalvelua, ja va-
liokunta pitää esitettyjä muutoksia johdonmukaisena jatkeena passimenettelyssä omaksu-
tulle menettelyn keventämiselle.

Valiokunta puoltaa lakiehdotuksen hyväksymistä seuraavin huomautuksin ja muutamin
muutosehdotuksin:

Ensin sähköisestä asioinnista ja siitä keventämisestä. Tämä tapahtuu sillä tavalla, että
jos hakijalle on henkilökorttihakemusta edeltävän kuuden vuoden kuluessa myönnetty pas-
si tai henkilökortti ja hän on tuolloin asioinut henkilökohtaisesti, niin hänelle voidaan esi-
tyksen mukaan myöntää henkilökortti kevennetyssä menettelyssä ilman hakijan asiointia
viranomaisessa. Lisäksi edellytetään yli 12 vuoden ikää edellistä henkilökorttia tai passia
 Tarkistettu
4.0



Pöytäkirjan asiakohta PTK 69/2016 vp
myönnettäessä ja sitä, että on otettu nimikirjoitusnäyte passia tai henkilökorttia varten eikä
suku- tai etunimi ole muuttunut.

Henkilökorttia haettaessa kevennetty menettely on passimenettelyyn verrattuna hieman
laajempi, koska henkilökortissa ei ole sormenjälkiä. Kevennetyn menettelyn käytön edel-
lytyksenä on vahva sähköinen tunnistautuminen. Välineitä ovat pankkien tarjoamat verk-
kopankkitunnukset, Väestörekisterikeskuksen kansalaisvarmenne ja teleyritysten mobiili-
varmenteet, jotka ovat laajasti hyväksyttyjä erilaisissa viranomaispalveluissa. Kuitenkin
asiantuntijakuulemisissa on noussut esille, että kaikilla henkilökortin hakijoilla ei ole mah-
dollisuutta tai osaamista asioida sähköisesti, ja tämän vuoksi on tärkeää, että on edelleen
henkilökohtaisen asioinnin mahdollisuus. Valmis henkilökortti toimitetaan ehdotuksen
mukaan suoratoimituksena henkilökorttivalmistajalta hakijalle kirjattuna kirjeenä tai vas-
taavana lähetyksenä, ja kortti noudetaan yksityisen palveluntuottajan toimipisteestä kuten
passimenettelyssä huhtikuusta 2013 alkaen. Valiokunta pitää tätä ihan myönteisenä kehi-
tyksenä, mutta tätä kokonaishyötyä voidaan varmaan arvioida vasta, kun malli on ollut pi-
tempään käytössä.

Henkilökorttien suoratoimituksesta edellytetään, että lakiin otetaan passilakia vastaavia
säännöksiä julkiseksi hallintotehtäväksi katsottavan tehtävän siirtämisestä yksityisille pal-
veluntuottajille ja että siitä säädetään laissa täsmällisesti. Lähtökohtana on, että henkilö-
kortit toimitetaan Poliisihallituksen hyväksymän palveluntuottajan välityksellä, ja tämä-
kin sääntely vastaa siis tätä passilakia. Poliisihallituksen on huolehdittava siitä, että koulu-
tukseen, ohjeistukseen ja turvallisuusjärjestelyihin panostetaan sekä viranomaisten että yk-
sityisen palveluntuottajan osalta ja näin saadaan yhdenmukaiset käytännöt.

No sitten hakijan tunnistamisesta ja ulkomaalaisen henkilökortista. Elikkä valiokunta
pitää tärkeänä, että uudessa laissa säädetään hakijan tunnistamisesta ja henkilöllisyyden to-
dentamisesta nykyistä tarkemmin, ja sitten ulkomaalaisen henkilökortista todetaan, että ul-
komaalaisen henkilökorttia koskevien säännösten täsmentäminen nykyisestä on tarpeen,
koska ulkomaalaisen henkilökortin myöntämisen edellytyksenä on, että hakijalla on voi-
massa oleva oleskelulupa tai oleskelukortti taikka hakijan oleskeluoikeus on rekisteröity.
Hakijalla tulee olla kotikunta Suomessa, ja edellytetään, että tiedot on rekisteröity väestö-
tietojärjestelmään. Tavoitteena on ollut edistää osaltaan ulkomaalaisten kotoutumista, kos-
ka henkilökorttia voi käyttää henkilöllisyyden osoittamiseen muun muassa erilaisissa
asiointitilanteissa ja Suomessa oleskelevien ulkomaalaisten asiointi helpottuu. Valiokunta
on saanut myös selvityksen, että vastaavan kaltainen uudistus on toteutettu Ruotsissa hil-
jattain, ja valiokunnan tiedon mukaan ei ole havaittu järjestelmän luotettavuutta kyseen-
alaistavia seikkoja, koska kyseessä on edelleen poliisin myöntämä henkilökortti ja hakijan
henkilöllisyyttä on selvitetty monin tavoin. (Puhemies koputtaa)

Sitten edustustoista vielä lyhyesti. Voimassa olevan lain mukaan ainoastaan poliisilai-
tos voi vastaanottaa henkilökorttia koskevia hakemuksia, mutta tähän esitetään muutos,
että ulkomailla oleskeleva Suomen kansalainen voi hakea jatkossa henkilökorttia Suomen
suurlähetystöltä, lähetetyn virkamiehen johtamalta konsulaatilta tai muulta edustustolta,
jossa myönnetään passeja ja jossa ulkoasiainministeriö on oikeuttanut myöntämään henki-
lökortteja. Elikkä ulkomaan edustustot voivat jatkossa myöntää passin lisäksi henkilökort-
teja, mikä helpottaa sitten ulkosuomalaisten asiointia henkilökortin saamiseksi. Mutta säh-
köinen asiointi ei ole valiokunnan saaman selvityksen mukaan vielä mahdollista, kun tämä
laki tulee voimaan. Henkilökortin epäämisestä sisällytetään nimenomaiset säännökset la-
kiin. Henkilökorttia voidaan käyttää matkustusasiakirjana, vaikka se voidaan myös myön-
2



Pöytäkirjan asiakohta PTK 69/2016 vp
tää tietyissä tilanteissa ilman matkustusoikeutta. Ja edelleenkin siis jatkossa henkilökortti
sisältää tämän kansalaisvarmenteen.

Tämäkin valiokunnan mietintö on yksimielinen.

20.50 Hanna Kosonen kesk: Arvoisa herra puhemies! Tämä hallituksen esitys on erin-
omainen ja jatkaa normienpurkua ja byrokratianpurkulinjaa hyvällä tavalla.

Tiedämme hyvin ja muistamme hyvin, minkälaista on ollut siellä poliisiasemilla istua
odotellessa ja hakiessa, kun on näitten korttien ja passien odotusta, anomista. Tässähän
passin suhteen on päästy jo tähän vaiheeseen, mihin nyt tämä hallituksen esitys sitten vie
myös henkilökorttihakemukset. Se helpottaa meidän arkea kovasti monella tavalla. Vaik-
ka tämä on pieni asia, niin tämä on tärkeä asia.

Huomioisin kuitenkin pari asiaa sitten jatkoajatusta varten:
Ensimmäiseksi, niille, joiden ei ole mahdollista asioida sähköisesti, joilla ei ole esimer-

kiksi pankkitunnisteita — nyt varmasti nuoret ovat tässä kohtaa sellainen ryhmä tai muun
muassa maahanmuuttajat — tämä henkilökohtaisen asioinnin mahdollisuus on erinomai-
nen. Mutta olisi tärkeää kyllä miettiä, kuinka voisimme helpottaa näidenkin sähköistä
asioimista, olisiko pankkitunnisteiden saaminen helpompaa jollain keinolla.

Toinen asia, mihin kiinnitin tässä huomiota, on se, että henkilökortti tämän lain myötä
saadaan edelleen vain viideksi vuodeksi. Näkisin kyllä ihan tarpeellisena, että se henkilö-
kortin voimassaoloaika voisi olla kymmenenkin vuoden mittainen.

Yleiskeskustelu päättyi.

Eduskunta hyväksyi hallituksen esitykseen HE 41/2016 vp sisältyvien 1.—6. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
3


