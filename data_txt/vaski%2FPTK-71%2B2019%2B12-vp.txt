















































DEM2DE1.tmp.xml


Pöytäkirjan asiakohta PTK 71/2019 vp
Pöytäkirjan asiakohta 

PTK 71/2019 vp

Täysistunto

Keskiviikko 27.11.2019 klo 14.01—20.47

12. Hallituksen esitys eduskunnalle laiksi kansalaisaloitelain muuttamisesta 
Hallituksen esitys HE 57/2019 vp
Valiokunnan mietintö PeVM 3/2019 vp

Ensimmäinen käsittely

Ensimmäinen varapuhemies Tuula Haatainen: Ensimmäiseen käsittelyyn esitellään
päiväjärjestyksen 12. asia. Käsittelyn pohjana on perustuslakivaliokunnan mietintö PeVM
3/2019 vp. Nyt päätetään lakiehdotuksen sisällöstä.

Keskustelu

16.14 Sebastian Tynkkynen ps: Arvoisa rouva puhemies! Käsittelemme nyt hallituksen
esitystä laiksi kansalaisaloitelain muuttamisesta. Hallituksen esityksessä muutokset ovat
lähinnä teknisluonteisia, ja niiden pyrkimyksenä on saada oma lainsäädäntömme vastaa-
maan paremmin EU-lainsäädäntöä. Esityksessä merkityksellistä on kuitenkin sen vaikutus
EU-kansalaisaloitteiden allekirjoitusikään. Nykyisin ikäedellytys, jonka täyttyessä EU-
maan kansalainen voi tukea kansalaisaloitetta, perustuu suoraan asetukseen siten, että se on
sidottu kansalaisen oikeuteen äänestää Euroopan parlamentin vaaleissa. Uuden asetuksen
mukaan jäsenvaltio voi pitää asiantilan entisellään, mutta silloin myös asetuksen toisen ar-
tiklan mukaisesti on mahdollisuus asettaa aloitteen tukemiseen oikeuttavaksi vähimmäi-
siäksi 16 vuotta. Eli Suomi voisi halutessaan laskea kahdella vuodella ikärajaa, joka oi-
keuttaa tukemaan EU-kansalaisaloitteita. Suunta on täysin oikea. Suomi on tottunut ole-
maan kehityksessä maailman ykkönen, mutta nyt tilanne on se, että olemme jäämässä jäl-
keen. Euroopassa kasvaa uusi sukupolvi, joka haluaa vaikuttaa eikä ainoastaan olla vaikut-
tamisen kohde. Ilman reagoimista asiaan saattaa käydä niin, että Suomessa tulevaisuudes-
sa 16-vuotiaat voivat allekirjoittaa EU-kansalaisaloitteen mutta eivät saa allekirjoittaa
oman maansa kansalaisaloitteita. Tämä tilanne on korjattava.

Arvoisa puhemies! Nuoret meinaavat pudota kelkasta, ja meille näköpiirissä oleva tule-
vaisuus on hutera. Nuorten on pakko päästä vaikuttamaan yhä enemmän omaan tulevaisuu-
teensa, koska nuorilla on realistisempi käsitys siitä, kuinka paljon maailma on muuttunut.
Mutta ei poliitikko voi vain sanoa nuorelle, että no, yritäs nyt kiinnostua vaikuttamisesta,
jos nuorelle ei anneta siihen mahdollisuutta. Toriteltoilla ja kauppakeskuksissa on kerätty
valtavasti allekirjoituksia kansalaisaloitteisiin. Näistä paikoista on tullut yhteiskunnallisen
keskustelun ja vaikuttamisen areenoita. Lukiolaiset ja amisnuoret ovat pysähtyneet kiin-
nostuneena utelemaan uusista ehdotuksista vain kuullakseen sanat ”valitettavasti ette voi
tätä allekirjoittaa”.

Arvoisa puhemies! Tänään jättämässäni lakialoitteessa ehdotan, että suoraa demokrati-
aa vahvistetaan Suomessa niin, että 16-vuotiaasta lähtien nuorella olisi mahdollisuus alle-
 Tarkistettu
4.0



Pöytäkirjan asiakohta PTK 71/2019 vp
kirjoittaa kansalaisaloite. Tällä muutoksella on vain positiivisia vaikutuksia suomalaisten
yhteiskunnalliseen aktivoitumiseen, eikä se olisi pois edustuksellisesta demokratiasta, sil-
lä kansalaisaloitteiden hyväksymisestä päättää joka tapauksessa eduskunta. Toivon, että
jokainen kansanedustaja yli puoluerajojen voisi allekirjoittaa tämän lakialoitteen nuorten
vaikutusmahdollisuuksien lisäämiseksi. Jos tähän saadaan puolueet mukaan, niin seuraa-
vana askeleena voidaan ehdottaa myös kansalaisaloitteen laatimisoikeutta 16-vuotiaille.
Uskon, että tällöin voimme saada eduskunnan käsittelyyn paljon enemmän niitä asioita,
jotka ovat nuorille erityisen merkityksellisiä. Kun nuoret ovat tämän maan tulevaisuus,
niin otetaan heidät myös mukaan siitä päättämiseen. — Kiitos.

16.17 Inka Hopsu vihr: Arvoisa puhemies! Hyvät kollegat! Kansalaisaloite lisää ja laa-
jentaa ihmisten poliittista osallisuutta. Kansallisesti kansalaisaloite on antanut myös ihmi-
sille mahdollisuuden nostaa poliittiseen keskusteluun tärkeiksi kokemiaan aiheita. Kansa-
laisaloite ja myös kuntalaisaloite antavat äänen erityisesti suomalaisille, jotka eivät muu-
toin välttämättä osallistu poliittiseen toimintaan taikka edes äänestä. Tulee tilaisuus vaikut-
taa. Vuonna 2012 voimaan astunut laki kansalaisaloitteesta onkin demokratian ja poliitti-
sen osallisuuden kannalta keskeinen. Suoran demokratian välineenä se tuo väylän uusille
ajatuksille ja herättelee meitä päättäjiä. Olisi väärin ajatella, että viisaus ja vastuu päätök-
senteosta olisivat ainoastaan meillä vaaleilla valituilla kansanedustajilla tai kuntapäättäjil-
lä.

Suomalainen kansalaisaloitemalli on kansainvälisesti vertailtuna uniikki ja ihailua he-
rättänyt luomus. Yksi merkittävimmistä ominaisuuksista on se, että aloitteen voi allekir-
joittaa sähköisesti. Suomalaista kansalaisaloitemallia on sovellettu esimerkiksi Tanskassa,
missä aloite otettiin käyttöön vuonna 2018. Tanskalaisessa mallissa samoja piirteitä edus-
tavat muun muassa parlamentin käsittelyyn oikeuttava 50 000 allekirjoituksen minimimää-
rä ja allekirjoitusten keräämisaika, joka on puoli vuotta aloitteen jättämisestä. Suomalai-
nen malli on erinomainen, vaikka kehittämistä toki on meilläkin vielä.

 Suomalaisilla on myös mahdollisuus jättää tai tukea EU-kansalaisaloitteita, niin kutsut-
tuja eurooppalaisia kansalaisaloitteita. Aloitteen jättämiseen tarvitaan vähintään seitsemän
EU-kansalaista seitsemästä eri maasta. Alaikäraja aloitteen tukemiselle on yhteydessä jä-
senvaltioiden asettamaan äänioikeuteen europarlamenttivaaleissa, mikä on suuressa osas-
sa EU-maita 18 vuotta. Jos aloite saa yli miljoona allekirjoitusta ja täyttää jäsenvaltioille
asetetut minimirajat, komission on otettava se käsittelyyn.

 Nyt käsiteltävä hallituksen esitys muuttaa pitkälti vain teknisiltä osin kansalaisaloite-
lainsäädäntöä EU:n uutta kansalaisaloiteasetusta vastaavaksi. Lisäksi hallituksen esityk-
sen taustalla on Väestörekisterikeskuksen tehtävien siirtäminen Digi- ja väestötietoviras-
tolle, joka tulee myös huomioida kansalaisaloitelaissa. Uusi EU-asetus antaa jäsenvaltioil-
le mahdollisuuden vähimmäisiän laskemiseen 16 vuoteen. Osa jäsenvaltioista on ollut val-
mis laskemaan EU-kansalaisaloitteen allekirjoitusikärajaa 16 vuoteen. Suomessa ikärajaa
mietitään pääministeri Rinteen asettamassa parlamentaarisessa työryhmässä, joka käsitte-
lee laajemmin puoluelain, vaalirahoituslain ja vaalilain kehittämistarpeita. Vihreät ovat
puolueena vaatineet jo pitkään äänestysikärajan laskemista ja nuorten osallisuuden lisää-
mistä. Nuorten osallisuus ja vaikuttamismahdollisuuksien laajentaminen ovat demokrati-
an toimivuuden kannalta äärimmäisen tärkeitä elementtejä. Kannatan siis myös kansalai-
saloiteikärajan laskemista. Toivon, että otamme käyttöön keinot lisätä nuorten mahdolli-
suuksia tuoda oma äänensä kuuluviin. 
2



Pöytäkirjan asiakohta PTK 71/2019 vp
16.21 Vilhelm Junnila ps: Arvoisa rouva puhemies! Tässä sekä edustaja Tynkkynen että
edustaja Hopsu pitivät mielestäni erinomaiset puheenvuorot. Haluankin korostaa vielä
Tynkkysen huomioita kansalaisaloitteeseen liittyen ja oikeastaan näihin ikäarvoihin vielä.
Nimittäin pidän itsekin tätä kansalaisaloitteen ikärajaa sellaisena, joka voisi olla kaikkein
helpoin tapa mahdollistaa nuorten osallistuminen aivan oikeaan politiikkaan. Nythän meil-
lä on valtuustoissa kaikenlaista muuta puuhastelua, ja osallistumista kehitetään kaiken ai-
kaa, mutta pitäisin ihan perusteltuna, että kansalaisaloitteiden alaikärajaa pudotettaisiin. Se
olisi sellainen helppo ensi askel nuorille ottaa osaa ja ottaa kantaa yhteiskunnallisiin asioi-
hin.

Nythän meillä on keskusteltu äänestysikärajasta, mutta en välttämättä ihan siihen vielä
olisi valmis, mutta kansalaisaloitteiden osalta kannatan ehdottomasti, että tätä ikärajaa voi-
taisiin tarkastella sekä niiden kannattamisen näkökulmasta että myös laatimisen näkökul-
masta. Tämä olisi varmaan sellainen helpoin tapa nähdä myös, mihin tämä kehitys johtaa ja
sitten myöhemmin harkita tätä äänestysikärajaa, jos se on enää tarpeellista, kun tässä avau-
tuisi vallan uusi vaikutuskanava.

16.22 Kimmo Kiljunen sd: Arvoisa puhemies! Meillä on tässä keskustelussa nyt kansa-
laisaloiteinstituution pieni korjausesitys. Itse kansalaisaloitteista tässä on käyty hyvää kes-
kustelua, ja meillä on tänäkin päivänä ollut yksi kansalaisaloite, jonka käsittely jäi osittain
kesken. Aloite liittyi ilotulitteisiin, mikä kertoo siitä, että kansalaisaloitteella voidaan nos-
taa merkittäviä asioita esille. Kun seurasin sitä keskustelua, mikä tänään tässä salissa käy-
tiin, niin merkittävä osa käytetyistä puheenvuoroista oli vahvasti, yli puoluerajojen sillä
kannalla, että tämän tyyppinen ilotulitteiden käytön rajoittaminen olisi järkevää. Otin vain
sen esimerkkinä siitä, että kansalaisaloitteiden kautta tähän saliin tulee keskusteluun ja
päätöksentekoon selkeästi sellaisia avauksia, joilla on merkitystä, ja koemme sen tärkeäk-
si. Harmi vain, että en päässyt puhumaan silloin siitä asiasta. Ilmaisen tässä nyt myöskin
kannatukseni sille kansalaisaloitteelle.

Arvoisa puhemies! Itse tämä kansalaisaloiteinstituutio, joka on 2000-luvun lapsia poliit-
tisissa järjestelmissämme, tuli tietysti Euroopan unionin piiriin — tässä viitattiinkin jo tä-
hän miljoona allekirjoitusta vaativaan kansalaisaloitteeseen Euroopan unionin tasolla —
sen konventtiprosessin tuloksena silloin 2003 ja sittemmin Euroopan unionin perussopi-
muksiin. Sen peruahan sitten ovat nämä kansalaisaloitekäytänteet eri maissa, kun niitä on
lähdetty myöskin kansalliseen lainsäädäntöön mukaan ottamaan.

Tämä kansalaisaloite on tärkeä, edustuksellista demokratiaa täydentävä instituutio. Se
on suoran demokratian yksi tapa, ja se on yhä selkeästi kehittymässä. Olen aivan vakuut-
tunut, että pidemmässä juoksussa tämän aloitekäytänteen luonne tullaan ymmärtämään hy-
vinkin tärkeänä osana demokraattista päätöksentekojärjestelmää.

Täällä oli edustaja Tynkkysen ehdotus ja avaus siitä, että alaikärajaa alennettaisiin 18
vuodesta, joka on meillä äänioikeusikä, niiden henkilöiden osalta, jotka voisivat allekirjoit-
taa tämän kansalaisaloitteen. Minustakin se avaus on harkitsemisen arvoinen, ihan pelkäs-
tään sen vuoksi, että nuoret yleensä ovat niin sanottuja yhden asian ihmisiä. He kokevat yh-
den ison asian keskeisenä, joka sitten kasvattaa siitä nuoresta myöskin laajemmin yhteis-
kunnallisen vaikuttajan, kun sen asian yhteydet sitten muuhun yhteisöllisyyteen aukeavat.
Tässä suhteessa tämä ajatus, että he voisivat osallistua kansalaisaloitteen kautta aloitteelli-
sesti päätöksentekoon, yhteiskunnallisiin asioihin, on aika luonteva tapa kasvaa osaksi tätä
yhteiskunnan päätöksentekojärjestelmää, minkä tämä demokraattinen järjestelmä mahdol-
3



Pöytäkirjan asiakohta PTK 71/2019 vp
listaa, silti puuttumatta varsinaiseen äänestysikään, joka voisi säilyä 18 vuotena. Eli pidän
harkitsemisen arvoisena tuota ajatusta.

Sen lisäksi, että tehdään tällaisia pieniä hienosäätöjä niin kuin tämä muutos, joka nyt täs-
sä tapahtuu, tässä kansalaisaloiteinstituutiossa olisi hyvä huomioida kaksi kehittämisen ar-
voista asiaa. Ensimmäinen asia on: Tämän edustuksellisen demokratian päätöksentekoon
keskeisesti vaikuttava toimija on neljäs valtiomahti eli valtamedia. Valtamedian rooli on
näissä kansalaisaloitteissa niin suuri, että jotkut ovat sanoneetkin, että ne ovat media-aloit-
teita. Sellaisella kansalaisaloitteella, joka saa median huomion, on läpimenomahdollisuu-
det. Jos ei sitä huomiota saa, kansalaisaloite ei tahdo tulla tietoisuuteen, sana ei tahdo kul-
kea riittävästi, ja sen seurauksena on sitten se, että aloite ei kannakaan, vaikka se sisällöl-
lisesti voisi sen tarjotakin.

Tässä on myöskin hieman tätä ikäsyrjintäelementtiä, johon viittasin aikaisemmin. Niin
kauan kuin aloitejärjestelmä toimii digitaalisesti, niin kuin meidän aloitejärjestelmämme
toimii valtaosaltaan digitaalisesti, aloitteet, jotka koskevat nuoria ihmisiä, jotka liikkuvat
digimaailmassa helpommin, saavat nopeammin kannatusta kuin esimerkiksi aloitteet, jot-
ka selkeästi suuntautuvat ikäihmisten asioihin, jolloin käsin kerääminen on se ainoa konsti
saada kunnolla kerättyä. Tässä on myöskin tämän tapainen ongelma olemassa, mikä kan-
nattaa tietysti myöskin huomioida tai ainakin rekisteröidä, että myöskin tarjottaisiin ikäih-
misille paremmin tilaa osallistua näihin kansalaisaloitteisiin. Median rooli on ratkaisevan
tärkeä, se tulee tunnistaa.

Ne, jotka ovat kansalaisaloitteita koonneet tai olleet mukana niitä kokoamassa, tietävät,
että tämä 50 000 allekirjoituksen raja on tosi suuri. Se on tosi suuri. On uskomattoman suu-
ri ponnistus saada 50 000 allekirjoitusta, ellei saa valtamedian julkisuutta siihen taakse,
mikä nostaa hetkessä sitten sen kannatusten määrän. Ilman sitä se on todella iso ponnistus.

Arvoisa puhemies! Itse olisin pohdituttamassa sitä vaihtoehtoa, että tämä instituutio voi-
si olla joustavampi luonteeltaan sikäli, [Arto Satonen: Ei!] — kyllä — että 50 000 nimeä
tarvitsee, että se on lakialoite. Ajatellaan esimerkiksi 10 000 nimen keräämistä — takaan
teille, että sekin on iso asia. 10 000 nimen kerääminen voisi johtaa saman tyyppiseen aloit-
teellisuuteen kuin meillä eduskunnassa tehtävät kirjalliset kysymykset, joihin valtioneu-
vosto eli ministeri joutuu vastaamaan kirjallisesti. Siinä voisi olla merkitystä — kun
10 000:kin nimen kerääminen on suuri ponnistus, niin siinä olisi se mieli, että kun ne saa,
saa joka tapauksessa ministerin kautta vastauksen ja sitä kautta julkiseen keskusteluun sen
aloitteen. Se sitten saattaa poikia jatkossa enemmänkin mahdollisuuksia. Eli tällaista aja-
tusta itse kantaisin mielessäni ja olisin valmis vaikka tekemään lakialoitteen tästä asiasta.

16.29 Arto Satonen kok: Arvoisa rouva puhemies! En malta olla kanssa muutamaa sanaa
sanomatta edustaja Kiljusen innoittamana. Olen hänen kanssaan osittain samaa mieltä ja
osittain eri mieltä.

Ensinnäkään en missään nimessä pidä tätä 50 000 allekirjoituksen rajaa liian matalana
vaan ehkä pikemminkin päinvastoin. Näitä kansalaisaloitteita on kyllä tullut hyvin paljon
viime aikoina, ja nyt sitten se on tietysti sinänsä tärkeää, että kansalaisilta tulee se ilmaisu.
Se on vahva ilmaisu, kun se 50 000 nimeä tulee. Jokainen asia pitää täällä käsitellä, mutta
on myöskin niin, että osa näistä aloitteista on kyllä myöskin tällaisia niin kuin budjettialoit-
teen tyyppisiä. Silloin tietysti herää kysymys, että onko se sitten sen kansalaisaloitteen läh-
tökohta, koska sitten taas, jos me vaikka puutumme dieselöljyn hintaan, niin jokainen ym-
märtää sen, että semmoiset asiat päätetään osana esimerkiksi valtion budjettia, jolloin
4



Pöytäkirjan asiakohta PTK 71/2019 vp
ikään kuin yksittäisestä asiasta päätöksen tekeminen kansalaisaloitteen pohjalta on aika
haasteellista. Tämä ei tarkoita sitä, että olisin mitenkään innokas dieselveron puolustaja —
varsinkaan, koska itsekin ajan dieselautolla. Vakavasti puhuen tarkoitan siis sitä, että näit-
ten kansalaisaloitteiden, jotta ne toimisivat, pitäisi koskea sellaisia asioita, jotka ovat ikään
kuin lainsäädäntöön liittyviä, ehkä arvopohjaisia kysymyksiä — sellaisia, jotka voidaan
sitten myöskin eduskunnassa hyväksyä ottamatta ihan koko valtion budjetin perspektiiviä
huomioon.

Sitten toinen kysymys, ja siinä olen edustaja Kiljusen kanssa täysin samaa mieltä, että se
on juuri näin, että jos asia nousee mediassa suureksi, niin silloin se saa näkyvyyttä ja saat-
taa johtaa johonkin, mutta tämä sama ilmiö koskee kyllä myös kansanedustajien tekemiä
lakialoitteita. Täällä on aika monta sellaista lakialoitetta, jotka eduskunnan enemmistö on
aikoinaan jättänyt ja jotka eivät välttämättä silti ole johtaneet mihinkään. Tänään tullaan
käsittelemään edustaja Juvosen lakialoitetta omaishoitajien hoitovapaaseen tai saattohoi-
toon liittyen. Tein itse siitä aikoinaan lakialoitteen, joka itse asiassa johti loppujen lopuksi
jopa lain muuttumiseen. Sillä oli erittäin vahva eduskunnan tahto, mutta asia oli varsin vä-
hän mediassa esillä, ja siitä on seurannut se, että vaikka laki on jo voimassakin, niin suuri
osa ihmisistä ei edes tiedä, että se on olemassa, ja sen takia käyttö on ollut vähäistä. Eli kyl-
lä se on realiteetti. Tai toisena esimerkkinä muistan sen, kun täällä keskusteltiin perintöve-
ron pienentämisestä. Siitä jätettiin useita lakialoitteita, toimenpidealoitteita ja muita, [Pu-
hemies koputtaa] ja loppujen lopuksi seurauksena oli vasta sitten, kun iso media siihen tart-
tui, [Puhemies koputtaa] että asialle jotain tapahtui. [Puhemies koputtaa] Eli tämä on ikään
kuin realiteetti, että median kiinnostuksella on huomattava merkitys siihen, miten asiat ete-
nevät.

16.32 Kimmo Kiljunen sd: Arvoisa puhemies! Olen edustaja Satosen kanssa eri mieltä ja
samaa mieltä. Erityisesti nyt haluaisin korostaa sitä, että toivoisin, että en ymmärtänyt oi-
kein, mitä edustaja Satonen sanoi. Jäi hieman sellainen sävy, että te vähättelitte kansalai-
saloiteinstituutiota vähän siinä muodossa, että niitähän tulee ihan solkenaan tänne ja meil-
lä on valtava määrä niitä käsitellä. Kyllä, niitä tulee aika paljon, niin vaativaa kuin se kan-
salaisaloitteiden allekirjoitusmäärien saaminen onkin, mutta en silti vähättelisi tätä ollen-
kaan, vaikka ne olisivat budjettialoitetyyppisiä. Eivät ne johda sinänsä lainsäädäntöön.
Kyllä eduskunta ne käsittelee, ja me olemme fiksuja siinä, että jos se on budjettilakityyp-
pinen, jos se ikään kuin olisi johtamassa johonkin, niin kyllä me osaamme sen sitten sinne
budjettiinkin rakentaa, joko lisätalousarvioon tai sitten suoraan budjettiin. En minä yhtään
aliarvioisi näitä kansalaisaloitteita enkä pitäisi suurena sitä määrääkään. Hallituksen esi-
tyksiä täällä on todella solkenaan, niin kuin pitääkin olla. Tämä onkin tämän talon tehtävä,
säätää lakeja. Kyllä me kestämme ne muutamat kansalaisaloitteet ja niiden kautta käytä-
vän keskustelun.

Sen sijaan olisin ehdottomasti muistuttamassa edustaja Satoselle — ja nyt puhuu koke-
musasiantuntija: 50 000 allekirjoituksen kerääminen on hurjan suuri työ. Se on hurjan suu-
ri työ, erityisesti jos se tehdään käsin. Jos se digin kautta saa räjähdysmäisen julkisuuden,
niin silloin se on eri juttu, mutta jos sitä kerätään tosissaan, niin kuin useimmat kansalais-
järjestöt ja ihmiset tekevät, se on valtava, valtava työmäärä. Ja jos pystyy sen 50 000 saa-
maan, niin se on hienoa, ja että se tulee varsinaisena lakialoitteena käsiteltäväksi. Mutta
toistan sen idean, että 10 000:kin on valtava määrä, ja kun sen saa kerättyä, niin sillä saisi
5



Pöytäkirjan asiakohta PTK 71/2019 vp
kuitenkin asian poliittiseen keskusteluun vähintään sitä kautta, että valtioneuvosto joutuisi
— ministeri joutuisi — ottamaan kantaa.

16.34 Leena Meri ps: Arvoisa puhemies! Itse koen myös niin, että me kansanedustajat
olemme velvollisia tuomaan poliittiseen keskusteluun asioita. Voimme tehdä tiedotteita ja
ottaa niitä täällä puheeksi. Siihen ei tarvitse välttämättä kymmentätuhatta nimeä, vaan
meistä jokainen voi käyttää sitä puheoikeutta.

Enemmän olen itse asiassa huolissani siitä, kun kansalaisilta kuulee usein, että eiväthän
ne kansalaisaloitteet mihinkään johda, että siellä ne salissa puhuvat eikä sitten tapahdu mi-
tään. Sehän on kuitenkin ehkä se ongelma siinä, että jos joutuu tekemään valmiit pykälät,
niin se on tosi vaivalloinen työ. Jos ajatellaan, miten esimerkiksi ministeriössä laki valmis-
tellaan, niin siellä on kuulemisia, ammattilaisia hieromassa pykäliä ja niitä moneen ker-
taan katsotaan, ja sitten ne tulevat vielä eduskunnan valiokuntakäsittelyyn. Kun kansalai-
saloite tulee tänne meille eduskuntaan, se tulee meille valiokuntaan, eikä meillä ole sem-
moista koneistoa ja mahdollisuutta valiokunnassa tehdä sitä lainsäädäntöä ja sitä selvitys-
työtä samanlaisesti kuin tuolla ministeriön puolella. Se johtaa usein siihen, että se laki ei
ehkä sellaisenaan ole toteutettavissa, vaan asiantuntijat tulevat sitten kertomaan valiokun-
taan, että hyvä ajatus mutta tämä ei tällaisenaan voi tulla toimeenpantavaksi. Eduskunnan
mahdollisuus on silloin todeta, että kansalaisaloite hylätään mutta toivotaan tai jopa edel-
lytetään, että hallitus ryhtyy lainsäädännön valmisteluun. Se saattaa kestää vaikka kuinka
kauan, ja sitten tulee kansalaisille sellainen tunne, että se ei johtanut mihinkään, vaikka se
itse asiassa johti.

Olen edustaja Satosen kanssa samaa mieltä siinä, että olisi hyvä, kun tulisi enemmän
semmoisia periaatteellisia asioita, vaikkapa ”kannatan jotain asiaa”, ”en kannata”, ja sitten
täältä mitattaisiin se tahtotila. Voitaisiin ajatella jopa niin, että pantaisiin siihen joku mää-
räaika, niin että tässä tietyssä ajassa on tultava ministeriöltä joku vastaus, mitä tälle teh-
dään vai aikooko tämä hallitus tehdä yhtään mitään. [Kimmo Kiljunen: Aikoo tehdä!] —
No, en ota kantaa juuri tähän kyseiseen hallitukseen, joka ei varmasti välttämättä aina tee
sellaisia asioita kuin itse toivoisin, mutta se on eri keskustelu. — Tämä olisi esimerkiksi
hyvä sen asian eteenpäinviemiseksi.

Lakialoitteiden osalta on hyvä muistaa, että jos sata kansanedustajaa allekirjoittaa lakia-
loitteen, niin siellä on yleensä yhteensä satojatuhansia ääniä takana. [Arto Satonen: Kyllä!]
Sitäkin voisi miettiä, olisiko meillä mahdollisuutta sitä virallista sääntöä niin sanotusti
muuttaa, niin että otettaisiin asia käsittelyyn valiokunnissa, jos on vähemmän edustajia sen
takana.

Esimerkiksi itse sain hyviä keskusteluja, kun tein lakialoitteen eläimiin seksuaalisesti
sekaantumisen rangaistavuudesta. Sitä ei ollut oikein kehdattu käsitellä, mutta sen jälkeen
se tuli tuonne eläinten hyvinvointilain luonnokseen, joka kyllä tällä hetkellä makaa. Olen
ajatellut uusia tämän lakialoitteen ja pyydänkin ihmisiä tutustumaan siihen aiheeseen. Pian
tuon sen allekirjoitettavaksi.

16.37 Arto Satonen kok: Arvoisa rouva puhemies! Tämä on hyvää, periaatteellista kes-
kustelua näistä kansalaisaloitteista. Edustaja Merellä oli erinomainen pointti siitä, että jos
on täältä kerännyt yli 100 kansanedustajalta allekirjoituksen, niin kyllä sekin aikamoinen
määrä ihmisiä siinä jo takana on. Vaikka en toki kuvittele niin, että esimerkiksi kaikki mi-
nua tai ketään muutakaan äänestäneet olisivat kaikista asioista samaa mieltä keskenään, eli
6



Pöytäkirjan asiakohta PTK 71/2019 vp
sitä ei ihan tietysti voi yksi yhteen laskea, mutta totta kai sillä on valtava voima takana.
Mutta ehkä tämä kiteytyy... Siinä haluan korjata edustaja Kiljusen puheenvuoroa, että mis-
sään nimessä en väheksy näitä kansalaisaloitteita. Pikemminkin saattaisi olla niin, että jos
tämä rima olisi vielä korkeammalla, niin näitten arvostus olisi vielä vahvempaa.

Eli kyse on ehkä siitä, mitä me tällä kansalaisaloitteella haemme. Jos minä olen ymmär-
tänyt oikein, edustaja Kiljusen idea tästä 10 000:sta, joka vastaisi kirjallista kysymystä, on
se, että silloin kyse on ehkä sellaisesta asiasta, joka saattaa olla jollekin kohtuullisen pie-
nelle kansanryhmälle erittäin tärkeäkin asia, mutta ei laaja-alaisesti yhteiskunnallisessa
keskustelussa oleva asia. Sillä on tietysti oma pointtinsa, mutta esimerkiksi tällaisissa ti-
lanteissa minä luulen, että meillä on kyllä muitakin tapoja siihen asiaan paneutua kuin kan-
salaisaloite. Mutta en minä nyt sitä tietenkään huonona pidä, jos tänne vaikka tulisi kansa-
laisaloite keliakiakorvauksen palauttamisesta esimerkiksi, jota tässä nyt yritetään vaihto-
ehtobudjetin kauttakin järjestää. Tämä on ikään kuin yksi tämäntyyppinen esimerkki.

Mutta sitten, jos ja kun tämä rima on korkealla, niin ei se 50 000 ole mikään mahdoton
määrä kerätä nimiä sellaisiin asioihin, jotka oikeasti kansalaisia laajalti kiinnostavat. Sitä
en usko, että se on mikään mahdoton. [Kimmo Kiljunen: Se on erittäin vaikeaa!] Toki on
myöskin niin, että silloin se kiinnostaa varmaan mediaa ja muuta. Meillä on esimerkkejä
kansalaisaloitteista, jotka ovat muutamassa viikossa keränneet tämän 50 000 hyvinkin no-
peasti, ovat keränneet 100 000:kin. Eli kyllä, jos asia on riittävän painava ja se on riittävän
laajalti tässä yhteiskunnassa poliittisen keskustelun kohteena, ja itse asiassa juuri sellaiset
ovat niitä asioita, joiden pitäisi mielestäni tullakin kansalaisaloitteen kautta tänne päätettä-
viksi. Eli kyllä tässäkin oma ajatuksensa on, minkä takia tämä raja on juuri tähän kohtaan
laitettu. Ja se on myöskin niin, että jos sen rajan kovin moni ylittää, niin silloin sillä ei ole
painoa yhtä paljon kuin silloin, jos on vain muutama vuodessa, joka tämän rajan ylittää,
että tässäkin on oma logiikkansa.

16.40 Jani Mäkelä ps: Arvoisa puhemies! Muutama huomio tähän kansalaisaloiteasiaan
yleisemminkin. Eli ensinnäkin epäilisin, että jos joku asia on 10 000 ihmiselle niin tärkeä ja
mielenkiintoinen, että he olisivat valmiita allekirjoittamaan tällaisen kysymysaloitteen,
niin epäilemättä he pystyvät myös vaikuttamaan valitsemiinsa, äänestämiinsä kansanedus-
tajiin niin, että kansanedustaja tekisi sellaisen kysymyksen. Se on kuitenkin ensisijainen
tapa edustaa kansaa edustuksellisessa demokratiassa.

Toisenakin se, että aloitehan ei tarkoita sitä, että asia menee esitetyssä muodossa läpi,
vaan se tarkoittaa sitä, että asia käsitellään. Jos nyt vähän karrikoidaan, niin on mahdollis-
ta, että 50 000 henkilöä kannattaa jotain asiaa mutta sitten 4 miljoonaa vastustaa. Vaikka
esimerkki onkin karrikoitu, niin ymmärrätte kaikki, mitä tarkoitan. Eli kaikilla kansalaisa-
loitteilla, jotka tulevat eduskuntaan käsittelyyn, ei suinkaan ole kansan enemmistön tukea
takanaan. Voi olla toisinkin.

Ylipäänsäkin tätä kansalaisaloiteinstituutiota pitäisi kehittää mielestäni sellaiseen suun-
taan, että kansalaisaloite olisi viesti meille poliitikoille, mitä meidän pitäisi tehdä, mikä on
se tahtotila, mihin suuntaan laaja joukko kansalaisia haluaa asioita edistää. Eli nyt kun täs-
sä on näitä muotovaatimuksia lainsäädännöstä, niin monesti se kansalaisaloitteen hyvä
idea hukkuu niihin muotovaatimuksiin. Sitten kun tänne tulee sellaisia muotovaatimukset
täyttäviä esityksiä perusteluineen päivineen, melkein kuin ne olisivat hallituksen esityksiä,
niin monesti kysymys ei olekaan kansalaisaloitteesta vaan kansalaisjärjestöaloitteesta. Eli
kansalaisjärjestöt, joilla on aivan toisenlainen resurssi laatia juridisesti toimivia lakiesityk-
7



Pöytäkirjan asiakohta PTK 71/2019 vp
siä, markkinoida niitä, saada ne mediaan, tuovat tänne asioita lainsäädäntöprosessin ohit-
se, pahimmassa tapauksessa jopa hallituspuolueiden poliitikkojen tukemina. Tämä tuskin
on kansalaisaloitejärjestelmän tarkoitus, vaan kysymys on enemmän siitä, että pitäisi pys-
tyä tuomaan se tavallisen kansalaisen huoli asioista, jotka eivät etene perinteisten poliittis-
ten kanavien kautta.

16.42 Esko Kiviranta kesk: Arvoisa puhemies! Täällä voi näköjään puhua hyvin laajasti
kansalaisaloitteista. Olin silloin, kun täällä kansalaisaloitelaki säädettiin, eduskunnan pe-
rustuslakivaliokunnan jäsen, ja siellä pohdittiin kovasti sitä, mikä pitäisi olla tämä vähim-
mäisallekirjoittajamäärä, ja sitten päädyttiin tähän 50 000:een, mitä pidettiin käytännössä
lähes mahdottomana, ja kuviteltiin, että tästä tulee hyvinkin raskas yhteiskunnallinen
instrumentti, kun näin korkea vaatimus asetetaan. Täällä on joku katsonut, että se ei ole ko-
vin olennainen seikka, kuinka paljon on allekirjoittajia. Vaikka sitä nostettaisiin
100 000:een, niin niitä tulisi varmaan ihan yhtä hyvin 100 000 kuin 50 000. [Kimmo Kil-
junen: Ei tule!] — No, ei nyt ihan, totta kai matematiikka sen verran toimii. — Mutta kui-
tenkin niitä tuli runsaasti tänne, ja siinä mielessä tämä ei ole kovin olennainen kysymys.
Tämä 50 000 on varmaan ihan kohdallaan.

16.43 Mika Kari sd: Arvoisa rouva puhemies! Kun katsoin tätä perustuslakivaliokunnan
lausuntoa, niin tämän asian osalta varmaan asiat etenevät tässä eurooppalaisessa kokonai-
suudessa ihan hyvin, mutta vähän aikakirjoihin kanssa muistijälkeä ajattelin sanoa.

Sain olla myös oman ryhmäni edustajana, oman ryhmäni työvaliokunnan jäsenenä sil-
loin 2011 lausumassa sosiaalidemokraattien näkökulmaa tähän kansalaisaloitteen käyt-
töönottoon, joka sitten otettiinkin käyttöön vuonna 12. Niin kuin tässä joku kollega sanoi-
kin, niin silloin oli kyllä mielikuvissa, että tämä 50 000:n raja on niin korkea, että koskapa
ensimmäinen aloite tulee. Ja se kesti vuoden. Vuonna 2013 keväällä, kevättalvella tuli en-
simmäinen kansalaisaloite, joka oli täyttänyt tämän 50 000:n rajan. Se 50 000:n raja on
noin reilun prosentin äänioikeutetuista.

Tietenkin voidaan arvioida tänä päivänä, onko tuo raja liian korkealla tai liian matalalla,
en siihen niinkään ota kantaa, mutta otan kantaa siihen sisällön rakentamiseen. Olen samaa
mieltä kuin edustaja Mäkelä tuossa aikaisemmin. Hallintovaliokunnassa viime kaudella
huomasin tilanteen, jossa sinänsä hyvää tarkoittava kansalaisaloite ja lakiehdotus törmäsi-
vät tämmöisiin muotoseikkoihin ja teknisiin kysymyksiin. Olisikin meiltä lainsäätäjiltä
ihan perusteltua vielä kerran käydä läpi, onko tämä kansalaisaloitejärjestelmä tosiasialli-
sesti kuitenkaan kanava, jossa sen tavallisen suomalaisen kansalaisen, joka kokee jonkun
asian tärkeäksi, kannattaa nostaa se yhteiskunnalliseen keskusteluun, onko tämä järjestel-
mänä toimiva. Hallinnollisiin yksityiskohtiin, vaikka lainsäätämisjärjestykseen, liittyvän
avun ja neuvonannon antaminen kansalaisaloitetta laativalle ihmiselle voisi olla yksi kei-
no, jolla varmistettaisiin, että kansalaisella olisi tosiasiallisesti keinot tehdä sellaisia aloit-
teita, jotka teknisestikin menevät täällä eduskunnassa läpi. Joten tätä järjestelmää on kyllä
varmasti syytä kehittää ja saada ehkä kansalaisaloitteen hienosta ajatuksesta enemmän irti.
Ei pelkkää kansalaisaloitteiden määrää pidä tuijottaa vaan ennen kaikkea niiden laatua ja
sisältöä.

16.45 Kimmo Kiljunen sd: Arvoisa puhemies! Pohdiskeluihin siitä, että kansalaisaloi-
teinstituutiota voisi kehittää niin, että se tulee suoraksi lakialoitteeksi: itse olen ymmärtä-
8



Pöytäkirjan asiakohta PTK 71/2019 vp
nyt sen tällä tavalla, että kansalaisaloitteen ei tarvitse olla lain muodossa sinänsä, vaan se
on avaus eduskunnalle siitä, että pystyisikö tuosta teemasta tekemään lainmuutoksen, että
se teema toteutuu.

Haluaisin edustaja Karille sanoa sen, että me saamme — mutta usein kansalaiset eivät
sitä välttämättä tiedä, ja siinä edustaja Kari on oikeassa — oikeusministeriöstä apua siihen,
että jos se lain formulointi halutaan tehdä, niin oikeusministeriössä on ne ihmiset kansalai-
saloitepuolelta, jotka säätelevät ja hallitsevat sitä, ja siihen pystytään sitten antamaan lail-
lista neuvontaa myöskin, eli se on kyllä mahdollista.

Sen sijaan tässä oli jonkinlaista ei nyt vastakkainasettelua mutta hieman niin kuin poh-
diskelua siitä, mikä määrä allekirjoituksia tarvittaisiin, minkä tyyppinen lopputulema siitä
voisi olla — viittasin tähän 10 000:een, 50 000:een allekirjoitukseen ja niin edelleen. On-
han meillä: Muistaakseni edustaja Mäkelä sanoi, että jos joku on 10 000 nimeä keräämäs-
sä, niin siinä voisi toimia myöskin kansanedustajien kautta tai muuten. Luonnollisesti on,
meillä on edustuksellisen demokratian instituutio eli me olemme korkeimmassa päätök-
sentekoelimessä eduskunnassa. Meillä on mahdollisuus tehdä kirjallinen kysymys, jos
kansalaiset sitä pyytävät, kansalaisjärjestöt pyytävät, kuka tahansa pyytää tai itse haluam-
me saada tietoa. Me saamme siihen vastauksia. Meillä on oikeus myöskin tehdä lakialoite,
ei siihen tarvita kansalaisaloitetta. Kansalaiset voivat lähestyä meitä. Meillä on myöskin
oikeus, tämä muotoilu, että jos 50 000 allekirjoitusta on, niin sitten se on käsiteltävä myös-
kin eduskunnassa kuin ei nyt hallituksen esitys mutta sillä vakavuudella kuin se olisi hal-
lituksen esitys. Se on se lähtökohta, ja ne käsitellään täällä kansalaisaloitetyyppisenä.
Meillä on myöskin se sadan kansanedustajan rajan ylittäminen lakialoitteessa, jolloin se pi-
täisi käsitellä myöskin eduskunnan valiokunnassa, kuten hallituksen esitys, niin että minis-
teriö antaa siitä lausuntonsa.

Minä voin sanoa, arvoisa puhemies, että omalla kohdallani tässä on juhlapäivä juuri tä-
nään tällä hetkellä. Tässä on hetki sitten koottu pysäköintivirhemaksuihin liittyvä lakialoi-
te, jolla ne yritetään saada kuosiin. Puhemies voi onnitella, minulla on 100 allekirjoitusta.
Ja voin senkin kertoa, että se on valtava työ. Se on valtava työ. [Arto Satonen: Se on totta!]
Ei se niin vain onnistu tässä. Sen takia kannattaa arvostaa 50 000:ta allekirjoitusta kansa-
laisaloitteessa, myöskin sadan allekirjoituksen saamista tästä salista aloitteelle, joka me-
nee puoluerajojen ylitse, jolloin sille täytyisi olla se merkitys.

Mutta kun meillä on myöskin pienempi muoto eli kirjallisen kysymyksen tekeminen —
ministeriltä vastaus — niin miksemme myöskin kansalaisille sitä mahdollista. Tämä on se
minun ajatukseni. Nämä eivät ole ristiriidassa toisiinsa nähden, vaan edustuksellinen de-
mokratia ja suora demokratia täydentävät toisiaan.

16.48 Arja Juvonen ps: Arvoisa rouva puhemies! Täällä käydään hyvää keskustelua kan-
salaisaloitteesta. Kansalaisaloite on erittäin tärkeä kansalaisille, jotta he saavat äänensä
kuuluviin eduskunnassa ja voivat tuoda meille sitä viestiä, mikä on kansalaisille tärkeää.

Mutta yhtä tärkeitä ovat kansanedustajien tekemät lakialoitteet. Joskus olen miettinyt si-
tä, minkä takia kansanedustajien tekemät lakialoitteet ovat huonommassa asemassa kuin
kansalaisaloite. Eli jotta lakialoite täällä etenisi edes ministeriöön asti, josta saisi lausun-
non, se vaatii yli sadan kansanedustajan allekirjoituksen. Olisi erittäin tärkeää, että myös
vähäisemmällä allekirjoitusmäärällä tämä olisi mahdollista, koska täällä on erittäin tärkei-
tä asioita käsittelyssä.
9



Pöytäkirjan asiakohta PTK 71/2019 vp
Olen itse tehnyt monena eduskuntakautena muun muassa lapsiin kohdistuvista seksuaa-
lirikoksista lakialoitteen, joka on kerännyt sen yli sata allekirjoitusta. Mutta kun sitten saa-
pui kansalaisaloite samaan aiheeseen liittyen, ne kulkivat sitten yhdessä ja etenivät sillä ta-
valla.

Pohjoismaiden neuvostossa olin jäsenenä viime kaudella ja sain siellä esitellä tätä suo-
malaista kansalaisaloitejärjestelmää, jota toki ihailtiin tavallaan siinä, että on hienoa, että
ihmiset voivat osallistua demokratiaan tuomalla ajatuksia ja tärkeitä nostoja. Tulisiko
meillä olla Pohjoismaiden välillä tämmöinen yhteinen kansalaisaloitejärjestelmä, ja millä
tavalla voisimme Pohjoismaiden sisällä myös kehittää demokratian toteutumista?

Sadan allekirjoituksen kerääminen lakialoitteeseen on äärettömän iso urakka, ja olisi
kyllä tärkeää myös, että valiokunnissa sitten käsiteltäisiin näitä kansanedustajien tekemiä
lakialoitteita, koska näin myös meidän äänestäjämme ja kansalaiset toivovat ja aina odot-
tavat, että kun hyviä ideoita lähtee eteenpäin, ne myös käytäisiin läpi. Mutta monesti käy
niin, että sadankin edustajan allekirjoittama lakialoite jää sitten ministeriön lausunnon jäl-
keen sinne mappi ö:hön, että se ei etene, mutta kansalaisaloite kuitenkin tulee aina tänne
saliin keskusteltavaksi. Elikkä se on erittäin tärkeätä, että se käsitellään valiokunnassa ja
sitten tulee vielä tänne saliin keskusteltavaksi, ja silloin se kansalaisaloitteen kaari sulkeu-
tuu.

16.51 Vilhelm Junnila ps: Arvoisa rouva puhemies! Täällä edustaja Tynkkynen aiem-
min esitteli lakialoitettaan toisen puheen yhteydessä, ja siinähän tämän kansalaisaloitteen
allekirjoituksen ikäraja oli tiputettu 16 vuoteen, ja kun tässä edustaja Kivirantakin mietti
tätä määrää, niin jos näin tehtäisiin, niin tietenkin tämä määrä varmasti pitäisi myös kas-
vattaa siitä 50 000:sta johonkin enempään, jos tämä aktivoisi nuoria enemmän.

Mutta edustaja Juvonen kiinnittää mielestäni erittäin tärkeään asiaan huomiota. Mehän
keskustelemme pääsääntöisesti yleisellä tasolla kansalaisaloitteesta tai vaikka näistä alle-
kirjoittajamääristä ja niin edelleen, mutta on oikea huoli, minkälainen teho on niin kansa-
laisaloitteella kuin lakialoitteellakin, ja heittäisin pohdittavaksi seuraavan ajatuksen: Esi-
merkiksi Yhdysvalloissa näitä lakihankkeita viedään eteenpäin vaalien yhteydessä. Siellä
samassa yhteydessä, missä äänestetään vaikka omaa edustajaa kongressiin, saatetaan ää-
nestää vaikka jonkin tiehankkeen rahoituksesta. Siellä on erittäin paljon tavallaan asiaa sa-
massa yhteydessä, [Arto Satosen välihuuto] ja nämä kansalaisaloitteet ja lakialoitteet voi-
sivat olla sellaisia, joita voisi tässä yhteydessä sitten samalla hyödyntää ja käyttää hyväksi,
ja jotka mahdollisesti sitten johtaisivat myös toimenpiteisiin. Tietenkin näissä sitten pitäisi
alustavasti valmistelu hoitaa niin hyvin, että näitä asetettaisiin vastakkain ja tavallaan vain
parhaat ehdotukset sitten olisivat ylipäätään mahdollisia. Koska muutenhan kuka tahansa
osaa osoittaa määrärahaa johonkin tiettyyn hankkeeseen, mutta että ne ovat talouspoliitti-
sesti perusteltuja ja mahtuvat raamiin ja niin edelleen, niin tässä on tietenkin aika paljon-
kin teknistä sovellettavaa. Mutta se voisi olla yksi sellainen. Joka tapauksessa ihmiset ovat
hyvin aktiivisia niin presidentinvaaleissa kuin eduskuntavaaleissakin, niin miksi emme sa-
massa yhteydessä ottaisi sitten kantaa myös muihin asioihin. Ehkä tämä kansalaisaloite so-
pisi siihen tilanteeseen kaikkein parhaiten.

16.53 Mika Kari sd: Arvoisa rouva puhemies! Jos oikein muistan, niin tämä yksi kansa-
laisaloite, joka törmäsi tällaisiin teknisluontoisiin ongelmiin, liittyy ampuma-aselakiin.
10



Pöytäkirjan asiakohta PTK 71/2019 vp
Tällainen muistikuva minulla on — jos kollegoja on siitä valiokunnasta, niin varmaan
muistavat myös. Että näitä teknisiäkin ongelmia on.

En itse ainakaan haluaisi myöskään verrata näitä kansanedustajien lakialoitteita ikään
kuin toiminnallisesti kansalaisaloitteeseen. Molemmille pitää antaa ikään kuin oma arvon-
sa, ja sen arvon tietenkin pitää olla korkea. Erityisesti tässä kansalaisaloiteasiassa pitäisi
pystyä varmistamaan, että kansalaisaloitteen laatijalla on tosiasialliset mahdollisuudet teh-
dä sellaista kansalaisaloitelaadinnan teknistä osaa, joka sitten eduskunnassa ei törmää joi-
hinkin teknisiin muotoseikkoihin.

Mutta tästä sadan kansanedustajan lakialoiterajasta: Käsittääkseni eduskunnassa ei kui-
tenkaan ole mitään vakiintunutta sääntöä tälle sadan rajalle niin, että se saisi asiallisemman
käsittelyn kuin lakialoitteet, jotka on pienemmällä määrällä kirjoitettu. [Arto Satosen väli-
huuto] Pitäisinkin ihan tarpeellisena — joskaan en halua laajentaa keskustelua nyt lakia-
loitteeseen, mutta sanon kuitenkin — ja tärkeänä, että lakialoitteet allekirjoitusmäärästä
riippumatta saisivat aina jonkunlaisen huomion. Meillä eduskunnassa liian usein lakialoit-
teet ovat pöydällä piipahtamassa ja eivät ikään kuin synnytä sitten laajempaa poliittista
keskustelua. Salikeskustelussa illalla kyllä saa huomion, mutta sitten kun arki koittaa ja
asia saapuu valiokuntaan, niin asia usein hautautuu meidän omiin prosesseihimme.

Sanon tämän sen takia, koska tästä sadan rajasta on syntynyt tähän eduskuntaan hieman
tämmöinen myytti, että sadan allekirjoituksen jälkeen vasta annetaan asialle ikään kuin se
riittävä huomio. Minä en pidä sitä ihan hyvänä, koska meillä edustajillakin on vähän eri-
laisia tapoja kerätä näitä nimiä lakialoitteisiin. [Kimmo Kiljusen välihuuto] Sinänsä hyviä
lakialoitteita voidaan laatia sellaisenkin edustajan toimesta, joka ei ihan kaikkia pöytiä
kierrä tai ei pysty lyhyellä puheenvuorolla, hissipuheella vakuuttamaan kollegaa, että alle-
kirjoitapa tämä lakialoite. Meillä on hyviä aloitteita, määrät allekirjoittajissa vaihtelevat, ja
ennen kaikkea pitää tarjota kansalaisille — joita mekin edustajina olemme — hyvät mah-
dollisuudet toteuttaa hyvää lainsäädäntöesitystä.

16.56 Päivi Räsänen kd: Arvoisa rouva puhemies! Tämä kansalaisaloitejärjestelmä on
itse asiassa aika paljon muuttanut tätä eduskuntakeskustelua [Mika Kari: Kyllä!] ja käytän-
töjä ja tuonut tänne saliinkin suoraan sellaisia keskusteluja, jotka eivät muutoin olisi tänne
tulleet, ja jopa sitten päätöksentekoa ja lainsäädäntöä — ollaanpa siitä sitten oltu eri mieltä
tai samaa mieltä. Itse kyllä myös hiukan kannan huolta siitä, onko samalla käynyt niin, että
ikään kuin kansanedustajien lakialoitteiden painoarvo on vähentynyt ja jos ajattelemme
tätä edustuksellisen demokratian kannalta, joka on kuitenkin se pohja ja perusta tässä mei-
dän järjestelmässämme, niin kyllä jokaisen yksittäisenkin kansanedustajan kansanedusta-
ja-aloitteella pitäisi todellakin olla suuri painoarvo ja huomioarvo, ja sen takia itsekin tän-
ne saliin jäin tänään, että täällä on näitä kansanedustaja-aloitteita sitten myöhemmin vielä
käsittelyssä.

Tätä 50 000:n rajaa pidän henkilökohtaisesti mieluummin liian matalana kuin korkeana
— en olisi sitä ainakaan madaltamassa. On hyvä, että vain sellaiset hankkeet, joissa on var-
sin laajaa kannatusta väestön keskuudessa, jossa saadaan sitten niitä nimiä myös helposti
aloitteen alle, tulevat tänne. Eli jos tätä merkittävästi madallettaisiin, niin kyllä tämä edus-
kuntatyö muuttaisi luonnettaan aivan huomattavasti, niin että en lähtisi tätä kyllä todella-
kaan enää madaltamaan.
11



Pöytäkirjan asiakohta PTK 71/2019 vp
16.58 Kimmo Kiljunen sd: Arvoisa puhemies! Edustaja Räsäselle sen verran oikaisen,
että kun olen puhunut 10 000 nimen kansalaisaloitteesta eli kun kansalaisaloitteelle on saa-
tu 10 000 nimeä, niin se ei tarkoita sitä, että sitä 50 000 allekirjoituksen rajaa madallettai-
siin. Se johtaisi toisen tyyppiseen käsittelyyn. Minun ajatukseni on, että se menisi valtio-
neuvostolle, eli ministeri vastaisi siihen samalla tavalla kuin hän vastaa kansanedustajan
kirjalliseen kysymykseen, eli se ei kuormita eduskunnan työtä — ministeriön työtä kyllä-
kin.

Mutta palaan siihen, minkä edustaja Kari ja edustaja Räsänen molemmat toitte esille: tä-
män kansalaisaloiteinstituution suurin merkitys on siinä, että kansalaisyhteiskunnan tasol-
ta voidaan nostaa poliittiseen keskusteluun — vakavaankin poliittiseen keskusteluun —
asioita, jotka kansalaiset kokevat tärkeiksi. Se on sen suurin merkitys. Me nostamme tee-
moja, jotka ehkä eivät tahdo poliittisen järjestelmän kautta saada tilaa mutta tulevat nyt
kansalaisten kautta tähän meidän yhteiselle foorumillemme keskusteltaviksi.

Yhdyn myöskin teidän näkemykseenne siitä, että tuo lakialoitteiden tekeminen täällä
eduskunnassa toivottavasti ei sitten kärsi tästä, koska kyllä, kun me teemme näitä lakialoit-
teita, ne tehdään vakavalla mielellä ja että se on edustuksellisen demokratian instituutio,
jota me edustamme, ja niihin pitäisi suhtautua kunnolla. Minä en usko, että edustaja Kari
halusi vähätellä sitä, että olen juuri saanut sata allekirjoitusta tähän lakialoitteeseen, [Mika
Kari: Päinvastoin!] vaan todennäköisesti sitä, että myöskin pienemmälle määrälle pitäisi
saada kunnon käsittely tänne, ja sitä samaahan edustaja Räsänen kannatti, ja toivon, että
puhemieskin kirjaa tämän huomioon tässä keskustelussa.

Ensimmäinen varapuhemies Tuula Haatainen: Kaikki kirjataan, puheenvuorot.

Yleiskeskustelu päättyi.

Eduskunta hyväksyi hallituksen esitykseen HE 57/2019 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.
12


