















































DEMC8D7.tmp.xml


Pöytäkirjan asiakohta PTK 52/2017 vp
Pöytäkirjan asiakohta 

PTK 52/2017 vp

Täysistunto

Torstai 11.5.2017 klo 16.00—18.32

3.1. Suullinen kysymys hallintarekisteristä (Ville Skinnari sd)
Suullinen kysymys SKT 70/2017 vp

Suullinen kyselytunti

Puhemies Maria Lohela: Edustaja Skinnari.

Keskustelu

16.01 Ville Skinnari sd: Arvoisa puhemies! Avoimuus ja läpinäkyvyys ovat olleet suo-
malaisen yhteiskunnan tukijalka, mistä meidät maailmalla on tunnettu ja tunnetaan. Ihmis-
ten tulee tietää, kuka omistaa, mitä omistaa ja missä omistaa.

Koko hallintarekisteriprosessi on ollut sekava ja salakähmäinen. Hallintarekisteri ka-
toaa, palaa, katoaa, palaa, mutta kukaan ei tiedä tälle säätämiselle perusteita. Eilen iltamyö-
hään tämä sekava prosessi huipentui siihen, että keskustelua käytiin lähes kokonaan ilman
hallituspuolueiden edustajia. Hallituksen vaihtuvat selitykset ja toinen toistaan kehnom-
mat ratkaisut osoittavat, ettei se ole tosissaan halunnut ratkaista veronkiertämisen ongel-
maa, vaan sen tarkoitus on runnoa asia väkisin läpi keinoja kaihtamatta. Kysynkin teiltä,
arvoisa ministeri: miksi hallitus käyttää tällaisia hyvin poikkeuksellisia keinoja hallintare-
kisterin läpiviemiseksi?

16.03 Valtiovarainministeri Petteri Orpo (vastauspuheenvuoro):  Arvoisa puhemies!
Ensinnäkin olen kysyjän kanssa täysin samaa mieltä siitä, että tämä on ollut aika poikkeuk-
sellinen prosessi eikä varmasti nauti parhaan mahdollisen lainsäädäntöprosessin tunnus-
merkkejä, enkä yhtään ihmettele, jos tämä hämmentää, varsinkin kun tähän liittyy niin val-
tavasti vääriä luuloja ja vääriä puheita, kuten tässäkin kysymyksessä kuultiin.

Hallitus ei aja mitään väen väkisin, vaan kuten me hyvin tiedämme, me kuulumme Eu-
roopan unioniin ja Euroopan unionin lainsäädäntö velvoittaa meitä. Meidän täytyy tuoda
kansalliseen lainsäädäntöön ne, jotka yhdessä sovitaan. 2014, jolloin sosiaalidemokraatit-
kin olivat hallitusvastuussa, tehtiin direktiivi, jonka toimeenpanosta kansallisesti on nyt
kyse, ja siksi me tätä kyseistä lakia olemme nyt viemässä eteenpäin, koska meidän velvol-
lisuutemme Euroopan unionin jäsenenä on tämä tehdä. Tämä laki ei tule muuttamaan tätä
meille kaikille tärkeää avoimuutta ja tietojen saantia tämän hetken tilanteesta mihinkään.

Puhemies Maria Lohela: Pyydän niitä edustajia, jotka haluavat esittää lisäkysymyksiä, il-
moittautumaan.

16.04 Ville Skinnari sd (vastauspuheenvuoro): Arvoisa puhemies! Viime kädessä kysy-
mys on omistusten julkisuudesta ja siitä, ettei ulkomailla voi käydä kiertämässä sääntelyä.
 Tarkistettu
4.1



Pöytäkirjan asiakohta PTK 52/2017 vp
Piensijoittajien ja tavallisten veronmaksajien etu on, että osakastiedot ovat julkisia. Olisin
odottanut hallitukselta jotain muuta kuin vain lisää byrokratiaa ja epätoivoista sakkomal-
lia. Näyttää nyt siltä, että hallitus laittaa tavalliset veronmaksajat eli ne, jotka tekevät ve-
roilmoituksen tunnollisesti ja maksavat veronsa vuodesta toiseen, toiseen asemaan mutta
antaa rahamiehille ja -naisille mahdollisuuden luikkia ulkomaille veroja piiloon. Kysyn-
kin: miksi hallitus tekee reikiä veropohjaan ja jättää tavalliset kansalaiset ja piensijoittajat
maksamaan veronsa?

16.05 Valtiovarainministeri Petteri Orpo (vastauspuheenvuoro):  Arvoisa puhemies!
Edelleenkin, ei hallitus tee reikiä veropohjaan. Tämä perustuu siis EU-asetukseen — sa-
noin äsken "direktiivi" — asetukseen, joka on 14, ja päinvastoin tällä nyt hallituksen tähän
mukaan tuomalla ennakkoverolla, joka on 50 prosenttia, ei lisätä byrokratiaa, tai jos lisä-
täänkin, niin ei minua haittaa, jos sillä varmistetaan se, että Suomen verottaja ja veronmak-
sajat saavat, mitä tarvitsevat. Tämä järjestelmä on luotu sellaiseksi, että kun me emme ker-
ran voi kieltää Suomessa asuvaa käyttämästä hallintarekisteriä ulkomailla — esimerkiksi
Saksassa ei ole muuta järjestelmää kuin hallintarekisteri, kun ei ole löytynyt keinoa kieltää
— niin siksi me näille omistuksille määrittelemme tämän 50 prosentin todella rajun ennak-
koveron. Mutta jos rehellisesti, avoimesti julkaisee tietonsa, niin pääsee alemman veron
piiriin. Minusta tämä on hyvä ratkaisu. Verottaja saa, mitä sille kuuluu. Jos se lisää nyt vä-
hän byrokratiaa, se ei haittaa, jos silloin pidetään suomalaisen veronmaksajan puolta.

16.06 Maarit Feldt-Ranta sd (vastauspuheenvuoro): Arvoisa puhemies! Kyllä tämä mo-
nille kansalaisille ja myös monille meille kansanedustajille näyttäytyy sellaisena, että hal-
litus tekee kaikkensa mahdollistaakseen tällaisen hämärän omistamisen. [Välihuutoja oi-
kealta] Eilen illalla tätä asiaa käsiteltiin tässä salissa. Paikalla ei ollut yhtään ainutta halli-
tuksen ministeriä, ei myöskään talousvaliokunnan puheenjohtajaa. Illan ja yön pimeinä
tunteina tämä asia yritettiin täällä runnoa läpi. [Mauri Pekkarinen: Oli meitä paikalla tääl-
lä!]

Mutta kaikkein merkillisin näytelmä nähtiin, kun perussuomalaisten eduskuntaryhmän
puheenjohtaja Kankaanniemi kulki ympäriinsä täällä esittelemässä hallituksen sisäistä kas-
sakaappisopimusta, jossa oli, pääministeri, teidän ja valtiovarainministeri Orpon allekirjoi-
tukset. [Välihuutoja oikealta] Pääministeri, mistä sopimuksesta oli kyse, johon perussuo-
malaisten ryhmäpuheenjohtaja täällä useaan kertaan viittasi ja jota hän täällä nyt heiluttaa?
Mikä on tämän sopimuksen sisältö, ja millä tavalla se liittyy tähän eduskunnan käsittelyssä
olevaan asiaan? Milloin eduskunta saa tiedon tästä hallituksen sisäisestä kassakaappisopi-
muksesta?

16.07 Pääministeri Juha Sipilä (vastauspuheenvuoro): Arvoisa rouva puhemies! Kassa-
kaappisopimuksia ei varmaan heilutella täällä, eivätkä ne ole julkisia. En ole tuommoisia
kassakaappisopimuksia ollut koskaan tekemässä, vaan me olemme sopineet hyvässä yh-
teisymmärryksessä siitä, että nyt, kun tähän hallintarekisteriasiaan tulee myöskin ankara
veroseuraamus niille, jotka haluavat peitellä omistuksensa jonkun hallintarekisterin taak-
se, haluamme varmistaa, että se asia tulee käsiteltyä mahdollisimman nopeasti. Ja sovim-
me siitä yhteisesti, että teemme sen niin nopeasti kuin virkamiehet ovat luvanneet asian kä-
sitellä, eli vielä kesäkuun loppuun mennessä tuomme siitä yhteisen, hyvin valmistellun esi-
2



Pöytäkirjan asiakohta PTK 52/2017 vp
tyksen. Kaiken lähtökohtana on se, että joka haluaa omistuksensa salata, joutuu siitä anka-
rasti maksamaan.

16.08 Valtiovarainministeri Petteri Orpo (vastauspuheenvuoro):  Arvoisa puhemies!
Vielä tuohon jatkona: Ihan lainvalmistelullisesti me kävimme läpi hallituspuolueiden kes-
ken sen, että me saamme tämän tärkeän verolain, joka on nyt oleellinen osa tätä kokonais-
ratkaisua ja joka tuo tämän kovan veron sitten niille, jotka yrittäisivät, haluaisivat jättää ne
omistajatiedot piiloon. Me tuomme sen mahdollisimman nopeasti, näillä näkymin valtio-
varainministeriö pystyy saamaan sen lausuntokierrokselle kesäkuun alussa. Parin viikon
lausuntokierros varmasti riittänee, ja silloin meillä on mahdollisuus, että eduskunta pääsee
hyvissä ajoin kesäkuun puolenvälin jälkeen käsittelemään tätä tärkeää elementtiä, tätä ve-
rolakia, joka on oleellinen osa tätä ratkaisua ja joka turvaa suomalaisten veronmaksajien
edun ja mielestäni maksimoi myöskin julkisuutta.

16.09 Timo Harakka sd (vastauspuheenvuoro): Arvoisa puhemies! Suurin osa suomalai-
sista täytti tänä maanantaina veroilmoituksen tunnollisesti. Tavallinen veronmaksaja ei saa
itse päättää, maksaako veroja vai ei.

Nyt tähän hallintarekisterin kylkeen on keksitty ulkomaisten tuntemattomien osinkojen
ennakonpidätys, joka ei ratkaise ongelmia lainkaan. Professori Rothovius totesi tänään ra-
dion Ykkösaamussa, että sakkovero on hyvin helppo kiertää: "Jos omistaja kertoo olleensa
omistaja, niin se tiedetään, mutta jos hän ei itse kerro, niin sitä ei tiedetä." Tässä oli nyt
tämä pääministerin mainostama ankara veroseuraamus. Uskotteko todella, että veronkier-
täjä tai omaisuuden piilottaja rankaisee itseään vapaaehtoisesti? Kysymykseni kuuluu kui-
tenkin, vanhan 20 perhettä -laulun hengessä: Miksi ulkomainen hallintarekisteri sallittai-
siin myös pörssin ulkopuolisille yrityksille, kun EU ei sitä edes vaadi? Ministeri Orpo,
miksi haluatte tarjota kaikkein varakkaimmille suomalaisille tämän erityisen mahdollisuu-
den piilottaa varojansa?

16.10 Valtiovarainministeri Petteri Orpo (vastauspuheenvuoro): Arvoisa puhemies! En
tunnista näitä edustaja Harakan näkemyksiä. Mutta vakavasti ottaen, jos suomalainen käyt-
tää hallintarekisteriä ulkomailla, jos siellä tehdään kauppaa ja omaisuus vaihtaa omistajaa,
niin sillä hallintarekisterin pitäjällä on kaikki se tieto aina siitä omistuksesta ja hänellä on
EU-lainsäädännön mukaisesti velvollisuus ilmoittaa Suomen veroviranomaisille ja Suo-
men viranomaisille nämä tiedot, kyllä on. Tämä on EU-lainsäädäntöä, se on tehty, kun me
olemme tehneet EU-alueella jo muissa yhteyksissä runsaasti lainsäädäntöä, jolla pyritään
veronkiertoa ja rahanpesua estämään. Ja tämä tietojen saanti ja niiden luovuttamisvelvol-
lisuus tulee takaamaan sen, että Suomi saa sen, mitä Suomen verottajalle ja veronmaksa-
jille kuuluu.

16.11 Kaj Turunen ps (vastauspuheenvuoro): Arvoisa puhemies! Täällä kaivattiin eilen
illalla minua, mutta minä olen kyllä kommentoinut jo aika moneen otteeseen tätä asiaa.
Kommentoin nytkin. Siis kysymys on siitä, että Suomeen ei tule hallintarekisteriä. Se on
näin. Aivan niin kuin valtiovarainministeri Orpo äsken sanoi, veroviranomaiset saavat aina
tiedon, myöskin ulkomailla, hallintarekisteristä. Itse asiassa se iso ongelma on se, että
nämä tiedot, mitkä verottaja saa, eivät ole yleisöjulkisia, eivät ainakaan vielä. Mutta meillä
on tämän vuoden alussa astunut voimaan direktiivi, jolla puututaan tähän. Tämä direktiivi
3



Pöytäkirjan asiakohta PTK 52/2017 vp
ei estä tiukempaa kansallista sääntelyä tämän yleisöjulkisuuden suhteen, ja kun tämä direk-
tiivi viedään meidän omaan kansalliseen lainsäädäntöön, niin tässä yhteydessä voidaan
puuttua myöskin tähän asiaan, olisiko mahdollista saada nämä omistajatiedot myös yleisö-
julkisiksi. Kysynkin tässä ministeriltä: onko tämän tyyppinen asia mahdollista käsitellä tä-
män direktiivin käsittelyn yhteydessä?

16.12 Valtiovarainministeri Petteri Orpo (vastauspuheenvuoro):  Arvoisa puhemies!
Talousvaliokunnan puheenjohtaja on hyvin perillä tulevista lainsäädäntöhankkeista. Täy-
tyy katsoa, missä järjestyksessä, minkälaisessa aikataulussa tätä voidaan käsitellä. Minä
haluan tehdä sen ihan selväksi, että me toimimme siis EU-lainsäädäntökehikossa, me
teemme sen, mitä EU meiltä edellyttää. Me teemme kaiken kansallisesti, millä me voimme
taata maksimaalisen julkisuuden. Tietojen avoimuus, omistajatietojen avoimuus, jotta me
pystymme estämään veronkierron, jotta kansalaisilla ei ole epäluottamusta meidän järjes-
telmää kohtaan — tämä on yksiselitteisesti hallituksen ja hallituspuolueiden tavoite ja Suo-
men veroviranomaisten tavoite. Kaikki tämä aika, mitä tässä on nyt kulunut, on käytetty
niiden keinojen hakemiseen, joilla tämä julkisuus maksimoidaan nykyisellä hyvällä tasol-
la. Itse asiassa nyt jo uudistunut EU-lainsäädäntö tuo tullessaan sen, että me saamme pal-
jon laajemmin omistajatietoja EU-alueelta kuin tähän mennessä. Vuoden 16 tiedot ovat ja
tulevat olemaan laajempia kuin tänä päivänä.

16.13 Tuula Haatainen sd (vastauspuheenvuoro): Arvoisa herra puhemies! Eilen täällä
oli käsittelyssä valinnanvapauslaki, tämä terveysbisneslaki, ja sen jälkeen käsittelimme
tätä omistuksen piilottamisen mahdollistavaa lakia. Voi sanoa, että tämä toteutuessaan oli-
si aika myrkyllinen cocktail, koska tässähän ainesosat maksaa itse asiassa suomalainen ve-
ronmaksaja.

Arvoisa pääministeri, kansalaiset ovat seuranneet varmasti hyvin hämmentyneinä tätä
näytelmää tästä lainsäädäntöhankkeesta, josta jo kuulimme valtiovarainministeriltä, että se
ei täyttänyt ihan kaikkia kuvioita. [Välihuutoja oikealta] Arvoisa pääministeri, miksi tei-
dän hallituksenne tuo jatkuvasti tänne eduskuntaan lakiesityksiä, joilla rikkaille rahamie-
hille tarjotaan mahdollisuus toistuvasti varallisuutensa ja sijoitustensa piilottamiseen? [Vä-
lihuutoja oikealta]

16.14 Pääministeri Juha Sipilä (vastauspuheenvuoro): Arvoisa rouva puhemies! Ehkä
jonkun verran asenteellinen kysymys. [Paavo Arhinmäen välihuuto] Hallitus ei missään ta-
pauksessa tuo semmoisia esityksiä, jotka lisäävät mahdollisuuksia peitellä omistusta. Päin-
vastoin nyt siitä tehdään todella kallista. Minä en ainakaan tiedä yhtään henkilöä enkä mi-
tään syytä siihen, miksi joku peittelisi omistuksensa ulkomaalaisten hallintarekisterien
taakse, koska se tehdään nyt niin kalliiksi.

16.14 Paavo Arhinmäki vas (vastauspuheenvuoro): Arvoisa rouva puhemies! Eräs pe-
russuomalaisten poliisikansanedustaja totesi koskien tätä hämärärekisteriä, että hän on tul-
lut tänne estämään rikoksia, ei edistämään rikoksia. Tällaista suoraselkäisyyttä, tällaisia
lausuntoja kaipaisin enemmänkin perussuomalaisten riveistä.

Arvoisa rouva puhemies! Tämä lakihanke on seissyt nyt vuoden täällä. Sinä aikana —
kun sanottiin, että kaikki kivet on käännetty — mitään ei tapahtunut. Nyt kovalla kiireellä
on tehty erilaisia ponsia, joilla on yritetty lepyttää perussuomalaisia ja pelattu mediapeliä.
4



Pöytäkirjan asiakohta PTK 52/2017 vp
Viime viikolla te, valtiovarainministeri Orpo, totesitte, että lähdeveron piiriin saattaminen
on erinomainen ratkaisu ja valmistelu on jo voimakkaasti liikkeellä. No, eilen sitten perus-
suomalaisten ryhmäjohtaja, edustaja Kankaanniemi totesi, että tämä lähdevero on aivan
surkea malli, se olisi ollut täysi katastrofi, että olisimme toimineet täysin harkitsematto-
masti, jos tämä viime viikon ratkaisu olisi toteutettu, ja nyt on uusi ratkaisu.

Arvoisa rouva puhemies! Mistä me tiedämme, että tämän viikon ratkaisu on onnistunut,
jos viime viikon [Puhemies koputtaa] ratkaisu oli täysin epäonnistunut, vaikka viime vii-
kolla se oli vielä loistava?

16.16 Valtiovarainministeri Petteri Orpo (vastauspuheenvuoro):  Arvoisa puhemies!
Ensinnäkin teknisesti, kun nämä verolait ovat eri lakeja ja me käsittelemme lähtökohtai-
sesti tätä niin sanottua hallintarekisterilakia, siksi ne valmistelut eivät mene ihan samaan
tahtiin. Mutta kun me olemme halunneet löytää sen tavan — ja uskon, että tekin haluatte —
[Paavo Arhinmäen välihuuto] jolla saadaan julkisuus maksimaaliseksi ja verottajalle se,
mikä verottajalle kuuluu, niin me olemme katsoneet myöskin tätä muuta lainsäädäntöä eli
verolainsäädäntöä. Siinä valmistelussa lähdevero olisi ollut toimiva. En sano enkä suostu
allekirjoittamaan, että se olisi ollut jotenkin surkea. Se olisi ollut toimiva, [Paavo Arhin-
mäen välihuuto] mutta tulimme siihen tulokseen, kun kävimme asiaa meidän valtiovarain-
ministeriön veroeksperttien kanssa läpi, että tämä ennakkovero on toimivampi järjestely.
Se on toimivampi, se on parempi. Valmistelu lähtee edelleen liikkeelle. Kerroin, että tulee
lausuntokierros. Se laki valmistellaan huolellisesti, jotta saadaan paras mahdollinen loppu-
tulos suomalaisten ihmisten ja veronmaksajien kannalta.

16.17 Arto Pirttilahti kesk (vastauspuheenvuoro): Arvoisa rouva puhemies! Todellakin
tämä prosessi on vähän ollut pitkähkö ja ei ole ihan mennyt niin kuin Strömsössä, täytyy
näin myöntää. Mutta hallintarekisteriä ei tule Suomeen, se on aivan tosiasia. Tällä hetkellä
myös tämä tietojensaanti, automaattinen tietojenvaihto, verotietojen vaihto, auttaa tähän
viranomaisjulkisuuteen. Ainoa ongelmahan tässä on yleisöjulkisuus, joiltain osiltaan se ei
ole sillä vahvuudella, mitä Suomessa on tällä hetkellä näihin ulkomaisiin sijoituksiin. Mut-
ta ei sekään ole rikollista. Hallintarekisterissä ovat ruotsalaiset, saksalaiset ja ranskalaiset-
kin yritykset edelleen. Suomessa on noin 130 pörssiyhtiötä, joiden puoleen tulee sijoituk-
sia hallintarekistereitten kautta. Ovatko nämä kaikki rikollisia, jotka sitten Suomeen sijoit-
tavat? Sitäkö te haette tässä?

Nyt sitten nämä ponnet. Nämä ovat aika pontevia ponsia, ja tässä valtiovarainministeri
aikaisemmin vakuutti, että ne otetaan heti käyttöön. Onko todella näin, että ne otetaan heti
käyttöön, ja voidaanko vielä lähdeveroon palata?

16.18 Valtiovarainministeri Petteri Orpo (vastauspuheenvuoro):  Arvoisa puhemies!
Ponnet tehdään siksi, että ne otetaan vakavasti, ja ne otetaan erityisen vakavasti. Tähän ve-
rotukseen liittyvien muutosten osalta työ on käynnissä, kuten täällä olen todennut.

Vielä haluaisin sen sanoa, että kun annetaan kuvaa, että Suomessa olisi valtavasti veron-
kiertoa ja pyrittäisiin salaamaan — siis Suomi on kansainvälisissä vertailuissa huippumaa
[Paavo Arhinmäen välihuuto] avoimuudessa ja veron maksamisen moraalissa — niin mi-
nusta on väärin antaa sellainen kuva, että tämä olisi jotenkin veronkiertelyn huippumaita,
päinvastoin. [Välihuutoja vasemmalta] Tämä lainsäädäntö, jota nyt ollaan tekemässä, ei
Suomessa muuta tämän hetken olotilaa. Päinvastoin, me saamme, kuten kerroin, jatkossa
5



Pöytäkirjan asiakohta PTK 52/2017 vp
EU-alueelta vielä enemmän tietoja Suomessa asuvien omistuksista, jotta me voimme niitä
verottaa. Tilanne menee itse asiassa parempaan suuntaan, vaikkette sitä varmaan usko-
kaan.

16.19 Sari Essayah kd (vastauspuheenvuoro): Arvoisa rouva puhemies! Tämän asian yti-
messähän on tämä tietojensaanti verottajalle ja toisaalta myöskin yleisöjulkisuuden var-
mistaminen. Kristillisdemokraatit on täällä jakanut pöydille lausuman, jossa me pyrimme
nimenomaan juuri varmistamaan tämän yleisöjulkisuuden, ja toteamme siinä, että Suomes-
sa verovelvollisten sijoittajien tai niiden käyttämien kotimaisten ja ulkomaisten säilyttäji-
en on ilmoitettava näiden sijoittajien kotimaiset omistukset, mukaan lukien omistukset näi-
den sijoittajien käyttämien sijoitusyhtiöiden kautta, julkiseen omistusrekisteriin ja että näin
turvataan vähintään suoran omistuksen tasoinen omistustietojen julkisuus.

Olisin kysynyt valtiovarainministeriltä: eikö olisi hyvä edetä tämän kristillisdemokraat-
tien esityksen mukaisesti? Tämä on selkeästi tiukempi kirjaus kuin tuossa valiokunnan
mietinnössä tämä niin sanottu 2. ponsilausuma on. Tietysti hallitukselle voi ylipäätänsä an-
taa moitteet, että näitä lakeja ei ole lähdetty valmistelemaan sen vuoden aikana, [Paavo Ar-
hinmäki: Juuri näin!] minkä nämä asiat olivat siellä talousvaliokunnassa levällänsä. Mutta
voitaisiinko nyt edetä tähän yleisöjulkisuuden varmistamisen suuntaan KD:n esittämällä
tavalla?

16.20 Valtiovarainministeri Petteri Orpo (vastauspuheenvuoro): Suomessa on täysin
avoin järjestelmä tällä hetkellä ja myös jatkossa. Suomen järjestelmään ei tule muutoksia.
Meillä on Arvopaperikeskuksen ylläpitämä arvo-osuustilijärjestelmä, joka on täysin avoin.
Kaikki tiedot ovat sieltä saatavissa.

Mutta sitten tullaan juuri tähän pihviin, että kun me emme voi määrätä, miten Saksassa
toimitaan, ja kun he toimivat siellä EU-lainsäädännön mukaisesti.

Mutta siinä mielessä huoli pois, että Suomessa säilyy hyvin avoin järjestelmä, jossa
omistajatiedot ovat kaikkien saatavilla jatkossakin.

16.21 Antti Lindtman sd (vastauspuheenvuoro): Arvoisa puhemies! Kyllähän nämä vii-
me päivien käänteet ovat osoittaneet ja oikeastaan olleet pienoiskoossa se koko kuva, mi-
ten hallitus on tätä hallintarekisteriä ajanut. Viime viikolla sanottiin, että lähdevero ratkai-
see ongelmat, ja tällä viikolla sanottiin, että se ei millään tavalla käy. Nyt sanotaan, että
tämä ennakonpidätys ratkaisee. Arvoisa valtiovarainministeri, sehän kohdistuu osinkoon,
mutta kuten verotusneuvos Markku Hirvonen totesi eilen, omistusten salaaminen ei perus-
tu osinkotuottojen hakuun, vaan hyötyä haetaan myyntivoitoista, joihin tällä järjestelmällä
ei päästä kiinni. Eikä omistuksen salaaja halua välttää veroa vaan haluaa nimenomaan vält-
tää yleisöjulkisuutta. Nyt on ihan sama, mikä se prosentti on, minkä te aiotte ennakkoon pi-
dättää. Kysymys on siitä, että tämä laillistaa sen, että ulkomaisten hallintarekistereiden
kautta omaisuutta voidaan piilottaa, mikä vaikeuttaa suomalaisten viranomaisten mahdol-
lisuuksia selvittää esimerkiksi rahanpesu- ja sisäpiiririkoksia. Ensi viikolla ratkaistaan,
[Puhemies koputtaa] tuleeko Suomeen mahdolliseksi omistusten piilottaminen ulkomail-
le, ja sen ratkaisevat perussuomalaiset. [Puhemies: Kysymykseen!] Voitteko antaa halli-
tuspuolueiden edustajille vapaat kädet tässä äänestyksessä?
6



Pöytäkirjan asiakohta PTK 52/2017 vp
16.22 Valtiovarainministeri Petteri Orpo (vastauspuheenvuoro):  Arvoisa puhemies!
Toivon, että edustaja Lindtman lukisi myöskin ne valtiovarainministeriön virkamiesten lu-
kemattomat muistiot, [Toimi Kankaanniemi: Juuri näin! — Mika Niikko: Juuri niin!] jotka
kertovat sen, että suomalainen ei voi piilottaa Suomeen omaa omistustaan ja myöskin jos
Suomessa asuva käyttää ulkolaista hallintarekisteriä, niin me saamme ne tiedot, me saam-
me ne verotuksen piiriin. Jos tehdään kauppoja, niin siitä huolimatta hallintarekisterin yl-
läpitäjällä ulkomailla on tämä kaikki tieto, ja viime kädessä sieltä saadaan kaikki Suomeen
kuuluva verotuksen piiriin. Jos jättää sen omistajatiedon kertomatta, silloin se on sen erit-
täin korkean 50 prosentin veron piirissä. Toivon, että myöskin meidän omien valtiovarain-
ministeriön asiantuntijoiden virkavastuulla tekemille selvityksille annetaan arvoa.

Kysymyksen käsittely päättyi.
7


