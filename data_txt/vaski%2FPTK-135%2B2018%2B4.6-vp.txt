















































DEM2859.tmp.xml


Pöytäkirjan asiakohta PTK 135/2018 vp
Pöytäkirjan asiakohta 

PTK 135/2018 vp

Täysistunto

Torstai 20.12.2018 klo 10.00—20.54

4.6. Suullinen kysymys kotimaisen ruuantuotannon turvaamisesta (Peter Östman kd)
Suullinen kysymys SKT 212/2018 vp

Suullinen kyselytunti

Puhemies Paula Risikko: Kristillisdemokraattinen eduskuntaryhmä, edustaja Östman, ol-
kaa hyvä.

Keskustelu

16.48 Peter Östman kd: Arvoisa puhemies! Kristillisdemokraattinen eduskuntaryhmä
kiittää pääministeriä, opetusministeriä, maatalousministeriä erinomaisista vastauksista
koskien perinteistä joulun viettoa: lapset saavat laulaa enkelin laulua, ja me saamme syödä
joulukinkkua.

Mutta tosiasia on se, että sikatiloista arvioidaan joka kymmenennen lopettavan tänä
vuonna. Osa talousahdinkoon ajautuneista maatiloista on ryhtynyt paikkaamaa rahapu-
laansa pikavippien avulla. Ja nyt on sukellettu tuotantomäärissä reilusti alle sen, mitä Suo-
messa syödään sianlihaa.

Det finländska jordbruket är i en allvarlig kris. Finländarna vill helst äta inhemskt produ-
cerad mat eftersom det är mest hälsosamt, det är klimatsmart och miljövänligt.

Erilaisia malleja kotimaisen tuotannon suojelemiseksi on esitetty. Järkevintä olisi, jos ruu-
an tuottajahinta olisi korkeampi. Kysynkin, minkälaisia toimenpiteitä hallitus aikoo tehdä
suojaamaan kotimaista tuotantoa epäekologiselta, sekä työntekijöiden ja eläinten oikeudet
huomioonottamattomalta tuontituotannolta?

16.49 Maa- ja metsätalousministeri Jari Leppä (vastauspuheenvuoro): Arvoisa puhe-
mies! Tämä edustaja Östmanin kysymys siitä, ja toteamus, että on jouduttu turvautumaan
jopa pikavippeihin, osoittaa, kuinka surkeassa, jopa epätoivoisessa, tilanteessa jotkut tilat,
viljelijät, ruuantuottajat tässä maassa ovat. Tämä on asia, joka ei tietenkään näin voi jat-
kua. Keskeinen ratkaisu tuli myöskin teidän kysymyksessänne, eli se, että me saamme
markkinat toimimaan nykyistä paremmalla tavalla, oikeudenmukaisemmalla tavalla. Sii-
hen hallitus on tehnyt useampiakin erilaisia toimenpiteitä, jotka eivät vielä ole purreet kai-
kilta osin: alkuperämerkintäasiat, ostovelvoitteet siitä, minkälaisten hankintojen kautta,
minkälaisten kriteereiden kautta julkinen puoli hankkii elintarvikkeitaan, elintarvikemark-
kinalaki, jota eilen saatiin täydentämään myöskin asianomainen direktiivi, ja niin edel-
leen. Olemme järjestäneet useampia pyöreän pöydän neuvotteluja koko alan kesken, jotta
ne pelisäännöt olisivat siellä reilumpia. Uskon, että nämä tuottavat tulosta, mutta eivät ole
 Tarkistettu
3.0



Pöytäkirjan asiakohta PTK 135/2018 vp
sitä vielä tuottaneet. Viennin edistäminen on myöskin yksi asia, [Puhemies koputtaa] jota
tässä koko ajan tehdään, ja lukuisia muita toimenpiteitä.

16.50 Peter Östman kd (vastauspuheenvuoro): Arvoisa puhemies! Ei ole oikein, että ko-
timaisen tuotannon pitää kilpailla samoilla ehdoilla sellaisen ulkomailta tuodun ruuan
kanssa, jota kasvatettaessa on käytetty huomattavasti enemmän kasvinsuojeluaineita, anti-
biootteja, ja jossa eläinten hyvinvoinnista huolehditaan paljon huonommin kuin meillä. On
jo selvää, ettei maatalouden kannattavuuteen ole odotettavissa parannuksia EU:n seuraa-
vassa budjetissa. Maatalousyrittäjät haluaisivat nähdä paremman tulevaisuuden. He ha-
luaisivat kuulla toivon sanoman juuri ennen joulua. Kysyn vielä ministeriltä: millaisia toi-
menpiteitä hallitus aikoo tehdä ruuantuotannon kannattavuuden parantamiseksi erityisesti
lyhyellä aikajänteellä?

16.51 Maa- ja metsätalousministeri Jari Leppä (vastauspuheenvuoro): Arvoisa puhe-
mies! Niin kuin todettua, tilanne on vakava, ja nimenomaan tulevaisuuden kannalta vaka-
va. Meidän on välttämätöntä saada viesti uusille nuorille, jotka tätä alaa, ruuantuotanto-
alaa, viljelystä, maataloutta harjoittavat ja haluavat harjoittaa, että tämä on ehdottomasti tu-
levaisuuden ala. Kun pidämme huolta kestävyydestä, oli se sitten, niin kuin kysyjä mainit-
si, eläinten hyvinvointia, oli se antibioottien tai torjunta-aineiden käyttöä, oli se ympäris-
töstä huolehtimista, suomalaisen ruuan käyttö, suomalaisen ruuan tuottaminen on ekoteko,
kestävä teko. Tämä on se viesti, jonka me kaikki varmasti lähetämme suomalaisille ruuan-
tuottajille. Se, mitä eilen tuossa budjetin palautekeskustelussa maa- ja metsätalousministe-
riön hallinnonalan osalta kävimme, kertoo sen yhtenäisyyden, joka meillä on. 

Ja kyllä vakavasti vetoan ruuanhankkijoihin julkisella puolella: Käyttäkää niitä kritee-
reitä, jotta nämä oikeudenmukaiset markkinat toteutuvat. Älkää ostako, älkää hankkiko
niitä tuotteita, mitkä eivät täytä niitä kriteereitä, mitä me itse asetamme omille ruuantuot-
tajillemme. Ja kaupalle sanon edelleen: vahvimpana toimijana elintarvikeketjussa teillä on
suurin vastuu — ehdottomasti. Ja meillä poliitikoilla, totta kai, [Puhemies koputtaa] on
vastuu siitä, että reunaehdot toimivat, ja sen me haluamme tehdä.

Kysymyksen käsittely päättyi.
2


