















































DEME4E9.tmpSave.xml


Pöytäkirjan asiakohta PTK 5/2016 vp
Pöytäkirjan asiakohta 

PTK 5/2016 vp

Täysistunto

Keskiviikko 10.2.2016 klo 14.00—17.41

6. Valtiontalouden tarkastusviraston erilliskertomus eduskunnalle: Finanssipolitiikan val-
vonnan raportti 2015

Kertomus K 17/2015 vp
Valiokunnan mietintö TrVM 6/2015 vp

Ainoa käsittely

Toinen varapuhemies Paula Risikko: Ainoaan käsittelyyn esitellään päiväjärjestyksen 6.
asia. Käsittelyn pohjana on tarkastusvaliokunnan mietintö TrVM 6/2015 vp. Asian käsit-
tely keskeytettiin 5.2.2016 pidetyssä täysistunnossa.

Keskustelu

17.04 Antti Lindtman sd: Arvoisa rouva puhemies! Käsittelyssä on tosiaan Valtiontalou-
den tarkastusviraston erilliskertomus, finanssipolitiikan valvonnan raportti vuodesta 2015,
ja niin kuin jo perjantaina, jolloin tämä keskustelu alkoi, totesin, niin tämä raporttihan
osoittaa ne pelottelut vääräksi — joihin valitettavasti itse pääministerikin viittasi pääminis-
terin kyselytunnilla 20.9.2015 — että olisimme aivan hilkulla joutua komission holhouk-
seen. Nyt kun tämän raportin lukee, niin voimme todeta, että se ei pidä paikkaansa. On sel-
vää, että pienen maan on pidettävä huolta taloudesta, velkaan on suhtauduttava vakavasti,
mutta semmoinen heinäsirkoilla pelottelu, jota itse asiassa eilenkin valtiopäivien avajais-
keskustelussa täällä saatiin kuulla, hallituspuolueiden rivistä sanottiin, että koko suomalai-
nen yhteiskunta on uhattuna, siis sanottiin, että koko suomalainen yhteiskunta on uhattuna
(Eduskunnasta: Hyvinvointi!) — ja hyvinvointi — en tiedä, onko tällaisia puheenvuoroja
käytetty sitten toisen maailmansodan.

Arvoisa puhemies! Ainoa kestävä tapa saada julkinen talous kestävälle pohjalle on saa-
da ihmiset töihin. Ja nythän me olemme nähneet, että hallitus sekä kasvun että työllisyyden
saralla on epäonnistunut niissä tavoitteissa, joita se on itselleen asettanut. Jo koko syksyn
me varoitimme, että mikäli hallitus ei muuta linjaansa, se joutuu uusiin leikkauksiin. Ko-
koomuksellehan sopii tämä nykyinen hallitusohjelma. On nähty, että toisaalta perussuoma-
laisilla ei ole kykyä muuttaa hallituksen linjaa, joten katse kohdistuu keskustaan. Ja nyt on
alkanut kuulua keskustasta puheenvuoroja, esimerkiksi varapuhemies Pekkarinen vaati jo
joulukuussa hallitusohjelman muuttamista. Hyvin vähän on tullut vastakaikua tälle, ja kun
eilen kysyttiin, kukaan ei tähän vastannut. Onko todella niin, että Pekkarinen on tässä
asiassa keskustassa yksin?

Toinen varapuhemies Paula Risikko:  Edustaja Ala-Nissilä, vastauspuheenvuoro, ja sen
jälkeen edustaja Heinäluoma.
 Tarkistettu
4.0



Pöytäkirjan asiakohta PTK 5/2016 vp
17.06 Olavi Ala-Nissilä kesk (vastauspuheenvuoro): Arvoisa rouva puhemies! Kuulin
eduskunnan kahvilassa, että edustaja Lindtman on viemässä joukkonsa tänään Suomen
Pankin vieraaksi ja kuulee siellä varmaan pääjohtaja Liikasen faktat. Olen ihan iloissani
siitä, koska faktat ovat tärkeitä poliittisen päätöksenteon pohjana ja siellä syntyy varmaan
hedelmällinen keskustelu myöskin siitä velkaantumisesta ja näistä kriteereistä.

Noin suuri kuva on se, että suomalainen hyvinvointiyhteiskunta on rakentunut sille, että
meidän taloutemme kasvaa joka vuosi. Nyt kun käy päinvastoin — edelliset kolme vuotta
kun se on pienentynyt joka vuosi, vielä edellisinä vuosinakin pieneni — niin ymmärrätte,
että yhtälö on paljon vaikeampi. Jos meidän kakkumme pienenee, on selvää, että me emme
pysty turvaamaan sitä hyvinvointia, mikä meillä ennen on ollut. Tämmöisessä tilanteessa
me emme myöskään pysty sopeuttamaan julkista taloutta kovin tehokkaasti. Itse asiassa
olen tutustunut vaihtoehtobudjetteihin, myöskin edustaja Lindtmanin vaihtoehtobudjet-
tiin. Ei siellä ole paljon liikkumavaraa, täytyy mennä niin kuin Itsenäisyysrahaston kupille
ja muuten, jotta jotain vaihtoehtoja syntyisi. Kyllä tämä suuri kuva pitää nähdä, että kun
meidän kakkumme pienenee, niin me emme pysty turvaamaan semmoista hyvinvointia
kuin haluaisimme, vaan talous pitää saada todella kasvuun. Nythän me olemme eläneet,
edustaja Lindtman, puolitoista kuukautta ei edustaja Rinteen budjetin aikaa, ettei tässä tä-
män uuden hallituksen aikaa vielä kovin paljoa ole ollut.

Toinen varapuhemies Paula Risikko:  Edustaja Heinäluoma... Jaha, edustaja Lindtman
haluaa vielä vastata tähän, ja sitten Heinäluoma.

17.07 Antti Lindtman sd (vastauspuheenvuoro): Arvoisa puhemies! Todellakin on niin,
että pitää paikkansa, että olemme menossa Suomen Pankkiin käymään, ja nyt kysymykse-
ni onkin se, jäin kysymään, että nuo näkökohdat, jotka edustaja Ala-Nissilä otti esiin, ovat-
kohan ne keskustan sisällä laajasti tunnistetut ja ovatkohan ne esimerkiksi varapuhemies
Pekkarisen tiedossa. Jos nyt vielä käyn läpi, niin hänhän todella totesi, että hallitus ei oi-
kein ole onnistunut tässä kasvun ja työllisyyden saralla, ja sen takia nyt näyttää siltä, että
hallitus on ajautumassa lisäleikkauksiin ja viimeinen hetki olisi tarkistaa hallitusohjelmaa.
Ja nyt kun todella on niin, että tämä on selvästi keskustan käsissä, ja kun Pekkarisen lisäksi
keskustan korkeimman päättävän elimen, puoluevaltuuston, puheenjohtaja Ovaska otti
myös kantaa ja totesi, että leikkauspolitiikalla ja hallintorakenteella ei saada pysyvää hy-
vinvointia, niin haluaisin nyt kuulla esimerkiksi keskeisen keskustalaisen talousajattelijan
Olavi Ala-Nissilän kannan siihen, pitääkö hallitusohjelmaa nyt kehysriihessä muuttaa työl-
listävämpään suuntaan vai ei. Tämä jäi eilen auki ja vaille vastausta. Tähän olisi nyt syytä
saada vastaus.

17.09 Eero Heinäluoma sd: Arvoisa puhemies! Perjantaina asiasta käytiin erittäin räväk-
kä, hyvä keskustelu. Se keskittyi vahvasti ajankohtaiseen talouspolitiikkaan ja vähemmän
tähän itse tarkastusvaliokunnan mietintöön ja tähän finanssipolitiikan valvontaosioon. Oli-
sin mielelläni itsekin osallistunut tähän ajankohtaiseen talouspoliittiseen keskusteluun,
mutta katsoin, että tässä esittelijän rooli valiokunnan puheenjohtajana ehkä pakottaa pysy-
mään enemmän valiokunnan asioissa ja sitten tämä ajankohtainen talouspolitiikka voi tul-
la osaltani keskusteluun muussa yhteydessä.

Otin kuitenkin silloin perjantaina esille asian, joka sai aika vähän sitten jatkokeskuste-
lua, ja siksi haluan palata siihen. Se koskee eduskunnan budjettivallan kaventumista, ilmi-
2



Pöytäkirjan asiakohta PTK 5/2016 vp
ötä, josta vuosi vuodelta on oltu enemmän huolissaan. Valtiovarainvaliokunnan useassa
mietinnössä on kiinnitetty huomiota siihen, että eduskunnan budjettivalta ja sitä kautta
suomalaisen äänestäjän suorat mahdollisuudet vaikuttaa kansanedustajien kautta budjet-
tiin vähenevät, ja tähän liittyy monta oheistekijää. Yksi on se, että budjetti on tullut ylei-
semmäksi luonteeltaan. Määrärahoja on koottu, virastojen päätöksenteko on tältä osin li-
sääntynyt, ja virkamiesten päätösvalta raha-asioissa on myös näin lisääntynyt. Toinen il-
miö on tietysti eduskunnan ulkopuoliset rahastot, jotka tekevät päätöksiä myös irrallaan
siitä, mitä täällä päätetään. Mutta sitten on kolmas ilmiö, joka on näistä ehkä merkittävin, ja
se on se, että EU:n päätöksenteon kautta on syntynyt alueita, jotka ovat kovin monimutkai-
sen ketjun päässä, jotta eduskunta pääsisi niistä päättämään. Kerroin tuolloin, että tarkas-
tusvaliokunta on tekemässä tästä selvitystä ja vastaa tavallaan tähän aikaisempienkin edus-
kuntien esille nostamaan haasteeseen. Nyt katsotaan lävitse, mitkä nämä muutokset ovat
vuosien aikana olleet, ja siinä yhteydessä tulee tietysti pohdittavaksi myös se, mitä voitai-
siin tällä alueella tehdä.

On kuitenkin yksi asia, joka ansaitsee erityisen huomion, ja se koskee euroalueen va-
kausmekanismeja ja niiden toimintaa. Siellähän käytetään erittäin suuria summia rahaa,
missä Suomen valtio ja sitä kautta suomalainen veronmaksaja ovat viime kädessä vastuu-
henkilönä. Lainajärjestelyt kriisimaille ovat lainajärjestelyjä, ja lähtökohtahan on, että
nämä rahat tulevat takaisin, joskaan eivät kylläkään millään tuotolla, niin kuin jossain vai-
heessa viime vaalikaudella epäiltiin, että tämä voisi olla tuottoisa bisnes. Nythän on osoit-
tautunut, mikä oli arvattavissa, että lainojen korot on tuotu niin alas, että niistä ei kyllä lai-
naajille mitään tuottoa tule jäämään. Mutta vastuut ovat olemassa, ja tietenkin Kreikan
osalta ne ovat koko ajan keskustelussa, että onko tilanne sellainen, että Kreikka ei pystyisi
maksamaan kaikkia lainojaan. Tässä yhteydessä sitten säännönmukaisesti Kreikka on esit-
tänyt velkojen uudelleenjärjestelyä ja myös velkapääoman leikkaamista, eli vastuu on jäl-
jellä. Silloin tullaan siihen kysymykseen, että kun rahaa esimerkiksi Kreikkaan annetaan,
se tapahtuu riskillä, jossa on olemassa se mahdollisuus, että se raha häviää suomalaisen
eduskunnan ja kansanvallan päätöksenteosta ja laina, jonka on oletettu tulevan takaisin, ei
tulekaan takaisin vaan muuttuu avustukseksi.

Viime kaudella tehtiin päätös, jossa näitä tukiohjelmia, jotka tästä Euroopan vakausme-
kanismista, kriisirahastosta, EVM:stä, myönnetään, ei tarvitse enää tuoda tänne suureen
saliin. Minusta olisi perusteltua käydä ilman hallitus—oppositio-asetelmaa keskustelua sii-
tä, onko tämä viime kaudella omaksuttu linja, josta käytiin aika vähän keskustelua, oikea.
Aikaisemminhan meillä nämä ohjelmat tulivat suureen saliin, ja ne olivat aika kovankin
julkisen keskustelun kohteena, ja sitä kautta myös kontrolli sille, mitä hallitus teki ja miten
Suomi käyttäytyi Euroopan unionin ja euroryhmän päätöksenteossa, oli huomattavan tiuk-
ka.

Saksalaisethan tässä kulkivat toiseen suuntaan. He Suomen viime vaalikaudella ottivat
oppia tästä meidän vanhasta järjestelmästämme. Saksan parlamentin pitkä vaatimus oli se,
että parlamentti haluaa vahvemman sanansijan rahankäyttöön näissä tukiohjelmissa, ja
saksalaiset parlamenttiliittovaltiopäivät ajoi siellä lävitse muutoksen, jota kautta Saksan
hallituksen täytyy tuoda nämä ohjelmat koko parlamentin käsittelyyn. Nyt voi tietysti ky-
syä, mentiinkö meillä tässä väärään suuntaan. Tämä ei nyt ole mikään puoluepoliittinen
kannanotto eikä liity siihen, kuka tästä päätti ja kuka esitti, vaan ihan aito, vilpitön kysy-
mys siitä, pitäisikö tätä asiaa miettiä uudelleen niin, että koko sali pääsisi ottamaan kantaa
sellaisiin summiin kuin miljardi euroa Suomen vastuita. Ja niin kuin olemme nähneet tästä
3



Pöytäkirjan asiakohta PTK 5/2016 vp
Kreikka-keskustelusta, kysymys ei ole vain siitä, onko meillä jossain lainassa takuu, vaan
se takuu saattaa ihan aidosti realisoitua, kun tiedetään, että esimerkiksi Kreikka on pyytä-
nyt velkapääomien leikkaamista.

Tässähän virallinen perustelu on ollut, että tässä eivät riskit lisääntyisi, koska toimitaan
sen nykyisen EVM:n pääoman puitteissa. Mutta tietysti tosiasiassa, kun sieltä annetaan ra-
haa — ja annetaan rahaa valtioille, jotka ovat ilmoittaneet, että heidän maksukykynsä on
takaisinmaksussa kyseenalainen, jotka ovat toivoneet velkapääoman leikkausta — niin
kyllähän siinä tietenkin riski lisääntyy, vaikkei sitä pääomaa nostetakaan. Käytetään sitä
nykyisen pääoman puitteissa mahdollistettua lainasummaa, nostetaan sitä lähemmäksi kat-
toa ja sitten jossain vaiheessa voidaan tietysti olla tilanteessa, että joudutaan myös pää-
omien nostamiseen, ja sitten voidaan olla tilanteessa, että nämä annetut takuut realisoitu-
vat, eli Suomi voi joutua myös sitten maksamaan lisää, jos velkapääoman leikkauksia teh-
dään. Sen takia mielestäni olisi perusteltua, että eduskunta kävisi tästä avoimen keskuste-
lun. Toivoisin, että tämä kiinnostaisi kansanedustajia, ja olen ihan varma, että tämä kiin-
nostaa suomalaisia veronmaksajia ja kansalaisia. Tämän voisi hyvin käydä nyt, kun ei ole
ajankohtaista pakettia päällä, irrallaan siitä, miten tämä sitten jossain ajankohtaisessa tilan-
teessa vaikuttaa, enemmän periaatteellisena kysymyksenä, että onko viisaampaa ottaa se
linja, joka meillä ennen oli, eli että tarvitaan eduskunnan suuren salin kaikkien kansanedus-
tajien hyväksyntä näinkin suuriin rahankäyttöihin, miljardin euron vastuisiin, niin kuin nyt
tässä Kreikka-tapauksessa on nähty, ja sama linja, johon Saksan liittovaltiopäivät on kul-
kenut, eli että koko parlamentti on mukana.

Toivon, että tämä keskustelu ei jäisi nyt yksin tähän Finanssivalvonnan raportin yhtey-
teen vaan sitä voitaisiin käydä sekä tänään että jatkossa ja tätä pohdiskelua tehtäisiin ava-
ralla mielellä.

17.16 Olavi Ala-Nissilä kesk (vastauspuheenvuoro): Arvoisa rouva puhemies! Edustaja
Heinäluoman erinomaista puheenvuoroa voi täydentää, sitä ei tarvitse korjata. Teen sen va-
liokunnan varapuheenjohtajan ominaisuudessa.

Todellakin valiokunta on tekemässä tutkimusta eduskunnan budjetti- ja valvontavallas-
ta. Oikeastaan demokratiassa onkin niin, että jos sen budjettivalvonta vähenee, niin silloin
sen valvontavallan täytyy kasvaa. Tämä on varmaan yksi ideologia myöskin eduskunnan
tarkastusvaliokunnan perustamisen takana, ja tässä on haasteena juuri tämä euroalueeseen
liittyvien tukien käyttö.

Myöskin on hyvin ajankohtaista, että Nordea on siirtymässä Suomesta pois — suoma-
lainen yhtiö. Voidaan kysyä, miten sen valvonta sitten toteutuu tulevaisuudessa. On niin,
että kun julkista rahaa käytetään — sinun, minun tai Hentun Liisan rahaa — niin aina pitää
olla kolme asiaa: tilivelvollisuus, accountability, ja sitten läpinäkyvyys ja julkinen tarkas-
tus. Nämä ovat tärkeitä turvata, ja siinä mielessä minä uskon, että tämä tarkastusvaliokun-
nan käynnistämä työ tulee olemaan (Puhemies koputtaa) arvokas eduskunnan työn kannal-
ta.

17.18 Pia Viitanen sd (vastauspuheenvuoro): Arvoisa rouva puhemies! Minulla on kohta
varsinainen puheenvuoro, mutta haluan vastauspuheenvuorossani tarkastusvaliokunnan
varajäsenen roolissa sanoa sen verran, että mielestäni tämä puheenjohtajan puheenvuoro
oli viisas. On syytä kiinnittää huomiota eduskunnan budjettivaltaan ja näihin tukipakettei-
hin. Valiokunta tekee arvokasta työtä.
4



Pöytäkirjan asiakohta PTK 5/2016 vp
Samoin minusta oli hyvä, että valiokunnan varapuheenjohtaja käytti tämän äskeisen pu-
heenvuoron. Mielestäni tämä on osoitus siitä, että eduskunta on valveilla siinä, mistä kai-
kista asioista meidän tänä päivänä olisi hyvä olla tietoinen. Siinä suhteessa varajäsenen nä-
kökulmasta tämä oli erinomainen keskustelu.

17.18 Eero Heinäluoma sd (vastauspuheenvuoro): Arvoisa puhemies! Kiitän näistä kom-
menteista ja uskon näin, että keskustelu tulee jatkumaan. Tämä jälkikäteisvalvonta on —
juuri niin kuin varanpuheenjohtaja, edustaja Ala-Nissilä sanoi — erinomaisen tärkeätä sil-
loin, kun sitä varsinaisen rahankäytön osalta ei yksityiskohtaisesti ohjeisteta. Näiden EU-
tukipakettien osalta tämä jälkikäteisvalvonta on kuitenkin plus miinus nolla, eli jos velka-
pääoman leikkauksiin mennään, niin turha sitä on sitten mennä selvittämään sen parem-
min Kreikkaan kuin minnekään muuallekaan, että mihinköhän se raha meni — että sinne se
meni johonkin — eikä siinä sitten ole paljon johtopäätöksien eikä myöskään näiden tilivas-
tuiden perään kysyttävissä. Sekin liittyy siihen, että perusteensa on sillä, että miljardiluo-
kan päätökset pidettäisiin koko eduskunnan toimesta tässä salissa. Silloin ne tulevat huo-
lella läpivalaistuiksi ja kovin kevyin perustein ei tule päätöksiä. Nykyinen menettely, jossa
Suomi antaa suostumuksensa näihin ohjelmiin ja se voi tapahtua vain suuren valiokunnan
ja yhden valiokunnan käsittelyssä, miljardien eurojen sitoumukset on kyllä aika helppo
viedä lävitse, (Puhemies koputtaa) ja kuitenkin niiden vastuut voivat siirtyä useilla suku-
polvilla eteenpäin.

17.20 Pia Viitanen sd: Arvoisa rouva puhemies! Vielä tästä äskeisestä aiheesta: Onhan se
todellakin niin, että nämä vastuut ovat valtavia ja sitten myös näiden EVM:n kautta tehty-
jen päätösten aiheuttamat lisäriskit. Siksi näen kyllä erittäin perustelluksi sen, että me
käymme täällä yli puoluerajojen keskusteluja juuri tästä, mitä valiokunnan puheenjohtaja
esitti, että kyllä olisi syytä mennä tähän Saksan käytäntöön, ja aina kun uusia päätöksiä
EVM:n varojen käytöstä tehdään, sen tulee olla täällä koko salin käsittelyssä — pidän sitä
erittäin perusteltuna.

Oikein palasi mieleen tässä, kun lähdin muistelemaan tätä edellistä tapausta viime ke-
sältä, että silloinhan käytiin iso keskustelu siitä, että Kreikkaan annettiin kolmas tukipaket-
ti, ja silloinhan myös tapahtui niin, että perussuomalaiset hallituspuolueena tämän tukipa-
ketin olivat hyväksymässä, Soini ykkönen silloin tehtiin, huolimatta siitä, että esimerkiksi
Timo Soinin puolue ennen vaaleja oli viimeisimpänä ja tärkeimpänä, isoimpana vaalilu-
pauksenaan sanonut, että enää sinne Kreikkaan tukipaketteja ei tehdä. Tämä oli todella iso
asia kesällä, mikä tapahtui tässä Soini ykkösen osalta. Kreikka kolmonen on Soini ykkö-
nen esimerkiksi tosiasiassa meillä — jos nyt nostan kissan pöydälle ja sanon, miten asiat
silloin kesällä olivat. Ja minulla tuli mieleen sellainen ajatus, että mitä olisi tapahtunut, jos
esimerkiksi tämä paketti olisi ollut koko salin käsittelyssä, niin kuin mielestäni silloin ke-
sällä sen olisi hyvä ollut olla, eli olisiko se kenties edes mennyt läpi täällä. Nythän tässä jäi
vähän sellainen tunne, että aika lailla isoja päätöksiä sitten tehtiin toden totta vain yhden
valiokunnan toimesta. Eli tässä on ajattelun aihetta, ja toivon vahvasti, että keskustelu tästä
jatkuu, ja toivon, että voisimme jatkossa muuttaa käytäntömme.

Mutta, puhemies, ihan vielä tähän perjantain keskusteluun viitaten: Tämä keskustelu-
han silloin alkoi, ja puhuimme muun muassa siitä arvioneuvoston raportista, joka kertoi,
että työllisyysvaikutukset on arvioitu hallituksessa pakkolakipakettien osalta liian optimis-
tisiksi, ja otti kantaa siihen, että leikkauspolitiikka on ongelmallista esimerkiksi kasvun
5



Pöytäkirjan asiakohta PTK 5/2016 vp
kannalta. Ja myös valiokunta totesi yksimielisessä mietinnössään mielestäni hyvin sen, että
nimenomaisesti avainasia kasvun kannalta on työllisyys, tämä tuli aivan selväksi, ja se kyl-
lä vahvisti myös sitä huolta, mitä SDP on kantanut omissa vaihtoehdoissaan, että hallituk-
selta puuttuvat kaikki toimet työllisyyden eteen tässä ja nyt. Mielestäni, kun puhutaan työl-
lisyydestä, siihen liittyy hyvin olennaisella tavalla tietenkin myös ostovoima. Ja tietenkään
ostovoiman kannalta ei ole viisasta se, että hallitus tekee aika rajua leikkauspolitiikkaa, lei-
kataan työttömiltä, eläkkeensaajilta, lapsiperheiltä, monilta pienituloisilta etuuksia pois, ja
se on hankala asia tästä näkökulmasta.

Ostovoima on aivan olennainen asia myös verotuksen osalta ja eläkkeensaajien osalta, ja
siksi haluan nyt palata tähän kysymykseen, mitä tässä salissa silloin tällöin olemme sivun-
neet aika ahkerastikin, eli tähän hallituksen linjaan eläkkeensaajien verotuksen suhteen.
Nimittäin nythän kävi niin, että tämän vuoden alusta tämän hallituksen päätöksellä, valtio-
varainministeri Stubbin esittelystä, eläkkeensaajien verotus eriarvoistui palkansaajiin näh-
den. Ja on aika tavatonta se — mikä ihme on syynä siihen? — että hallitus ei halua huoleh-
tia myös eläkkeensaajien verotuksen tasapuolisuudesta ja eläkkeensaajien ostovoimasta.
Sitä syytä emme tiedä, emme tiedä muuta kuin epämääräisiä selityksiä kokoomuspuolueel-
ta, miksi tämä iso vaalilupaus petettiin. Mutta kun me kaikki tiedämme tämän historian,
nämä lukuisat kysymykset, mitä sosialidemokraatit ovat esittäneet tämän epäreilun ratkai-
sun edessä, niin hämmästykseni oli suuri, kun tänään huomasin edustajien Lauslahti ja Sar-
komaa lähettämän tiedotteen — he eivät nyt täällä salissa ole, toivoisin toden totta, että he
olisivat — jossa kerrottiin, että kyllä nyt täytyy sitten tulevaisuudessa korjata tämä eläk-
keensaajien verotuksen vääryys. He kertoivat, että tähän korjaamiseen tarvitaan kovia täs-
mätoimia ja että sitten ehkä tulevissa uudistuksissa eläketulovähennystäkin on korjattava.
Minä en voi ymmärtää sitä, miksi nyt sitten myöhemmin pitää niitä jämeriä täsmätoimia
vaatia, kun sama kaksikko on ollut hyväksymässä hallituspuolueena juuri sen linjan: kun
joulukuussa äänestimme muutaman kerran tästä asiasta, niin tämä vääryys silloin tuli voi-
maan.

Tämä on, puhemies, mielestäni hyvin tärkeä asia, ja siksipä totean edelleen, että kyllä-
hän tämä tilanne on tässä tapauksessa se, että tämä veroero jää pysyväksi. Mitä se auttaa
sitten, jos tulee mahdollisia veronkevennyksiä, että tasapuolisesti kevennetään, kun nyt ol-
laan se juopa tehty? Ja minä katson esimerkiksi täällä läsnä olevaa hallituspuolueen edus-
tajaa, ja minä toivon, että myös hallitus palaa tähän asiaan, koska on aivan selvä, että me
emme tule lopettamaan tätä keskustelua ennen kuin hallitus korjaa myös tämän virheensä,
joka mielestäni on paitsi inhimillisesti väärin, se on vastoin kaikkia vaalien alla annettuja
lupauksia, myös talousnäkökulmasta epäviisasta, koska tietenkin olisi järkevää huolehtia
myös pieni- ja keskituloisten eläkkeensaajien ostovoimasta. (Eero Heinäluoma: Voiko
tämä olla totta?)

17.26 Olavi Ala-Nissilä kesk: Arvoisa rouva puhemies! Kun käsittelemme finanssipoliit-
tisen tarkastuksen kertomusta, niin minusta on paikallaan puuttua tähän velkaantumiseen,
mistä täällä eduskunnassa paljon keskustellaan. On totta, että Suomen kokonaisvelkahan ei
vielä ole hälyttävillä rajoilla eurooppalaisissa vertailuissa. Mikä on hälyttävää, on tämä ve-
lan kasvu suomalaisissa oloissa, ja tällä viittaan myöskin suomalaiseen väestörakentee-
seemme. Meillä on ikääntyvän väestön osuus koko ajan kasvanut, kun meistä suurista ikä-
luokista suurin osa on jäänyt eläkkeelle ja sitten myöskin syntyvyys Suomessa on laske-
nut. Minusta ei ole populistista laskea Suomen vuosittaista velkaa syntyvää lasta kohden.
6



Pöytäkirjan asiakohta PTK 5/2016 vp
Se on noin vähän alle 100 000 euroa, ja jos me semmoisen velkakirjan lahjoitamme taval-
laan jokaisen äitiyspakkauksen mukana, niin kyllä se on aivan liikaa. Tämä velkaantumis-
tahti on aivan liian nopea, ja sen takia on hyvä, että hallitus on ottanut strategisessa halli-
tusohjelmassaan tämän ongelman tosissaan.

Mutta sitten toinen tähän liittyvä vaarallinen ongelma on tämä velkaantuminen maail-
malla. Hiljattain William White, joka on OECD:n tarkastuskomitean puheenjohtaja, työs-
kennellyt Baselissa Sveitsissä keskuspankkiirina, käytti aika tiukan puheenvuoron maail-
man velkaantumisesta. Hän piti, että se alkaa olla hälyttävällä rajalla. Onhan yleinen käsi-
tys, että kun finanssikriisi alkoi 2007—2008, velkaantuminen maailmalla pieneni. Ei näin
ole. Jos puhumme kokonaisvelasta, siis sekä julkisesta velasta että yksityisestä velasta, vel-
kaantuminen edelleen kasvaa. Vuodesta 2007 se esimerkiksi on kasvanut Kiinassa nelin-
kertaiseksi erittäin nopeasti. Kun nähdään, että Kiinassa on tiettyä levottomuutta, niin se
saattaa liittyä juuri tähän ilmiöön. Myöskin jos otamme kymmenen merkittävintä teolli-
suusmaata, niin ne ovat koko ajan lisää velkaantuneet ja se kokonaisvelka alkaa olla 300
prosentin tietämissä bruttokansantuotteesta.

Euroopan keskuspankkihan harjoittaa hyvin löysää rahapolitiikkaa. Sillä on myöskin
poikkeuksellisia rahoitustoimia. Kun aikanaan EKP:n pääjohtaja sanoi, että EKP tekee
"what ever it takes to save euro" — mitä tahansa pelastaakseen euron — totta kai sillä oli
merkitys. Mutta minusta se ei ole oikea toimi. Mutta se oli toimi, joka antaa lisäaikaa jä-
senmaille laittaa taloutta kuntoon. Tämä on poikkeuksellinen tilanne kuitenkin, että meillä
käytännössä ei ole juuri lainkaan korkoa tai voi jopa negatiivinen olla ja että EKP pumppaa
rahaa markkinoille.

Kun tiedän, että SDP:n johtavat talouspolitiikan edustajat Viitanen ja Heinäluoma me-
nevät Suomen Pankkiin tänään, niin tämä on ehkä teema, joka kannattaa ottaa siellä kyse-
lyosuudessa esille. Että kuinka kauan tämä Euroopan keskuspankin politiikka voi tällaise-
na jatkua? Että eikö Ranskan ja Italian pitäisi tehdä niitä rakenteellisia uudistuksia, joilla ne
laittavat talouttaan kuntoon? Jos Suomi on hyvin vientivetoinen maa, niin sitä on myöskin
Eurooppa — Suomi vielä enemmän.

Mehän tiedämme, että Suomi nousi edellisestä kriisistä vientivetoisen kasvustrategian
avulla. Se on nyttenkin se tie, mistä Suomi voi nousta. Ei vientivetoinen maa voi, niin kuin
edustaja Vanhanen täällä keskusteluissa sanoi — edustaja Heinäluoman kanssa hyvin tie-
dämme tämän vertauksen — ei Suomi voi nousta ylös itseään hiuksista vetämällä. (Eero
Heinäluoma: Varsinkin, jos ei ole hiuksia!) — Varsinkin, jos ei ole hiuksia. Vaan Suomi
voi nousta vain, jos meidän vientimme lähtee vetämään. Ja tällä hetkellähän se kehitys on
erittäin huolestuttava.

Tämä on minusta toinen huomio tämän finanssipoliittisen kertomuksen yhteydessä.
Mutta palaan siihen, että velka on — minä näen — enemmän syy siihen finanssikriisiin
maailmalla, se ei ole se lääke. Jos me kuvittelemme, että velkaa ottamalla Suomi tästä nou-
see, maailma tästä nousee, niin se ei ole lääke, vaan alkaa sisältyä nyt jo riskiä. Se koko-
naisvelanotto on niin massiivista tällä hetkellä globaalisti.

17.31 Eero Heinäluoma sd: Arvoisa puhemies! Yhdyn siihen, että tähän velanottoon pi-
tää suhtautua erittäin vakavasti ja vastuullisella tavalla. Siinä on kysymys paitsi siitä, onko
talouspoliittisesti perusteltua elvyttää, myös siitä, mikä on Suomen asema itsenäisenä val-
tiona. Pidän viisautena sitä, että toimimme niin kaikissa oloissa, että emme joudu liiaksi
7



Pöytäkirjan asiakohta PTK 5/2016 vp
riippuvaisiksi muista, ja siihen meitä kehottaa myös historian kokemus ja asemamme tääl-
lä Pohjolan perukalla. On siis syytä suhtautua tähän riskiin vakavasti.

Sitten on muitakin näkökohtia. Niistä yksi on, mihin sitä velkaa käytetään. Kaikkein
vaarallisinta on tietysti tämä syömävelka, jos se jatkuu pitkään. Sitten taas, jos velkaa ote-
taan ja käytetään järkeviin, tarpeellisiin investointeihin, jotka vauhdittavat kasvua ja sitä
kautta työllisyyttä ja pitkällä aikavälillä vahvistavat yhteiskunnan kykyä selviytyä si-
toumuksistaan, niin se on järkevää rahan käyttämistä. Juuri silloin, kun talouden pyörät
pyörivät heikoimmin, ollaan siellä kuopassa, on tietysti järkevää tehdä ratkaisuja, jotka
tuovat sitä tuotantokapasiteettia, mukaan lukien ihmisiä työn ääreen elättämään itsensä ja
pitämään myös yhteiskunnan palveluista huolta. Eli tässäkin tilanteessa on merkitystä sil-
lä, että nyt juuri pitäisi tehdä esimerkiksi näitä infrahankkeita ja sitä kautta varmistaa, että
Suomi on elinkykyinen ja toimiva yhteiskunta myös tulevina vuosina.

Sitten on vielä lisänäkökohta, joka on se, että julkinen keskustelu ja tietysti nämä euro-
aluekriteerit kohdistuvat tähän velkaan, vuotuiseen alijäämään ja velkaan. Ne eivät ota
huomioon sitä, mitä siellä taseen toisella puolella on. Tässä suhteessa maat ovat kovin eri-
laisia. On niitä maita, joissa valtio voi olla hyvinkin voimakas, varakas, sillä on paljon
omaisuutta, sillä voi olla yhtiömuodossa sitä, sitä on maaomaisuuksien muodossa. Katsoin
erästä tuoretta selvitystä, jossa kävi ilmi, että Suomi oli EU-maiden kolmen varakkaim-
man joukossa, kun katsottiin sitä taseen toista puolta. Silläkin on siis merkitystä, mitä sillä
rahalla on aikoinaan tehty, kun sitten kokonaisarviota tehdään, ja kun sanon tämän, en ol-
lenkaan vähättele tätä velkaantumisen määrää.

Sitten kaiken tämän jälkeen on syytä esittää (Puhemies koputtaa) kiitos tästä keskuste-
lusta. Olen iloinen siitä, että valiokunnan itse mietintöä ei miltään osin ole asetettu kyseen-
alaiseksi, joten uskon, että voimme varapuheenjohtajan ehdolla luvata, että jatkamme tällä
samalla linjalla.

17.34 Olavi Ala-Nissilä kesk (vastauspuheenvuoro): Puheenjohtaja! Edelleenkään ei ole
tarvetta korjata vaan täydentää edustaja Heinäluoman puheenvuoroa. Kun edellisessä teh-
tävässäni vierailtiin Virossa, niin minusta Viron pääministeri käytti hyvän puheenvuoron.
Hän sanoi, että kun he elävät suuren naapurin varjossa, niin karmea historia opettaa. Siksi
he liittyivät Natoon ja Euroopan unionin jäseneksi. Mutta koskaan se ei ole Virolle riittä-
nyt, vaan he haluavat olla taloudellisesti itsenäisiä. Sen takia Viron valtiolla ei ole valtion-
velkaa juuri lainkaan, tai 10 prosenttia bkt:stä. Me näemme, mitä Ukrainassa tapahtuu, kun
siellä on talous rempallaan, hallinto rempallaan: on helppo tulla ulkopuolelta vaikutta-
maan. Me tiedämme, miten käy suomalaisille kunnille, jotka ovat ylivelkaantuneita. Ei
meillä ole Tarvasjoen kuntaakaan enää, koska se ylivelkaantui ja liitettiin pois. Eli talou-
dellinen itsenäisyys on myöskin yksi kokonaisuus, mikä liittyy siihen, että varsinkin jos
eletään aika suuren naapurin varjossa, oli se Venäjä tai Yhdysvallat, niin pienen valtion pi-
tää olla taloudellisesti itsenäinen.

17.35 Eero Heinäluoma sd (vastauspuheenvuoro): Yhdyn edustaja Ala-Nissilän viisai-
siin sanoihin. (Olavi Ala-Nissilä: Saisiko tämän kirjallisena?)

Keskustelu päättyi.
8



Pöytäkirjan asiakohta PTK 5/2016 vp
Eduskunta hyväksyi valiokunnan ehdotuksen kannanotoksi kertomuksen K 17/2015 vp
johdosta. Asian käsittely päättyi.
9


