















































DEM9E21.tmp.xml


Pöytäkirjan asiakohta PTK 43/2017 vp
Pöytäkirjan asiakohta 

PTK 43/2017 vp

Täysistunto

Keskiviikko 26.4.2017 klo 14.01—17.55

8. Lakialoite laeiksi ulkomaalaislain 185 §:n ja rikoslain 17 luvun muuttamisesta
Lakialoite LA 14/2017 vp Veera Ruoho ps ym.

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 8. asia. Puhemiesneuvosto ehdottaa, että asia lähetetään hallintovalio-
kuntaan.

Keskustelu

17.34 Veera Ruoho ps (esittelypuheenvuoro):  Arvoisa puhemies! Tässä lakialoitteessa
laeiksi ulkomaalaislain 185 §:n ja rikoslain 17 luvun muuttamisesta ehdotetaan ulkomaa-
laislain mukaisen maahantulokiellon rikkomisesta seuraavan rangaistusmaksimin korotta-
mista sakosta kahden vuoden vankeuteen sekä siirtämistä rikoslakiin.

Rajat ylittävästä rikollisuudesta on vuoden 2007 Schengen-liikkuvuuteen tehtyjen muu-
tosten jälkeen tullut pysyvä ilmiö. Helsingin osalta kaikista rikoksista noin neljäsosa on ul-
komaalaisten tekemiä, joten ilmiön suuruus on merkittävä.

Rajat ylittävää rikollisuutta vahvistaa ja sen torjuntaa vaikeuttaa merkittävästi maahan-
tulokiellon rangaistusasteikon rajaaminen sakkoihin. Ulkomaalainen lähes ammatikseen
rikoksia tekevä henkilö ei maksa sakkoja, eikä niitä nykyisin myöskään muunneta vankeu-
deksi, joten käytännössä rikos jää rankaisematta. Samasta syystä maahantulokiellolla ei ole
tavoiteltua ennalta estävää vaikutusta. Tarpeellinen maahantulokiellon rikkomisen krimi-
nalisoiva säädös ei saavuta sille asetettuja tavoitteita. Ennalta estävän ajatusmallin tulee
olla keskiössä maahantulokiellon rangaistavuutta arvioitaessa.

Maahantulokiellon rikkominen on siis jatkuvassa kasvussa. Vuonna 2015 maahantulo-
kieltoa rikottiin koko Suomessa 566 kertaa. Rikoslajista riippuen liikkuva rikollinen tekee
helposti vuositasolla 10—30 rikosta, joten ehkäistävissä olevia rikoksia olisi ainakin
5 000—15 000 kappaletta. Todennäköisesti luku on isompi, koska vain osa maahantulo-
kieltoa rikkovista jää kiinni.

Keskusrikospoliisin selvityksen perusteella saadaan käsitys maahantulokieltoa rikko-
vien henkilöiden lukumääristä. Lokakuussa 2013 tehdyssä selvityksessä laivalistoilta löy-
tyi kuukauden aikana 103 maahantulokiellossa olevaa henkilöä. Vuositasolla tämä tarkoit-
taisi noin 1 200:n maahantulokiellossa olevan henkilön saapumista Suomeen. Todennäköi-
sesti todellinen määrä on tätäkin suurempi, koska osa liikkuvista rikollisista ei käytä omaa
nimeään tai matkustaa ilman lippua.

Tilastot osoittavat, että maahantulokieltoja määrätään jatkuvasti enemmän ja myös val-
vominen on tehokasta, koska kirjattujen rikkomusten määrä on kasvussa. Yleisen lainkuu-
liaisuuden ylläpitämiseksi olisi tärkeää, että rangaistussäännökset muutetaan pohjoismai-
 Tarkistettu
4.2



Pöytäkirjan asiakohta PTK 43/2017 vp
selle tasolle. Kaikkein tärkein peruste on todellinen mahdollisuus ehkäistä tuhansia rikok-
sia. Maahantulokiellon rikkomisesta seuraava vankeusuhka olisi omiaan ohjaamaan liik-
kuvan rikollisen toimintaa muuhun maahan, jossa tällaista riskiä ei ole. Nykyisen tilanteen
jatkuessa on valitettavasti olemassa riski, että muiden maiden rikollisuus ohjautuu samoil-
la perusteilla Suomeen.

Poliisi joutuu käännyttämään joitakin tapauksia useita kertoja lyhyenkin ajan sisällä.
Helsingin ulkomaalaispoliisin mukaan maahantulokieltoa rikotaan keskimäärin viikoit-
tain. Tämä työllistää poliisia jo muutenkin muuttuneessa toimintaympäristössä, jossa po-
liisin resurssit ovat rajalliset. Kiellon rikkomista seuraavat sakot eivät toimi pelotteena, sil-
lä poliisin antamia sakkoja ei voida muuntaa vankeudeksi ja niiden periminen on ulkomail-
la asuvilta hankalaa. Erityisen huolestuttavaa on, että kieltoa rikkovat useimmiten sellaiset
henkilöt, joille maahantulokielto on määrätty heidän tekemiensä rikosten takia. Rangais-
tusmaksimin muuttaminen maahantulokiellon rikkomisesta sakosta vankeuteen lisäisi te-
hokkuutta, kun samalla pohjoismaisten esimerkkien mukaisesti henkilö voitaisiin määrätä
kärsimään rangaistusta omassa kotimaassaan.

Suomen rangaistusasteikon maahantulokiellon rikkomisen osalta tulisi olla yhtenäinen
muiden Pohjoismaiden kanssa. Niissä maahantulokiellon rikkomisesta voidaan tuomita
vankeuteen 1—3 vuodeksi.

Arvoisa puhemies! Esimerkki: Eilen MTV julkaisi uutisen otsikolla "Maahantulokielto
ei virolaisia murtovarkaita estänyt — oven väliin työnnetty tikku kertoi, oliko asunnossa
käyty". Espoon käräjäoikeus tuomitsi kaksi virolaismiestä vajaan neljän vuoden vankeu-
teen Espoossa ja Pirkanmaalla, ja heidät tuomittiin nyt kaikkiaan 11 törkeästä varkaudesta
ja kahdesta varkaudesta. Toinen näistä tuomituista oli jo aiemmin tuomittu murtosarjoista
ja määrätty maahantulokieltoon. Myös toinen nyt tuomittu on aiemmin tuomittu. Hänen
taustaltaan löytyy Malmin Korupajan törkeä ryöstö. — Tämä oli vain yksi esimerkki tästä
ilmiöstä, mikä liittyy tähän rajat ylittävään rikollisuuteen, ja varsinkin asuntomurrot ovat
aika usein näissä yleisimpiä rikoksia.

17.40 Jani Mäkelä ps: Arvoisa puhemies! Tämä on tarpeellinen ja kannatettava lakialoi-
te. Siinähän ehdotetaan ulkomaalaislain mukaisen maahantulokiellon rikkomisesta seuraa-
van rangaistusmaksimin korottamista sakosta kahden vuoden vankeuteen sekä teon siirtä-
mistä rikoslakiin. Edustaja Ruoho hyvin totesikin, että sakolla ei ole käytännön merkitystä
näissä tapauksissa, etenkään kun muuntorangaistusta ei tällä hetkellä ole käytössä. Itse li-
säisin myös sen, että kun rangaistusmaksimi kasvaa, niin myös keinot rikoksen selvittämi-
seen paranevat sen myötä. Ehdotuksen perusteissa hyvin sanotaan, että maahantulokiellon
rikkomisesta seuraava vankeusuhka olisi omiaan myös ohjaamaan liikkuvan rikollisen toi-
mintaa pois Suomesta. Tämäkin on varmasti totta, koska rikoksethan tehdään siellä, missä
se parhaiten kannattaa, ja jos vankeus on tuomiona, niin silloinhan se ei kannata niin hyvin
kuin siellä, missä sitä vankeutta ei saa.

Nythän tilanne on se, että maahantulokieltoa pidetään aivan yleisesti pilkkanaan. Samat
henkilöt voivat jäädä kiinni kymmeniä kertoja laittomasta maahantulosta, ja he vain tule-
vat uudestaan laittomasti maahan. Vapaata liikkuvuutta käytetään härskisti hyväksi. Voi
jopa sanoa, että missä EU, siellä rikollisten vapaa liikkuvuus. Näin ei voi jatkua.

17.41 Sami Savio ps:  Arvoisa puhemies! Kuten edellä puhuneet edustajat ovat jo toden-
neet, edustaja Ruohon lakialoite koskee ulkomaalaislain 185 §:n ja rikoslain 17 luvun
2



Pöytäkirjan asiakohta PTK 43/2017 vp
muuttamista maahantulokiellon rikkomisesta seuraavan rangaistusmaksimin korottami-
seksi sakosta kahden vuoden vankeuteen. Se toteutuessaan mitä todennäköisimmin vähen-
täisi selvästi maahantulokiellon saaneiden henkilöiden saapumista uudelleen Suomeen.

Kuten tässä lakialoitteessa todetaan, muun muassa Helsingin alueella näitä maahantulo-
kieltoja rikotaan keskimäärin viikoittain. Vuonna 2015 maahantulokieltoa rikottiin koko
maassa vähintään 566 kertaa, mikä tietenkin kuormittaa poliisin jo nyt rajallisia resursseja
hyvin paljon rikosten määrän lisääntyessä. Onhan suuri osa näistä maahantulokiellon saa-
neista henkilöistä ammatikseen rikoksia tehtailevia henkilöitä.

Myös hallituksen tekemissä maahanmuuttopoliittisissa linjauksissa on todettu ja niihin
on kirjattu, että Suomen käytännöt muutetaan vastaamaan monelta osin vähintään verrok-
kimaiden tasoa.

Arvoisa puhemies! Näillä perusteilla ja muillakin perusteilla, joita tässä lakialoitteessa
on mainittu, edustaja Ruohon lakialoite on hyvin kannatettava.

17.43 Veera Ruoho ps: Arvoisa puhemies! Minä vielä viittaan näihin muitten Pohjois-
maiden rangaistusasteikkoihin: maksimirangaistus on Ruotsissa 1 vuosi, Norjassa 2 vuot-
ta, Tanskassa 3 vuotta. Tosiaankin tässä vertailussa Suomi on ainoa maa, jossa rangaistus
on vain sakkoa.

Maahantulokiellon rikkomisen ei tarvitse olla erityisen ankarasti rangaistu, lähtökohtai-
sesti jo 2—4 kuukauden tosiasiallinen vankeusrangaistus on merkittävä uhka ja viivytys ri-
koshyödyn saavuttamiselle ohjaten rikollista toimintaa pois Suomesta. Jotta tosiasialliset
vankeusrangaistukset toteutuisivat, rangaistusmaksimin tulisi käytännössä olla 2 vuotta
vankeutta. 2 vuotta olisi myös pohjoismaisen rangaistuskäytännön keskiarvon mukainen ja
siten linjassa.

Arvoisa puhemies! Voimassa olevan rangaistusasteikon rajaaminen sakkoihin rajaa esi-
tutkintaviranomaisten käytettävissä olevia tutkintakeinoja. Laajemmalla rangaistusastei-
kolla useat pakkokeinot olisivat käytettävissä esitutkinnassa. Pakkokeinot mahdollistaisi-
vat nykyistä paremmin muun muassa laittoman maahantulon järjestämisen paljastamisen.
Nykyisessä liikkuvan rikollisuuden ja huomattavasti kasvaneen maahantulon viitekehyk-
sessä rikostutkinnan tehostaminen olisi hyvin perusteltua. Koska säännönmukaisia rajatar-
kastuksia ei ole, sisämaassa tapahtuvan ulkomaalaislain noudattamisen valvonnan ja sii-
hen liittyvän rikostutkinnan tulee olla tehokasta. 

Arvoisa puhemies! Uusi ankarampi säädös lisäisi jonkin verran vankien määrää mutta
todennäköisesti vain joillakin kymmenillä. Lainsäädännön tärkein merkitys on sen ennalta
estävä tavoite, sillä rajat ylittävä rikollisuus on harkittua ja suunnitelmallista toimintaa.
Liikkuvat rikolliset pyrkivät suuntaamaan toimintansa sellaisiin paikkoihin, joissa ei ole
riskiä joutua vankilaan pelkästään maahantulon johdosta eikä samalla menettää taloudel-
lista hyötyä. Tässä mielessä Suomi on houkutteleva rikosten tekemisen kohdemaa juuri al-
haisen [Puhemies koputtaa] rangaistusasteikon takia. Oletettavasti osa maahantulokiellos-
sa olevista jättäisi saapumatta Suomeen, mikäli rangaistusasteikko olisi ankarampi.

17.45 Ritva Elomaa ps: Arvoisa puhemies! Maahantulokiellon rikkomisesta seuraavat
sakot eivät toimi. Rikoksia jatkuvasti tekevien maahantulokiellon rikkojien rangaistuksia
pitää tiukentaa. Edustaja Ruoho on ammatiltaan myös poliisi ja varmasti tehnyt tämän la-
kialoitteen poliisityökokemuksensa perusteella. Aloite on kannatettava.
3



Pöytäkirjan asiakohta PTK 43/2017 vp
Keskustelu päättyi.

Asia lähetettiin hallintovaliokuntaan.
4


