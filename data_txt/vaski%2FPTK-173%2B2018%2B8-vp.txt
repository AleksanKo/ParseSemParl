















































DEM4607.tmp.xml


Pöytäkirjan asiakohta PTK 173/2018 vp
Pöytäkirjan asiakohta 

PTK 173/2018 vp

Täysistunto

Perjantai 8.3.2019 klo 13.02—16.33

8. Hallituksen esitys eduskunnalle laiksi terveydenhuollon ammattihenkilöistä annetun lain 
23 b §:n muuttamisesta

Hallituksen esitys HE 69/2018 vp
Valiokunnan mietintö StVM 39/2018 vp

Ensimmäinen käsittely

Puhemies Paula Risikko: Ensimmäiseen käsittelyyn esitellään päiväjärjestyksen 8. asia.
Käsittelyn pohjana on sosiaali- ja terveysvaliokunnan mietintö StVM 39/2018 vp. Nyt pää-
tetään lakiehdotusten sisällöstä.

Keskustelu

13.21 Päivi Räsänen kd: Arvoisa rouva puhemies! Tässäkin puhutaan nyt terveydenhuol-
losta, joka on päivän teema. Tämä sosiaali- ja terveysvaliokunnan mietintö koskee todel-
lakin terveydenhuollon ammattihenkilöistä annettua lakia ja sairaanhoitajan rajattua lääk-
keenmääräämisoikeutta.

Itse pidän näitä vastalauseen perusteluja tässä yhteydessä hyvinä. Nimittäin tässä esityk-
sessä laajennettaisiin sairaanhoitajan lääkkeenmääräämisoikeutta myös kotisairaanhoi-
toon ja erikoissairaanhoidon poliklinikoille. Varsinkin kotisairaanhoidon osalta tämä olisi
todellakin jopa potilasturvallisuutta vaarantavaa. Valiokunnassa kuultujen asiantuntijoi-
denkin mukaan tämä saattaisi osaltaan myös erikoissairaanhoidon osalta hämärtää kansal-
lisesti sovittua perusterveydenhuollon ja erikoissairaanhoidon välistä vastuunjakoa. Se
huoli, joka tästä kotisairaanhoidosta on vielä erityisesti nostettu esiin tässä vastalauseessa,
on se, että muutos saattaisi vaarantaa potilasturvallisuutta omalta osaltaan kotihoidossa,
jossa on hyvin tärkeää, että lääkkeen määrääminen toteutuu potilaan edun mukaisesti. Lää-
kärinkin kannalta näissä tilanteissa iäkkäiden, monisairaiden potilaiden kohdalla kokonais-
lääkityksen arviointi ja eri lääkkeiden yhteisvaikutusten hallinta on monesti vaativa tehtä-
vä.

Kaiken kaikkiaan olen sitä mieltä, että eri terveydenhuollon ammattilaisten työnjako tu-
lisi pitää selkeänä. Nimenomaan lääkärit ovat saaneet koulutuksen taudinmääritykseen,
diagnostiikkaan, ja myös hoidon, kuten lääkityksen, määräämiseen. Koska muissakin suh-
teissa haluamme pitää tästä korkeasta koulutustasosta kiinni, niin mielestäni on kyllä on-
gelmallista, että ikään kuin aletaan madaltamaan sitä koulutustasoa, joka on pohjana lääk-
keen määräämiseen ja diagnostiikkaan.

Eli kannatan tätä vastalausetta.

Puhemies Paula Risikko:  Otetaan tähän väliin nyt mietinnön esittely. — Olkaa hyvä,
edustaja Kiuru, valiokunnan puheenjohtaja.
 Tarkistettu
4.0



Pöytäkirjan asiakohta PTK 173/2018 vp
13.24 Krista Kiuru sd (esittelypuheenvuoro): Arvoisa puhemies! Kyseessä on siis am-
mattihenkilölain 23 §:n 1 momentin muuttaminen. Nimittäin nykyisten säännösten mu-
kaan rajattua lääkkeenmääräämistä ei ole mahdollista ottaa käyttöön yksityisen palvelun-
tuottajan tuottamissa palveluissa. Nyt ehdotuksessa esitetään, että tilanne muuttuisi. Rajat-
tu lääkkeenmäärääminen voitaisiin näin ottaa käyttöön terveyskeskuksen avovastaanoton
yksiköiden ohella myös muissa kunnan tai kuntayhtymän järjestämisvastuulle kuuluvissa
perusterveydenhuollon avohoidon palveluissa sekä erikoissairaanhoidon palveluissa, ja
näin myös esimerkiksi kotisairaanhoidossa ja erikoissairaanhoidon poliklinikoilla voitai-
siin soveltaa tätä uutta rajattua lääkkeenmääräämistä. Näin siis lääkkeenmäärääminen laa-
jenee yhteiskunnassa, ja tässä yhteydessä, kun valiokunta on asiaa selvittänyt, todetaan en-
sinnäkin se, että kansainvälinen esimerkki kertoo siitä, että myös sairaanhoitajien lääk-
keenmäärääminen on useissa maissa otettu käyttöön ja sitä kautta sairaanhoitajien mahdol-
lisuutta lääkkeenmääräämiseen on vähitellen laajennettu.

Arvoisa puhemies! Valiokunta pitää tätä lakiehdotusta tarkoituksenmukaisena ja puol-
taa sen hyväksymistä muuttumattomana. Valiokunta kuitenkin toteaa lisäksi, että jatkossa-
kin edellytyksenä tulee olla toiminnasta vastaavan lääkärin kirjallinen määräys ehtoineen
sekä tietenkin sairaanhoitajan mahdollisuus välittömään konsultointiyhteyteen lääkäriin
päin.

Valiokunnan asiantuntijakuulemisissa on arvioitu tätä esitystä monelta kantilta. Valio-
kunta korostaa, että esiin on tuotu myös huoli siitä, miten tämä sairaanhoitajien rajatun
lääkkeenmääräämisoikeuden laajentaminen tulee toimimaan erikoissairaanhoidon avopal-
veluissa ja kotisairaanhoidon palveluissa. Kotisairaanhoidon osalta on muistettava, että
monet potilaat ovat monisairaita, joten kokonaislääkityksen arviointi ja eri sairauksien yh-
distelmät ovat haasteellista pohdittavaa. Tältä osin erikoissairaanhoidon osalta valiokunta
muistuttaa, että muutos voi hämärtää perusterveydenhuollon ja erikoissairaanhoidon työn-
ja vastuunjakoa. Valiokunta tuleekin siihen johtopäätökseen, että korostaa sitä, että näissä
tapauksissa sairaanhoitajien lääkkeenmääräämisoikeus tulee ottaa käyttöön huolellisen
harkinnan perusteella. Tästä syystä voi olla, että tosiasiassa sairaanhoitajien lääkkeenmää-
räämisoikeuden soveltaminen ja laajentaminen voi koitua ennakoitua vähäisemmäksi.

Lisäksi valiokunta kiinnittää huomiota palvelusetelillä toteutettavien palveluiden osalta
laajennettuun lääkemääräyskäytäntöön. Ongelmana saattaa jatkossa olla se, että lääkkeen-
määräyskäytännön seuranta ja omavalvonta jakautuvat sekä palvelusetelin antavan organi-
saation että palveluja tuottavan tahon vastuulle tavalla, jolla sitten pitää olla huolellinen,
niin että lääkkeenmääräyskäytännön seuranta ja omavalvonta toteutuvat.

Lisäksi sairaanhoitajien lääkkeenmääräämisoikeuden järjestelyihin ja valvontaan tulee
tietenkin kiinnittää huomiota.

Arvoisa puhemies! Valiokunta toteaa, että käytännön toiminnassa merkittävä rooli on
vastuulääkärillä ja täten myös omavalvonnan toiminnan varmistamisella ja osaamisen ke-
hittämisellä. Olemme myöskin todenneet, että potilasturvallisuuden kannalta on olennais-
ta, että terveydenhuollon toimintayksiköt ovat velvollisia myös laatimaan suunnitelman
laadunhallinnasta ja potilasturvallisuudesta.

Olemme myös kiinnittäneet huomiota siihen, että turvallisen lääkehoidon toteutuminen
edellyttää ohjeistusta ja myöskin sitä, että sairaanhoitajien peruskoulutuksessa ja lääkkeen-
määräämisen lisäkoulutuksessa huomioidaan lääketieteellisten aineiden osuuden vähäi-
syys. Tältä osin on sairaanhoitajien koulutukseen myös osoitettava riittävät voimavarat, ja
lainmuutoksen käytännön toimivuutta tulee myöskin seurata.
2



Pöytäkirjan asiakohta PTK 173/2018 vp
Tämä asia sisältää myöskin vastalauseita.

Puhemies Paula Risikko:  Kiitoksia esittelystä. — Koska me joudumme keskeyttämään
tämän istunnon, niin tarjoan näille kolmelle henkilölle, joilla on puheenvuoropyyntö, vas-
tauspuheenvuorot. Haluatteko käyttää? Otetaan samassa järjestyksessä: Juvonen, Sarko-
maa, Rossi.

13.29 Arja Juvonen ps (vastauspuheenvuoro): Arvoisa rouva puhemies! Tässä hallituk-
sen esityksessä ehdotetaan muutosta siten, että rajattu lääkkeenmäärääminen voidaan ottaa
käyttöön terveyskeskuksen avovastaanoton yksiköiden ohella myös muissa kunnan tai
kuntayhtymän järjestämisvastuulle kuuluvissa perusterveydenhuollon avohoidon palve-
luissa sekä erikoissairaanhoidon avohoidon palveluissa. Tämä koskettaa siis sairaanhoita-
jia.

Pidän hyvänä, että sairaanhoitajien ja lääkäreiden yhteistyötä kehitetään, ja näen positii-
visena asiana myös sen, että tällainen lääkkeenmääräämiskoulutus on mahdollista Suo-
messa. Tein vuonna 2012 kirjallisen kysymyksen liittyen tämän koulutuksen resursseihin
ja hintaan ja siihen, millä tavalla me varmistamme, että koulutusta on riittävästi ja että se ei
tule hoitajan itsensä maksettavaksi vaan että tasapuolisesti työnantaja ja kunnat siihen osal-
listuvat.

Tämä on hyvä asia, mutta toki tätä täytyy seurata. Potilasturvallisuus keihäänkärkenä on
mentävä eteenpäin kaikissa asioissa, ja niin vain on tärkeä asia tämäkin, kuten koko sosi-
aali- ja terveydenhuollon paketti. On erittäin tärkeää, että hyvä lääkehuolto säilyy Suomes-
sa ja lääkkeiden anto on asiantuntevissa käsissä.

13.31 Sari Sarkomaa kok (vastauspuheenvuoro): Arvoisa rouva puhemies! Tervehdin
ilolla tätä lakiesitystä. Tässähän on kyse siitä, että laajennetaan sairaanhoitajien rajattua
lääkkeenmääräämisoikeutta. Tämä on tärkeä askel eteenpäin siinä työssä, mitä sosiaali- ja
terveydenhuollossa pitää tehdä. Meillä on erittäin korkeasti koulutettu hoitohenkilöstö,
jonka osaamista pitää käyttää, ja meillä on erittäin hyvää kansainvälistä tutkimustietoa tä-
mäntyyppisestä toiminnasta. Se on parantanut potilaiden palveluita, se on ollut turvallista.
Pidän tärkeänä, että myöskin jatkossa työnjakoa tehdään, ja sosiaali- ja terveysministe-
riöön kyllä lähetän terveiset: Esimerkiksi fysioterapeuttien suoravastaanotosta on erittäin
hyvää tutkimusta vuodelta 2016. Se on parantanut ihmisten palveluita ja työkykyä ja toi-
mintakykyä, kun on päässyt suoraan fysioterapeutille — ei ole tarvittu leikkauksia, ei sai-
raspäivärahoja. Eli hoitajavastaanottoa ja työnjakoa täytyy kaikin tavoin edistää sosiaali- ja
terveydenhuollossa. Meidän korkeasti koulutettu hoitohenkilöstömme on vielä käyttämä-
tön voimavara.

Pidän tuota mietintöä hyvänä ja perusteltuna ja olen iloinen, että se sai enemmistön,
vaikka kovaa keskustelua valiokunnassa käytiin.

13.32 Markku Rossi kesk (vastauspuheenvuoro): Arvoisa puhemies! Olen myös iloinen,
että sosiaali- ja terveysvaliokunnan puheenjohtaja Kiuru pääsi tähän kauden loppuun esit-
telemään nyt sitten edes tämän lain ja siihen liittyvät kysymykset.

Arvoisa puhemies! Todellakin isosta asiasta ja periaatteellisesta asiastahan on kysymys.
Sekä lääkehuolto, -annostelu että -jakelu täytyy hoitaa aina niin, että ne ovat asiakkaan nä-
kökulmasta täysin turvattuja, ja tässä suhteessa niihin kohdistuvat erityiset vaateet. Silti en
3



Pöytäkirjan asiakohta PTK 173/2018 vp
ymmärrä tätä vastalausetta, joka tässä yhteydessä on laitettu, koska kyllähän jokainen tie-
tää, että terveydenhuollon piirissä työskentelee ammattitaitoista väkeä, hoitohenkilöstöä,
jolla on kykyä nähdä ja kokea asiat ihan samalla lailla — sitten loppuseltaan koulutuksesta
riippumatta — kuin alan lääkäreilläkin. Ja tässä mielessä kyllä sekä hallituksen esitys että
myös valiokunnan kannanotto ovat ihan paikallaan, ja perusteluissa todetaan muun muas-
sa, että ”rajatun lääkkeenmääräämisen laajentaminen ehdotetulla tavalla nopeuttaa esityk-
sen perustelujen mukaan potilaiden hoitoon pääsyä ja hoidon aloittamista, parantaa hoidon
laatua, sujuvoittaa terveydenhuollon toimintayksiköiden toimintaa ja samalla vapauttaa
lääkäreiden työpanosta lääketieteellisesti vaativampaa ammattitaitoa edellyttäviin tehtä-
viin”. Jo nämä perustelut ovat ihan kohdallaan, ja tässä suhteessa kyllä tämä esitys on eh-
dottomasti paikallaan. Kiitos tältä osin, että eduskunta saa joltakin osin työnsä päätökseen.

Puhemies Paula Risikko: Tämän asian käsittely keskeytetään suuren valiokunnan ko-
kouksen vuoksi.

Täysistunto keskeytetään, ja sitä jatketaan kello 15.30 suuren valiokunnan kokouksen
päätyttyä.

Keskustelu keskeytettiin kello 13.34.

————

Keskustelua jatkettiin kello 15.35.

Puhemies Paula Risikko: Nyt jatketaan tänään kello 13.34 keskeytettyä istuntoa ja päivä-
järjestyksen 8. asian käsittelyä. Yleiskeskustelu jatkuu. Edustaja Juvonen — poissa.

Yleiskeskustelu ei jatkunut.

Asian käsittely keskeytettiin.
4


