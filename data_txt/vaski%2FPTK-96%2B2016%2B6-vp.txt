















































DEM36F0.tmpSave.xml


Pöytäkirjan asiakohta PTK 96/2016 vp
Pöytäkirjan asiakohta 

PTK 96/2016 vp

Täysistunto

Torstai 6.10.2016 klo 16.00—18.33

6. Lakialoite laiksi rikoslain 20 luvun 11 §:n kumoamisesta
Lakialoite LA 35/2016 vp Veera Ruoho ps ym.

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 6. asia. Puhemiesneuvosto ehdottaa, että asia lähetetään lakivaliokun-
taan.

Keskustelu

17.56 Veera Ruoho ps (esittelypuheenvuoro): Arvoisa puhemies! Tässä lakialoitteessa
seksuaalisesta ahdistelusta ehdotetaan säädettäväksi virallisen syytteen alainen rikos. Sek-
suaalinen ahdistelu on säännelty rikoslain 20 luvun 5 a §:ssä, jonka mukaan "joka kosket-
telemalla tekee toiselle seksuaalisen teon, joka on omiaan loukkaamaan tämän seksuaalis-
ta itsemääräämisoikeutta, on tuomittava, jollei teosta muualla tässä luvussa säädetä ran-
gaistusta, seksuaalisesta ahdistelusta sakkoon tai vankeuteen enintään kuudeksi kuukau-
deksi". Seksuaalinen ahdistelu on tällä hetkellä asianomistajarikos, jolloin poliisilla on vel-
vollisuus tutkia asiaa vain, jos asianomistaja vaatii rikoksesta rangaistusta.

Arvoisa puhemies! Hieman taustaa: Kun seksuaalinen ahdistelu tuli rikoslakiin 2014,
näiden rikostutkintojen määrä oli reilun vuoden jälkeen suuri, mikä osoitti, että laille oli
tarve ollut olemassa. Seksuaalinen ahdistelu tarkoittaa tyypillisesti tapauksia, joissa joku
koskettaa toista henkilöä luvatta genitaalialueelle, pakaroihin tai rintoihin niin, että kohde
kokee tuon seksuaalisena — ja esimerkkinä uudenvuodenyöltä: teon kuvauksina oli lääp-
pimistä, puristelua ja kasvojen nuolemista. Helsingin poliisilaitoksen mukaan ahdistelija
on yleensä uhrille tuntematon, mutta Raiskauskriisikeskus Tukinainen kertoo, että heihin
ovat ottaneet yhteyttä myös ihmiset, jotka ovat kertoneet joutuneensa seksuaalisen ahdis-
telun kohteeksi etenkin työpaikallaan. Seksuaalisen ahdistelun uhrit kokevat monta kertaa
pelkoa työn jatkumisen puolesta, ja he miettivät, voiko tehdä rikosilmoitusta ja mitä siitä
seuraa.

Arvoisa puhemies! Tämän lakialoitteen yhtenä kimmokkeena olivat tosiaan näiden vii-
me uudenvuodenyönä Helsingissä tehdyiksi epäiltyjen ahdisteluiden tutkintaongelmat.
Helsingin poliisilaitoksen päällikkö Lasse Aapio kertoi, kuinka oli asianomistajia, jotka ei-
vät vaatineet rangaistusta mutta halusivat rikokset kuitenkin poliisin tietoon. Seksuaalisen
ahdistelun muuttaminen virallisen syytteen alaiseksi on perusteltua myös siksi, että Suomi
korostaa ihmisoikeuksia, mukaan lukien oikeutta turvallisuuteen ja ruumiilliseen koske-
mattomuuteen. Ihmisiä tulee suojella kaikenlaiselta seksuaaliselta ja sukupuoleen perustu-
valta väkivallalta. Emme voi myöskään vähätellä seksuaalisen ahdistelun mahdollisia pit-
käkestoisiakin vaikutuksia uhrin elämään.
 Tarkistettu
4.0



Pöytäkirjan asiakohta PTK 96/2016 vp
Arvoisa puhemies! Lisäksi seksuaalisen ahdistelun erityisen toimenpiteistä luopumis-
säännöksen kumoamisen tarkoituksena on vähentää seksuaaliseen ahdisteluun syyllisty-
neen mahdollisuuksia välttää rikosoikeudellisia seuraamuksia esimerkiksi painostamalla
asianomistajaa peruuttamaan tekemänsä rikosilmoitus tai pyytämään syytteen nostamatta
jättämistä. Säännöksen kumoamisella ilmaistaisiin yhteiskunnan pitävän seksuaalista ah-
distelua rangaistavana tekona, jonka moitittavuus ei riipu siitä, haluaako asianomistaja
syytettä nostettavaksi vai ei. Seksuaalisesta ahdistelusta syyttäminen asettamatta asian-
omistajan pyyntöä erityiseksi perusteeksi jättää syyte nostamatta saattaisi myös vähentää
seksuaalisen ahdistelun uhreihin kohdistuvaa painostusta. Toisaalta asianomistajan pyyn-
tö jättää syyte nostamatta olisi edelleen mahdollista ottaa huomioon yhtenä tekijänä koh-
tuusperustetta sovellettaessa.

18.01 Kari Kulmala ps: Arvoisa puhemies! Seksuaalinen ahdistelu on tällä hetkellä
asianomistajarikos, jolloin poliisilla on velvollisuus tutkia asiaa vain, jos asianomistaja
vaatii rikoksesta rangaistusta.

Mielestäni tässä on ongelma, koska asianomistajana voi olla myös vajaavaltainen, jolla
ei ole huoltajaa tai muuta sellaista mukana, tai kyseessä on henkilö, jonka pitäisi olla va-
jaavaltainen, mutta häntä ei ole siksi kirjattu. Alle 18-vuotiaan lapsen kohdalla vajaavaltai-
suus on selvää, mutta ei henkilön kohdalla, joka kehityksensä tai muun seikan vuoksi voisi
olla vajaavaltainen mutta ei sitä ole. Vajaavaltaisella tarkoitetaan alaikäistä eli alle 18-vuo-
tiasta henkilöä sekä sellaista täysi-ikäistä henkilöä, joka on julistettu vajaavaltaiseksi. Va-
jaavaltaiseksi julistettu voi itse päättää henkilöään koskevasta asiasta vain silloin, jos hän
kykenee ymmärtämään asian merkityksen. Tämä edellyttää riittävän ymmärryksen ole-
massaoloa. Vasta riittävän ymmärryksen puuttuessa hänen edunvalvojallaan on oikeus
päättää asiasta. Mutta entä jos tätä edunvalvojaa ei ole mukana esimerkiksi torilla, missä
mahdollinen seksuaalinen ahdistelu tapahtuu?

Tässä lakiesityksessä ollaan seksuaalista ahdistelua ehdottamassa säädettäväksi viralli-
sen syytteen alaiseksi rikokseksi. Seksuaalinen rikos aiheuttaa aina uhrissa vammoja. Sek-
suaalirikoksen uhri on kuten puu, joka vaurioituu mutta jää elämään. Seksuaalirikosta ei
välttämättä ymmärrä, ellei sitä ole itse kokenut, olipa sitten kohteena mies tai nainen.

Mielestäni tämä lakimuutos on hyvä, ja toivottavasti se pääsee maaliin saakka.

18.03 Laura Huhtasaari ps: Arvoisa puhemies! Tämä lakialoite on lähtöisin poliisien
toivomuksesta.

Seksuaalinen ei-toivottu käytös on halventavaa, nöyryyttävää ja vihamielistä. Oikeus
koskemattomuuteen on korkeimpia arvoja. Seksuaalisen ahdistelun virallisen syytteen
alaiseksi muuttaminen on perusteltua, koska Suomi korostaa ihmisoikeuksia, mukaan lu-
kien oikeutta turvallisuuteen ja ruumiilliseen koskemattomuuteen. Ihmisiä tulee suojella
kaikenlaiselta seksuaaliselta ja sukupuoleen perustuvalta väkivallalta.

Tämä aloite on hyvä. Kannatan tätä ja toivon, että tämä etenee.

18.04 Timo Heinonen kok: Arvoisa herra puhemies! Tämä lakialoite allekirjoitusvai-
heessa on jostain syystä mennyt minulta ohi, ja haluan yhtyä tämän lakialoitteen allekir-
joittajien joukkoon, joita tässä on runsas määrä. Kokoomuksesta, perussuomalaisista ja
keskustasta ainakin allekirjoittajia löytyy. Oman nimeni mielelläni siihen lisäisin, niin että
2



Pöytäkirjan asiakohta PTK 96/2016 vp
seksuaalinen ahdistelu muuttuisi asianomistajarikoksesta virallisen syytteen alaiseksi ri-
kokseksi. Se on varsin perusteltua.

Tässä viitataan uudenvuodenyön tapahtumiin, mutta vastaavan tyyppisiä tilanteita voi
tulla muitakin, ja ahdistelun kohteista osa saattaa jäädä saavuttamatta, taikka he eivät tule
tietoon. He voivat kokea häpeää siitä, tai jonkin muun syyn takia ne eivät tule kaikki tie-
toon saaduksi. Sen takia on perusteltua, että voidaan käyttää esimerkiksi kamerakuvia hyö-
dyksi tällaisten rikosten selvittämiseksi.

Haluan tähän loppuun vielä todeta, että pidän myönteisenä sitä, että pikkuhiljaa seksu-
aalirikosten tuomiot meillä ovat koventumassa muutenkin. Meillä on useita hyviä lakialoit-
teita tälläkin hetkellä eduskunnan käsittelyssä, muun muassa lakialoitteemme, jossa esi-
tämme, että törkeät lasten seksuaaliset hyväksikäytöt eivät vanhenisi rikoksina koskaan.
Silloin tietysti jo puhutaan aivan eri tason rikoksista kuin tässä. Mutta tällainen lääppimi-
nen, seksuaalinen ahdistelu ei kuulu hyviin tapoihin, ja niin kuin edellä on kuvattu, kaik-
kien koskemattomuus pitää turvata, ja tämä osaltaan on vahvistamassa sitä.

18.06 Sami Savio ps: Arvoisa puhemies! Edustaja Ruoho on lakialoitteessaan ottanut
kantaa kansalaisten yleisen oikeustajun ja myös yhteiskunnallisen oikeudenmukaisuuden
kannalta erittäin merkittävään asiaan. Kyse on nimittäin rikoksen uhrin asemasta ja hänen
oikeuksistaan. Uhrin asemaahan korostettiin tänään myös erään toisen lakiesityksen käsit-
telyssä.

Arvoisa puhemies! Toisinaan rikoksen ja varsinkin seksuaalirikoksen uhria voi vaivata
niin suuri häpeäntunne, että hän saattaa alkaa kuvitella antaneensa rikokseen jonkin tiedos-
tamattoman yllykkeen. Tällaisessa tapauksessa hän voi myös alkaa ymmärtää rikoksente-
kijää, ja häntä saattaa alkaa vaivata niin sanottu Tukholma-syndrooma. Uhri ei tällaisissa
tapauksissa välttämättä halua tai pysty vaatimaan rikoksentekijälle kuuluvaa rangaistusta,
vaikka se olisikin täysin oikeutettua.

Arvoisa puhemies! Tämä lakialoite on hyvin kannatettava ja mahdollistaa seksuaaliri-
koksen tekijän rankaisemisen, vaikka asianomistaja ei pystyisikään rangaistusta vaati-
maan. Seksuaalinen ahdistelu tulisi nyt virallisen syytteen alaiseksi rikokseksi. Aiheeseen
heijastuu myös käsitys kansalaisten yleisestä oikeustajusta ja sen toteutumisesta.

Paljon on puhuttu muun muassa seksuaali- ja väkivaltarikoksista annettavien tuomioi-
den pituudesta, minkä edustaja Heinonenkin toi edellisessä puheenvuorossaan hyvin esil-
le. Mielestäni näitä tuomioita ja rangaistuksia tulisi koventaa. Vaikka tämä lakialoite ei
suoraan liitykään rangaistusasteikon tiukkuuteen, on se kuitenkin selkeä signaali siitä, että
(Puhemies koputtaa) meidän lainsäätäjien tulee ottaa seksuaalirikoksiin selvä nollatole-
ranssi.

18.08 Veera Ruoho ps: Arvoisa puhemies! Haluaisin kiittää tässä edustajakollegoita hy-
vistä puheenvuoroista, ja erityisesti kosketti ja ilahdutti se, että ymmärretään se uhrin ase-
ma, miltä se tuntuu olla tällaisen uhrina. Niin kuin aikaisemmin omassa puheessani viitta-
sin myös, että jos tätä tapahtuu työkulttuureissa, niin sitä ihminen monta kertaa sitten pel-
kää sen oman työnsäkin puolesta, miten sille käy, jatkuuko se työsuhde sitten, jos ilmoittaa
eteenpäin tällaisesta epätoivottavasta käytöksestä.

Eilen minä viimeksi, arvoisa puhemies, kuulin ystävältäni tapauksen ja kuvauksen, joka
ilmiselvästi oli seksuaalista ahdistelua, mutta kuitenkin siinä samalla kumpikin tiedostim-
me sen tilanteen, että tämä tietynlainen normikulttuuri, mikä meillä on sosiaalisessa käyt-
3



Pöytäkirjan asiakohta PTK 96/2016 vp
täytymisessä ja muussa, tavallaan estää sen, että sitä asiaa vietäisiin eteenpäin. Minä näki-
sin todellakin, että se helpottaisi sitä uhrin asemaa, kun se vastuu menisi niin kuin aikai-
semmin, kun oli kyse pahoinpitelyn tulemisesta myöskin yksityisellä alueella virallisen
syytteen alaiseksi. Vähän saman logiikan näkisin tässä asiassa tarpeellisena. — Kiitos.

Keskustelu päättyi.

Asia lähetettiin lakivaliokuntaan.
4


