















































DEM3C7F.tmp.xml


Pöytäkirjan asiakohta PTK 44/2017 vp
Pöytäkirjan asiakohta 

PTK 44/2017 vp

Täysistunto

Torstai 27.4.2017 klo 15.59—18.48

3. Valtiontalouden tarkastusviraston erilliskertomus eduskunnalle: Finanssipolitiikan val-
vonnan vaalikauden 2015-2018 puoliväliraportti

Kertomus K 18/2016 vp
Valiokunnan mietintö TrVM 3/2017 vp

Ainoa käsittely

Ensimmäinen varapuhemies Mauri Pekkarinen: Ainoaan käsittelyyn esitellään päivä-
järjestyksen 3. asia. Käsittelyn pohjana on tarkastusvaliokunnan mietintö TrVM 3/2017
vp.

Keskustelu

17.02 Eero Heinäluoma sd (esittelypuheenvuoro):  Arvoisa puhemies! Käsittelyssä on
Valtiontalouden tarkastusviraston kertomus eduskunnalle finanssipolitiikan valvonnan
vaalikauden 2015—2018 puoliväliraportista. Tämä menettelyhän on tärkeä osa sitä talou-
den ohjausjärjestelmän korjausta, joka käynnistettiin Kreikan rahoituskriisin jälkeen, siis
vuoden 2010 jälkeen. Yksi havaintohan oli, että hallitukset eivät kaikissa maissa antaneet
luotettavaa, totuudenmukaista kuvaa valtion ja julkisen talouden tilanteesta. [Hälinää —
Puhemies koputtaa] Tämän johdosta sitten EU:ssa tehtiin eräitä korjaushankkeita, ja nii-
den mukaisessa menettelyssä nyt sitten tässä olemme. EU-sääntöjen mukaisesti riippuma-
ton, hallituksesta riippumaton, taho tekee selvityksen, miten hallituksen finanssipolitiikka
on toteutumassa. Tämän työn tarkastusvirasto on nyt tehnyt.

Tarkastusvaliokunta on taas sitten puolestaan käynyt lävitse paitsi tämän tarkastusviras-
ton raportin ja sen taustatiedot myös sitten ulkopuolisia asiantuntijoita tämän raportin ha-
vaintojen oikeutuksesta ja asian osuvuudesta. Tässä valtiontalouden arvioinnissa ja finans-
sipolitiikan arvioinnissa eräät havainnot ovat viraston mukaan kiistattomia. 

Ensinnäkin virasto on päätynyt siihen, että julkisen talouden tasapainottamistoimet ovat
sinällänsä hallituksella oikeansuuntaisia. Mutta virasto päätyy raportissaan siihen huoles-
tuttavaan havaintoon, että kaikkia näitä asetettuja tavoitteita ei nyt tiedossa olevilla ennus-
teilla ja tehdyillä päätöksillä tulla saavuttamaan ja että erityisesti tämä 72 prosentin työlli-
syystavoite ei ole toteutumassa. Sama koskee myös valtiontalouden alijäämälle asetetussa
tavoitteessa onnistumista.

Virasto päätyy siihen, että vakaus- ja kasvusopimuksen osalta ollaan tilanteessa, jossa
tämän sopimuksen niin sanotun korjaavan osan velkakriteeri on rikkoutumassa. Lisäksi vi-
rasto päätyy myös tähän, että tämän rakenteellisen jäämän — vähän vaikea käsite, mutta se
on tärkeä termi — keskipitkän aikavälin tavoitteita myöskään ei olla saavuttamassa. Valio-
kunnan oma johtopäätös on, että nämä keskeiset havainnot vastaavat sitä informaatiota,
jonka myös valiokunta asiantuntijakuulemisessaan on saanut. Erityisesti valiokunta pai-
 Tarkistettu
4.2



Pöytäkirjan asiakohta PTK 44/2017 vp
nottaa talouskasvun ja työllisyyden merkitystä suhteessa näissä taloustavoitteissa onnistu-
miseen. 

Työllisyyden kehitys, niin kuin tässä salissa moneen kertaan on todettu, on aivan ratkai-
seva. Korkea työttömyysaste on tietysti ollut ja tulee olemaan rasite julkiselle taloudelle.
Kun tätä 72 prosentin työllisyystavoitetta ei nyt ennusteiden mukaan olla saavuttamassa, se
tarkoittaa, että julkisen sektorin velkaa ja alijäämää koskevien tavoitteiden saavuttaminen
käy loppuvaalikauden aikana vaikeaksi. Siksi tarvitaan kyselytunnillakin esillä olleita
konkreettisia toimia työllisyyden vahvistamiseksi myös tämän vaalikauden aikana.

No sitten valiokunnan yksi havainto on, että sinällänsä edes paluu normaaliin kasvuun
— mikä se normaali nyt sitten on, oletetaan, että se olisi vaikka 2 prosenttia — ei muuta
tätä perushuolta julkisen talouden tilanteesta. Tähän liittyvät ennen muuta tiedossa olevat
väestön ikääntymiseen tulevat lisämenopaineet ja tästä aiheutuva enemmän tai vähemmän
kuuluisa kestävyysvajekeskustelu.

Sitten tiedossa on, että pitkällä aikavälillä talouskasvu kaikkialla länsimaissa, erityisesti
Euroopassa, näyttää olevan hitaampaa kuin mihin aikaisempina vuosikymmeninä olemme
tottuneet. Valiokunnan yksi johtopäätös, joka antaa sekin aiheen huolellisuuteen, on, että
kansainvälisen talouden kehitys pysyy erittäin epävarmana. Siitä huolimatta nyt juuri vii-
me vuoden ja tämän vuoden osalta kansainvälinen talous ja eurooppalainen talous on tuon
pitkän finanssikriisivaiheen jälkeen sillä tavalla vahvistunut, että se antaa myös parempaa
pohjaa Suomen talouden kehitykselle.

Tähän julkisen talouden vahvistamiseen on tietysti kaksi isoa reittiä. Toisaalta on tulo-
jen lisäys. Tulojen lisäyksessä on kysymys työllisyyden kehityksestä, talouskasvusta, sen
mukanaan tuomista tuloista ja sitten tietysti myös veropolitiikasta. Tätä puolta valiokunta
ei tarkemmin käynyt lävitse. Toinen puoli on sitten menohallinta. Valiokunta ei myöskään
yksityiskohtaisesti käynyt tätä menopuolen kehitystä lävitse vaan keskittyi sen toteami-
seen, että lisätoimia tullaan tällä alueella tarvitsemaan.

No hallitusohjelma on asettanut sektorikohtaiset tavoitteet rahoitusaseman, koko julki-
sen talouden rahoitusaseman, tasapainottamiseen tämän vaalikauden loppuun menneessä.
Nämä tavoitteet koskevat yhtä hyvin valtiontaloutta, kuntataloutta kuin myös työeläkera-
hastointia. Näistä tavoitteista tosiasia on, että julkisen talouden tila jää heikommaksi, kuin
mitä on tavoiteltu, ennen muuta valtion alijäämäisyyden vuoksi. Työeläkepuolella tulta-
neen saavuttamaan asetetut tavoitteet, ja myös kuntapuolen kehitys on sellainen, että siel-
läkin on tapahtunut velkaantumisen rauhoittumista ja paikallishallinnon alijäämien kasvu
on vähintäänkin pysähtynyt. Mutta edelleenkin tulee alijäämää, ja sekin tietysti lisää tätä
koko velkataakkaa. Yhtä selvää on, että nämä väestön ikääntymispaineet kohdistuvat voi-
makkaammin juuri kuntatalouteen, jatkossa mahdollisesti maakuntatalouteen, ja tässä
avainasemassa on sellaisten uudistusten tekeminen, jotka johtaisivat sitten menokehityk-
sen parempaan hallintaan.

Valiokunta on käynyt lävitse erityisesti tärkeintä näistä uudistuksista. Se on tämä sosi-
aali- ja terveyspalveluiden uudistus. Niin kuin täällä on todettu eri yhteyksissä, siinä tavoit-
teena on, ei arviona vaan tavoitteena, että se voisi tuoda 3 miljardia pienemmän kustannus-
kehityksen kuin ilman näitä toimia. Valiokunnan havainto on, että sote-uudistuksen kus-
tannuksiin liittyy erittäin merkittävä epävarmuus ja siinä on myös riski kustannusten nou-
susta, ei kustannusten laskusta. Siirtymävaiheessa kustannuksia joka tapauksessa aiheutuu
palkkojen harmonisoinnista ja myös merkittävistä tietojärjestelmäinvestoinneista. Lyhyel-
lä aikavälillä lisääntyvät kustannukset ovat varma asia, mutta riskinä on, että vähän pidem-
2



Pöytäkirjan asiakohta PTK 44/2017 vp
mällä, jo keskipitkälläkin aikavälillä kustannuslisäyspaineita tulee myös erityisesti liittyen
tähän valinnanvapauslainsäädäntöön kansainvälisten esimerkkien mukaisesti. Tästä voi
seurata, että valtio pakon edessä joutuu myöntämään harkinnanvaraista lisärahoitusta maa-
kunnille. Valiokunta katsoo, että hallituksen tulee laatia konkreettinen suunnitelma, jolla
julkinen talous saadaan tasapainoon hallitusohjelman tavoitteiden mukaisesti. Valiokunta
tässä yhteydessä korostaa erityisesti sote-uudistuksen toteutukseen liittyviä riskejä, jotka
tulisi ottaa paremmin huomioon jatkovalmistelussa.

Sitten valiokunta kävi erikseen lävitse korkotason nousun vaikutuksia julkiseen talou-
teen. Ennustehan on, että euroalueen korot pysyvät kohtuullisen matalalla ja ovat tähänkin
mennessä pysyneet paljon pidempään matalalla kuin mitä vielä joku vuosi sitten ajateltiin,
matalammalla kuin mikä on ollut korkotaso ennen tätä finanssikriisiä. Sitten paradoksi täs-
sä on, että alhaisen korkotason vaikutus julkisyhteisöjen rahoitusasemaan kokonaisuudes-
saan on ollut alijäämää suurentava. Kun tietysti nopeasti ajattelee, että korkojen lasku olisi
edullinen velallisille, niin julkisen talouden kokonaisuudessa vaikutus on ollut toisenlai-
nen, ja tämä johtuu työeläkerahastoinnista. Kun työeläkerahastoinnilla on niin suuri vaiku-
tus tähän koko julkisyhteisöjen rahoitusasemaan, niin alempi korkotaso on tuonut merkit-
tävän heikennyksen työeläkerahastoinnin tuottoihin. Valiokunnan saaman arvion mukaan
korkotason nousu 1 prosenttiyksiköllä puolestaan lisäisi julkisyhteisöjen, lähinnä työelä-
kerahastojen, omaisuustuloja noin miljardilla eurolla samalla, kun julkisyhteisöjen korko-
menot kasvaisivat noin 0,5 miljardia euroa. Johtopäätös tästä on, että korkotason nousu,
joka ennemmin tai myöhemmin on edessä, tarkoittaa erityisen suuria pulmia juuri valtion
ja myös kuntatalouden kannalta ja niihin pitäisi valtiollisen ja kuntapäättäjän etukäteen va-
rautua. Tällä kehityksellä on merkitystä tietysti senkin takia, että tämä työeläkerahastojen
ylijäämäisyys on ollut se tekijä, joka on turvannut meille tähän saakka Euroopan unionin
säännöissä asetetun julkisyhteisöjen 3 prosentin alijäämäsäännön noudattamisen — tämä
siis aikana, jolloin valtiontalous ja paikallishallinto ovat olleet voimakkaasti alijäämäisiä.

Sitten valiokunta kävi erikseen lävitse verotukia ja verojärjestelmän kokonaisuutta, kos-
ka siitä on käyty paljon julkista keskustelua. Siihen on liittynyt myös paljon uutta, ainakin
julkisuuteen tuotuna uutta tietoa, muun muassa Valtion taloudellisen tutkimuskeskuksen
asiaa koskevaa selvittelyä. Lisäksi VTV:n suosituksissa on todettu, että verojärjestelmää
tulisi arvioida kokonaisuutena. Tässä yhteydessä myös verotukien käyttöä ja vaikuttavuut-
ta tulisi arvioida suunnitelmallisemmin. 

Valiokunnan asiantuntijakuuleminen antaa aiheen muutamaan varovaiseen havaintoon
ja huolellisuuteen asian käsittelyssä. Ensinnäkin näissä verotuissa on kysymys poikkea-
masta verotuksen normaalista rakenteesta. Valiokunnan havainto kaikesta saamastaan sel-
vityksestä on, että verotukien käyttöönottoon ja niiden mitoitukseen vaikuttaa hyvin mo-
nenlaisia syitä. Ne voivat liittyä sosiaalipolitiikkaan, vähävaraisten tukemiseen, ne voivat
liittyä työllisyyden tukemiseen, ne voivat liittyä Suomen kustannustasoon kansainvälises-
sä kilpailussa ja tähän liittyen yritysten sijaintipäätöksiin, moniin muihinkin asioihin, vaik-
kapa ympäristötavoitteisiin.

Valiokunta halusi erikseen sanoa, että osa näistä verotuista on varsin teoreettisia laskel-
mia siitä, mitä alennettu verokanta vaikuttaa normaaliin korkeampaan verokantaan verrat-
tuna, näin erityisesti arvonlisäverotuksen osalta. Tällaisia laskennallisia verotukia ovat esi-
merkiksi ruuan, ravintoloiden, kirjojen, lääkkeiden ja matkustamisen alennetut verokan-
nat, samoin verovapaat osingot tai huojennukset energiaverotuksessa ja perintöverotukses-
sa, joten tätä keskustelua käytäessä on aihetta huolellisesti katsoa lävitse kutakin verotu-
3



Pöytäkirjan asiakohta PTK 44/2017 vp
kea myös erikseen. Valiokunta katsoo, että verotuksen toimivuutta arvioitaessa tulee huo-
mioida kaikkia näitä näkökohtia sekä hyödyntää eri tutkimuksista saatavaa tietoa
verotuksen vaikutuksista esimerkiksi tulonjakoon, työllisyyteen, talouskasvuun ja yritys-
ten sijoittautumiseen Suomeen. 

Kun hallitus ei tehnyt tuossa kehysriihessään päätöksiä verotukien kohtalosta tai uusia
päätöksiä niiden uudelleen suuntaamisesta, josta edellä kyselytunnilla kuulimme, ilmeises-
ti sen taustalla ovat ne samat havainnot, joita valiokunta omassa työssään teki, että kun näi-
tä lähtee katsomaan yksityiskohtaisemmin, niin se ensi-innostus asian selkeästä ja helpos-
ta hoitamisesta huomattavasti laantuu. Valiokunnan kannalta kuitenkin tultiin kahteen joh-
topäätökseen. Ensimmäinen on se, että kun otetaan uusia verotukia käyttöön, olisi aina ar-
vioitava, ovatko verotuen tavoitteet perusteltuja ja saavuttaako verotuki sille asetetut ta-
voitteet. Toisekseen valiokunta piti tärkeänä myös voimassa olevien verotukien vaikutta-
vuuden arviointia, jotta tehottomiksi havaittuja tukia olisi mahdollista myös karsia.

Sitten lopuksi muutama sana vielä näiden EU:n finanssipoliittisten sääntöjen toimivuu-
desta ja läpinäkyvyydestä. On tarve kehittää EU:n sääntöjen toimivuutta. Valiokunta ottaa
tähän ja näiden sääntöjen läpinäkyvyyteen liittyvän kannan. Tämä vastaa myös sitä, mitä
hallitus sääntöjen uudistamisen yhteydessä EU-keskusteluissa on lausunut. Erityisen on-
gelmallinen on tämä rakenteellisen jäämän kriteeri, kun se on teoreettinen ja koskee keski-
pitkän aikavälin tavoitetta. Sitten valiokunta totesi, että Suomella on tämä riski jälleen ker-
ran, että sääntöjä joudutaan rikkomaan. Ennen kaikkea se koskee velan määrää, ja tämä ris-
ki on havaittu jälleen kerran ennakoivassa tarkastelussa. Toistaiseksi olemme kuitenkin
kyenneet aina loppuvaiheessa parempaan. Katsotaan, miten käy tänä keväänä. Valiokunta
päätyi siihen yksimieliseen kannanottoon, että on kuitenkin Suomen etu, että vakaata fi-
nanssipolitiikkaa edistäviä sääntöjä noudatetaan. Tätäkin keskustelua säännönmukaisin
välein käydään, mutta pienen maan kannalta on turvallisempaa olla asetettujen yhteisten
sääntöjen oikealla puolella kuin väärällä puolella. Tämähän on ollut Suomen EU-jäsenyy-
den pitkä linja. Sitten jää erikseen kysymys siitä, missä määrin tarvitaan koko EU:n talous-
politiikan pohdintaa erityisesti suhdannemielessä. Tätä keskusteluahan akateemikot ovat
jo pitkään käyneet.

Valiokunnan mietintö oli kokonaisuudessaan yksimielinen. [Vastauspuheenvuoropyyn-
töjä]

Ensimmäinen varapuhemies Mauri Pekkarinen:  Puheenvuoro kesti sekunnilleen 15
minuuttia.

17.18 Timo Heinonen kok:  Arvoisa herra puhemies! Olisi toki ollut mielenkiintoista
kuulla nuo vastauspuheenvuorot, kun kaksi sosiaalidemokraattien kansanedustajaa olisi
halunnut vastauspuheenvuoron edustaja Heinäluoman puheenvuoroon, mutta ehkä he pää-
sevät haastamaan Heinäluomaa myöhemmin tuosta hänen puheenvuorostaan. 

Finanssipolitiikasta on hyvä käydä keskustelua, ja toki toivoisi, että salissa olisi enem-
pikin väkeä eri valiokunnista, missä näitä asioita käsitellään. Itse valtiovarainvaliokunnas-
sa olen saanut tällä kaudella olla, ja on tärkeää, että hallitus on pitänyt kiinni tiukasta fi-
nanssipolitiikastaan. 10 miljardin talousohjelma ja 4 miljardin säästöohjelma, jotka on kir-
jattu, ovat sellaisia tavoitteita, että niistä väistämättä on pidettävä kiinni, esimerkiksi näi-
hin valiokunnan puheenjohtaja Heinäluoman edellä esille nostamiin huoliinkin viitaten.
4



Pöytäkirjan asiakohta PTK 44/2017 vp
Niin kuin hän totesi, tavoitteita, joita hallitusohjelmassa on asetettu, esimerkiksi työlli-
syystavoite 72 prosenttia, ei olla nykyisillä toimenpiteillä saavuttamassa, vaikka lisätoi-
menpiteitä tällä viikolla tämän asian edistämiseksi onkin tehty. Jos esimerkiksi korkotaso
lähtee nousuun, niin kuin tässä valiokunta on yhtenä osana sitä käynyt läpi, niin korkojen
nousu esimerkiksi 5 prosenttiyksiköllä tarkoittaisi jo yksin 5 miljardin lisämenoja ja 1 mil-
jardin lisämenoja kuntatalouteen. Ne ovat merkittäviä muutoksia, ja niihin tietysti täytyy
varautua. Kun nyt euroalue on kasvanut nelisen vuotta, niin meillä kuitenkin Suomessa ta-
louskasvu on laahannut perässä ja olemme vasta nyt tämän hallituksen aikana saaneet ai-
kaiseksi tuon talouden käänteen. 

Eli talouden suunta on saatu muuttumaan, talous on kääntynyt loivalle kasvu-uralle.
Työpaikkoja syntyy lisää. Tuossa edellä kyselytunnilla työministeri Lindström kertoi tuo-
reimpia tietoja esimerkiksi työttömyyden vähenemisestä pitkäaikaistyöttömien kohdalla.
Ne ovat sellaisia myönteisiä signaaleja, joita nyt on tullut. Kun katsomme muita indikaat-
toreita, niin myönteisiä viestejä tulee niin kuluttajien kuin yrittäjienkin taholta. Niitä ei pit-
kään aikaan Suomessa ole kuultu, mutta nyt onneksi viimeisen vuoden aikana on kuultu ja
yhä uusia tämän kevään aikana.

Valiokunnan puheenjohtaja Heinäluoma peräänkuulutti konkreettisia toimia työllisyy-
den vahvistamiseksi, ja hyvä, että joitain toimenpiteitä nyt saatiin lisää tähän koriin. Tuos-
sa puoliväliriihessä liikkumavara oli hallituksella pieni, ja sen takia näitä painopisteitä oli
vain nuo kolme: Osaaminen, koulutus, innovaatiot, esimerkiksi peruskoulun tasa-arvora-
ha, ammattikoulu-uudistus, Suomen Akatemia ja muut, jotka olivat näitä saajapuolen taho-
ja. Turvallisuus, joka on yhteisesti varsin laajasti tässä salissa tunnustettu. Lisäpanostuk-
sien tarve poliisiin, suojelupoliisiin, Rajavartiolaitokseen, Puolustusvoimiin. Mutta sitten
tämä työllisyys ja uudistukset, joita edustaja Heinäluoma valiokunnan puheenjohtajana, ja
valiokuntakin, peräänkuulutti, ja siellä tiettyjä toimenpiteitä tuli. Toivottavasti esimerkiksi
päivähoitomaksujen alentaminen vaikuttaa työllisyyteen sillä tavalla kuin on tavoiteltu.

Lisää kuitenkin varmasti näitä kasvua tukevia toimia tarvitaan, ja seuraava paikka niille
on syksyllä, kun ensi vuoden talousarviota tehdään. Itse pidän tärkeänä sitä, että lisätoi-
menpiteet kohdennetaan ennen muuta juuri työllisyyden vahvistamiseen, niin että tuohon
72 prosentin työllisyystavoitteeseen päästäisiin ja sitä kautta saataisiin talous vakaammal-
le pohjalle. Onneksi merkit nyt paremmasta ovat ilmassa. [Vastauspuheenvuoropyyntöjä]

Ensimmäinen varapuhemies Mauri Pekkarinen: Jaaha, nyt ilmeisen aito konfrontaatio
on syntymässä, [Ben Zyskowicz: Toivottavasti rauhanomainen!] elikkä vastauspuheen-
vuoro, edustaja Kiuru.

17.23 Krista Kiuru sd (vastauspuheenvuoro): Arvoisa puhemies! Minä kiitän siitä, että
on mahdollisuus myöskin käydä isompaa talouspoliittista keskustelua tämän tärkeän asia-
kirjan raameissa. Uskon, että tähän samaan ajatukseen yhtyy myös valiokunnan puheen-
johtaja Eero Heinäluoma, jolla varmasti oppositiokansanedustaja Eero Heinäluomana oli-
si paljon lisättävää vielä tuohon tarkastusvaliokunnan pohjaan.

Olemme työstäneet tätä myös valtiovarainvaliokunnassa, jossa on kiinnitetty huomiota
siihen, että nämä toimet, joita hallitus on tekemässä, "eivät ole kuitenkaan toteutumassa
suunnitellun laajuisina, tai ne eivät vaikuta riittävän ajoissa". Minusta tämä viesti on aika
kova siltä osin, että hallituksen isot tavoitteet eivät ole toteutumassa. Tavoite 72 prosentin
työllisyysasteesta tulee jäämään näitten toimien jälkeen noin 70:een. Mutta myös samalta
5



Pöytäkirjan asiakohta PTK 44/2017 vp
osin 110 000 uutta työpaikkaa: [Puhemies koputtaa] siitä on kasassa vasta 30 000, ja 5 000
tuli tässä alkuviikon päätöksinä.

Ensimmäinen varapuhemies Mauri Pekkarinen:  Vastauspuheenvuoro, ymmärsin,
edustaja Lindtmanilla edustaja Heinosen puheenvuoroon, ja vasta tämän puheenvuoron
jälkeen edustaja Zyskowicz saa näihin puheenvuoroihin vastauspuheenvuoron.

17.24 Antti Lindtman sd (vastauspuheenvuoro): Arvoisa puhemies! Kiitän tästä mahdol-
lisuudesta. Itse asiassa oma vastauspuheenvuoroni kyllä alun perin koski tätä valiokunnan
puheenjohtajan esittelyä siltä osin, että olisin kysynyt, oliko se yksimielinen. Mutta muis-
tinkin, että kyllä se oli.

Nimittäin tässä mietinnössä todetaan — jos oikein ymmärsin — ja jonka siis hallitus-
puolueet ovat yksimielisesti hyväksyneet, että vaikka talouskasvu palaisi normaaliin —
oletetaan, että se on 2 prosenttia — niin siitä huolimatta nämä hallituksen alijäämä- ja työl-
lisyystavoitteet eivät täyty. Ymmärsinkö oikein? [Pia Viitanen: Kyllä! — Eero Heinäluo-
ma: Kyllä!] Jos ymmärsin oikein, mikä varmasti pitää paikkansa, koska se perustuu par-
haaseen mahdolliseen tietoon, niin nyt olisi hyvä kysyä erityisesti hallituspuolueiden edus-
tajilta, mihin tietoon pohjautui sitten pääministeri Sipilän tiistaina infossa esittämä arvio
siitä, että mikäli talouskasvu tulee 2 prosenttiin, niin kaikki hallituksen tavoitteet toteutu-
vat. Kysymys: kumpi on nyt tässä asiassa väärässä?

17.25 Ben Zyskowicz kok (vastauspuheenvuoro): Arvoisa herra puhemies! Kuten kyse-
lytunnilla ja nytkin on todettu: Suomessa pitkästä aikaa talous kasvaa, työttömyys vähe-
nee, työllisyys lisääntyy, myös pitkäaikaistyöttömyys on vähenemässä. [Krista Kiuru: Mi-
hin nämä perustuvat?] Voidaan sanoa, että Suomen taloudessa on tapahtunut myönteinen
käänne. [Krista Kiurun välihuuto] — En nyt, edustaja Kiuru, ota kantaa siihen, kenen an-
siota se on. Mutta, kun kaiken tämän keskellä opposition viesti usein on se, että hallituksen
politiikan suunta on väärä ja suuntaa on muutettava, niin herää kysymys, että jos nykyinen
suunta on väärä ja se muutettaisiin, niin mitä se mahtaisi tarkoittaa. Se tarkoittaisi lisään-
tyvää työttömyyttä, vähenevää talouskasvua. Mielestäni nyt todellakin pitää keskittyä sii-
hen — kun suunta on oikea — miten voimme vahvistaa tätä myönteistä suuntausta.

17.26 Antti Lindtman sd (vastauspuheenvuoro): Arvoisa puhemies! Nyt edustaja Zysko-
wicz kyllä käyttää sitä vanhaa juristien oppia, että selvitetään sotkut mutta samalla sotke-
taan selvät asiat.

Se on selvä, että käänne taloudessa on tapahtunut. Se tapahtui 2015, myös työllisyydes-
sä, [Krista Kiuru: Näin on, näin on!] ja syynä varmasti on yksityinen kulutus, niin kuin tääl-
lä näkyy, mutta varmasti tämä Euroopan elpyminen. Nyt aivan olennainen kysymys on,
mikä liittyy tähän hallituksen politiikan suuntaan, että tästä käänteestä huolimatta hallitus
ei saavuta näitä työllisyys- ja taloustavoitteita. [Pia Viitanen: Se on se pointti!]

Mitä tulee työttömyyteen, niin työttömyyden osalta käänne itse asiassa pysähtyi viime
kesään. Tällä hetkellä maassa on Tilastokeskuksen mukaan enemmän työttömiä kuin vii-
me heinäkuussa. Tämä on pysähtynyt. Sen jälkeen, kun edellisen hallituksen vaikutukset
talouspolitiikkaan pysähtyivät, sen jälkeen käänne pysähtyi. Ja sen takia näitä päätöksiä
tästä kehysriihestä olisi tarvittu, aitoja, niitä päätöksiä, joista hallitus itse puhui ennen ke-
hysriihtä — mutta tulokseksi tuli sinänsä hyvä päivähoitomaksujen alentaminen, mutta ei-
6



Pöytäkirjan asiakohta PTK 44/2017 vp
hän se riitä. [Puhemies koputtaa] Nyt kysynkin: allekirjoitatteko te tämän arvion, mitä tääl-
lä tarkastusvaliokunnan mietinnössä todetaan?

17.28 Olavi Ala-Nissilä kesk (vastauspuheenvuoro):  Arvoisa herra puhemies! Tämä
VTV:n kertomushan on jo useita kuukausia vanha, ja talouden kuva muuttuu, totta kai. Ei
VTV:kään tässä ole ennustaja sen kummemmin, mutta totta kai toimia tarvitaan edelleen,
jotta tämä suunta voisi toteutua ja voi toteutua.

Arvoisa puhemies! Valiokunnan puheenjohtaja ehkä ei maininnut tätä makrotaloudellis-
ten epätasapainojen menettelyä, joka tässä todetaan liian vähällä huomiolla. Suomihan
pääsi nyt siitä pois, on ollut koko ajan siinä mukana. Sinne jäivät muun muassa Ruotsi ja
Saksa edelleen. Ja tästä Suomen maaraportista todetaan, että "Hallitus on toteuttanut mää-
rätietoisia toimia talouden kilpailukyvyn parantamiseksi. Suomella ei näin katsota olevan
aikaisemmin todettua makrotaloudellista epätasapainoa." Minusta tämä on positiivinen
asia tässä kaikessa ja osaltaan kertoo siitä, että suunta on oikea ja mennään tavoitteita kohti. 

Ensimmäinen varapuhemies Mauri Pekkarinen: Ja vielä edustaja Räsänen.

17.29 Päivi Räsänen kd (vastauspuheenvuoro): Arvoisa herra puhemies! Täällä edustaja
Lindtman kyseli, oliko tämä tarkastusvaliokunnan mietintö yksimielinen. Todellakin se oli
yksimielinen, ja kiinnitän tässä huomiota erityisesti siihen, että tarkastusvaliokunta yksi-
mielisesti totesi, että sote-uudistuksen kustannuksiin liittyy huomattavaa epävarmuutta ja
jopa riski kustannusten noususta. Ja tämähän on siinä mielessä merkittävää, että kestävyys-
vajeen umpeenkuromisen 10 miljardin euron tavoitteesta merkittävin yksittäinen rakenne-
uudistus on nimenomaan tuo sote-uudistus. Ja juuri äsken kyselytunnilla kuulimme, kun
ministeri Orpo vakuutti, että tuo 3 miljardin euron tavoite on toteutumassa, mutta tarkas-
tusvaliokunnan yksimielisessä mietinnössä on kyllä erilainen näkemys eli se, että siihen
liittyy huomattavaa epävarmuutta ja huomattavaa riskiä, [Puhemies koputtaa] jopa niin,
että kustannukset voivat kasvaa.

Ensimmäinen varapuhemies Mauri Pekkarinen: Myönnän debatin tässä vaiheessa vie-
lä puheenvuoron valiokunnan puheenjohtajalle, edustaja Heinäluomalle. Sen jälkeen vas-
tauspuheenvuoroa pyytänyt edustaja Viitanen on puhujalistalla, eli mennään puhujalis-
taan. Ja edustaja Viitasen puheenvuoron jälkeen jatketaan debattia, jos kaikesta päättäen
aihetta siihen on. Näin menetellään.

17.30 Eero Heinäluoma sd (vastauspuheenvuoro): Arvoisa puhemies! Tuossa esittelypu-
heenvuorossani pyrin esittelemään valiokunnan mietinnön ja sen yksimielisen lopputulok-
sen, joka tässä on voitu saavuttaa, ja jätin sitten vähemmälle nämä omat henkilökohtaiset
mielipiteeni.

Kun kuitenkin sitten tätä katsoo vähän pidemmälle, ja menen vähän ohi sen valiokun-
nan virallisen mietinnön, niin yhdyn kyllä tähän edustaja Räsäsen huoleen. Eli se meidän
pulma on aidosti, että vaikka päästäisiin jopa tähän tavoiteltuun, sanotaan 2 prosentin, kas-
vuun, niin senkin jälkeen julkiseen talouteen jää erittäin suuria murheita. Ja ne on tässä tar-
kastusviraston kertomuksessa kerrottu, mutta asiantuntijakuulemisissa se käsitys vahvistui
ehkä jopa vähän synkempänä kuin mihin tarkastusvirasto viittaa, ja ne liittyvät paitsi tähän
korkotason kehitykseen ja sen vaikutukseen valtiontalouteen, niin myös tähän sote-uudis-
7



Pöytäkirjan asiakohta PTK 44/2017 vp
tukseen. Jos vedän yhteen sen, mitä olen kuullut tästä sote-uudistuksesta eri yhteyksissä,
mikään ei viittaa siihen, että tällä tai ensi vaalikaudella tästä olisi tulossa mitään säästöjä.
Tästä on tulossa lisää menoja, ja kun tätä kehikkoa tehdään, [Puhemies koputtaa] niin sit-
ten me olemme ongelmissa, kun lisämenot ekaa kertaa tuodaan tänne kehykseen sisään.

Ensimmäinen varapuhemies Mauri Pekkarinen: Ja välillä varsinainen puheenvuoro, ja
se on edustaja Viitasella.

17.32 Pia Viitanen sd:  Arvoisa herra puhemies! Minulla on myös ollut mahdollisuus
osallistua niin osittain tarkastusvaliokunnassa kuin myös valtiovarainvaliokunnassa näi-
den asioiden käsittelyyn. Kyllä minulla ihan se valitettava sama kuva on jäänyt asiantunti-
jalausunnoista molemmissa yhteyksissä, että huoleen on syytä, ja se huoli, johon on syytä,
on iso, ihan oikeasti. Kuka meistä tosiasiassa uskoo, että sote tuosta vaan tuottaa sen arvi-
oiden 3 miljardin säästön? Nyt kun kävi vielä kikyssäkin niin, että on täysin selvää, että al-
kuvaiheessa se lisää kustannuksia ja muuta, niin tässä on niin monta epävarmuustekijää,
että mielestäni tämä huoli on aiheellinen ja sitä on syytä kantaa. Vähän joskus hämmästyt-
tääkin tässä eduskunnan debatissa se tavallaan yltiöoptimistinen tunne, mikä hallituspuo-
lueilta tulee, että nyt on kaikki hyvin. Ei todellakaan ole.

Se, mikä minusta on olennaista nyt tässä valiokunnankin yksimielisessä mietinnössä, on
juuri ne todetut asiat, että tässäkin myönnetään se, että työllisyystavoitteista jäädään, vel-
katavoitteesta jäädään, nämä epävarmuustekijät liittyen muun muassa soteen, mikä sitten
tarkoittaa osaltaan, että ne vaikeuttavat taas seuraavaa vaihetta eli sitä, miten me pysymme
EU:n määrittämissä kriteereissä rakenteellisen jäämän tai velkaantuneisuuden suhteen.
Kierre on aika vakava, ja siksi tämä on hankala tilanne. Jos hallitus on tehnyt sellaista po-
litiikkaa, että se ei ole keskittynyt täysillä kasvun ja työllisyyden edistämiseen, niin se osal-
taan vaikuttaa siihen, että olemme ennen pitkää pahimmassa tapauksessa tilanteessa, jossa
komissiosta tullaan koputtamaan olalle, että hei, velkatavoite ei toteudu ja lisäleikkauksia
teidän on tehtävä, tai jotain muuta tällaista. Eli kaikki ne asiat, mitä kaksi vuotta oppositio
on täällä esittänyt, on kyllä todella edelleen syytä pitää mielessä. [Olavi Ala-Nissilän väli-
huuto] Asia on vain vahvistunut, mitä enemmän katsomme tätä asiaa. 

Viimeistään nyt [Olavi Ala-Nissilän välihuuto — Puhemies koputtaa] — viimeistään
nyt, edustaja Ala-Nissilä hyvä — kun hallituskautta on kaksi vuotta mennyt, viimeistään
nyt olisi pitänyt tehdä voimakkaita toimia, ja kuinka ollakaan, kyllähän me niitä puheita
kuulimme jo puoli vuotta kehysriiheen liittyen. Siihen puheen määrään, tavoitetasoon näh-
den tulos on täysi tussahdus, niin kuin täällä on todettu. [Olavi Ala-Nissilä: Ei ole!] 

Arvoisat edustajat, kun melkeinpä suurennuslasilla luin kehyspäätöstä ja etsin sieltä toi-
menpiteitä, joilla tosissaan isosti puheiden mukaisesti tartuttaisiin työllisyyteen, niin eipä
niitä juuri löytynyt. Siitä kehu, että päivähoitomaksuja alennettiin, aivan kuten SDP:kin on
toivonut ja esittänyt omissa ohjelmissaan, mutta sitten tämä muu — missä olivat työlli-
syystoimet? No, löytyihän sieltä sitten yksi työllisyystoimi, asumislisän leikkaus. Asumis-
lisän leikkaus, joka tarkoittaa, että nyt tämän mitään saamattoman finanssipolitiikan mak-
sumiehiksi ja -naisiksi vielä kaiken kukkuraksi pistetään työttömät ja pienituloiset vuokra-
asujat.

Kyselytunnilla oli tämä asumislisä esillä myös, ja siellähän kävi ilmi, että joku vielä us-
koo, että muka tämän kautta syntyisi työpaikkoja tai asumisen hinta laskisi. No, Helsingin
asunto-osaston päällikkö Markku Leijo kysyy näyttävästi Helsingin Sanomissa, että luu-
8



Pöytäkirjan asiakohta PTK 44/2017 vp
leeko joku, että tämän seurauksena asuminen halpenee, ja toteaa, että näin ei tule käymään.
Päinvastoin toimeentulotukimenot lisääntyvät ja myöskin aiheellinen pelko asuinalueiden
eriytymisestä on aivan tosi näillä hallituksen ajattelemilla malleilla.

Minä en tiedä, muistavatko hallituksen ministerit tätä Kelan tutkimusta hiljan, jossa to-
dettiin, että pitkään opiskelijoiden asumislisä oli jäässä, se ei noussut, ja siitä huolimatta
opiskelija-asuntojen hinnat nousivat ihan samaa tahtia kuin muutkin. Eli tämä ei tue halli-
tuksen näkemystä asumistuen leikkauksen vaikutuksesta. Nordean ekonomisti Olli Kärk-
käinen toteaa, että ei vaikuta asuntomarkkinoihin juuri lainkaan ja Britanniassa esimerkik-
si asumistuen leikkaus ei laskenut vuokria. PTT:n ekonomisti Antti Kekäläinen toteaa, että
ei luottaisi siihen, että asumistuen leikkaus hillitsee vuokrien nousua, vaan se vain iskee
yksinkertaisesti eniten niihin työssäkäyviin, jotka eivät asumistukea voi saada.

Tässä näitä aika karkeita arvioita päällisiltä puolilta hallituksen käytännössä ainoaan
työllisyystoimeen, mitä he pystyivät tämän riihen seurauksena esittämään. Eli kyllä minus-
ta tämä sana "tussahdus" on kyllä nyt varsin perusteltu, valitettavasti, koska mekin vilpit-
tömästi olisimme toivoneet parempaa. Se on tietenkin hyvä asia todeta, että SDP:hän on
tehnyt omia esityksiä lukuisasti, mistä saattaa nyt ja tulevaisuudessa, jatkossakin, ottaa
koppia.

Täällä edustaja Heinonen aiemmin mainitsi, puhemies, siitä, että nyt on tullut myöntei-
siä asioita, vaikka liikkumavara on pieni, kuten vaikka opintohuoltajakorotus ja tällaisia.
Tosiasia niissäkin on, että ne ovat entisten leikkausten lievennyksiä. Kun huoltajakorotuk-
sesta ensin leikataan 86 euroa ja sitten annetaan 75 euroa takaisin, niin kiitos hallitus, niin-
kö, että leikkaus onkin vain 11 euroa? Tätähän tämä on ollut koko ajan, ja me emme pääse
sitä pakoon. Tässä olemme valitettavasti, parempaa toivoisi. 

Toivoisin, puhemies, että olisin voinut pitää positiivisemman puheenvuoron tässä, kos-
ka mekin odotimme hallituksen puheiden mukaisesti isoja tuloksia kehysriihestä. Isoja tu-
loksia, sitä kaikkea maalailua, että nyt jos koskaan me tartumme asiaan, ja tämä oli nyt se
"tussahdus", mitä mielestäni kyllä aika moni mediakin on arvioinut juuri tästä näkökulmas-
ta. Siksi ihmettelen sitä kysymystä, mikä nousi myös kyselytunnilla esiin, että kun hallitus
ilmoittaa itsekin riihen jälkeen, että tämä ei riitä, jatkotoimia tehdään, niin miksei niitä nyt
siinä riihessä tehty. Koska ne tehdään? Pidetäänkö kakkoskehysriihi, vai ollaanko sitten
syksyllä tekevinään? Tätä menoahan tietenkin sieltäkin lähinnä johtopäätöksenä ilmeisesti
tulee, että eihän tässä mitään, että jatkossakin toimimme.

Toinen varapuhemies Arto Satonen:  Otetaan tähän yhteyteen vielä lyhyt debatti, jonka
aloittaa edustaja Jarva.

17.39 Marisanna Jarva kesk (vastauspuheenvuoro): Arvoisa puhemies! Ensinnäkin on
todettava tästä 75 euron huoltajakorotuksesta, että se on opiskelijaperheille merkittävä
etuus, jota on pitkään odotettu. Opiskelijajärjestöt ovat toivoneet sitä pitkään, ja opintotu-
kea uudistetaan nyt niin, että suurin osa opiskelijoista saa siis elokuusta eteenpäin enem-
män rahaa tililleen opintorahan leikkauksesta huolimatta. Kun he siirtyvät yleiselle asu-
mistuelle, niin heidän tukensa paranee. Elokuusta lähtien suurin osa korkeakouluopiskeli-
joista saa siis enemmän rahaa kuin tällä hetkellä, myös ilman opintolainaa. Eli opintolai-
naakin voi nostaa enemmän, jos haluaa. Tämä on fakta. Lisäksi opiskelijaperheitten toi-
meentulo turvataan tällä huoltajakorotuksella, heidän tulonsa siis eivät laske. Lisäksi kun
9



Pöytäkirjan asiakohta PTK 44/2017 vp
päivähoitomaksuja lasketaan, tai ne nollautuvat köyhimmillä, niin heidän käteen jäävä ra-
hansa on siis parempi jatkossa. Tämä on fakta, tätä ei voi ohittaa.

Kannustaisin oppositiota edistämään paikallista sopimista Suomessa esimerkiksi Ruot-
sin malliin, niin kyllä työpaikkoja syntyisi enemmän, kun työntekijät ja työnantajat pystyi-
sivät sopimaan [Puhemies koputtaa] näistä asioista yhdessä.

17.40 Krista Kiuru sd (vastauspuheenvuoro): Arvoisa puhemies! Kyllä tämä minusta on
hyvää keskustelua siitä, tavoittaako hallitus asettamansa tavoitteet vai ei. Minusta on aika
tyrmäävää, jos valtiovarainvaliokunnan lausunnossa, joka on myöskin lausuntona yksi-
mielisesti annettu asianomaiselle valiokunnalle, todetaan, että viimeaikaisesta myönteises-
tä talouskehityksestä huolimatta julkisen talouden tila ei ole kohentunut merkittävästi. Kyl-
lä tämä, edustaja Zyskowicz, on aika selvää kieltä, ja edeltävässä debatissa en pystynyt teil-
le vastamaan, mutta tähän tämä minun kantani perustui. Tämän ovat kuitenkin yksimieli-
sesti myöskin kokoomuksen kansanedustajat allekirjoittaneet. 

Nyt me olemme tilanteessa, jossa käytännössä näillä kasvutoimilla, jos pääministerin
ennuste tuosta 2 prosentista toteutuu, saatetaan tavoittaa pikkuisen alle puolet hallituksen
110 000 työpaikan tavoitteesta. Te saitte 5 000 työpaikkaa luotua kahden päivän puserruk-
sen jälkeen. Onhan tämä nyt aivan käsittämätöntä. Velkatavoitteet karkaavat käsistä. Vel-
kaantuminen ei tule taittumaan. [Puhemies koputtaa] Puheet ovat aivan toista kuin teot.
Minä en ymmärrä.

17.41 Ben Zyskowicz kok (vastauspuheenvuoro):  Arvoisa herra puhemies! Näimme äs-
ken puhujapöntössä edustaja Pia Viitasen, joka oli hyvin huolissaan julkisen talouden ti-
lasta. Vaikka hän näytti aivan samalta ja kuulosti äänikin samalta, niin oli vaikea uskoa,
että kyseessä on sama edustaja Pia Viitanen, joka täällä salissa toiselta riviltä on vastusta-
nut käytännössä kaikkia nykyisen hallituksen esittämiä säästöjä. [Pia Viitanen: Ei!] Eli
kaikkia säästöjä vastustetaan ja sitten mennään pönttöön ja ollaan huolissaan siitä, kun jul-
kisen talouden tila ei ole riittävän hyvä ja näyttää siltä, että sitä tavoitetta, mikä on ollut jul-
kisen talouden velkaantumisen taittumisesta vuonna 2019, ei voitaisi saavuttaa. Näin voi
toimia, kun on oppositiopuolueen kansanedustaja. 

Muutakin olisi ollut sanottavaa, mutta aika loppuu.

17.42 Antti Lindtman sd (vastauspuheenvuoro): Arvoisa puhemies! Valtiontalous koos-
tuu tuloista ja menoista. Se, minkä takia alijäämätavoitteita ei saavuteta, on se, että ne, mit-
kä hallitus leikkaa, se jakaa erityisesti rikkaille veronkevennyksinä. Tämä on hallituksen
suurin ongelma, samalla kun nämä veronkevennykset — jotka, niin kuin tässä mietinnössä
todetaan, ovat eräänlaisia yritystukia — ovat asiantuntijoiden mukaan tehottomia. Tämä,
edustaja Zyskowicz, on teidän hallituksenne suurin ongelma, tai sen hallituksen, jossa tei-
dänkin puolue on.

Mutta, arvoisa puhemies, vielä näistä tavoitteista. Edellisellä hallituskaudella, edustaja
Olavi Ala-Nissilä, Sipilä vaati silloista hallitusta tarkistamaan taloustavoitteitaan, jos nii-
hin ei päästä. Nyt täällä mietinnössä todetaan, että hallitus ei tule pääsemään tähän miinus
0,5 prosentin alijäämätavoitteeseen valtiontalouden osalta, [Olavi Ala-Nissilän välihuuto]
ja nyt hallituksen kehyspäätöksessä todetaan, että vuonna 2019 [Puhemies koputtaa] ali-
jäämä ei ole miljardi vaan 4,2. Pitäisikö nyt, Olavi Ala-Nissilä, hallituksen tarkistaa omia
alijäämätavoitteitaan, kuten edellisellä kaudella Sipilä edelliseltä hallitukselta vaati?
10



Pöytäkirjan asiakohta PTK 44/2017 vp
17.43 Olavi Ala-Nissilä kesk (vastauspuheenvuoro):  Arvoisa puhemies! Periaatteessa
katson taaksepäin, mitä on tehty, ja tietenkin myöskin näitä suunnitelmia, mutta ei tarkas-
tusvirasto eikä tarkastusvaliokunta mitään ennustajia ole sentään. Eli kyllähän tässä teh-
dään paljon toimia loppuvaalikaudella sen suhteen, että tavoitteet saavutettaisiin, ja niitä
meidän pitäisi tukea. Minä olen itse luottavainen, että — nyt kun tuli kehysriihi, joka taka-
si sen, että Suomessa jatkuu tämä vahva tekemisen meininki, mikä on jatkunut Sipilän hal-
lituksen aikana — tavoitteisiin on mahdollista päästä. [Pia Viitasen välihuuto] Tässä tulee
toimia totta kai vielä lisää. Minä kiinnitän samaan huomiota kuin edustaja Zyskowicz, että
täällä muun muassa edustaja Viitanen, joka vastustaa kaikkia rakenteellisia uudistuksia, lä-
hes kaikkia säästöjä, menee sen jälkeen syyllistämään muita siitä, että valtiontalous ei ole
tasapainossa. Ehkä tämä on tamperelaista logiikkaa, mutta minä en sitä ymmärrä. [Pia Vii-
tanen pyytää vastauspuheenvuoroa]

Toinen varapuhemies Arto Satonen:  Täällä Viitanenkin saa vielä puheenvuoron, mutta
otetaan tähän väliin vastauspuheenvuoro. — Tarkastusvaliokunnan puheenjohtaja Heinä-
luoma.

17.44 Eero Heinäluoma sd (vastauspuheenvuoro):  Arvoisa puhemies! Tämä on hyvin
mielenkiintoinen keskustelu. Kun ottaa huomioon, että tässä on selvästi voimakkaasti eriä-
viäkin mielipiteitä ja jopa kiihkeätä keskustelua, niin ei uskoisi, että mietintö on yksimie-
linen. [Naurua] Mutta se perusasiahan, mikä tässä yksimielisyyden pohjana on, on meidän
kannaltamme, kaikkia koskien, huolestuttava, ja se on siis sekä viraston havainto että va-
liokunnan havainto että valiokunnan kuulemien asiantuntijoiden havainto: eli se, että me
emme ole saavuttamassa työllisyys- ja alijäämätavoitteita nyt tiedossa olevalla arvioidulla
talouskehityksellä — ja tästä oikeastaan kaikki valiokunnallekin lausunnon antaneet ovat
samaa mieltä. Tämä on yhteinen murhe. Sitten meillä on sen lisäksi, että on näin, tulevai-
suuteen liittyen suuria epävarmuustekijöitä tässä kehikossa, jolle tämä julkisten menojen
kehitysarvio on rakennettu ennen muuta perustuen tähän sote-uudistukseen: että tuottaako
[Puhemies koputtaa] se säästöjä vai tuottaako se mahdollisesti jopa lisämenoja?

Toinen varapuhemies Arto Satonen: Nyt vastauspuheenvuoro, edustaja Viitanen.

17.46 Pia Viitanen sd (vastauspuheenvuoro):  Arvoisa herra puhemies! Kyllä minä toi-
von, että edustaja Zyskowicz tulisi kuuntelemaan sitä tamperelaista logiikkaa tosiaan vaik-
kapa sinne Tammelantorille tai Hervantaan, jossa minun mielestäni ihan aidosti ja oikeu-
tetusti kansalaiset kysyvät, miten voi olla totta, että hallituksella on varaa alentaa miljoo-
naperintöjen verotusta, antaa veronkevennyksiä hyväosaisille ja samaan aikaan sitten tode-
ta, kun työttömät tai vuokra-asujat, pienituloiset tulevat: anteeksi vain, teiltä pitää leikata.
Että kyllähän tässä nyt on kysymys arvovalinnoista, ja jokainen meistä ymmärtää sen. Il-
meisesti esimerkiksi edustaja Zyskowicz ei ole tutustunut meidän vaihtoehtobudjettiim-
me, jossa ottaisimme vähemmän velkaa, tekisimme erityyppisesti arvovalintoja, ja sitä
kautta saisimme työpaikkoja ja oikeudenmukaisempia arvovalintoja liikenteeseen. Mutta
se, mikä tässä nyt on, puhemies, mielestäni olennaista, on se juuri, mikä tässä on tullut
esiin, että yksimielisesti eri valiokunnat ovat todenneet, että hallitus ei tule saavuttamaan
[Puhemies koputtaa] velkaantumis- ja työllisyystavoitteita. Kysymys kuuluu: tarttisko teh-
dä jotakin?
11



Pöytäkirjan asiakohta PTK 44/2017 vp
17.47 Timo Heinonen kok (vastauspuheenvuoro):  Arvoisa herra puhemies! Kun tässä
edustaja Viitanen luetteli näitä ikäviä asioita, niin luulen, että siellä Tammelantorilla aika
moni ottaa myönteisenä vastaan sen, että tämä hallitus toisen kerran laskee päivähoitomak-
suja. Tuhannet perheet, monet sielläkin olevat perheet, pääsevät maksuttoman varhaiskas-
vatuksen piiriin. Se on monelle perheelle iso asia. Se mahdollistaa myös osalle työhönme-
non, se purkaa kannustinloukkua — ja se on arvovalinta, mitä te täällä peräänkuulutitte.
Peruskoulun tasa-arvoraha, sekin kohdistuu moniin kaupunkeihin ja moniin maalaiskou-
luihin. Tulee tasa-arvoraha, tulee rahaa, jolla perusopetuksen laatua parannetaan. Ja sen ta-
kia nimenomaan osaaminen, koulutus nostettiin työllisyystoimenpiteiden rinnalla tämän
puoliväliriihen kärkiaiheeksi.

Toinen varapuhemies Arto Satonen:  Nyt pyydän niitä edustajia nousemaan seisomaan,
jotka vielä haluavat tähän debattiin vastauspuheenvuoron. Käymme tämän debatin lop-
puun ja sen jälkeen menemme puhujalistaan.

17.48 Katri Kulmuni kesk (vastauspuheenvuoro):  Arvoisa puhemies! Tänään työ- ja
elinkeinoministeriö on julkaissut oman tiedotteensa siitä, miten työttömyys ja pitkäaikais-
työttömyys ovat tässä maassa kehittyneet. Maaliskuun loppuun mennessä Suomessa oli
viime vuoteen verrattuna 33 700 työtöntä vähemmän ja yli 10 000 pitkäaikaistyötöntä vä-
hemmän kuin vuosi sitten samaan aikaan.

Täällä on kuulutettu näitä toimia. On ihan totta, että hallituksen tavoitteet ovat erittäin
kunnianhimoisia, erittäin kunnianhimoisia, ja ne kyllä tarvitsevat vielä toimia myös tämän
vaalikauden aikana. Jos olette perehtyneet riihimateriaaliin, niin kyllä siellä on aika monta
kohtaa, millä vaikkapa työllisyyttä pyritään edistämään, esimerkiksi se, että Suomessa saa-
taisiin voimaan yhdistelmävakuutus, mikä parantaisi yrittäjyyttä ja kausiluontoista työnte-
koa. Erittäin tärkeitä asioita on tulossa, kasvupanostuksia ja pääomituksia, mutta opposi-
tiolle ei mikään riitä [Puhemies koputtaa] tietenkään.

17.49 Krista Mikkonen vihr (vastauspuheenvuoro):  Arvoisa puhemies! On totta, että
puoliväliriihessä tuli hyviä uutisia siitä, että hallitus laittoi rahaa niin koulutukseen kuin
vaikka näihin peruskoulun tasa-arvorahoihin tai opintotuen huoltajakorotukseen. Mutta
kyllähän totuus on se, että nämä olivat kohteita, mistä oli ensin todella rajulla kädellä lei-
kattu, ja se, että sinne nyt laitettiin pikkaisen takaisin, on todella tervetullutta, mutta eihän
se ratkaise sitä ongelmaa, mitä nämä leikkaukset ovat aiheuttaneet, sitä, että meidän osaa-
mistaso on lähtenyt laskuun, eriarvoisuus lisääntynyt ja oppimiserot kouluissa ovat kasva-
neet. [Timo Heinonen: No, nyt siihen puututaan!] Toivotaan, että näillä pienillä panostuk-
silla tähän saadaan parannusta.

Valitettavaa oli, että perhevapaisiin ei ollut rohkeutta koskea. Se kuitenkin olisi ollut tär-
keää myös naisten työllistymisen kannalta.

Ilahduttavaa on se, että sosiaaliturvan kokonaisuudistusta lähdetään valmistelemaan, ja
siinä toivon, että kaikki puolueet otetaan mukaan, koska se on todella iso ja merkittävä, tär-
keä ja [Puhemies koputtaa] pitkäkantoinen asia.

17.50 Krista Kiuru sd (vastauspuheenvuoro): Arvoisa puhemies! Siitä olemme yksimie-
lisiä, että nämä hallituksen tavoitteet karkaavat käsistä. Se näkyy sekä valtiovarainvalio-
kunnan lausunnossa että tässä tarkastusvaliokunnan mietinnössä, ja tältä osin jotakin pitäi-
12



Pöytäkirjan asiakohta PTK 44/2017 vp
si tehdä. Tietenkin odotimme alkuviikolta isoa pamausta, jossa hallitus olisi näyttänyt, että
näitä omia tavoitteita lähdetään aidosti juoksemaan kiinni. Mutta tosiasiassa sekä työlli-
syys- että taloustavoitteet eivät vahvistuneet tämän alkuviikon riihen pohjalta, ja olen siitä
pahoillani, koska olemme silloin tilanteessa, että helposti myöskin jatkossa on edessä tämä
hallituksen leikkausten tie. Ja jos se on edessä, niin se tarkoittaa käytännössä sitä, että te
ette ota käyttöön myöskään verotusta keinona, mikä olisi ollut mahdollista. [Timo Heino-
sen välihuuto] On 2 miljardin verojen kevennykset tehty juoksussa, mikä tarkoittaa käy-
tännössä sitä, että verojen kevennyksillä on käytetty sitä liikkumavaraa, joka on tullut näis-
tä erittäin suurista leikkauksista. Ja näin ollen nämä kasvu- ja työllisyyspanokset jäävät hy-
vin vähäisiksi, [Puhemies koputtaa] varsinkin kun opetusministeri itse ajoi miljardin pää-
omittamista yliopistoihin eikä killinkiäkään tullut. Ei voi ymmärtää, että tällä politiikalla
tämä homma olisi hallussa.

17.52 Marisanna Jarva kesk (vastauspuheenvuoro): Arvoisa puhemies! On aina mielen-
kiintoista kuulla näistä koulutusleikkauksista, kun edellinen hallitus oli tosiaan toisen as-
teen koulutuksesta leikkaamassa enemmän kuin mitä tämä hallitus tekee. Lisäksi vihreät
vaihtoehtobudjetissaan olivat tekemässä leikkauksia myös koulutukseen eivätkä perumas-
sa nykyisen hallituksen leikkauksia, joita on jouduttu tekemään toiseksi suurimpaan hal-
linnonalaan. Onneksi myös uudistetaan koulutusta nyt niin, että sitä rahaa ei mene jatkossa
niin paljon. Ja onneksi myös tehdään sellaisia uudistuksia, että nuoret pääsevät nopeam-
min työelämään sitten heti koulutuksen jälkeen.

Ihmettelen myös sitä, miksi täällä ei keskustella siitä enemmän, kun puhutaan tästä val-
tiontalouden kehittymisestä, että kuitenkin on tärkeätä, että tämä velkaantuminen saadaan
lopetettua hallituskauden aikana. Siitä tavoitteesta kyllä pidetään tiukasti kiinni. Taloutta
ei kyllä pystytä hoitamaan — ei kyllä kukaan pysty hoitamaan omaakaan talouttaan — jos
jatkuvasti ylivelkaannutaan. Se on meidän kärkitavoitteemme työllisyyden hoidon lisäksi.

17.53 Antti Lindtman sd (vastauspuheenvuoro): Arvoisa puhemies! Ensinnäkin edusta-
ja Heinosen esimerkki näistä tasa-arvorahoista on hyvä esimerkki tämän hallituksen ke-
hysriihen päätöksistä: ensin leikataan kokonaan pois, ja sitten palautetaan osa — ja juhli-
taan suurena koulutuspoliittisena saavutuksena. [Timo Heinosen välihuuto] Jos tällä mate-
matiikalla mennään, niin sitten tämä Suomen nostaminen on todella helppoa. Eli leikataan
kymmenen euroa, ja palautetaan yksi tai kaksi euroa, ja sitten ilmoitetaan, että nyt Suomi
lähtee nousuun. Jos tämä näin helpoksi käy, niin miksei tätä aikaisemmin.

Arvoisa puhemies! Itse asiassa edustaja Jarva tässä totesi, että hallitus pitää kiinni tavoit-
teestaan pysäyttää velkaantuminen tällä hallituskaudella. [Krista Kiuru: Eikä tule toteutu-
maan!] No, siinä varmaan on pieni inhimillinen virhe, koska se tavoite on 2021. Mutta mis-
sä pitäisi olla vuonna 19? Hallituksen oma tavoite on se, että valtiontalouden alijäämä 2019
saisi olla enintään miljardin. Nyt hallituksen omassa suunnitelmassa täällä on miinus 4,2
miljardia. Tässä on yli 3 miljardin ero. [Puhemies koputtaa] Keskustalaiset edustajat, ovat-
ko hallituksen taloustavoitteet vielä voimassa?

17.54 Olavi Ala-Nissilä kesk (vastauspuheenvuoro): Arvoisa herra puhemies! Mitä tulee
verotukseen, niin aina puhutaan, että suurituloisia suositaan. Päinvastoin, tämä hallitushan
laski tätä solidaarisuusveron alarajaa. Nyt Yle-maksuun tehdään solidaarisuuden porrastus
ja niin edelleen. Viime vaalikaudella kyllä joka vuosi kiristettiin verotusta. Se oli yksi syy
13



Pöytäkirjan asiakohta PTK 44/2017 vp
siihen, että Suomen talous sakkasi, koska kaikki verot kuitenkin menevät kilpailukyvyn
heikkenemiseen. Mutta todellakin, ei siitä ole epäselvyyttä, että nyt ei ole kaikki putkessa,
jotta saavutettaisiin tavoitteet, mutta tässähän on kaksi vuotta aikaa tehdä. Tässä jos katsoo
viimeisiä talouslukuja, katsoo viimeisiä työllisyyslukuja, katsoo tätä tekemisen meininkiä,
mikä on — minä henkilökohtaisesti olen positiivinen, että hallitus pääsee tavoitteisiin tai
erittäin lähelle niitä. Se olisi meidän kaikkien yhteinen etumme. Tässä meidän taloudes-
samme on nyt todella positiivinen riski myöskin olemassa, jos ei maailmalta vain nyt tule
isoja ongelmia.

17.55 Ben Zyskowicz kok (vastauspuheenvuoro):  Arvoisa herra puhemies! Ei kukaan
myöskään salin tältä puolelta sano, että kaikki on nyt hyvin. Mutta suunta on nyt oikea ta-
loudessa, ja siksi minä ihmettelen opposition vaatimusta, että suuntaa pitää muuttaa. [Va-
semmalta: Ei kun löytää!]

Sitten toinen kysymys. Edustaja Mikkonen, teidän puolueenne puheenjohtaja Ville Nii-
nistö kertoi Twitterin kautta koko Suomen kansalle 16. maaliskuuta, että "hallitus aikoo
kehysriihessä leikata 25 miljoonaa euroa lisää varhaiskasvatuksesta". Nyt minä kysyn,
edustaja Mikkonen: onko tämä semmoinen paljon puhuttu valeuutinen vai onko tämä sem-
moinen vaihtoehtoinen fakta? Tosiasia on se, että hallitus ei leikannut varhaiskasvatukses-
ta kehysriihessä senttiäkään, vaan päinvastoin lisäsi resursseja varhaiskasvatukseen yli 100
miljoonalla eurolla.

Kolmanneksi totean, että huoli soten säästöistä on aiheellinen. Toivonkin, että kaikkien
puolueiden edustajat tulevissa maakuntavaltuustoissa, eduskunnassa ja hallituksessa pitä-
vät huolen, että säästöt toteutuvat.

Toinen varapuhemies Arto Satonen: Nyt myönnän vielä seuraavat vastauspuheenvuo-
rot: edustajille Mikkonen, Kiuru, Heinonen ja Viitanen. Sen jälkeen puhujalistaan.

17.56 Krista Mikkonen vihr (vastauspuheenvuoro): Arvoisa puhemies! On todella hie-
no asia, että puoliväliriihessä hallitus teki pieniä lisäsatsauksia koulutukseen, varhaiskas-
vatukseen. Me olemme näistä erittäin iloisia, vaikka ne eivät tokikaan kattaneet niitä rajuja
leikkauksia, mitä hallitus teki aiemmin, mutta kyllä suunta oli tässä aivan oikea.

Sitten haluan korjata sen kummallisen käsityksen, mikä täällä liikkuu. Kun viime halli-
tuksessa — kyllä — me ja moni muu puolue oli leikkaamassa koulutuksesta, niin juuri sen
takia vaalien alla kaikki totesivat, että näin ei voi jatkua, tähän täytyy tulla stoppi — mutta
silti nykyinen hallitus jatkoi tätä leikkauspolitiikkaa. Meidän vaihtoehtobudjetissamme py-
rittiin kaikki koulutusleikkaukset sinne laittamaan takaisin ja etsittiin niihin myös rahat,
mutta näitä leikkauksia tuli niin hurjalla vauhdilla, että meiltä unohtui sieltä noin kymme-
nisen miljoonaa. En minä nyt ymmärrä, miten se on meille niin suuri synti, kun niitä todel-
lisia leikkauksia teki tämä hallitus satojen miljoonien edestä.

17.57 Krista Kiuru sd (vastauspuheenvuoro):  Arvoisa puhemies! Valtiovarainministeri
Orpo totesi minusta ihan fiksusti tullessaan kahden päivän neuvottelujen jälkeen kerto-
maan lopputuloksesta, että kyllä niitä työllisyyspoliittisia toimenpiteitä lisää kaivataan. Se
varmasti kiteytti tämän kahden päivän annin siihen, että laihaksi jäi.

Miksi me nyt vaahtoamme niin paljon siitä, että näiden toimien olisi pitänyt olla vah-
vempia: sen takia, että nämä hallituksen omatkaan tavoitteet eivät toteudu, ja pelkona on,
14



Pöytäkirjan asiakohta PTK 44/2017 vp
että jossakin vaiheessa nämä asiat joudutaan laittamaan kuntoon. Me toivomme todella,
että hallituksella puhti ja toimintakyky riittäisivät siihen, että näin tapahtuisi. Nyt on kysy-
mys siitä, että kun säästetään, se pitää tehdä tavalla, joka on kestävää.

Viime hallituskauden lopussa todettiin, että koulutuksesta ei enää kannata säästää. Edel-
tävä hallitus säästi koulutuksesta 2,7 miljardia euroa kumulatiivisesti laskien. Tämä halli-
tus on säästänyt 3 miljardia euroa koulutuksesta, ja kokoomus ainoana hallituspuolueena
on säästänyt koulutuksesta jo 6 miljardia kumulatiivisesti laskien, mikä kertoo [Puhemies
koputtaa] osaamispanoksen vähättelystä.

17.58 Timo Heinonen kok (vastauspuheenvuoro): Arvoisa puhemies! Nyt en ihan ym-
märrä tätä keskustelua. Kun edustaja Lindtmania kuunteli viime ja edellisviikolla ja vaa-
lien alla, niin silloin huudettiin, että perukaa säästöjä. Nyt kun niitä säästöjä on peruttu, niin
nyt vaaditaan perumaan niitä säästöjen perumisia. [Pia Viitanen: Ei vaadita!] Eikö se ole
hyvä asia, että nyt ohjataan rahaa peruskouluun, tasa-arvorahaa? Jos se on säästöjen peru-
mista, niin minun mielestäni se on hyvä asia. Me tarvitsemme peruskoulussa tällä hetkellä
lisää panostuksia tasa-arvoon, [Krista Kiurun välihuuto] ja on hyvä arvovalinta, että se teh-
dään. Myös päivähoitomaksujen alentaminen on merkittävä asia monelle lapsiperheelle, ja
sitä ei kannata yhtään väheksyä.

Arvoisa puhemies! Edustaja Zyskowicz nosti hyvin aiheellisesti esille edustaja Niinis-
tön tviitin 16. maaliskuuta, missä hän kertoo, että hallitus aikoo leikata 25 miljoonaa var-
haiskasvatuksesta. Nyt ryhmän puheenjohtaja ei kyllä kertonut, onko tämä sellainen vaa-
liin vaikuttava valeuutinen [Puhemies koputtaa] vai vaihtoehtoinen totuus. Miksi tällaista
täytyy levittää Suomessakin? Sitä tapahtuu monesta muustakin maasta.

Toinen varapuhemies Arto Satonen:  No niin, edustaja Lindtmanin nimi mainittiin sen
verran vahvasti, että annetaan hänelle vastauspuheenvuoro, ja sen jälkeen Viitanen, ja sit-
ten puhujalistaan.

18.00 Antti Lindtman sd (vastauspuheenvuoro): Arvoisa puhemies! Teen tämän nyt niin
selväksi, että edustaja Heinonenkin ymmärtää. On erinomaisen hyvä asia, että hallitus pe-
rui osan päätöksestään leikata koulujen tasa-arvorahaa. Se on täysin selvä, olen tästä sa-
maa mieltä. On hyvä, että tunnustitte, että se on päätöksen peruminen. [Timo Heinonen:
Totta kai!] Mutta, edustaja Heinonen, kysymys on siitä, että kun te perutte päätöksiä osin,
niin te täällä juhlitte sitä suurena käänteenä ja suurena kasvu-uudistuksena, [Ben Zysko-
wicz: Ei!] että tällä saadaan tavoitteet saavutettua. [Timo Heinonen: Talouden käännettä
juhlimme!] Leikataan 10 miljoonaa ja ollaan hiljaa, palautetaan miljoona ja juhlitaan sitä
suurena saavutuksena — kyllähän tämä nyt on aikamoista sumutusta.

Edustaja Zyskowicz, siitä suunnasta: Ensinnäkin taloudessa ja työllisyydessä käänne ta-
pahtui 15, se on fakta, ja siinä ei ollut tämän hallituksen talouspolitiikalla mitään tekemis-
tä, sekin on fakta. Sitten kulmakertoimesta voimme puhua. Mutta se suunta, mistä olemme
huolissamme, mikä pitäisi muuttaa, [Puhemies koputtaa] on se, että tämän hallituksen ai-
kana eriarvoisuus on tutkitusti lähtenyt kasvuun. Tässä suunnan pitää muuttua. Ja ymmär-
rän, [Puhemies koputtaa] että te ette ole tästä huolissanne, mutta ihmettelen, miksi keskus-
ta tämän hyväksyy.
15



Pöytäkirjan asiakohta PTK 44/2017 vp
18.01 Pia Viitanen sd (vastauspuheenvuoro): Arvoisa puhemies! Tuli vain mieleen, että
ehkä näitä valeuutisia on ollut silloin ennen vaalejakin liikkeellä kovasti. Muistan kokoo-
muksen erään puheenjohtajan, joka heilutteli lappua, että enää ei leikata koulutuksesta. En
tiedä, mikä valeuutinen se tosiaan oli, tai vaihtoehtoinen fakta, mutta tämähän nyt paljas-
taa kaiken totuuden tämän hallituksen mentaliteetista, mitä tällä hallituskaudella on kaiken
kaikkiaan tapahtunut.

Se on ihan totta, että tässä kävi juuri niin kuin edustaja Lindtman äsken kuvasi. Ne hyvät
asiat, mitä täällä nyt mainostetaan, ovat aikaisempien leikkausten perumisia. Eli tässä nyt
edelleen leikkaustaso jää, mainittakoon tämä perusopetuksen laaturaha: pysyvä leikkaus
40 miljoonaa vuosi, ja nyt sitten palautetaan 15. Muistaisin edustaja Heinosen Metso-raho-
ja iloinneen: pysyvä leikkaus 18 miljoonaa, palautetaan 5. Eli tämä nyt on se logiikka, ja
tässä mennään.

Ehkäpä juuri siksi eduskuntaryhmät nyt ovat nielleet tämän hallituksen kehysriihipää-
töksen, koska ilmeisesti siellä ei ole avattu näitä vaan ehkä on luettu vain ne rivit, joissa sa-
notaan, että nyt tulee lisää, [Puhemies koputtaa] mutta ei ole kenties katsottu sitä pientä his-
toriallista perspektiiviä tähän kokonaisuuteen.

Toinen varapuhemies Arto Satonen:  No niin, ja nyt puhujalistaan.

18.02 Eero Lehti kok:  Arvoisa herra puhemies! Valiokunnan puheenjohtaja, edustaja
Heinäluoma esitteli minun mielestäni tasapuolisesti valiokunnan mietinnön ja kiinnitti ai-
van oikeisiin, suuren luokan kysymyksiin huomiota. 

Ensinnäkin, Suomen velkaantuminen: Jokainen miljardi, joka otetaan lisää, on pois siitä
resurssista, joka mahdollisesti myöhemmin tarvitaan. Varovaisuusperiaatetta kannattaisi
noudattaa. Vähitellen Suomen velka-asema alkaa olla niin suuri, että korkotason vähäinen-
kin muutos alkaa aiheuttaa suuria lisävaikeuksia 100—150 miljardin lainapotista. Vaikka
sitä kausaliteettia yrittää laskea kuinka pitkälle tahansa, niin viime kädessä siellä on kui-
tenkin elinkeinoelämän kyky investoida ja ottaa lainaa. Se vaikuttaa myös työeläkeyhtiöi-
den rahoitusasemaan siten, että korkoinstrumenteista saatu tuotto jää kyllä sen taakse vä-
hempänä merkitykseltään.

Suhdannekäänteiden ennustaminen on osoittautunut ainakin Suomessa äärimmäisen
vaikeaksi. Suomen Pankin johdolla tätä asiaa on harrastettu varmaan sata vuotta huonolla
menestyksellä, ja vaikka viimeisen 30 vuoden aikana tietokoneiden ohjelmointi on edisty-
nyt ja kapasiteetit koneissa lisääntyneet, tulos on edelleen varsin laiha. Oikeastaan yhtään
suhdanne-ennusteen käännepistettä ei ole pystytty ennustamaan. On hyvin helppoa tehdä
ennusteita, jotka lähtevät trendinomaisesta kehityksestä. Mutta kyllä muistan erään valtio-
varainministerin sanoneen, että finanssikriisi ei tule koskettamaan Suomea. Hän on nyt
merkittävässä asemassa aivan Euroopan tasolla näissä asioissa. Voisi sanoa, että megaluo-
kan väärinarviointi, mutta ei sinänsä harvinaista. Paremminkin voisi sanoa, että on äärim-
mäisen vähän niitä, jotka pystyvät luotettavasti kerta toisensa jälkeen edes jotenkuten ar-
vioimaan talouden kehitystä. 

Mistä täällä sitten viime kädessä ongelmat johtuvat? Suomessa on yli 600 000 ihmistä
vailla aktiivista roolia työelämässä, missä heidän pitäisi olla. Jos mennään 40 vuotta taak-
sepäin, niin tilanne oli toinen. Silloin meillä oli kymmenesosa tästä määrästä työttömiä ja
silloinen tasavallan presidentti ryhtyi hätätilahallituksen muokkaamiseen ja sitä kautta ti-
lanteen haltuunottoon. OECD:n ja monien muiden tutkimuslaitosten — jotka ovat ulko-
16



Pöytäkirjan asiakohta PTK 44/2017 vp
puolisia, eivät siis kotoperäisiä — arvio on, että meidän työmarkkinat ovat liian jäykät.
Suomessa sopeutuminen tapahtuu yt-neuvottelujen, irtisanomisten ja työttömyyden kaut-
ta. Ja siinä on aika pitkä siirtymävaihe halvempaan tai huonommin palkattuunkin työhön,
kun yleensä niitä parempia ei enää ole jäljelläkään, kun talous menee väärään suuntaan, ja
tämä on kallis lasku myös valtiolle mutta myös ennen kaikkea ihmisille, jotka joutuvat en-
nen pitkää helposti syrjäytymisen kohteeksi. Sen jälkeen kun työttömyyttä on jatkunut pari
vuotta, kuten hyvin tiedätte, työmarkkinoille palaaminen on enemmänkin sattumanvarais-
ta kuin mahdollista. Vaikuttaa myös ehkä siltä, että riippumatta hallituspohjasta näiden ra-
kenteellisten uudistusten tekeminen on ylivoimaisen vaikeata. Aina löytyy niitä tahoja, jot-
ka haluavat ainakin lyhyellä tähtäimellä voittaa aikaa ja siirtää ongelmia tuonnemmaksi,
mutta pää on tässä jonain päivänä tuleva vetävän käteen.

Mitä tulee tähän, mihinkä valiokunnan puheenjohtaja Heinäluoma otti kantaa, eli sote-
vaikutuksiin, niin olen kyllä aika huolissani niistä, kun näyttää siltä, että maakuntatasolla
palkkaharmonisointi aiheuttaa jälleen erilaisen kustannustason kuin tähän asti. Ja ehkä kun
tarjontaa palveluissa lisätään, niiden käyttökin laajentuu. Onko tuottavuuden kautta saavu-
tettavissa sellainen parannus, että kokonaiskustannukset valtiolla pysyisivät sillä oletetulla
tai toivotulla miinus 3 miljardin tasolla? Minun mielestäni se on vähintäänkin epävarmaa.
Paremminkin sanoisin, että lyhyellä tähtäimellä sen sijaan on varmaa, että kustannukset
nousevat: joudutaan panostamaan erilaisiin järjestelmiin. Olen ihmetellyt, kuinka kunnat
pidemmän päälle tulevat selviytymään neljän vuoden jälkeen, jolloin ainakin tietyissä kun-
nissa on huomattava määrä kiinteistöjä, joiden velkataakka on kunnan taseessa, mutta
käyttö on maakunnalla, joka ei ole velvollinen välttämättä edes käyttämään näitä, jotka se
katsoo ylimääräisiksi kiinteistöiksi. 

Kaiken kaikkiaan Suomi on joutumassa sellaiseen kehitysloukkuun, että jään odotta-
maan edustaja Lindtmanin aikaansaannoksia kahden vuoden kuluttua, kun hän on ministe-
ri, että miten hän tämän ratkaisee. Minä tulen tässä etukäteen varoittamaan, että kaikki,
mitä on puhuttu, on Ylen arkistossa. [Naurua] — Kiitoksia.

18.08 Eero Heinäluoma sd: Arvoisa puhemies! Palaan tähän valiokunnan mietintöön ja
sen suureen linjaan. Keskustelu tuossa debatissahan valtaosin koski oikeastaan tätä halli-
tuksen tuoretta kehyspäätöstä, sen vaikutuksia ja sisältöä ja merkitystä. Ymmärrettävistä
syistä, se on tietysti tuore päätös ja ajankohtainen poliittinen asia. Mutta sitten tämän Suo-
men kokonaispärjäämisen kannalta tällä vähän pidemmän ajan näkökulmalla, ohi tämän
kehyspäätöksen, on tosi iso vaikutus meidän kaikkien toimintaolosuhteisiin, kansalaisten
hyvinvointiin ja myös kansalaisten tyytyväisyyteen. Näistä uhkista ja riskeistä tässä pi-
demmässä kehityksessä on tarve väistämättä puhua.

Tämä sote-uudistus, johon jo tuossa debatissa viitattiin ja myös omassa esittelypuheen-
vuorossani viittasin, on kyllä toistaiseksi erittäin iso kysymysmerkki. Nimittäin kun tätä
asiaa on nyt selvitetty, että mistä tämä 3 miljardia tuli lukuna, niin sehän ei todellakaan ole
mikään arvio siitä, mitä on saavutettavissa, vaan se oli valtiovarainministeriön aikaisem-
massa, jo tätä hallitusta edeltäneessä suunnittelussa oleva lähtökohta, että jotta tähän isoon
kehikkoon kestävyysvajeen supistamisesta noin 10 miljardilla päästään, niin sen tavoit-
teen alatavoite on, että pitäisi sote-uudistuksella saavuttaa tämä 3 miljardia. Eli se on ta-
voite, ja sitten on täysin eri asia, missä vauhdissa siihen päästään ja mitkä toimet siihen tuo-
vat ja päästäänkö tähän tavoitteeseen lähellekään. Tähän saakka kaikki kuultu tästä sote-
uudistuksesta antaa aiheen kyllä suureen huoleen, kun arvioidaan julkisen talouden tilaa. 
17



Pöytäkirjan asiakohta PTK 44/2017 vp
Jos katsotaan Ruotsia esimerkkinä, joka meni tällaiseen rajoitettuun valinnanvapauteen
terveydenhuollossa, nimenomaan terveydenhuollon puolella, niin sen lopputuloksenahan
ei ollut menojen säästyminen tai menojen kääntyminen alaspäin, vaan sen lopputuloksena
oli näiden palvelujen kysynnän vahvistuminen ja kustannusten kasvu. Ja tämä tapahtui eri-
tyisesti väestörikkailla alueilla, missä tällä valinnanvapaudella oli suurempi merkitys. Nyt
kysymys kuuluu: Kun kuljemme vielä vahvempaan valinnanvapausmalliin kuin tämä
Ruotsin malli oli, voimmeko tehdä sen niin, että se johtaa menokehityksessä päinvastai-
seen etumerkkiin kuin mitä Ruotsissa tapahtui? Olemmeko niin paljon innovatiivisempia,
niin paljon parempia kuin ruotsalaiset, että samalla tiellä teemme asiat menoja vähentäen
eikä niitä lisäten? Kun sen näin ajattelee, niin ymmärtää, että tässä ollaan vaikeiden, todel-
la vaikeiden kysymysten äärellä.

No sitten toinen asia, jota myös valiokunnassa käytiin lävitse mutta jota debatissa ei si-
vuttu, koskee tätä kysymystä kuntien lainanhoitokulujen kehityksestä. Yksi sote-uudistuk-
seen liittyvä ratkaisu on, että kuntien sosiaali- ja terveyspuolen menot siirtyvät tässä mal-
lissa maakunnalle ja sitten niiden rahoitus siirtyy valtiolle. Tämän seurauksena kuntien ve-
rotulot tulevat merkittävästi kaventumaan, ja on esitetty arvio, että noin kaksi kolmasosaa
verotuloista kunnilla jää saamatta. Kun kunnilla on huomattava määrä velkaa — aikoja sit-
ten tämä kuntien velan määrä ylitti 10 miljardia ja on jatkanut sen jälkeen tasaista kasvua
— niin kysymys kuuluu: mitä tapahtuu luottoluokituksille kuntien osalta? Kun velallisen
velkataakka pysyy ennallaan mutta tulot tippuvat, yli puolet tuloista jää pois, niin joudu-
taan pelkäämään, että luottoluokitus kunnilla voi heikentyä ja sen tuloksena lainan saanti ja
lainan hoitokulut tulevat olemaan kasvusuunnassa. Edustaja Lehtihän taisi viitata tähän
kiinteistöongelmaan, että tämän lisäksi kunnille uhkaa jäädä iso joukko myös huonokun-
toisia kiinteistöjä, joiden käytettävyys jatkossa sosiaali- ja terveyspuolen palveluissa on
hyvin epävarmalla pohjalla. Kuntien takauskeskus on kiinnittänyt huomiota tähän riskiin
kuntien varainhankinnan kustannusten kasvussa, ja sekin on yksi asia, joka valtiovarainva-
liokunnan työssä noteerattiin, ja tuossa mietinnössä on pieni huomio tähänkin.

Mutta siis tästäkin seuraa, että on monella eri suunnalla tämän ja ensi vaalikauden osalta
näköala ehkä pikemminkin sen tyyppinen, että voi olla, että sote-uudistuksella, niin hyvä
kuin se on tavoitteiltaan ja niin kannatettava kuin se on tavoitteiltaan ja niin välttämätön
kuin se on, voi olla tällä ja ensi vaalikaudella pikemminkin kustannuksia lisäävä merkitys.
Ja sitten jäädään katsomaan, mitä tapahtuu sen jälkeen eli 6 vuoden jälkeen 2023 tapahtu-
valla vaalikaudella. Tämä tästä kotimaan puolesta.

Sitten tulen vielä Euroopan unionin talous- ja kasvu- ja vakaussopimuksen sääntöihin ja
niiden noudattamiseen. Yksikään edustaja ei debatissa halunnut tähän asiaan puuttua. Sil-
loin tällöin siitä käydään hyvin vahvaa julkista keskustelua, ja mielestäni eduskunnassakin
pitäisi kyllä tästä asiasta puhua. Otan siitä vain nämä kaksi näkökohtaa esille.

Ensimmäinen koskee Suomen toimintalinjaa kasvu- ja vakaussopimuksen osalta. Kyllä
meidän keskuudessamme kannattaa pohtia paitsi hallituksen kabineteissa ja eduskunnan
valiokunnissa myös tässä istuntosalissa, mitä linjaa Suomi noudattaa suhteessa vakaus- ja
kasvusopimuksen ehtoihin: jatkammeko sillä linjalla, että otamme nämä ehdot omassa toi-
minnassamme vastaan pyrkien niiden mahdollisimman tarkkaan noudattamiseen ja pyr-
kien välttämään tämän sopimuksen ehtojen rikkomista? Tämä on iso henkinen asia, ja nyt
valiokunta päätyi siihen — tavallaan voi sanoa edustaja Lehden puheenvuoron hengessä,
että tämmöisellä varovaisuusperiaatteellakin valiokunta päätyi siihen — että on turvalli-
sempaa pienen maan lähteä siitä, että pyritään näitä ehtoja noudattamaan. Sitten on eri asia
18



Pöytäkirjan asiakohta PTK 44/2017 vp
tämä, kuinka hyviä ne ovat suhdannepolitiikan tai eurooppalaisen suhdannepolitiikan kan-
nalta. Mutta oman maamme pärjäämisen kannalta varovaisuus tällä alueella voi hyvinkin
olla viisautta, ja tästä asiasta eduskunnan pitäisi pystyä puhumaan ja kantaa ottamaan niin
vaikea asia kuin se sitten onkin. Siinähän ei kenelläkään voi olla varmaa tietoa, eli se on sit-
ten jossain määrin myös, ei nyt filosofinen, mutta ei varmaan tietoon perustuva näkökohta.

Toinen asia koskee nyt jo käynnissä olevaa koko vakaus- ja kasvusopimuksen ja siihen
liittyvän muun lainsäädännön uudistamista. Kun Suomen pyrkimyksenä, jota valiokunta-
kin asettui kannattamaan, on, että sääntöjen pitäisi olla yksinkertaisia ja läpinäkyviä ja sil-
lä tavalla kaikkien päätöksentekijöiden on kyettävä hahmottamaan, mihin on sitouduttu,
mitä kohti pyritään, niin sitten toisena puolena on se, että mitä yksinkertaisempia nämä
säännöt ovat, sitä enemmän ne saattavat olla ristiriidassa käytännön näkökohtien kanssa.

Nythän unioni tosiasiassa tässä sääntökehikossa on kulkenut joustavampaan suuntaan.
On tehty poikkeamamahdollisuuksia, jotta ei tarvitse käynnistää alijäämämenettelyyn liit-
tyviä sanktioita, vaikkapa sitä päätöstä, että valtiolta lähdettäisiin perimään sakkoja va-
kaus- ja kasvusopimuksen ehtojen rikkomisen takia. Kun on kuljettu joustavampaan suun-
taan, niin paitsi että on ollut myös isoista maista, kuten vaikkapa Ranskasta ja Italiasta, pai-
netta tähän suuntaan, Espanjasta ja niin edelleen, niin on ollut se ajattelu, että ehkä tämä
joustavuus on kuitenkin koko euroalueen toimintaan nähden parempi lopputulos talouskas-
vun ja sitä kautta työllisyyden kannalta. 

Tässähän meillä on merkittävä ero sekä finanssi- että valuuttakurssipolitiikan puolella
siihen, mitä Yhdysvallat teki finanssikriisin alettua. Voi hyvin olla, että euroalueen kireä
politiikka ja myös euroalueen rahapolitiikka pahensivat finanssikriisiä 2010 jälkeen. Eli
pyrkimys ryhtyä euroalueen kokonaismittakaavassa nopeasti leikkaamaan näitä alijäämiä
saattoi hyvin olla tekijä, joka johti kotimaisen kysynnän, euroalueen kokonaiskysynnän
vähentymiseen ja sitä kautta pahensi vaikeuksissa olevien maiden tilannetta ja vaikutti
myös täällä Suomessakin. Tästäkin sietäisi keskustella sekä akateemikkojen, taloustutki-
joiden että myös poliittisten päätöstentekijöiden, kumpaa reittiä kuljetaan. Mekin kanna-
tamme läpinäkyvyyttä ja mahdollisimman yksinkertaista mallia, mutta onko niin, että näi-
tä joustomahdollisuuksia kuitenkin tarvitaan. Jätän tähän kysymykseen vastaamatta, mutta
toivoisin, että eduskunnassa heräisi myös tämä isompi euroalueen järkevän talouspolitii-
kan kysymys, varsinkin kun eduskunnassa on myös kansanedustajaksi valittuna merkittä-
vän taloustieteellisen koulutuksen saaneita [Puhemies koputtaa] ja sillä alueella myös
näyttönsä antaneita.

18.18 Katri Kulmuni kesk: Arvoisa puhemies! On aivan totta, että tässä tarkastusvalio-
kunnan mietinnössä puhutaan esimerkiksi korkopolitiikan vaikutuksista. Ja siinä hetkessä,
kun Suomen taloustilanne on ollut hauras, niin totta kai meille on tärkeintä se, että saamme
omilla toimillamme Suomen talouden käännettyä. Ja kyllä meidän täytyy myös luottaa sii-
hen, että myös eurooppalaisen talouden täytyisi olla vakaa, ja sillä on aivan selkeä seuraus
meidän talouteemme.

Täällä on puhuttu tästä EU:n makrotalouden epätasapainomenettelystä, ja itse asiassa
Suomihan pääsi pois siitä menettelystä, toisin kuin esimerkiksi vaikkapa Ruotsi. Muistaak-
seni myös Saksalla on vielä menettelyssä asioita olemassa. Sikäli kahden vuoden aikana
hallitus on tehnyt aivan oikeita toimenpiteitä, ja ne on komissiossakin tunnustettu, mutta ei
suinkaan maan talous ole tullut lähellekään valmiiksi. Paljon on vielä tehtävää, ja kuten
tuossa debatin aikanakin todettiin, hallituksen taloustavoitteet ovat erittäin kunnianhimoi-
19



Pöytäkirjan asiakohta PTK 44/2017 vp
sia ja ne vaativat kyllä vielä paljon toimia. Niitä toimia ripotellen kuitenkin pyritään teke-
mään. Jokainen työtön vähemmän on hirvittävän tärkeä asia, ja vaikkapa se tuore päätös,
että päivähoitomaksuja jo toistamiseen lasketaan — ja nyt tällä kertaa nimenomaan sen ta-
kia, että pyritään kannustamaan ihmisiä töihin — tuo arviolta 4 200 uutta työpaikkaa.

Täällä on kritisoitu myös huoltajakorotusta, ja kyllä keskusta näkee sen ennen kaikkea
rakenteellisena uudistuksena. Se on uudistus, joka pysyy toivottavasti myös tulevina vaa-
likausina ja on erittäin tärkeä pienille opiskelijaperheille, vähätuloisille opiskelijoille.

Täällä on myös perätty tätä historian kaarta. Historian kaari on se, että tämä hallitus teki
panostuksia 300 miljoonaa puoliväliriihessä. Sosiaalidemokraatit muistavat varmaan, mitä
edellinen hallitus teki puoliväliriihessä: ilmoitti 300 miljoonaa leikkauksia ja veronkoro-
tuksia saman verran.

18.20 Pia Viitanen sd: Arvoisa puhemies! Minusta tämä on, voisinko sanoa, häkellyttä-
vää, ehkä vähän hellyttävääkin, että täällä hallituspuolueiden edustajat on sillä tavalla ehkä
valjastettu kertomaan tällaisia niin sanottuja pikku, pikku positiivisia, söpöjä uudistuksia,
mitä hallitus tekee. Tosiasia nyt on esimerkiksi tässä jo mainitusti, että samaan aikaan, kun
sanotaan, että nyt tulee lisäyksiä koulujen tasa-arvorahoihin, niin hupsista, emme kerro-
kaan sitä, että ensin on leikattu kaikki pois ja taso jää huomattavasti matalammaksi kuin se
on aiemmin ollut. 

Eli kyllähän näistä asioista voi aina puhua kauniisti, mutta mielestäni olisi syytä mennä
nyt ihan aidosti näiden asioiden lähteille ja käsitellä tilannetta, missä tässä ja nyt olemme.
Siihen nähden esimerkiksi, puhemies, mielestäni eduskuntaryhmämme puheenjohtaja
Antti Lindtman esitti äärimmäisen tärkeän kysymyksen, johon valitettavasti me emme hal-
lituspuolueilta saaneet vastausta: eli jos aiemmin on tavoiteltu miljardin alijäämän maksi-
mia ja yhtäkkiä itse kirjataan jo kolminkertainen summa, oliko se 4,2, niin eikö se ole aika
iso kysymys?

Siksi, puhemies, voin sanoa suoraan, että normaalisti siitä en harmistuisi, mutta nyt olen
hieman harmistunut, että edustajat Heinonen ja Zyskowicz poistuivat salista, koska olisin
halunnut ihan oikeasti, että hallituspuolueet olisivat tässä ja nyt analysoineet tätä. Toki me
käymme jatkossakin talouspoliittisia keskusteluja, varmaan vastauksia tähän saamme,
mutta mielestäni, sanoisin, tässä on aika iso uutinen kuitenkin, jos hallitus näin näyttävällä
tavalla kuitenkin oman tavoitteistonsa antaa joustaa eikä millään tavalla siihen reagoi, mitä
Sipilä itse on kuitenkin aikanaan edellyttänyt.

Mutta, puhemies, puheenvuorossani haluan kyllä sanoa, ihan tuohon edelliseen edustaja
Heinäluoman viisaaseen, analyyttiseen puheenvuoroon laajemminkin, että olen kyllä täs-
mälleen samaa mieltä siitä, että on hyvä, että valiokunta tuli siihen tulokseen, että varovai-
suusperiaatteen nimissä tässä ja nyt meidän on syytä lähteä siitä, että pyrimme toden totta
näitä EU-kriteerejä noudattamaan, [Puhemies koputtaa] mutta jatkossa sen keskustelun
paikka toki on, mikä on Euroopan laajuisesti järkevää. 

18.22 Marisanna Jarva kesk: Arvoisa puhemies! Aina, kun muistellaan näitä historialli-
sia tekoja, on hyvä muistaa, mitä kevään 2015 vaaleissa suuret puolueet lupasivat ajaa, jos
pääsevät hallitukseen, nimenomaan työpaikkojen luomiseksi ja työllisyyden lisäämiseksi.
Neljä taloudellista tutkimuslaitosta, keskeiset mukaan lukien Suomen Pankki, Ylen pyytä-
mänä katsoi, mitä suuret puolueet ajavat näissä vaaliohjelmissa näitten asioitten edistämi-
seksi. SDP:n osalta todettiin, että leikkauksissa aiotaan toteuttaa vihdoinkin toisen asteen
20



Pöytäkirjan asiakohta PTK 44/2017 vp
koulutukseen tämä 270 miljoonan euron leikkaus, joka pysäytettiin silloin ennen vaaleja.
Sitten näistä työllisyyttä lisäävistä keinoista on mainittu, että hyvä tavoite on, että vientiä ja
investointeja pyritään lisäämään, mutta siihen konkreettisia keinoja tässä vaaliohjelmassa
ei ollut. Myöskin oli hieno asia se, että verotusta pieni- ja keskituloisilta olisitte laskeneet,
ja sitähän me olemme tehneet tällä vaalikaudella. Verotusta on laskettu niin, että saadaan
asioita eteenpäin. Mutta muita keinoja ei löydy työllisyyden lisäämiseen. Näin siis johta-
vat taloudelliset tutkimuslaitokset SDP:n toimista.

Nyt näitä toimia on tehty tällä hallituskaudella, että nimenomaan työn vastaanottami-
seen ja tarjoamiseen haetaan ja on haettu niitä keinoja, että sitä helpotetaan, että työn vas-
taanottamisen ja tekemisen pitää olla aina kannattavampaa kuin kotiin jäämisen. Siihen
myöskin nämä aktiivimallit tähtäävät. Se on vaikea pala, että saavutettuja etuja karsitaan,
mutta tärkeintä on se, että ihmisiä saadaan töihin ja aidosti omalla palkkarahallaan omaa
sosiaaliturvaansa hoitamaan. Se on kaikista tärkeintä.

Se, mikä puoliväliriihessä oli erityisen hienoa, oli itsensätyöllistäjien aseman parantami-
nen. [Puhemies koputtaa] Sitä lähetään nyt selvityksen pohjalta aidosti viemään eteenpäin. 

18.25 Eero Heinäluoma sd: Arvoisa puhemies! Jatkan vielä eurooppalaisen talouspolitii-
kan ja Euroopan unionin tulevan politiikan pohdiskelua. Kun puhumme nykyisen euroalu-
een vakaus- ja kasvusopimuksen säännöistä, niin sitten joudumme tänä vuonna vielä poh-
timaan sitä, mikä on koko Euroopan unionin tulevaisuus, millaiselle uudistustielle unioni
lähtee. Me tiedämme, että sillä on iso vaikutus finanssipolitiikkaan, finanssipolitiikan ajat-
teluun. Siellähän on erilaisia esityksiä ollut muun muassa siitä, että euroalueelle tulisi yh-
teinen budjetti ja euroalueelle tulisi yhteinen valtiovarainministeri.

Nämä kysymykset ovat erittäin nopeasti myös meidän edessämme. Eduskuntahan ei ole
tähän mennessä tästä puolesta käynyt keskustelua, mutta nyt, kun komission puheenjohta-
jan, voiko sanoa, tiekarttavaihtoehdot esiteltiin, siellä oli viisi vaihtoehtoa Euroopan unio-
nin kehittymissuunnalle. Yksi vaihtoehto oli sellainen, joka on mitä ilmeisimmin se, johon
tässä tullaan päätymään, ja se on tämä eri tahtiin syvenevän yhteistyön Eurooppa. Eli uni-
onin maat voivat keskenänsä tehdä ratkaisuja, joissa ne lähtevät viemään pidemmälle yh-
teistyötä jollakin alueella, vaikkapa puolustusyhteistyössä tai sitten euroalueen talouspo-
liittisessa yhteistyössä.

Ja nyt menen tähän talouspoliittisen yhteistyön puoleen. Me voimme siis syksyllä olla jo
tilanteessa — heti Saksan vaalien jälkeen — että unionin maista ja euromaista eräät ovat
valmiit menemään pidemmälle talouspoliittiseen yhteistyöhön kuin mitä tähänastiset sään-
nökset ovat. Meidän pitäisi sen ohella, että käymme tämän tarpeellisen juupas—eipäs-kes-
kustelun siitä, mitä kehysriihessä on päätetty, katsoa hiukan kauemmaksi ja hiukan kor-
keammalta, koska meidän kohtalomme on kuitenkin sidottu euroalueen ja koko Euroopan
unionin tulevaisuuteen mitä suurimmassa määrin: millaista politiikkaa me haluamme teh-
dä, jos tämmöinen syvenevän [Puhemies koputtaa] yhteistyön kehitys aukeaa?

18.27 Krista Mikkonen vihr: Arvoisa puhemies! On aivan totta, mitä edustaja Heinäluo-
ma tuossa äsken totesi, että tätä juupas—eipäs-keskustelua hedelmällisempää on varmasti
katsoa pitkälle eteenpäin ja miettiä sieltä niitä mahdollisuuksia ja keinoja, miten saadaan
rakennettua talous niin sosiaalisesti, ekologisesti kuin taloudellisestikin kestävälle pohjal-
le. Mutta täytyy nyt sen verran kuitenkin sanoa, että kun tässä hallituspuolueilta tulee sem-
moisia syytöksiä, että oppositio ei olisi tyytyväinen siitä, että nyt kehysriihessä laitettiin
21



Pöytäkirjan asiakohta PTK 44/2017 vp
panostuksia esimerkiksi koulutukseen tai varhaiskasvatukseen: kyllä me olemme siitä erit-
täin tyytyväisiä, emme me sitä vastusta. Mutta se, mitä tässä ollaan kritisoitu, on se reto-
riikka, millä annetaan ymmärtää, että nämä olisivat jotain merkittäviä uusia satsauksia, kun
todellisuudessa samoista kohteista leikattiin todella rajusti. Nyt sitten laitettiin lisää rahaa,
ja se on hyvä, että laitettiin ja hallituspuolueet ymmärsivät ja korjaavat pieneltä osaltaan
näitä virheitä.

Yhtä lailla on erittäin hienoa, että opintolisään vihdoin saatiin huoltajakorotus. Se on ta-
voite, jota on kauan toivottu, ja se on nimenomaan semmoinen tärkeä rakenteellinen muu-
tos, joka toivottavasti säilyy siinä jatkossakin. Mutta totuus on myös se, että opintotuesta
leikattiin enemmän, mitä nyt tämä huoltajakorotus tuo rahaa. On erittäin hienoa, että huol-
tajakorotus tuotiin. On toivottavaa, että se jatkossa pysyy siinä opintotuen rinnalla eivätkä
sitä tulevat hallitukset siitä poista, mutta totuus on myös se, että se leikkaus, joka opinto-
tukeen tehtiin, oli suurempi kuin mitä tästä huoltajakorotuksesta sitten rahaa nämä opiske-
lijat saavat. [Pia Viitanen: Niin, 11 euroa! — Marisanna Jarva: Tulo on silti kasvanut!]

18.29 Pia Viitanen sd: Arvoisa herra puhemies! Ehkä tähän Eurooppaan vielä sen verran,
pari sanaa, kun tässä ihan oikein käytiin läpi sitä tilannetta, että tässä nyt mietitään näitä eri-
laisia EU:n ytimiä ja erilaisia vaihtoehtoja, miten se muodostuu, niin kyllä haluan sanoa,
että myös minä olen sitä mieltä, että on syytä niistä asioista keskustella paitsi että suuressa
valiokunnassa varmasti käydään läpi, myös ihan julkisella eduskunnan areenalla, koska
nämä ovat isoja, isoja asioita. Ja tässä tapauksessa, kun puhumme tänään finanssipolitii-
kasta, se koskee tietenkin tätä talouspoliittista yhteistyötä, niin kuin tässä mainittiinkin. Ai-
nakin itse näen niin, että tämä eri tahtiin syvenevyys varmasti on, niin kuin edustaja Hei-
näluoma totesi, se tulevaisuuden suunta. Tässä tietenkin Suomen täytyy myös vahvasti
miettiä omia linjauksiaan. Ei ole mikään salaisuus, että itse en ainakaan pidä kovinkaan jär-
kevänä, että menisimme kovin syvään taloudelliseen yhteistyöhön yhteisine valtiovarain-
ministereineen ja muineen. Eli näen tässä kyllä tämänkaltaisia seikkoja. Minusta on ollut
hyvä ylipäätään, kun miettii tätä Suomen Euroopan unionin linjaa esimerkiksi nyt näihin
Kreikka-tukiin tai muihin, että olemme olleet kuitenkin omalla tiukalla linjallamme ja läh-
teneet siitä, että kukin sitten niistä veloistaan itse vastaa ja niin poispäin, voisin todeta täs-
sä yhteydessä. Näitä keskustelujahan taannoin käytiin hyvinkin vahvasti myös julkisuu-
dessa, nyttemmin ehkä tässä salissa harvemmin, mutta kuitenkin.

Puhemies! Mitä tulee sitten tähän päivänpoliittiseen kinasteluun, mitä täällä on jonkin
verran suoritettu, niin kyllä minun nyt täytyy vain sanoa arvoisille hallituspuolueiden edus-
tajille, että olkaa nyt niin ystävällisiä, että sen verran saisimme ehkä hieman rakentavam-
maksi tätä keskustelua, että lukekaa nyt tämä kuitenkin [Puhuja näyttää SDP:n vaihtoehto-
budjettia]. Se olisi ehkä semmoinen lähtökohta, että tietäisitte, mitä SDP esittää. Täällä on
SDP esittänyt erilaisia konkreettisia toimia viennin edistämiseksi, erilaisia konkreettisia
avauksia yrittäjyyden edistämiseksi. [Eero Heinäluoman välihuuto] — Tämä on siis SDP:n
vaihtoehtobudjetti, [Puhemies koputtaa] todetaan se vielä pöytäkirjaan.

Puhemies, verotuksesta sen verran...

Toinen varapuhemies Arto Satonen:  Puheenvuoroa voi jatkaa korokkeelta.

— Ehkä jatkan seuraavassa puheenvuorossa, se on yksinkertaisempaa.
22



Pöytäkirjan asiakohta PTK 44/2017 vp
18.31 Katri Kulmuni kesk: Arvoisa puhemies! Kyllä, hallituksen akuutissa puolivälirii-
hipäätöksessä on monia erittäin hyviä panostuksia ja vientiä ja kasvua edistäviä asiakohtia:
vaikkapa se, että on saatu energia- ja ilmastotekoihin vuositasolla 25 miljoonaa euroa li-
sää, tai se, että on saatu matkailun kärkihankkeeseen 25 miljoonaa euroa lisää, kiertotalou-
teen panostuksia. Kyllä niiden kautta pyritään luomaan sitä uutta kasvua ja vientiä, josta
varmasti täällä myös oppositio on puhunut. 

Siitä olen kyllä sikäli hieman surullinen, että myös näitä ajankohtaisia keinoja, joilla
kuitenkin pystytään luomaan tuhansia uusia työpaikkoja, pidetään pikku pikku keinoina.
Minun mielestäni vaikkapa se ei ole aivan pieni keino, että jo toistamiseen ne päivähoito-
maksut putoavat pienituloisilta perheiltä ja tulee nollamaksuluokka.

Asia, mistä emme ole vielä puhuneet tässä yhteydessä, liittyy kyllä siihen huoleen, mikä
on laidasta laitaan ollut vaikkapa tutkimuksesta, kehityksestä ja innovaatioista. Panostuk-
sien suhteen myös sinne saatiin nyt vihdoin panostuksia niin pääomittamisen kautta kuin
myös suoraan rahallisesti. Tämä huoli on ollut niin edellisellä kuin nykyiselläkin vaalikau-
della, ja toki kun sinne on leikkauksia tullut, oli välttämätöntä, että sinne myös saatiin nyt
tekoja. [Krista Mikkonen: Tehän leikkasitte ensin!]

Mutta sitten vielä, mitä tulee tähän EU-aspektiin ja Suomen tasapainoon EU:n finanssi-
politiikan kautta, olen aivan samaa mieltä kuin edellinen puhuja siitä, että tällainen yhtei-
nen valtiovarainministeriö ei kyllä meidän kannaltamme ole toimiva. Mutta kyllä minusta
sekin osoittaa sitä, että Suomessa on tehty oikeita päätöksiä — nimittäin tarkistin siitä lis-
tasta, miten EU-komissio katsoo jäsenvaltioitaan — kun komissio toteaa finanssipoliitti-
sessa tiedotteessaan, että Suomen taloudessa ei ole epätasapainoja. Sen sijaan esimerkiksi
Saksan ja Ruotsin taloudessa on epätasapainoja, puhumattakaan sitten Etelä-Euroopan tai
Ranskan talouksista, joissa on liiallisia epätasapainoja. Toki on vielä paljon asioita, joita
täytyy saada tehtyä, mutta suunta on oikea.

18.33 Eero Heinäluoma sd: Arvoisa puhemies! Tässähän tämä ongelma tässä nykyisessä
euroalueen taloudessa onkin, että siinä on yhtäältä Saksan valtaisa ylijäämä valtiontalou-
dessa ja myös ulkomaankaupassa, joka sitten osaltaan kuittaantuu erityisesti Etelä-Euroo-
pan maiden suurina alijääminä. Nyt Saksa on tässä erikoisessa tarkastusmenettelyssä sen
takia, että Saksan ylijäämät ovat niin valtaisan suuria, että ne ovat ongelma muun euroalu-
een kannalta, kun käytetään yhteistä valuuttaa. Saksalaiset ovat olleet hyvin haluttomia tätä
purkamaan, ja he ovat vetäneet tämmöistä erittäin kireää linjaa, joka on sitten tarkoittanut
sitä, että kun euron kurssi on ollut Saksan kannalta hyvin edullinen, niin heidän kilpailu-
kykynsä on vahvistunut ja sitten erityisesti Etelä-Euroopan maiden kilpailukyky on ollut
suurissa ongelmissa. Tämän koordinaation tekeminen nykysääntöjen puitteissa näyttää hy-
vin vaikealta, että millä voitaisiin pakottaa jotakin maata, kuten Saksaa, käyttämään enem-
män rahaa, rohkaisemaan kotimaista kysyntää ja sitä kautta luomaan vientimahdollisuuk-
sia muille maille, euroalueella erityisesti. 

Tämä on ollut vaikea asia, ja nyt tästä seuraakin sitten tämä, että se meidän suurin kysy-
mys tänä vuonna tulee olemaan, minkä kannan otamme tähän tulevaan Euroopan unionin
kehityshankkeeseen ja erityisesti euroalueen yhteistyön tiivistämiseen. Se tulee olemaan
erittäin iso asia, ja on huono, että tätä julkista keskustelua asiasta ei ole vielä käynnistetty,
koska tähän täytyisi valmentautua ajoissa ja miettiä, mikä on meidän etujemme mukaista.
Ihan niin kuin edustaja Viitanen tuossa sanoi, meillä on ollut aika laaja poliittinen yhteis-
23



Pöytäkirjan asiakohta PTK 44/2017 vp
ymmärrys siitä, että me emme halua tämmöistä yhteistä kassaa [Puhemies koputtaa] em-
mekä halua velkojen yhteisvastuuta.

18.35 Pia Viitanen sd: Juuri tämä on hyvin tärkeä asia. Suomi on kuitenkin linjakkaasti
ollut sitä mieltä, että haluamme välttää tätä velkojen yhteisvastuuta. Minä en näe millään
tavalla järkeväksi sellaista niin sanottua saavipolitiikkaa, että on joku saavi, mihin sitten
kaikki yhdessä kannamme rahamme ja sitten yhdessä vastaamme. Me tiedämme, mihin se
johtaa. Sitä kautta haluan kyllä antaa ihan tukeni myös siihen, että jatkossa tämä linja säi-
lyisi sen kaltaisena kuin se on ollut. Pidän sitä hyvin hyvin perusteltuna. Mutta kuten sa-
nottu toistamiseen, niin se julkinen keskustelu olisi syytä aloittaa ja käydä mitä pikimmi-
ten.

Minulla jäi, puhemies, äsken vähän kesken tuo puheenvuoro liittyen tähän SDP:n vaih-
toehtobudjettiin. Kun täällä myös viitattiin näihin veroratkaisuihin siinä edellisessä osuu-
dessa, missä kritisoitiin toimiamme, sanon kyllä suoraan, että kyllä meillä on erittäin hyvät
veroratkaisut tuossa sisällä. Kyllä me antaisimme pieni- ja keskituloisille enemmän, niin
palkansaajille kuin eläkkeensaajillekin enemmän verohelpotusta. Mutta sitten taas suuritu-
loiset meidän vaihtoehdossamme maksaisivat enemmän. Mielestäni se on hyvin reilua, oi-
keudenmukaista ja talouspoliittisesti viisasta politiikkaa.

Se, mistä kannan kyllä huolta näin hallituspuolueiden mallien suhteen: Vieläpä kerran
nyt muistuttelen asiasta, mistä olimme kovin pettyneitä viime syksynä, kun näitä verorat-
kaisuja tehtiin, että samaan aikaan ikään kuin kerrottiin vaikkapa eläkkeensaajille, että nyt
tekin saatte veronkevennyksiä. Viimeksihän hallitus petti eläkkeensaajat ja teki tämän kuu-
luisan veroeron. Nyt sitten veroeroa ei sinänsä korjattu mutta veronkevennyksiä tuli. Kuin-
ka kävikään? Kun menimme tietopalvelun ovelle koputtamaan ja teimme laskelmat, niin
lopputuloksena oli se, että pieni- ja keskituloisten eläkkeensaajien ostovoima tälle vuodel-
le tippuu. Samalla tavalla palkansaajien osalta ostovoima on hyvin vähän myönteinen tälle
kaudelle pieni- ja keskituloisille mutta taas sitten antoisampi suurituloisille. Tämähän nyt
kertoo paljon siitä, mistä tässä puhuimme aiemmin, kun puhuimme kehysratkaisuista ja ar-
vovalinnoista.

18.38 Eero Heinäluoma sd:  Arvoisa puhemies! Jatkan vielä vähän tätä Eurooppa-kes-
kustelua nimenomaan finanssipolitiikan ja euroalueen tulevaisuuden kannalta. Nythän
unioni on päättänyt, että joulukuun huippukokouksessa pyrittäisiin tekemään tätä asiaa
koskevia ratkaisuja, minkä kehityssuunnan unioni valitsee. Sitä ennen tulee komission pa-
pereita, joissa asiaa avataan, ja muistaakseni toukokuussa tulee paperi, joka koskee euro-
alueen tulevan yhteistyön kehittämisvaihtoehtoja.

Ilmiselvää on, että todellisiin ratkaisuihin unionikeskustelussa ei mennä ennen Saksan
vaaleja. Halutaan nähdä, ja saksalaiset itse eivät halua sitoutua mihinkään ennen kuin vaa-
lit on pidetty, ja sitten nähdään, kuka Saksassa käyttää valtaa ja millainen tulee olemaan
uuden hallituksen politiikka. Meillä käsittääkseni tämmöistä vaaliestettä ei ole, ei nyt aina-
kaan sen jälkeen, kun kunnallisvaalit on pidetty. [Pia Viitanen: Ei sitä nyt tiedä!] 

Riski on, että jos me emme käy tätä keskustelua ajoissa, niin sitten voi olla, että meidät
yllätetään vähän niin kuin housut kintuissa syksyn aikana joulukuuhun tultaessa. Nämä
ovat meidän kansallisten etujemme, meidän oman taloutemme ja myös meidän asemam-
me Euroopassa kannalta erittäin suuria asioita. Pitäisin välttämättömänä, että hallitus alus-
24



Pöytäkirjan asiakohta PTK 44/2017 vp
taisi tämän keskustelun ennen kesälomille lähtöä, jotta sitten se keskustelu voisi jatkua
sekä kesän että syksyn aikana.

Tähän tarkastusvaliokunnan mietintö antaa vain pienen aineksen, koska se käsitteli vain
sitä kysymystä, miten vakaus- ja kasvusopimuksen sääntöjä muutetaan, mutta ei tätä isoa
kehityslinjaa, minkä mukaisesti Eurooppa-yhteistyö asettuu.

Nyt huomasin, että tänä päivänä on valittu uusi kulttuuri- ja eurooppaministeri, ja roh-
kenen toivoa, että Sampo Terho ottaa tämän asian omaksensa ja lähtee myös tätä keskus-
telua käymään niin, että hallitus antaisi meille kunnollisen evään niin, että koko eduskunta
pääsee asiasta puhumaan.

18.40 Pia Viitanen sd: Arvoisa puhemies! Otin tämän puheenvuoron siksi, kun arvelin,
että edustaja Heinäluoma haluaa sitten jossain vaiheessa vetää yhteen myös tarkastusvalio-
kunnan näkökulmasta. Eli keskustellaan hieman vielä tätä Eurooppaa, jos sopii.

Halusin tässä yhteydessä sanoa vielä sen, puhemies, että minusta on aivan loistava ja
hyvä idea se, mikä tässä äsken tuli ilmi, että meillä on kohta uusi kulttuuri- ja eurooppami-
nisteri, joka varmasti on innokas. Mielestäni ehkä tältä istumaltakin ja tässä salikeskuste-
lun päätteeksi — täällä nyt ei ole paljon hallituspuolueiden edustajia, mutta, arvoisa läsnä
oleva hallituspuolueen edustaja plus arvoisa puhemies — toivon, että voitte viedä tätä sa-
naa ja vinkata tästä keskustelusta tästä näkövinkkelistä sinne hallitukselle, että olisi aktii-
vinen avatessaan eduskuntaan päin tätä isoa tärkeää keskustelua, joka olisi syytä käydä.
Minäkin tosiaan näkisin niin, että varmasti uusi ministeri voisi hyvinkin alustaa tätä tilan-
netta, että pääsisimme sitten myös tässä salissa julkiseen debattiin ja sitä kautta myös ehkä
innostamaan ja avaamaan kansalaisdebattia näistä asioista tätä päivää isommaksi.

Omalta osaltani haluan vielä sanoa, mitä tulee tähän tarkastusvaliokunnan mietintöön,
että sinänsä tämä oli oikeastaan hirmu tärkeää, että jo nyt käymme tätä keskustelua, koska
tässähän on myös hyvin paljon eväitä sitten ensi viikolle, kun käsittelemme tätä varsinaista
kehyspäätöstä täällä eduskunnassa.

Mielestäni tässä kuitenkin se olennainen asia, mikä täällä todettiin, mikä meidän kaik-
kien kannattaa pitää mielessä, on se, että olemme tässä yksimielisesti — niin hallitus kuin
oppositiopuolueet, kaikki — toteamassa tämän, että nämä tärkeät tavoitteet työllisyyden ja
velkaantumisen suhteen eivät tule tässä tilanteessa toteutumaan. Siksi on äärimmäisen tär-
keä kysymys, mitä tehdään tästä eteenpäin, mitä johtopäätöksiä tehdään niistä ajatuksista,
mitkä on nyt niin valiokunta kirjannut tänne kuin sitten valtiovarainvaliokuntakin kuin sit-
ten lukuisat, lukuisat asiantuntijat ja hallitus itse. Kyllä minä olen kuullut hallitukselta it-
seltäänkin [Puhemies koputtaa] näitä arvioita siitä, että näihin tavoitteisiin ei päästä, ja sen
pitäisi olla lähtökohta isoille toimenpiteille, joita olisin kehysriihestä toivonut.

18.42 Eero Heinäluoma sd: Arvoisa puhemies! Kiitän edustaja Viitasta tuesta tälle Eu-
rooppa-pohdiskelulle ja myös muita edustajia. Tämähän ei nyt vielä lähtenyt oikein liik-
keelle tässä keskustelussa. Jäänkin miettimään — huomioiden tämän asian tärkeyden ja
sen, että me emme ole vielä kovin paljon tätä kysymystä lähestyneet myöskään valiokun-
tatyössä — olisiko tässä aihe ja paikka tämän koko Euroopan unionin tulevaisuuden ja sit-
ten aivan erityisesti tämän talousyhteistyön tulevaisuuden pohtimiseen eduskunnassa esi-
merkiksi ajankohtaiskeskustelun kautta, [Pia Viitanen: Olisi, se olisi hyvä!] koska siinä
keskustelussahan voidaan asiaa alustaa ilman, että tarvitsee olla hallituksen esitystä. Voi
hyvin olla, että hallituksella tulee menemään aikaa ennen kuin se ottaa kaikkine puoluei-
25



Pöytäkirjan asiakohta PTK 44/2017 vp
neen tämän asian niin käsille, että se voi esittää meille jonkun yhtenäisen toimintalinjan.
Sen jälkeen, kun tämä komission työpaperi euroalueen yhteistyön tiivistämisen mahdolli-
suudesta tulee, mielestäni olisi hyvä mahdollisuus, että se otettaisiin täällä eduskunnassa
esille, ja se voisi ehkä hyvin tapahtua ajankohtaiskeskustelun kautta. Silloin me voisimme
pystyä toimimaan niin, että ennen kesälomille lähtöä jatkettaisiin sitä keskustelua, joka hy-
vin vaatimattomalla osalla on tässä tarkastusvaliokunnan mietinnössä alustettuna, ja meni-
simme vähän eteenpäin. Menisimme myös isommalla näkökulmalla koko Euroopan unio-
nin tulevaisuuteen, emme vain euroalueen kehittämistarpeisiin, emme vain vakaus- ja kas-
vusopimuksen kehittämistarpeisiin, vaan koko unionin kehittämistarpeisiin.

Olen huomannut myös sen, että kysymys tästä yhteistyön tiivistämisen mahdollisuudes-
ta, edes näistä viidestä vaihtoehdosta, ei ole Suomessa vielä herännyt, että me olemme ti-
lanteessa, että edes hallituksen puolelta ei ole oikein lausuttu tästä asiasta vielä yhtikäs mi-
tään, ja kuitenkin tämä keskustelu on nyt ollut jo monta kuukautta käynnissä, [Puhemies
koputtaa] erityisesti mentäessä edelliseen huippukokoukseen maaliskuun lopulla.

18.44 Pia Viitanen sd: Arvoisa puhemies! Äsken vähän patistelin hallituspuolueita otta-
maan koppia, mutta tämä oli oikeastaan hirveän hyvä idea, että voisimme eduskunnassa
itse myös olla sillä tavalla ajankohtaisia, että ajankohtaiskeskustelua esittäisimme ja kävi-
simme sen. Tämä on aivan totta, minä olen henkilökohtaisestikin sitä välillä miettinyt, että
kun tämmöinen komission paperi nyt on olemassa, missä näitä polkuja on erilaisia, niin on
se varsin kumma sinänsä, että niitä ei ole kovinkaan näyttävästi käyty läpi ja analysoitu ja
muuta. Toki varmasti asiaa seuraavat tietävät paljon, mutta kuinka paljon nyt ihan oikeasti
tavallisen kansan näkökulmasta tätä keskustelua käydään? Ei juurikaan, ja siksi olisi hir-
veän hyvä, että eduskunnassa vähän kaiken kaikkiaan aktivoituisimme. Eli halusin tällä
puheenvuorolla antaa nyt täyden tuen sille ajatukselle, että tämä ajankohtaiskeskustelu saa-
taisiin. 

Myös siihen kiinnitän huomiota, että tässä kuitenkin tarkastusvaliokunta on siltä pienel-
tä osaltaan tätä jo pohtinut ja avannut, ja sehän antaa jo sillä tavalla hyvää lähtökohtaa sii-
tä. Tämä nyt ei ole tietenkään yhtään pieni asia ja yksityiskohta, mikä tämän mietinnön
kohdalta on ajankohtainen, eli se, että olemme jonkin verran näiden omien velvoitteidem-
me kanssa hankaluuksissa, mutta se oli mielestäni tärkeää kuitenkin, että valiokunta oli
voinut todeta, että tässä tilanteessa on viisasta, että näitä noudatamme. 

Tämä oli tämä yksityiskohta, mutta kuten edustaja Heinäluoma sanoi, tämä on iso, laaja
kokonaisuus, ja siksi varmasti olisi todella hyvä tämä ajankohtaiskeskustelu käydä.

18.46 Eero Heinäluoma sd: Arvoisa puhemies! Siltä varalta, että keskustelu alkaa hiipu-
maan, ja saattaa olla tässä uhka, että jopa loppuukin — huomaan, että ainakaan enää halli-
tuspuolueiden edustajia ei ole paikan päällä — niin haluan esittää kiitokset kaikille keskus-
teluun osallistuneille. On ollut ilo huomata, että tätä tarkastusvaliokunnan tekemää työtä ei
ole oikeastaan miltään osin asetettu kyseenalaiseksi, vaan nämä tarkastusvaliokunnan ha-
vainnot ovat olleet joko yhteisiä tai ainakaan niitä ei ole moitittu, se on hyvä merkki. Tässä
on kysymys kuitenkin asiasta, joka ei ole ihan äärimmäisen helppo ja on erittäin poliitti-
sesti latautunut. On syytä kiittää myös tarkastusvaliokunnan jäseniä [Krista Mikkonen: Ja
entisiä myöskin!] — ja myös entisiä jäseniä, jotka ovat tähän työhön osallistuneet aikai-
semmassa vaiheessa — [Pia Viitanen: Ja varajäseniä!] — kokonaisuudessaan — siitä, että
tämä työ on tehty hyvässä yhteistyössä ja rauhallisesti ja mahdollisimman objektiivisesti
26



Pöytäkirjan asiakohta PTK 44/2017 vp
asiaan paneutuen. Tämä on ehkä suomalaisen politiikan suuri vahvuus, että pystytään kat-
somaan asioita myös kiihkottomasti ja hakemaan yhteistä kantaa. Se sitten antaa tietysti
eväitä myös näihin isompiin johtopäätöksiin. Joten kiitos kaikille keskusteluun osallistu-
neille ja kiitos valiokunnan jäsenille. Sitten jatkamme uusilla ideoilla tämän jälkeen, vielä
kevään aikana. 

Keskustelu päättyi.

Eduskunta hyväksyi valiokunnan ehdotuksen kannanotoksi kertomuksen K 18/2016 vp
johdosta. Asian käsittely päättyi.
27


