















































DEM2292.tmpSave.xml


Pöytäkirjan asiakohta PTK 122/2016 vp
Pöytäkirjan asiakohta 

PTK 122/2016 vp

Täysistunto

Tiistai 29.11.2016 klo 14.01—18.29

6. Hallituksen esitys eduskunnalle laeiksi työsopimuslain, merityösopimuslain sekä julki-
sesta työvoima- ja yrityspalvelusta annetun lain muuttamisesta

Hallituksen esitys HE 105/2016 vp
Valiokunnan mietintö TyVM 10/2016 vp

Toinen käsittely

Toinen varapuhemies Arto Satonen: Toiseen käsittelyyn esitellään päiväjärjestyksen 6.
asia. Nyt voidaan hyväksyä tai hylätä lakiehdotukset, joiden sisällöstä päätettiin ensimmäi-
sessä käsittelyssä.

Keskustelu

16.58 Sari Tanus kd: Herra puhemies! Edustaja Laukkanen on esittänyt ja toivoo seuraa-
vaa: "Eduskunta edellyttää, että vuoden kuluttua tämän lain voimaantulosta tehdään arvio
siitä, onko työsopimuslain ja merityösopimuslain muuttaminen siten, että pitkäaikaistyöt-
tömän voi palkata määräaikaiseen työsuhteeseen ilman erityistä perustellun syyn vaati-
musta, parantanut tosiasiallisesti pitkäaikaistyöttömien työllistymismahdollisuuksia. Mi-
käli lakimuutos ei ole parantanut pitkäaikaistyöttömien työllistymismahdollisuuksia eikä
tällaista muutosta ole perustellusta syystä syytä arvioida jatkossa tapahtuvan, tulee lain
voimassaolon tarve arvioida uudestaan." 

Näin kun olemme ajatelleet tätä hallituksen esitystä sekä työnantajien että työntekijöi-
den näkökulmasta ja erityisesti pitkäaikaistyöttömien näkökulmasta, niin katsomme, että
tällainen arvio olisi todella syytä tehdä, joten kannatan Laukkasen alun perin tekemää eh-
dotusta. — Kiitos.

17.00 Sari Essayah kd: Arvoisa puhemies! Aluksi kannatan edustaja Tanuksen esittämää
lausumaesitystä, joka on myöskin jaettu teille sinne pöydille.

Tuossa viime viikon keskustelussa, ensimmäisessä käsittelyssä, toin vähän esille sitä,
miten kristillisdemokraattinen eduskuntaryhmä suhtautuu tähän esitykseen kaiken kaik-
kiaan. Tämähän on osa näitä kiky-sopimuksen, voisiko sanoa, paketteja, ja siinä mielessä,
kun kannatamme kyllä sitä kiky-sopimusta sinällänsä, niin kyllä me tätäkin kannatamme,
mutta emme tätä pitkäaikaistyöttömien työllistymismahdollisuuksia koskevaa kohtaa, jos-
sa tämä perusteettomien määräaikaisten työsopimusten käyttäminen mahdollistetaan. Me
ymmärrämme sen, että on äärimmäisen tärkeää, että keinolla millä tahansa ja keinolla mil-
lä hyvänsä me yritämme löytää pitkäaikaistyöttömille niitä työllistymismahdollisuuksia,
mutta valiokunnassa oli esitetty epäilyjä, onko tämä se paras mahdollinen keino, plus sit-
ten toki aina maailmassa on niitä ihmisiä, jotka pyrkivät käyttämään myöskin tämäntyyp-
pisiä tilanteita hyväksensä, ja emme halua, että sitten kuitenkaan tällaista mahdollisuutta
 Tarkistettu
4.0



Pöytäkirjan asiakohta PTK 122/2016 vp
oltaisiin avaamassa. Haluamme katsoa tämän tilanteen, ja siitä johtuen sitten esitämme to-
dellakin tässä lausumassa, että tätä asiaa on syytä tarkastella esimerkiksi vuoden kuluttua
ja katsoa sitten, onko todellisuudessa tapahtunut näin, että näitten henkilöitten työllistymi-
nen olisi parantunut.

Tässä on sisällä myöskin tämä koeajan pidentäminen. Se on kristillisdemokraattien vaa-
liohjelman mukaista, myöskin me olemme kannattaneet sitä. Investointi työntekijään on
yrityksen tärkein investointi, ja siinä mielessä on varmasti erittäin tärkeää, että tämä koeai-
ka on sellainen, että niin työnantaja kuin työntekijä pääsee tätä asiaa sitten pohtimaan.

Sitten tämä takaisinottovelvollisuus oli asia, josta ryhmässä kyllä keskustelimme, mutta
tässä kokonaisuudessa katsomme, että tämä on hyväksyttävissä tämän kokonaisuuden si-
sällä, ja siinä mielessä tätä esitystä (Puhemies koputtaa) muutoin kannatamme

17.02 Tarja Filatov sd (vastauspuheenvuoro):  Arvoisa puhemies! On ymmärrettävää,
että rupeaa menemään tässä salissa hieman sekaisin se, mitkä olivat kilpailukykylakeja
työelämään liittyvästä lainsäädännöstä ja mitkä ovat sen ulkopuolelta tulleita, ja korjaisin
vain sen verran, että tämä ei ollut kilpailukykypaketissa vaan kyllä tämä on ihan hallituk-
sen omia tekosia — tosin kolmikantaisesti valmisteltu, mutta ei yksimielisesti hyväksytty.

Toinen varapuhemies Arto Satonen:  Ja vielä vastauspuheenvuoro, edustaja Essayah.

17.02 Sari Essayah kd (vastauspuheenvuoro):  Kiitoksia, puhemies! Kiitoksia, edustaja
Filatov, tästä korjauksesta, mutta todellakin tämä on siis kolmikantaisesti valmisteltu, ja
ymmärsin niin, että tässä nimenomaan oli näitä tiettyjä kohtia, joista käytiin kyllä sitten
keskustelua sen suhteen, että tämä kuitenkin on osana näitä työllistämistoimenpiteitä ja
tätä työmarkkinoitten kokonaisratkaisua. Ymmärsin niin, että tähän liittyivät myöskin
nämä viime viikolla ensimmäisessä käsittelyssä olleet sosialidemokraattien pykälämuutos-
esitykset, jotka eivät sinällänsä lähteneet kumoamaan tätä varsinaista esitystä mutta olivat
sen suuntaisia, että näissä näitä siirtymäaikoja oli haluttu pidentää — jos oikein ymmärsin
sen viimeviikkoisen keskustelun.

17.03 Anna Kontula vas: Arvoisa puhemies! Esitän hallituksen ehdottamat lakimuutok-
set hylättäväksi vastalauseen 2 mukaisesti.

Tämän paketin takana on pitkälti ideologinen oletus siitä, että työsuhdeturvan heikentä-
minen automaattisesti toimisi yritysten ja työnantajien eduksi. Näinhän ei suinkaan ole,
niin kuin jokainen työmarkkinoihin enemmän perehtynyt ihminen ymmärtää. Työsuhde-
turva ensinnäkään ei ole Suomessa kansainvälisesti vertaillen sillä tavoin kiistattomasti
erityisen tiukka, että meidän tulisi olla tältä osin huolissamme jostakin kansainvälisestä
kilpailukyvystä.

Toisaalta tiedetään, että työn ehtojen heikentäminen vähentää työntekijöiden sitoutunei-
suutta, mikä on suoraan yritykselle tehokkuusriski.

Kolmanneksi tämä esitys on syntynyt erilaisten neuvottelujen ja kompromissien seu-
rauksena sellaisessa muodossa, joka ei yksiselitteisesti tue myöskään työnantajapuolen
etuja ja joka missään tapauksessa ei tue työntekijäpuolen etuja työmarkkinoilla.

Tässä on kolme keskeistä uudista ja joitakin pienempiä muutosesityksiä. Näistä ensim-
mäinen on koeajan pidentäminen 4:stä 6 kuukauteen, joka siis on tällä hetkellä virkamie-
hille normaali koeaika, mutta muualla on tosiaan se 4 kuukautta riittänyt. Tällaiseen muu-
2



Pöytäkirjan asiakohta PTK 122/2016 vp
tokseen mennään siis tilanteessa, jossa työsuhteiden odotettavissa oleva elinkaari tulee ly-
henemään lähitulevaisuudessa ja työmarkkinoilla pyritään pikemminkin varautumaan jat-
kuvasti työsuhteesta toiseen liikkuviin toimijoihin. Maailmassa, jossa työsuhteiden oletet-
tiin olevan pitkiä, jopa elinikäisiä, 4 kuukautta riitti. On käsittämätöntä, että maailmassa,
jossa odotetaan työsuhteiden jäävän keskimäärin ehkä muutamaan vuoteen, niin kuin mo-
nissa meitä ehkä tässä suhteessa edelle menneissä maissa on käynyt, 4 kuukautta onkin
liian lyhyt aika.

Toinen keskeinen ongelma, joka liittyy tähän koeajan pidentämiseen 6 kuukauteen, on
se, että siihen liittyy lisäoptio työnantajalle pidentää koeaikaa entisestään silloin, jos esi-
merkiksi perhevapaiden takia henkilö on ollut paljon poissa töistä koeajan kuluessa. Perin-
teisesti meillä on ajateltu, että koeaika on aika, jolloin sekä työnantaja että työntekijä pys-
tyvät tunnustelemaan sitä työsuhdetta ja arvioimaan tilannetta, onko tämä nyt semmoinen
sopimus, joka on molempien kannalta edullinen. Nyt kun tämä pidentämisoptio määritel-
lään yksiselitteisesti työnantajalle mutta ei työntekijäosapuolelle, tullaan sellaiseen tilan-
teeseen, jossa koko koeaika määrittyy eri tavoin. Koko koeaika tulkitaan eri tavoin kuin se
on tähän asti ollut työoikeudessa tapana tulkita. Vaikka käytännössä tämän merkitys jää
ehkä pieneksi, niin periaatteellisella tasolla kyseessä on aika iso paradigman muutos.

No, toinen uudistus tähän esitykseen liittyen on perusteettoman tai ilman perusteita sol-
mittavan määräaikaisen työsopimuksen salliminen pitkäaikaistyöttömille. Minun on vai-
kea nähdä, millä lailla tämä jotenkin lisäisi työntekijän vapausasteita, kun jo nyt nykytilan-
teessa on mahdollista solmia määräaikaisia työsopimuksia ilman erillisiä perusteita silloin,
kun se tapahtuu työntekijän aloitteesta.

Toisaalta meidän asiantuntijakuulemisessamme valiokunnassa, vaikka asiaa kysyin kai-
kissa kokouksissa, ei yksikään asiantuntijoista pystynyt kuvaamaan sellaista konkreettista
tilannetta, jossa työnantajan, jolla on joitakin duubioita pitkään työttömänä olleen työnte-
kijän työkyvystä tai sopivuudesta tehtävään, kannattaisi mieluummin käyttää määräaikais-
ta sopimusta eikä esimerkiksi koeaikaa ja siihen liittyvää toistaiseksi voimassa olevaa so-
pimusta. Nimittäin määräaikaisen sopimuksen kuluessa irtisanominen on huomattavasti
vaikeampaa kuin toistaiseksi voimassa olevan sopimuksen alla. Myöskään työnantajapuo-
li ei pystynyt kuvaamaan yhtään sellaista tilannetta, jossa he olisivat hyötyneet tästä laki-
esityksestä.

Kolmas keskeinen uudistus tässä on takaisinottovelvoitteen heikentäminen, lyhentämi-
nen. Tähän liittyy asiantuntijoiden mukaan tietysti työntekijöille työsuhdeturvan heikkene-
minen mutta myös työnantajille eräänlainen miina. Nimittäin taloudelliset ja tuotannolliset
syyt irtisanomisen perusteena eivät muuta tämän myötä statustaan. Mikäli työnantaja nyt
sitten takaisinottovelvoitteen lyhentyessä päättääkin palkata jonkun toisen henkilön siihen
työhön, jota aikaisemmin tämä irtisanottu on tehnyt, kovin nopeasti, niin se voi toimia to-
disteena laittomalle irtisanomiselle silleen, että taloudelliset ja tuotannolliset syyt eivät ole
asianmukaisesti toteutuneet irtisanomisen yhteydessä, kerran töitä näyttää selvästi aika
pian uudestaan löytyvän.

Näistä syistä en pidä tätä kenenkään kannalta tässä yhteiskunnassa järkevänä tai kanna-
tettavana lakipakettina, enkä näe mitään syytä, minkä takia meidän tulisi säätää kokonai-
suudessaan huonoja lakeja.

17.10 Merja Mäkisalo-Ropponen sd:  Arvoisa puhemies! Tässä lakiesityksessä on siis
kolme keskeistä esitystä. Ensinnäkin esitetään koeajan pidentämistä, toiseksi esitetään pit-
3



Pöytäkirjan asiakohta PTK 122/2016 vp
käaikaistyöttömän palkkaamisen mahdollistamista määräaikaiseen työsuhteeseen enin-
tään vuodeksi ilman, että työnantajalla on määräaikaisuuteen perusteltua syytä. Kolman-
neksi ehdotetaan työnantajan takaisinottovelvollisuuden kestoajan lyhentämistä.

Kaksi ensimmäistä ehdotusta olisivat hyväksyttävissä, vaikka nämä lait olisi kannatta-
nut tehdä määräaikaisena, sillä mitään vaikuttavaa näyttöä näiden kahden lakiesityksen
hyödyistä ei ole, ja siksi määräaikainen laki olisi ollut perusteltua. Mutta tätä ehdotusta ta-
kaisinottovelvollisuuden heikentämisestä on sitä vastoin hyvin vaikea ymmärtää ja hyvin
vaikea hyväksyä, sillä se ei paranna työllisyyttä mutta käytännössä mitätöi takaisinottovel-
vollisuuden merkityksen. Esitys heikentää huomattavasti irtisanomissuojaa, ja irtisanomis-
suoja on Suomessa muutenkin heikkoa verrattuna esimerkiksi useisiin Euroopan maihin.
Erityisen suuri riski on, että ikääntyvien työntekijöiden työttömyys tulee kasvamaan, kun
nyt tehdään työnantajalle helpommaksi korvata kokenut työntekijä pienempipalkkaisella
nuorella tai uudella työntekijällä. Vähintä, mitä tässä tilanteessa voi tehdä, on hyväksyä
vastalauseen 1 mukainen lausumaehdotus, jossa eduskuntaa edellytetään seuraamaan tar-
koin lakiesityksen vaikutuksia ja tekemään sen perusteella tarvittavat muutokset lainsää-
däntöön. Esitänkin tämän lausumaehdotuksen hyväksymistä.

17.12 Tarja Filatov sd: Arvoisa puhemies! Kannatan edustaja Mäkisalo-Ropposen teke-
mää lausumaesitystä. Tästä lakipaketista voi sanoa, että siinä on yksi asia, jota kannatam-
me, yksi asia, jota siedämme, ja yksi asia, jota vastustamme.

Kannatamme sitä, että määräaikaisten työsuhteiden solmimisen pelisääntöjä helpote-
taan nimenomaan pitkäaikaistyöttömien kohdalla. Kansainväliset tutkimukset osoittavat,
että jos määräaikaisuuksia helpotetaan kaikkien työntekijöiden kohdalla, mikä oli itse
asiassa hallituksen alkuperäinen tavoite, niin silloin käy niin, että saattaa tulla pieni ikään
kuin kuherruskuukausi, jossa työllisyys vähän lisääntyy, mutta sitten pidemmällä aikavä-
lillä nuo määräaikaiset vain korvaavat vakituisia työsuhteita ja sinänsä työllisyyshyötyä
tästä ei tule. Tämä näkyi monessa kansainvälisessä selvityksessä. On tietenkin totta, että
kaikki maat ovat erilaisia työlainsäädännöltänsä eikä koskaan voi verrata sitä tutkimusta,
mitä yhdessä maassa on tehty, suoraan toiseen, mutta aika monessa maassa, hyvinkin lä-
hellä suomalaista järjestelmää olevissa, tulokset olivat negatiivisia tai neutraaleja työlli-
syyden näkökulmasta. Mutta kun tätä on nyt supistettu siihen, että kyse on vain pitkäaikais-
työttömistä, niin itse asiassa koko tarkoitus muuttuu. Silloin on kyse siitä, että pyritään
työllistämään nimenomaan pitkäaikaistyöttömiä ja helpottamaan heidän tilannettansa työ-
markkinoilla, ei välttämättä pyritä siihen, että kokonaistyöllisyysaste paranisi. Tätä olem-
me itsekin esittäneet, ja erityisesti sen vuoksi, että meillä vaikkapa järjestökentässä palk-
katuella työllistetään paljon pitkäaikaistyöttömiä — ja usein siihen samaan tehtävään pe-
räkkäin eri pitkäaikaistyöttömiä. Tämä itse asiassa on työsopimuslain määräaikaisuussään-
nösten mukaan hieman ongelmallista, ja tämä säännös nyt helpottaa tätä tilannetta ja var-
masti myös järjestöjen palkkatuella työllistämistä lainsäädännön näkökulmasta.

Toinen asia on se, että hallitus on leikannut näitä palkkatukirahoja niin paljon, että...
(Puhemies koputtaa)

Toinen varapuhemies Arto Satonen: Puhuja voi jatkaa puhujapöntöstä. (Puhuja siirtyi
puhujakorokkeelle)
4



Pöytäkirjan asiakohta PTK 122/2016 vp
Arvoisa puhemies! Toinen ongelma on se, että kun hallitus on leikannut niin paljon näi-
tä palkkatukirahoja, niin sitä kautta tuo työllistyminen vaikeutuu. Koeajan pidennyksen,
voi sanoa, sietäisimme, sen vuoksi että voi ajatella sen madaltavan rekrytointikynnystä ja
sitä kautta suosivan ikään kuin sitä, että työnantaja uskaltaa kokeilla, pärjääkö hän uuden
työntekijän kanssa, ja varsinkin, kun meillä virkasuhteissa ja työsuhteissa on erimittaiset
koeajat, niin nykymaailmassa ehkä on perusteltua, että nämä ovat samassa. En sinänsä us-
ko, että se kovin paljon työllisyyttä lisää, mutta jos se lisää sitä psykologista ilmapiiriä, jos-
sa uskalletaan rekrytoida, niin hyöty sitä kautta voi olla jonkin verran positiivinen työlli-
syyteen.

Mutta tämä kolmas kohta, takaisinottovelvollisuusajan lyhentäminen. Hallitus itse
omassa esityksessänsä sanoo, että tällä ei voida osoittaa olevan työllisyysvaikutuksia, ne
ovat kysymysmerkki, ei suuntaan eikä toiseen. Itse ajattelen, että tämä saattaa jopa heiken-
tää meidän työllisyyttämme. Miksi ajattelen näin? Syy on se, että irtisanomissuoja on aina
kokonaisuus. Jossakin maassa on pitkä irtisanomisaika, jossakin toisessa maassa on pitkä
takaisinottovelvollisuusaika, jossakin kolmannessa maassa maksetaan rahaa siitä, että irti-
sanotaan työntekijöitä. Meillä Suomessa tuo turva on ollut enemmänkin tässä takaisinotto-
velvollisuudessa, ja ajatus on ollut se, että jos yritys joutuu taloudellisista ja tuotannollisis-
ta syistä irtisanomaan ihmisiä, niin mikäli tuo tilanne helpottuu, niin ensisijaisesti pitää pal-
kata takaisin ne irtisanotut työntekijät. Ja me tiedämme, että monta kertaa taloudellisista ja
tuotannollisista syistä irtisanottaessa irtisanotuksi tulevat ikääntyneemmät työntekijät, ne,
joilla on ehkä vähän sairautta, ne, joilla on ehkä vähän enemmän muutosvastarintaa kuin
joillakin toisilla työntekijöillä, tai ne, joilla on palkka jo noussut korkeaksi erilaisten ikäli-
säjärjestelmien kautta. Syitä on monia, mutta tiedämme, että irtisanomiset kohdistuvat tie-
tyntyyppiseen työvoimaan. Nyt sitten, jos vaikkapa vähän sairastava, tai ei välttämättä edes
sairastava mutta ylipäätään ikääntynyt, työntekijä ei sitten pääsekään takaisin siihen van-
haan työpaikkaansa, kun suhdanteet paranevat ja yrityksellä menee paremmin, vaan hänet
korvataan nuoremmalla, nätimmällä ja halvemmalla työntekijällä, niin itse asiassa ikään-
tyneiden työllisyysaste uhkaa heiketä. Jos me katsomme pitkässä juoksussa sitä, että ikään-
tyneiden työllisyys Suomessa on parantunut 90-luvun laman jälkeen, niin se on pääosin ta-
pahtunut sitä kautta, että ihmiset ovat säilyttäneet työpaikkansa, mutta joutuessaan työttö-
mäksi heidän on yhä edelleen todella vaikea päästä takaisin työn syrjään kiinni. Jos katso-
taan vaikka viimeisiä tilastoja siitä, miten koulutus toimii, niin yli 60-vuotiaan työntekijän
kohdalla edes korkeakoulutus ei auta työllistymään, vaan koulutus inflatoituu, mitä pidem-
mälle mennään työurassa ja pyritään takaisin työelämään. Sen vuoksi tämä kolmas kohta
saattaa olla jopa vaarallinen suomalaiselle työllisyydelle, ja sen vuoksi vastustamme sitä ja
sen vuoksi varmastikin koko lakia.

17.17 Aino-Kaisa Pekonen vas: Arvoisa puhemies! Pidemmittä puheitta kannatan edus-
taja Kontulan tekemää hylkäysesitystä.

Keskustelu päättyi ja asian käsittely keskeytettiin.
5


