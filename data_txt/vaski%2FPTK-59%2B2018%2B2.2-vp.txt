















































DEM83B8.tmp.xml


Pöytäkirjan asiakohta PTK 59/2018 vp
Pöytäkirjan asiakohta 

PTK 59/2018 vp

Täysistunto

Torstai 31.5.2018 klo 16.00—19.40

2.2. Suullinen kysymys sote-uudistuksen tavoitteiden toteutumisesta (Li Andersson vas)
Suullinen kysymys SKT 82/2018 vp

Suullinen kyselytunti

Puhemies Paula Risikko: Myös vasemmistoliiton eduskuntaryhmällä oli tähän aiheeseen
liittyvä kysymys. Edustaja Andersson, olkaa hyvä.

Keskustelu

16.09 Li Andersson vas: Arvoisa puhemies! Kiitos pääministerille tästä lausunnosta. On
äärimmäisen tärkeää eduskunnan näkökulmasta, että perustuslakivaliokunnalle annetaan
se työrauha, mikä valiokunnalle kuuluu tämän laajan uudistuksen käsittelemiseksi. Mutta
valtiovarainministeri Orpon aikaisempi lausunto oli kyllä mielenkiintoinen, kun hän sa-
noi, että mikäli isot tavoitteet palveluketjujen yhteensovittamisesta ja 3 miljardin kustan-
nussäästöistä eivät toteudu, niin silloin tältä uudistukselta häviävät perusteet. Tämän talon
sisällä on ollut selvää jo viikkojen ajan, että tällä mallilla nimenomaan ei tulla saavutta-
maan näitä keskeisiä tavoitteita. Kokoomuksen ajama palveluiden markkinaehtoistaminen
on ristiriidassa palveluketjujen yhteensovittamisen ja integraation kanssa, ja se myöskin
nostaa kustannuksia nykyisestä. [Ben Zyskowicz: Tulette vielä yllättymään!] Valtiovarain-
ministeri Orpo, onko tosiaankin niin, että kokoomukselle on tärkeämpi suurten terveys-
konsernien bisnes kuin tehdä kunnollinen sote-uudistus, joka täyttää näitä keskeisiä tavoit-
teita?

16.10 Valtiovarainministeri Petteri Orpo  (vastauspuheenvuoro):  Arvoisa puhemies!
Minä olen kyllä jälleen kerran täysin eri mieltä teidän kanssanne. Minä olen täysin eri miel-
tä teidän kanssanne siitä, antaako tämä mahdollisuuden saavuttaa nämä tärkeät tavoittet.
Hallitus lähtee siitä, kun me olemme antaneet tämän kokonaisuuden esityksenä eduskun-
nalle, että sillä näihin tavoitteisiin päästään. Nyt on eduskunnan vuoro, ja toivon, että tämä
menee sujuvasti täältä läpi.

Ja se, mitä te puhutte yksityisestä bisneksestä tai kokoomuksen malleista, mielestäni ei
nyt pidä millään tavalla paikkaansa. Valinnanvapaus — se, että tuodaan yksityinen ja jul-
kinen tuottaja tasavertaisesti kaikkien suomalaisten ihmisten valittavaksi riippumatta lom-
pakon paksuudesta ja takaamaan sen, että lääkäriin pääsee, kun sinne pitää päästä, mikä ei
tänä päivänä toteudu — on erinomainen ja hieno asia, ja mielestäni se pitää viedä läpi. Ja se
tulee varmasti kehittymään ja olemaan sellainen, että siitä suomalaiset meitä kaikkia vielä
kiittävät.
 Tarkistettu
4.2



Pöytäkirjan asiakohta PTK 59/2018 vp
16.11 Li Andersson vas (vastauspuheenvuoro): Arvoisa rouva puhemies! Valtiovarain-
ministeri Orpo, te olette julkisuudessa sanonut, että mikäli kokoomuksen uudistukselle
asettamat ehdot eivät toteudu, niin puolue tulee tarkastamaan tätä uudistusta ja sen koko-
naisuutta uudestaan. Ja tämä kokoomuksen asettama ehtohan uudistukselle on nimen-
omaan valinnanvapausjärjestelmä — tätä on varsin selvästi tuotu esille julkisuudessa —
nimenomaan palveluiden markkinaehtoistaminen siitä huolimatta, että se on ristiriidassa
uudistukselle asetettujen tavoitteiden kanssa. Tämä on eduskunnan työn puitteissa tuotu
varsin selvästi esille valtiovarainvaliokunnan lausunnossa tästä kokonaisuudesta ja tänään
myöskin tarkastusvaliokunnan yksimielisessä lausunnossa, jossa selvästi todetaan niitä toi-
minnallisia ja taloudellisia riskejä, jotka tähän malliin liittyvät. Onko, valtiovarainministe-
ri Orpo, tosiaankin niin, että kokoomus on valmis kaatamaan tämän sote-uudistuksen [Pu-
hemies koputtaa] puhtaasti siitä syystä, että tavoite palveluiden markkinaehtoistamisesta ei
toteudu?

16.12 Valtiovarainministeri Petteri Orpo  (vastauspuheenvuoro):  Arvoisa puhemies!
Minusta olisi ensinnäkin oikein, että ette pistä sanoja suuhuni. Minä en ole koskaan sano-
nut, että tämän mallin kokonaisuus olisi kiinni valinnanvapaudesta, vaan nimenomaan on
kyse kokonaisuudesta: siitä, että sosiaali- ja terveyspalvelut kokonaisuudessaan uudiste-
taan ja saadaan ihmisille hyvät palvelut myöskin 20-luvulle ja että taloudellinen raami on
kestävällä pohjalla. Tämä kokonaisuus on se, mikä ratkaisee. Valinnanvapaus on yksi osa,
yksi osa, tätä suurta kokonaisuutta, ja se on ratkaisevaa.

Se, mitä eduskunnassa nyt tehdään, on tärkeää työtä. Perustuslakivaliokunnalle pitää an-
taa työrauha. Sen jälkeen ne muutokset, mitä perustuslakivaliokunta edellyttää, arvioidaan
ja eduskunta tekee ne. Mutta samalla tavalla kuin aikanaan vasemmistoliittokin on mietti-
nyt, vastaako hallitustyö vielä teidän tavoitteitanne, aina tällaista pohdintaa tehdään jokai-
sessa puolueessa. Eikö sekin ole aika päivänselvä asia?

16.13 Kari Uotila vas (vastauspuheenvuoro): Arvoisa rouva puhemies! Kaksi viikkoa sit-
ten te, ministeri Orpo, totesitte minun ymmärtäneen väärin, kun olin ymmärtänyt niin, että
sote-uudistuksella, maakuntauudistuksella ja tällä markkinaehtoistamisella, valinnanva-
paudella, pyritään saamaan aikaan säästöjä, myöskin tällä valinnanvapaudella. Totesitte,
että se saa jopa maksaa, [Ben Zyskowicz: Alkuvaiheessa!] että sillä ei haeta säästöjä vaan
se saa maksaa. Kun me emme ole nyt useista pyynnöistä huolimatta saaneet arvioita [Sari
Sarkomaa: Näin lukee hallituksen lain perusteluissa!] koko tämän uudistuksen säästövai-
kutuksista, niin voisitteko nyt kuitenkin ystävällisesti todeta, kuinka paljon tämä palvelu-
jen markkinaehtoistaminen, valinnanvapaus, saa teidän mielestänne maksaa. Missä kulkee
kipuraja: onko se 500 miljoonaa lisäkustannuksia, 1 000 miljoonaa vai, joidenkin asiantun-
tijoiden veikkaama, jopa 3 miljardia euroa? Missä kulkee raja kustannusten nousun suh-
teen markkinaehtoistamisessa valinnanvapauden kautta?

16.14 Valtiovarainministeri Petteri Orpo  (vastauspuheenvuoro):  Arvoisa puhemies!
Kiitos sinänsä tärkeästä kysymyksestä. Mitä tarkoitan, kun sanon, että valinnanvapaus voi
siinä alkuvaiheessa maksaa? [Välihuutoja vasemmistoliiton ryhmästä] Kun sillä varmiste-
taan ihmisten hoitoonpääsy, niin se jopa saa maksaa, mutta pidemmällä aikavälillä [Paavo
Arhinmäki: Me huolehdimme kansantaloudesta, emme yritysten taloudesta!] — ja tämän
olen sanonut — kun pääsee nopeasti hoitoon ja sairaudet hoidetaan tehokkaammin, vastaa-
2



Pöytäkirjan asiakohta PTK 59/2018 vp
vasti säästyy kuluja siitä, että sairaudet eivät pahene. Myöskin se, että tehdään hyvää yksi-
tyisen ja julkisen sektorin yhteistyötä, niin kuin tänäkin päivänä hyvin laajasti, [Puhemies
koputtaa] kun 70 000 ihmistä työskentelee yksityisen sektorin ja kolmannen sektorin työn-
antajilla, on aivan oleellista. Ja se kilpailu, tervehenkinen kilpailu, tarkasti säännelty,
myöskin tuo tehokkuutta ja varmasti laatua. Eli kokonaisuutta pitää arvioida. Siinä alku-
vaiheessa, kun taataan ihmisten hoitoonpääsy — se on tietoista — kun tarvitaan enemmän
lääkäreitä, tarvitaan enemmän mahdollisuuksia, se voikin maksaa, [Puhemies koputtaa]
mutta se säästää itsensä kyllä [Puhemies: Aika!] varmasti takaisin.

Kysymyksen käsittely päättyi.
3


	2.2
	16.09
	16.10
	16.11
	16.12
	16.13
	16.14


