















































DEM233D.tmpSave.xml


Pöytäkirjan asiakohta PTK 122/2016 vp
Pöytäkirjan asiakohta 

PTK 122/2016 vp

Täysistunto

Tiistai 29.11.2016 klo 14.01—18.29

9. Hallituksen esitys eduskunnalle laeiksi ikääntyneen väestön toimintakyvyn tukemisesta 
sekä iäkkäiden sosiaali- ja terveyspalveluista annetun lain ja sosiaalihuoltolain 42 §:n 
muuttamisesta

Hallituksen esitys HE 218/2016 vp
Valiokunnan mietintö StVM 35/2016 vp

Ensimmäinen käsittely

Toinen varapuhemies Arto Satonen: Ensimmäiseen käsittelyyn esitellään päiväjärjes-
tyksen 9. asia. Käsittelyn pohjana on sosiaali- ja terveysvaliokunnan mietintö StVM 35/
2016 vp. Nyt päätetään lakiehdotusten sisällöstä.

Keskustelu

17.36 Tuula Haatainen sd (esittelypuheenvuoro):  Arvoisa herra puhemies! Tämä halli-
tuksen esitys koskee ikääntyneen väestön toimintakyvyn tukemisesta sekä iäkkäiden sosi-
aali- ja terveyspalveluista annettua lakia sekä sosiaalihuoltolain 42 §:n muuttamista. Kyse
on kansankielellä vanhuspalvelulaista.

Vanhuspalvelulaki säädettiin ennen sosiaalihuoltolakia, ja siinä on nyt säännöksiä, joita
vastaavaa kaikenikäisiä koskevaa sääntelyä on sen jälkeen annetussa uudessa sosiaalihuol-
tolaissa. Näiden lakiehdotusten mukaan vanhuspalvelulaista poistetaan sosiaalihuoltolain
kanssa osin päällekkäinen vastuutyöntekijää koskeva säännös ja kevennetään kuntien vel-
voitteita. Tavoitteena on myös vähentää kuntien hallinnollista taakkaa ja pienentää palve-
lujen järjestämisen kustannuksia. Tarkoituksena on joustavoittaa henkilöstön käyttöä ja
yhdenmukaistaa sosiaalihuollon eri asiakasryhmiä koskevaa sääntelyä. Tämä esitys on osa
pääministeri Sipilän hallituksen ohjelman kuntien tehtävien ja velvoitteiden vähentämisen
toimenpideohjelmaa. Tällä pyritään alentamaan kustannuksia noin 27,4 miljoonalla eurol-
la.

Vanhuspalvelulain 10 §:n mukaan kunnan käytettävissä on oltava ikääntyneen väestön
hyvinvoinnin, terveyden ja toimintakyvyn sekä itsenäisen suoriutumisen tukemista sekä
iäkkäiden henkilöiden tarvitsemien sosiaali- ja terveyspalvelujen laadukasta järjestämistä
varten riittävästi monipuolista asiantuntemusta. Siellä laissa, myös nykyisessä voimassa
olevassa laissa, todetaan, että erityisasiantuntemusta on oltava ainakin hyvinvoinnin ja ter-
veyden edistämisen, gerontologisen hoito- ja sosiaalityön, geriatrian, lääkehoidon, ravitse-
muksen, monialaisen kuntoutuksen sekä suun terveydenhuollon alalta. 

Sitten taas vanhuspalvelulain 17 §:ssä säädetään vastuutyöntekijästä. Nykylain mukaan
kunnan on nimettävä iäkkäälle henkilölle vastuutyöntekijä, jos hän tarvitsee apua palvelu-
jen toteuttamiseen ja yhteensovittamiseen liittyvissä asioissa. 
 Tarkistettu
4.1



Pöytäkirjan asiakohta PTK 122/2016 vp
Nyt hallituksen esityksessä ehdotetaan 10 §:stä poistettavaksi luettelo ammattialoista,
joista kunnalla tulee olla käytettävissään erityisasiantuntemusta. Kunta voisi tapauskohtai-
sesti harkita, millaista asiantuntemusta tarvitaan. 

Omatyöntekijän osalta vanhuspalvelulain 17 §:n mukaan vastuutyöntekijän tehtävänä
on muun muassa seurata iäkkään henkilön palvelusuunnitelman toteutumista ja palvelutar-
peiden muutoksia. Hänen tulisi olla myös tarvittaessa yhteydessä palvelujen järjestämises-
tä vastaaviin ja muihin tahoihin iäkkään henkilön tarpeisiin vastaamiseksi sekä neuvoa ja
auttaa iäkästä henkilöä palvelujen ja etuuksien saantiin liittyvissä asioissa.

Nyt tässä esityksessä ehdotetaan sosiaalihuoltolain 42 §:ää muutettavaksi siten, että
omatyöntekijän on oltava sosiaalihuollon ammattihenkilöistä annetun lain 3 §:ssä tarkoi-
tettu ammattihenkilö, mutta omatyöntekijänä voi toimia terveydenhuollon ammattihenki-
lö, jos se on asiakkaan palvelukokonaisuuden kannalta perusteltua. Kunta voi arvioida niin
iäkkäiden kuin muihinkin asiakasryhmiin kuuluvien asiakkaiden kohdalla, mikä sosiaali-
ja terveydenhuollon ammattihenkilön kelpoisuus parhaiten tukee omatyöntekijän tehtä-
vien toteuttamista suhteessa sosiaalihuollon asiakkaan palvelukokonaisuuteen.

Erityistä tukea tarvitsevan lapsen tai muun erityistä tukea tarvitsevan asiakkaan oma-
työntekijän tai hänen kanssaan asiakastyötä tekevän työntekijän on ehdotetun 42 §:n mu-
kaan jatkossakin oltava sosiaalityöntekijä. 

Valiokunta totesi lausunnossaan, että lain toimeenpanossa on syytä arvioida, tarvitaan-
ko muutosten vuoksi henkilöstön lisäkoulutusta ja onko sosiaalihuoltolain täsmentäminen
jatkossa tarpeen ikääntyneen henkilön omatyöntekijän tehtävien osalta. Samoin valiokun-
ta totesi, että on syytä arvioida, edellyttääkö tehokkaan moniammatillisen palveluohjauk-
sen organisointi ja asiakkaiden erilaisiin tarpeisiin vastaaminen myös esimerkiksi tervey-
denhuollon, kuntoutuksen tai ikääntymisen asiantuntemuksen kirjaamista omatyöntekijöi-
tä koskeviin säädöksiin.

Arvoisa puhemies! Sosiaali- ja terveysvaliokunta ehdottaa, että eduskunta hyväksyy
muuttamattomana hallituksen esityksen 218/2016 sisältyvät 1. ja 2. lakiehdotuksen. 

Tähän hallituksen esitykseen on jätetty kaksi vastalausetta.

17.42 Sari Tanus kd: Arvoisa herra puhemies! Tässä hallituksen esityksessä 218 ehdote-
taan siis muutettavaksi ikääntyneen väestön toimintakyvyn tukemisesta sekä iäkkäiden so-
siaali- ja terveyspalveluista annettua lakia sekä sosiaalihuoltolakia. Voimassa olevan van-
huspalvelulain 10 §:n mukaan kunnan käytettävissä on oltava ikääntyneen väestön hyvin-
voinnin, terveyden, toimintakyvyn ja itsenäisen suoriutumisen tukemista sekä iäkkäiden
henkilöiden tarvitsemien sosiaali- ja terveyspalvelujen laadukasta järjestämistä varten riit-
tävästi monipuolista asiantuntemusta. Ja tämän on meillä säilyttävä jatkossakin.

Tätä erityisasiantuntemusta on oltava ainakin hyvinvoinnin ja terveyden edistämisen,
gerontologisen hoito- ja sosiaalityön, geriatrian, lääkehoidon, ravitsemuksen, monialaisen
kuntoutuksen sekä suun terveydenhuollon alalta. Tämä on katsottu olevan tarpeen, kun
vanhuspalvelulakia tehtiin, ja se on säilytettävä jatkossakin.

Kuitenkin nyt kyseessä olevassa hallituksen esityksessä ehdotetaan, että tästä vanhus-
palvelulain kuntien käytettävissä olevaa asiantuntemusta koskevasta 10 §:n tekstistä pois-
tetaan tuo luettelo ammattialoista, joista kunnalla tulee olla käytettävissään erityisasiantun-
temusta. Näin ollen tämä esitys antaisi kunnille aikaisempaa laajemman harkintavallan sii-
nä, mitä asiantuntemusta kunta hankkii ja käyttää ikääntyneen väestön ja iäkkäiden henki-
löiden palveluiden järjestämiseen. Katson todellakin, että luettelo ammattialoista, joista
2



Pöytäkirjan asiakohta PTK 122/2016 vp
kunnalla tulee olla käytettävissään erityisasiantuntemusta, on syytä jatkossakin säilyttää
laissa.

Hallituksen esittämän muutoksen myötä ei pystytä varmistamaan riittävää, asiantunte-
vaa ja tasokasta hoitotasoa, jossa pystytään huomioimaan ikääntyvän väestön hoitoon liit-
tyvät erityispiirteet. Muutoksen myötä olisi mahdollista, että ikääntyneen väestön hoitami-
seen erikoistunut osaaminen tulisi vähenemään kunnissa, minkä seurauksena olisi puuttei-
ta niin yksittäisissä hoitomuodoissa kuin ikääntyneen väestön kokonaisvaltaisissa hoitoko-
konaisuuksissakin.

Esityksessä ehdotetaan myös, että ikääntyneen väestön toimintakyvyn tukemisesta sekä
iäkkäiden sosiaali- ja terveyspalveluista annetusta laista kumottaisiin vastuutyöntekijää
koskeva 17 §. Pykälän kumoamisen myötä iäkkäiden henkilöiden omatyöntekijä nimettäi-
siin sosiaalihuoltolain kaikkia sosiaalihuollon asiakkaita koskevan sääntelyn mukaisesti.
Vastuutyöntekijästähän säädetään tällä hetkellä vanhuspalvelulain 17 §:ssä. Elikkä sen
mukaanhan kunnan on nimettävä iäkkäälle henkilölle vastuutyöntekijä, jos hän tarvitsee
apua palvelujen toteuttamiseen ja yhteensovittamiseen liittyvissä asioissa. Ja ajattelen, että
niin tänä päivänä kuin tulevaisuudessakin tällainen henkilö on erittäin, erittäin tarpeen
ikäihmisten asioiden helpottamiseksi.

Lisäksi tässä pykälässä säädetään vastuutyöntekijän tehtävistä ja kelpoisuudesta. Vas-
tuutyöntekijän tehtävänä on muun muassa seurata iäkkään henkilön palvelusuunnitelman
toteutumista ja palvelutarpeiden muutoksia, olla tarvittaessa yhteydessä palvelujen järjes-
tämisestä vastaaviin tahoihin ja muihin tahoihin. Vastuutyöntekijän on oltava iäkkään hen-
kilön palvelukokonaisuuden kannalta tarkoituksenmukainen sosiaalihuollon ammattihen-
kilöistä annetun lain 3 §:ssä tai terveydenhuollon ammattihenkilöistä annetun lain 2 §:ssä
tarkoitettu ammattihenkilö.

Tämän esitettävän vanhuspalvelulain 17 §:n kumoamisen myötä kaikkien iäkkäiden
henkilöiden omatyöntekijä nimettäisiin sosiaalihuoltolain sosiaalihuollon asiakkaita kos-
kevan sääntelyn mukaisesti. Tässä sosiaalihuoltolain 42 §:ssä ei kuitenkaan täysin vastaa-
vasti säädetä työntekijän tehtävistä, ei sillä tavoin kuin vanhuspalvelulain 17 §:ssä.

Siitäkin huolimatta, että esityksessä muutettaisiin sosiaalihuoltolain 42 §:n mukaisen
omatyöntekijän kelpoisuusvaatimuksia vastaamaan paremmin sekä iäkkäiden että muiden
asiakasryhmien palvelukokonaisuuden osoittamaa tarvetta, katson, että vastuutyöntekijän
nimeäminen iäkkäälle ihmiselle on asiantuntevan hoidon takaamiseksi jatkossakin säily-
tettävä. Muutoksen myötä ei pystyttäisi riittävästi vastaamaan iäkkäämpien ihmisten hoi-
toon liittyviin erityistarpeisiin.

Pidän huolestuttavana hallituksen esittämää linjausta ja sen myötä tulevia heikennyksiä
nimenomaan tähän vanhustenhoitoon. Erityisosaamisesta tinkiminen tulee heikentämään
niin hoidon laatua kuin vanhustenhoidon erityispiirteiden huomioonottamista. Muutos tu-
lee hallituksen hakemien kustannussäästöjen sijasta lisäämään kustannuksia, joita aiheu-
tuu pitkällä aikavälillä erityisosaamisen heikennyksen myötä.

Tämän vuoksi tulenkin jatkossa ehdottamaan, että esitys vanhuspalvelulain 10 §:n
muuttamisesta ja siihen liittyvän 17 §:n kumoamisesta tultaisiin hylkäämään eli että 1. la-
kiehdotus hylättäisiin.

17.48 Anneli Kiljunen sd: Arvoisa herra puhemies! Hallitus aikoo heikentää vanhusten
palveluita poistamalla vanhuspalvelulaista vastuutyöntekijää koskevan pykälän sekä pois-
tamalla laista listauksen siitä asiantuntemuksesta, jota kunnalla on oltava käytettävissä
3



Pöytäkirjan asiakohta PTK 122/2016 vp
vanhuspalveluissa. Lisäksi hallitus oli aiemmin linjannut heikentävänsä vanhuspalvelu-
lain toimeenpanoa koskevaa laatusuositusta siten, että hoitotyöntekijöiden vähimmäismää-
rä tehostetussa palveluasumisessa ja vanhainkodeissa lasketaan 0,5:stä 0,4:ään työnteki-
jään hoidettavaa vanhusta kohden. Tämän hallitusohjelmakirjauksensa hallitus on äsket-
täin perunut mutta aikoo silti jatkaa heikennyksiä muun muassa väljentämällä mitoituk-
seen laskettavan henkilöstön kelpoisuuksia sekä aikoo toteuttaa olemassa olevat 70 miljoo-
nan euron leikkaukset. 

Hallituksen esitys vanhuspalvelulain muuttamiseksi on osa hallituksen kuntien tehtä-
vien ja velvoitteiden vähentämistä koskevaa toimenpideohjelmaa. Sinänsä kannatamme
sääntelyn väljentämistä, jos kyse on niin sanotusti turhista normeista, mutta näiltä osin
emme näe, että tässä lakiesityksessä olisi näin tapahtumassa.

Vanhuspalvelulaki on osoittautunut tarpeelliseksi. Taustalla oli vanhusten ympärivuo-
rokautisen hoidon vahva laiminlyönti muutama vuosi sitten. Kymmenestä hoitoyksiköstä
yhdeksässä oli huomautettavaa, ja tästä syystä eduskunta yksimielisesti hyväksyi vanhus-
palvelulain, joka tuli voimaan heinäkuussa 2013. Laki on ollut voimassa kolme vuotta, ja
lain voimaantulon seurauksena vanhusten asemaan ja sen parantamiseen on kiinnitetty ai-
empaa enemmän huomiota. THL:n ja Valviran vanhuspalvelulain toteutumista seurannei-
den kyselyiden tulosten perusteella on valtakunnallisen valvonnan ja ohjauksen kautta pys-
tytty vaikuttamaan vanhustenhoidon epäkohtien korjaamiseen. Pidämme näitä parannuk-
sia tärkeinä, mutta ne eivät ole riittäviä. Missään tapauksessa vanhustenhoidon tilanne ei
ole parantunut niin, että lakiin voisi tehdä nykyistä löysempiä kirjauksia.

Vanhuspalveluiden osaaminen on myös turvattava. Esityksessä ehdotetaan, että vanhus-
palvelulain kuntien käytettävissä olevaa asiantuntemusta koskevasta 10 §:stä poistettaisiin
listaus ammattialoista, joita kunnalla tulee olla käytettävissään erityisasiantuntemusten tar-
peessa. Listauksen mukaan erityisasiantuntemusta on oltava ainakin hyvinvoinnin ja ter-
veyden edistämisen, gerontologisen hoito- ja sosiaalityön, geriatrian, lääkehoidon, ravitse-
muksen, monialaisen kuntoutuksen sekä suun terveydenhuollon alalta. Listauksen poista-
minen mahdollistaisi esityksen mukaan aiempaa paremmin tapauskohtaisen harkinnan sii-
tä, mitä asiantuntemusta kunta hankkisi ja käyttäisi palveluiden järjestämiseen ja palvelu-
tarpeen arviointiin. Emme voi hyväksyä asiantuntemuksen heikentämistä emmekä näe lis-
tauksen poistamista vastauksena vanhustyön haasteisiin. Päinvastoin listauksen mukaisen
osaamisen tarve on kasvava väestön ikääntyessä ja ikääntyneiden eläessä yhä pitempään.
Osaava ja hyvinvoiva henkilöstö sitoutuu työhön sekä on laadukkaan ja eettisesti kestävän
sosiaalihuollon tae ja perusta.

Vanhustyön osaamisen vaatimuksia siis käytännössä lasketaan, vaikka hyvä osaaminen
on edellytys paitsi hyvälle hoidolle ja riittävän monipuoliselle palvelutarpeen arvioinnille
myös hyvälle johtamiselle ja palveluiden kehittämiselle, mitkä taas mahdollistavat vaikut-
tavan, kustannustehokkaamman toiminnan. Tämä on myös tulevien vanhuspalveluiden ke-
hittämisen edellytys, joita tulevaisuudessa meidän tulee toteuttaa entistä enemmän. Tässä-
kin säästöpäätöksessä kiirehtiminen tuntuu oudolta, koska vuoden 2019 alussa sote-uudis-
tuksen mukaisilla maakuntatasoisilla järjestäjillä joka tapauksessa on listauksen mukainen
osaaminen käytössään.

Vanhusten vastuutyöntekijää ei pidä myöskään poistaa. Esityksessä ehdotetaan, että
vanhuspalvelulaista poistettaisiin vastuutyöntekijä, koska sosiaalihuoltolaissa on säädetty
oma työntekijä. Perusteluna on esitetty, että näin poistetaan ja kevennetään päällekkäistä
sekä yksityiskohtaista säätelyä. Näin kuntien hallinnollista taakkaa vähennettäisiin ja siten
4



Pöytäkirjan asiakohta PTK 122/2016 vp
myös palvelujen järjestämisen kustannuksia pienennettäisiin. Perustelu vaikuttaa kuiten-
kin hataralta, koska joka tapauksessa palvelukokonaisuus selvitettäisiin iäkkään henkilön
osalta vanhuspalvelulain 15 §:n mukaisesti, kun muiden sosiaalihuollon asiakkaiden osal-
ta sovellettaisiin sosiaalihuoltolain 36 §:n säännöksiä palvelutarpeen arvioinnissa. Vastuu-
työntekijän poistamisesta kärsivät eniten heikoimmassa asemassa olevat yksinäiset van-
hukset. Etenkin vanhusten palveluita valvovat viranomaiset ovat esittäneet lainvalmiste-
lun yhteydessä ja valiokunnan asiantuntijakuulemisessa vakavan huolensa vanhusten oi-
keudesta saada palveluita. Esimerkiksi Sosiaali- ja terveysalan lupa- ja valvontavirasto
Valvira katsoo omassa lausunnossaan, ettei vanhuspalvelulain vastuutyöntekijää koske-
van pykälän poistamiseen ole perusteita. Valvira muistuttaa, että vastuutyöntekijän nimeä-
minen iäkkäälle henkilölle edistää iäkkään henkilön oikeuksia palveluihin ja niiden seu-
rantaan. Näin osaltaan turvataan perustuslain 19 §:n oikeuksien toteutuminen.

On myös tärkeää, että vanhuspalvelulain velvoitteet säilytetään ennallaan nyt, kun sosi-
aali- ja terveydenhuollon rakenteiden uudistus muuttaa merkittävästi järjestämisen ja tuot-
tamisen muotoja. Näin voidaan turvata parhaiten erityisen haavoittuvassa asemassa ole-
vien asukkaiden oikeudet riittäviin ja tarpeenmukaisiin palveluihin.

Sosiaalihuoltolakiin ehdotetaan lisäksi muutosta, jonka mukaan omatyöntekijänä voi
toimia myös terveydenhuoltoalan ammattilainen edellyttäen, että se on asiakkaan koko-
naistilanteen kannalta tarkoituksenmukaista. Tätä myös kannatamme.

Hallituksen säästöt koituvat pitkällä aikavälillä kalliiksi. Hallitus on pukenut palvelui-
den leikkaukset normipuruksi. Normien purkamisella yritetään luoda edistyksellistä mieli-
kuvaa, kun taas palveluiden leikkaaminen vaikuttaa kylmältä toiminnalta. Kuitenkin halli-
tus tekee juuri jälkimmäistä: säästää ja leikkaa sieltä, mistä pystyy. Asiantuntijakuulemi-
sessa on toistettu huoli, joka on kirjattu hallituksen esitykseen, että iäkkään henkilön pal-
velutarpeen arviointiin sekä sen toteutumiseen liittyvään seurantaan ei osoiteta riittävää
asiantuntemusta. Tämä puolestaan voi johtaa siihen, ettei palvelutarvetta tunnisteta eikä
siihen vastata oikein. Iäkkään henkilön palvelutarpeen riittämätön arviointi ja siitä aiheu-
tuva sopimaton palvelukokonaisuus aiheuttavat kunnille palvelutarpeeseen nähden yli-
määräisiä kustannuksia. Suomessa vanhustenhoidon henkilöstömitoitus on ollut pohjois-
maisia naapurimaitamme alempi, mutta osaamisen taso on ollut korkeampi. Hallitus on nyt
leikkaamassa näistä molemmista. Tämä on hyvin lyhytnäköistä toimintaa, sillä juuri kor-
kea osaaminen on monessa tilanteessa turvannut puuttuvan henkilökunnan.

Arvoisa puhemies! Hallitukselta puuttuu vanhushoidon visio. Myönteistä on, että halli-
tus panostaa omaishoitoon, mutta se ei korvaa mahdollisesti näitä hallituksen tekemiä leik-
kauksia.

Arvoisa puhemies! Lopuksi. Edellytämme, että hallitus peruu suunnitelmansa heiken-
tää vanhuspalveluiden laatua ja osaamista. Vanhuspalvelulakia tulee toteuttaa johdonmu-
kaisesti eikä laskea ikäihmisten hoidon ja hoivan tasoa, joten ehdotamme toisessa käsitte-
lyssä, että edellä olevan perusteella 1. lakiehdotus hylätään ja 2. lakiehdotus hyväksytään
mietinnön mukaisesti.

17.57 Sari Essayah kd: Arvoisa puhemies! On todella hyvä, että nyt tässä yhteydessä on
mahdollisuus keskustella tästä vanhuspalvelulain heikennyksestä. Nythän oikeastaan pal-
jon on keskusteltu hoitajamitoituksesta, mutta sitten nämä sisällölliset ja laadulliset hei-
kennykset, mitä vanhuspalvelulakiin on tulossa, ovat jääneet julkisuudessakin vähemmäl-
le. Nämä erityisasiantuntijoitten poistamiset ja toisaalta sitten vastuuhoitajien poistamiset
5



Pöytäkirjan asiakohta PTK 122/2016 vp
ovat hyvin mitättömiä säästösummia, mitä valtion budjettiin on ajateltu. Muistelen, että
toisessa oli laskettu 12,5:tä miljoonaa ja toisessa 15:tä miljoonaa. Kuitenkin esimerkiksi
tämmöisen erityisen lääkeosaamisen poistaminen työntekijäjoukosta saattaa johtaa siihen,
että ei havaita näitä vanhusten ylilääkintätilanteita ja tulee kaatumisia ja lonkkamurtumia
ja on huomattaman paljon kalliimpaa loppujen lopuksi kuin mitä kuvitellaan, että näillä
haetaan säästöjä.

Siksi toisekseen on huomioitava se, että kunnissa nämä erityisosaajat eivät yleensä ole
lisävirkoja, vaan on katsottu, että siinä työntekijätiimissä on nämä pätevyysvaatimukset,
sieltä pitää löytyä nämä kaikki, jotka on lueteltu. Sinällänsä tässä todennäköisesti edes nii-
tä säästöjä, mitä ehkä kuvitellaan haettavan, ei ole mahdollisuutta saada, koska nämä saat-
tavat olla niitä ihmisiä, jotka ovat jo niissä viroissa, mitä on olemassa, elikkä ei niitten pois-
taminen välttämättä silloin tuo muuta kuin sen, että sitten tulevaisuudessa, kun uudestaan
katsotaan tätä tilannetta, siinä tilanteessa ei enää palkatakaan näitä erityisosaajia.

Sitten tämä omahoitajan poistaminen, vastuutyöntekijän poistaminen: Erityisesti juuri
se kaikkein heikkokuntoisin vanhus, juuri se, jolla on sitä muistihäiriötä ja joka ei pysty
enää omien asioidensa perään katsomaan, juuri tällainen henkilö tarvitsee sen, joka pystyy
seuraamaan hänen terveydentilansa kehitystä, joka pystyy koko ajan miettimään, onko hän
saanut kaikki ne palvelut, mihin hän on lain mukaan oikeutettu. Voisi sanoa, että tässä
säästetään kaikkein heikoimmassa asemassa olevien ihmisten hoitamisesta ja heidän asi-
oittensa puolustamisesta.

Siinä mielessä toisessa käsittelyssä tulemme esittämään hylkäystä näiltä osin.

17.59 Eeva-Johanna Eloranta sd: Arvoisa puhemies! Nykylain mukaanhan kunnan käy-
tettävissä on oltava ikääntyvän väestön hyvinvointia ylläpitävää monipuolista asiantunte-
musta ainakin hyvinvoinnin ja terveyden edistämisen, gerontologisen hoito- ja sosiaali-
työn, geriatrian, lääkehoidon, ravitsemuksen, monialaisen kuntoutuksen sekä suun tervey-
denhuollon alalta. Nyt tosiaan tämä listaus aiotaan tuosta laista poistaa ja arvioidaan saa-
tavan noin 15 miljoonan euron säästö. 

On ihan todella vaikea käsittää, miten näiden erityisasiantuntemusta koskevien vaati-
muksien poistamisella saadaan aikaan mitään säästöjä. Itse ajattelisin, että asia on nimen-
omaan päinvastoin. Eikö ole niin, että vanhustyön kentälle tarvitaan enemmän asiantunte-
musta, muun muassa juurikin sitä gerontologista ja geriatrista osaamista, jotta iäkkäiden
ihmisten hoito ja hoiva on vaikuttavaa, osaavaa ja laadukasta? Samoiten myöskin tulevas-
sa sote-uudistuksessa ikääntyvien hyvinvointia ylläpitävä monipuolinen erikoisosaaminen
pitäisi sisällyttää sekä kuntia että maakuntia koskevaan lainsäädäntöön, eikä niin, että nyt
sitä erityisasiantuntemusta aletaan täältä purkamaan. Jossain kohtaa on todettu ministeriön
taholta niin, että voi tätä sitten jatkossakin olla vaikka yhteistyössä kuntien kanssa, mutta
niinhän se on tähänkin asti ollut. Ei ole tarvinnut olla niin, että jokaisessa pienessäkin kun-
nassa on nyt vaikka lääkehoidon osaamista tai sitä geriatrista osaamista, vaan kunnat ovat
voineet yhteistyössä muiden kuntien kanssa hankkia sitä osaamista käyttöönsä vaikka vain
yhtenä päivänä kuukaudessa. Mutta nytten sitä yhtäkään päivää ei sitten enää tarvitse jär-
jestää. Tämä on kyllä mielestäni ihan tosi järjetöntä, suoraan sanottuna voisin sanoa.

Joka tapauksessa me tiedämme kaikki, että vanhusväestö kasvaa ja monimuotoistuu ja
erityisesti sitä monipuolista osaamista tarvittaisiin työntekijöiltä. Erikoisosaaminen osal-
taan varmistaa sen, että ikäihmisten hoivaa toteutetaan tarkoituksenmukaisesti, muun
muassa sitä kuntouttavaa työotetta hyödyntäen, jota vanhuslakikin peräänkuuluttaa. Sil-
6



Pöytäkirjan asiakohta PTK 122/2016 vp
loin ollaan myöskin kustannustehokkaita ja tehdään vaikuttavasti työtä. Minä kovasti toi-
voin, että tämä olisi ollut siellä hallituksen peruutettujen esitysten listalla, mutta ikävä kyl-
lä nyt näyttää siltä, että eduskunta tulee tämän enemmistönä sitten hyväksymään. Tosi har-
mi juttu.

18.01 Outi Alanko-Kahiluoto vihr: Arvoisa puhemies! Edellisten puhujien sanoihin on
helppo yhtyä, ja haluan kannattaa edustaja Kiljusen esitystä siitä, että 2. lakiehdotus hyväk-
sytään valiokunnan mietinnön mukaisena mutta 1. lakiehdotus hylätään kakkoskäsittelys-
sä. 

Haluan lisätä tähän sen, että on kummallista, ikään kuin tällaista orwellilaista uuskieltä
nimittää normien puruksi sitä, että heikennetään tietoisesti vanhusten palveluiden laatua.
En myöskään usko, että tästä mitään säästöjä loppupeleissä tulee. Kun osaaminen heikke-
nee vanhusten palveluissa, se tarkoittaa myös sitä, että menetetään se osaaminen, jonka
avulla nykyisin saadaan ikään kuin lisättyä käsipareja sillä tavalla, että pystytään organi-
soimaan työ paremmin, pystytään takaamaan, että johtaminen on hyvää ja ihmisten osaa-
minen on oikeassa paikassa. Mutta kun heikennetään vanhuspalveluiden laatua ja sitä osaa-
mista, joka siellä palveluissa henkilöstöllä on, niin silloin menetetään ikään kuin näkemys
siitä kokonaisuudesta ja siitä, miten pystytään yhtä aikaa toimimaan järkevämmin, kustan-
nustehokkaammin ja takaamaan kuitenkin hoivan ja hoidon laatu. Täytyy sanoa, että olen
hirveän surullinen siitä, että vasta viime kaudella säädetty vanhuspalvelulaki nyt tällä ta-
valla romutetaan, kun tiedossa on, että se on auttanut parantamaan vanhusten hoivan laa-
tua, vaikka tiedämme, että paljon parantamisen varaa olisi ollut edelleen. Mutta nyt todel-
lakin mennään aivan väärään suuntaan.

18.03 Merja Mäkisalo-Ropponen sd: Arvoisa puhemies! Hallituksen esitys vanhuspal-
velulain muuttamiseksi on osa hallituksen kuntien tehtävien ja velvoitteiden vähentämistä
koskevaa toimenpideohjelmaa. Sinänsä sääntelyn vähentäminen on ihan perusteltua, jos
kysymys on joistakin turhista normeista, mutta heikossa asemassa olevien ihmisten suojak-
si tehtyjä säädöksiä ei voi pitää missään mielessä turhina. Vanhuspalvelulakiin nyt esitetyt
heikennykset vaikuttavat suoraan ikäihmisten palveluiden laatuun ja saatavuuteen.

Kiitos hallitukselle siitä, että perui henkilöstömitoituksen heikennykset, mutta samalla
olisi pitänyt perua myös ammattitaitovaatimusten heikennykset.

Tässä esityksessä ehdotetaan, että vanhuspalvelulain kuntien käytettävissä olevaa asian-
tuntemusta koskevasta 10 §:stä poistettaisiin listaus ammattitaidoista, siis erityisasiantun-
temuksesta, jota kunnalla tulee olla käytettävissään. Listauksen mukaan erityisasiantunte-
musta on oltava ainakin hyvinvoinnin ja terveyden edistämiseen, gerontologiseen hoito- ja
sosiaalityöhön, geriatriaan, lääkehoitoon, ravitsemukseen, monialaiseen kuntoutukseen
sekä suun terveydenhuoltoon. Listauksen poistaminen mahdollistaisi esityksen mukaan ai-
empaa paremmin tapauskohtaisen harkinnan siitä, mitä asiantuntemusta kunta hankkii ja
käyttää palveluiden järjestämiseen ja palvelutarpeen arviointiin. 

Olen Muistiliiton puheenjohtaja, ja Muistiliitto tekee säännöllisesti THL:n kanssa niin
sanotun muistibarometrin, jossa tarkastellaan muistiasiakkaiden hoidon laatua eri puolilla
Suomea. Edellinen muistibarometri valmistui viime keväänä, ja siinä tuli selkeästi esille,
miten vaihtelevaa muistiosaamisen taso ja hoidon järjestelyt ovat eri puolilla Suomea, eri
alueilla ja kunnissa. Hoitoketjut katkeavat edelleen aivan liian usein. Muistibarometrissä ja
myös monessa muussa tutkimuksessa on tullut esille, miten suuria puutteita on esimerkiksi
7



Pöytäkirjan asiakohta PTK 122/2016 vp
ravitsemuksen hoidossa, lääkehoidossa, suuhygieniassa ja kuntoutuksessa. Näiden asioi-
den huonosti hoitaminen nopeuttaa muistisairauden etenemistä ja lisää avun tarvetta ja hei-
kentää kotona asumisen mahdollisuuksia. Muistisairaalla esimerkiksi hoitamattoman ham-
paan aiheuttama tulehdus suussa voi romahduttaa kunnon ja voinnin lähes kokonaan tai
väärä lääkitys voi viedä kävelykyvyn ja tehdä muistisairaasta ihmisestä vuodepotilaan.
Nämä ovat vain esimerkkejä.

Nyt kun laki ei enää vaadi kunnilta erityisosaamista, niin on riski, että joissakin kunnis-
sa ja alueilla hoidon laatu heikkenee ja ihmiset joutuvat eriarvoiseen asemaan. Muistiliiton
puheenjohtajana minun on pakko todeta, että osaaminen ei kaikissa kunnissa riitä osaamis-
tarpeiden arviointiin, ja siksi näiden asioiden lakinormina säilyminen olisi niin tärkeää.

Vastuuhoitaja — tai omahoitaja, ihan sama, mitä nimikettä käytetään — on tärkeä laa-
dukkaan hoidon varmistaja. Muistisairautta sairastavan psykofyysissosiaaliset tarpeet ovat
niin moninaisia, että jonkun on otettava kokonaisvastuu hoidon koordinoimisesta. Vastuu-
hoitaja tai omahoitaja tulee aina valita sen mukaan, kuka ammattilainen pystyy parhaiten
pitämään huolta asiakkaan tarpeiden mukaisen hoidon koordinoimisesta.

Kotona asuvan muistisairaan henkilön vastuuhoitajaksi sopii kaikkein parhaiten muisti-
hoitaja. Muistibarometrin mukaan muistihoitajia alkaa olla jo joka kunnassa, mutta työn
resursointi vaihtelee hyvin paljon. Joissakin kunnissa muistihoitajan nimike on lähinnä
muodollinen, eli muistihoitajalla ei ole aikaa tehdä sitä hänelle kuuluvaa työtä tarpeeksi
hyvin. 

Eräs ongelma on myös se, että tällä hetkellä ei järjestetä muistihoitajien koulutusta mis-
sään systemaattisesti, ja se aiheuttaa sen, että muistihoitajilla on hyvin vaihteleva osaamis-
ja tietotaso myöskin siinä toimintansa taustalla. 

Muistiasiakkaan hyvän hoidon takaamiseksi kunnissa pitäisi olla muistihoitajan ympä-
rille järjestetty muistiosaajien verkosto, jolle annetaan tarpeeksi hyvät resurssit toimia asi-
akkaiden kanssa. Tämä säästäisi varmasti paljon rahaa ja tällä pystyttäisiin monia asioita
hoitamaan oikea-aikaisesti. Mikään ei ole nimittäin niin kallista kunnalle ja yhteiskunnalle
kuin se, että laiminlyödään muistisairauksien varhainen diagnoosi, järjestetään hoito huo-
nosti eikä järjestetä muistisairaille ihmisille kuntoutusta riittävästi, ja nyt pahoin pelkään,
että nämä lakiesityksen heikennykset heikentävät tilannetta eri puolilla Suomea.

18.09 Anneli Kiljunen sd: Arvoisa herra puhemies! Vielä pariin asiaan haluan sanoa, ha-
luan vielä oikeastaan vahvistaa hämmennystä tämän lainsäädännön osalta. Ensinnäkin mi-
nun on vaikea ymmärtää sellaista hallituksen logiikkaa, kun hallitus vaatii, että meidän oli-
si vahvistettava ja kehitettävä vanhusten palveluita, mutta samanaikaisesti hallitus kuiten-
kin heikentää vanhustyöntekijöitten osaamista ja nimenomaan geriatrista osaamista, joka
läpileikkaa oikeastaan koko sen vanhuspalveluketjun. Siltä osin voisi olettaa, että nyt, kun
meidän suuri tarpeemme on kehittää vanhuspalveluita, meidän pitäisi pikemminkin vah-
vistaa osaamista ja tuoda gerontologista hoito- ja sosiaalityön osaamista kaikille eri toimi-
joille, jotka toimivat vanhusten parissa. Ja siltä osin se ei tuo lisää kustannuksia, jos me li-
säämme työssä olevien ihmisten osaamistasoa emmekä lisää henkilökuntaa.

Toinen asia, joka on todella hämmentävä, on tämä vastuutyöntekijän poistaminen, oike-
astaan kolmellakin eri osa-alueella katsottuna. Ensinnäkin, kun me puhumme vastuutyön-
tekijästä, niin meillä on paljon yksin asuvia ihmisiä, ja mitä ikääntyneempiä ihmisiä, sen
todennäköisempää on, että he asuvat yksin. Silloin he ovat hyvin pitkälle riippuvaisia mei-
dän hoitohenkilökuntamme sitoutumisesta heidän hoitoonsa ja myös ymmärryksestä ja
8



Pöytäkirjan asiakohta PTK 122/2016 vp
osaamisesta näiden ihmisten tarpeista. Siinä mielessä tämän vastuutyöntekijän rooli tämän
yksittäisen vanhuksen hoitamisessa ja edunvalvonnassa, oikeusturvassa on ihan oleellinen
osa tätä kokonaisuutta.

Arvoisa puhemies! Tulenko sinne? Ihan pieni asia vielä.

Toinen varapuhemies Arto Satonen:  Pyydän, että puhuja tulee jatkamaan puhujapönt-
töön. (Puhuja siirtyi puhujakorokkeelle)

Elikkä kuten äsken sanoin, niin kaikkein heikoimmassa tilanteessa ovat ne ihmiset, jot-
ka asuvat yksin, joilla ei ole läheisiä ja omaisia ja jotka ovat täysin riippuvaisia hoitohen-
kilökunnan mahdollisuudesta hoitaa ja tukea heitä. Siltä osin meillä voi jäädä ihmisiä heit-
teille ja ihan tämänkin tilanteen takia. Me tiedämme, että jo tällä hetkellä näin on tapahtu-
nut, vaikka meillä on osaavaa henkilökuntaa, mutta tiedämme, että ei riittävästi.

Toinen asia, joka tähän liittyy: Olen itse Omaishoitajat ja läheiset -liiton puheenjohtaja,
ja olemme arvioineet tämän vastuuhenkilön poistamisen aiheuttavan sen, että nyt hallitus
myös siirtää entistä enemmän vastuuta omaisille ja omaishoitajille. Nyt tämä tarkoittaa si-
tä, että meidän omaishoitajamme joutuvat entistä enemmän perehtymään niihin erilaisiin
muutoksiin, mitä yhteiskunnassa tapahtuu, ja perehtymään myös lainsäädäntöön, sosiaali-
turvaan, palvelujärjestelmään, ja sitä kautta tämä tulee, voisiko sanoa, entisestään kuormit-
tamaan omaishoitajia ja omaisia näissä eri tilanteissa.

Kolmas asia, mikä liittyy tähän vastuutyöntekijään, on se, että kun hallitus valmistelee
uutta sosiaali- ja terveydenhuollon uudistusta, niin näillä näkymin näyttää siltä — vaikka
meillä ei ole vielä valinnanvapauteen liittyvää uudistusta tiedossa, mutta erilaisia huhuja
on liikenteessä — että se käytännössä tulee tarkoittamaan myös sitä, ja näkemyksiäkin on
siitä, että kun nämä palvelut pitää pakkoyhtiöittää, niin meidän nykyinen palvelujärjestel-
mämme pilkkoutuu entisestään erityyppisiin yhtiöihin. Ja kun meidän vanhuksemme ja
heidän omaisensa sukkuloivat sitten näiden yhtiöiden välillä, niin mitä tämä tulee tarkoit-
tamaan, jos meillä ei ole henkilöä, vastuutyöntekijää, joka tunnistaa tämän kyseisen van-
huksen erilaiset palvelutarpeet ja olisi tukemassa myös omaisia, omaishoitajia tämän ihmi-
sen hoidossa.

Tämä tuleva sote-uudistus tulee vaatimaan entistä enemmän palveluohjausta, ja tässä
yhteydessä näitten vastuutyöntekijöitten rooli olisi ollut kyllä äärettömän tärkeä. Siltä osin
täytyy myös todeta, että on todella hämmästyttävää, että hallitus poistaa vastuutyöntekijät.
Itse olen erittäin tyytyväinen, että Etelä-Karjalassa Eksotessa me pikemminkin vahvistam-
me vastuutyöntekijöitten asemaa ja roolia nimenomaan sen takia, kun oletamme, että hei-
dän roolinsa tulee kasvamaan tulevassa sote-uudistuksessa.

18.14 Sari Tanus kd: Arvoisa herra puhemies! On hyvä jatkaa edustaja Kiljusen puheen
jälkeen ja hienoa, että siellä Eksotessa vahvistetaan niiden työntekijöiden asemaa, jotka
ovat todella tarpeen.

Olisin muutaman sanan halunnut vielä sanoa lääkäreiden asemasta. Elikkä lääkärillähän
on monia monia erikoisaloja, mihin lääkäri voi erikoistua, ja siinä erikoisalojen joukossa
on myös geriatria. Geriatria ei olisi koskaan tullut erikoisalojen joukkoon, ellei sille oltaisi
nähty erittäin suurta tarvetta. Me tiedämme, että ikäihmisten hoito on hyvin vaativaa jo pel-
kästään sen takia, että monella on hyvin monia erilaisia sairauksia, monia lääkityksiä, ja
siihen terveyteen ja hyvinvointiin vaikuttaa usein hyvin vahvasti myös se ympäristö, missä
9



Pöytäkirjan asiakohta PTK 122/2016 vp
ikäihminen asuu, lääkkeiden yhteisvaikutukset ja niin edelleen. On erittäin tärkeää, että sii-
nä vaiheessa, kun ikäihmisten hoitoa arvioidaan ja tehdään hoitolinjauksia ja myös lääki-
tykseen tehdään linjauksia, siinä olisi alan asiantuntija sitä katsomassa yhteistyössä hoito-
tiimin kanssa, näiden eri alojen osaajien kanssa, koska kun heti alkumetreillä katsotaan ti-
lanne huolellisesti ja kokonaisvaltaisesti ja saadaan tehtyä linjaukset niin hoitoon kuin hoi-
vaan ja tarpeelliseen tukeen, niin se on aivan varmasti parasta mahdollista linjausta ikäih-
mistä ja hänen hoitoaan, hyvinvointiaan ajatellen. Ja se on aivan varmasti myös sellaista
linjausta, mikä ei vain pitkällä tähtäimellä vaan jo hyvin nopeasti tulee tuomaan säästöjä
yhteiskunnalle. Ja kun ajatellaan, että ikäihmisten joukko lisääntyy, niin on erittäin tärkeää
katsoa sekä ikäihmisten hyvinvoinnin että yhteiskunnan varojen käyttämisen kannalta,
mikä on järkevää, ja sen vuoksi ainoa oikea ratkaisu on olla tekemättä näitä heikennyksiä.

18.16 Sari Essayah kd: Arvoisa puhemies! Edustaja Kiljunen käytti kyllä erinomaisen
puheenvuoron muistuttaen juuri siitä, miksi juuri nyt tarvitsee tehdä näitä vanhuspalvelu-
lain heikennyksiä, tietysti heikennyksiä mielellään ei missään vaiheessa, mutta kun nyt
koko tämä iso sote-uudistus on edessäpäin, niin olisihan tuo nyt järkevää nähdä, mihin
nämä asiat alkavat asettua, ennen kuin lähdetään karsimaan erityisesti juuri näitä vastuu-
työntekijöitten määriä ja sitä, että ylipäätänsä osoitetaan tämä vastuutyöntekijä. Juuri tämä
pelko nyt on tässä, kun nämä hoitoketjut todennäköisesti tulevat tällä sote-mallilla pirsta-
loitumaan entisestään, miten ihmeessä sitten sen heikkokuntoisen vanhuksen kohdalla pys-
tytään varmistumaan siitä, että hän saa sen hoivan ja juuri ne palvelut, mitkä hänelle on tar-
koitettu ja mihin hän on oikeutettu, ellei hänellä ole sitten tällaista vastuutyöntekijää. Tämä
oli kyllä erittäin hyvä, että edustaja Kiljunen tämän asian nosti esille. 

Jos ajatellaan ylipäätänsä ikäihmisen hoitoa, siellä pitäisi olla juuri tämän kokonaisuu-
den huomioiminen. Siellä on se ravinto, siellä on lepo, ihan niin kuin kaikilla meillä eri-
ikäisillä, se, että on mahdollisuus ulkoiluun, liikkumiseen, ja sitten vielä erityisesti tämä
lääkitys. Tästähän me jatkuvasti kuulemme, niitä mediassa uutisoituja tapauksia, joissa
huomataan, että joko lääkitystä on yli tai on täysin yhteensopimatonta lääkitystä vanhuk-
sen kohdalla ynnä muuta. Siinä mielessä näitten erityisasiantuntijoitten poistaminen myös-
kin tästä tuntuu kyllä hyvin hätiköidyltä toimenpiteeltä.

Jotenkin tämä vanhuspalvelulaki kaiken kaikkiaankin on vähän tämmöinen, voisiko sa-
noa, KD:n lapsi. Silloin 2003—2007, kun olin itse eduskuntaryhmän puheenjohtajana, en-
simmäisenä olin allekirjoittamassa meidän ryhmän jättämän ensimmäisen vanhuspalvelu-
lakiraakileen, voi sanoa ihan suoraan, siinä vaiheessa. Mutta se oli se sysäys. Muistan, että
eri puolilta salia sanottiin, että kyllä Suomeen tällaista varmaan tarvitaan, mutta vuoteen
2011 saakka piti elää, ennen kuin sitten saatiin hallitusohjelmaan ja (Puhemies koputtaa)
ruvettiin tekemään vanhuspalvelulakia.

Yleiskeskustelu päättyi.

Eduskunta hyväksyi hallituksen esitykseen HE 218/2016 vp sisältyvien 1.—2. lakiehdo-
tuksen sisällön mietinnön mukaisena. Lakiehdotusten ensimmäinen käsittely päättyi.
10


