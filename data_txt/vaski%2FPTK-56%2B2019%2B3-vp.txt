















































DEM88BB.tmp.xml


Pöytäkirjan asiakohta PTK 56/2019 vp
Pöytäkirjan asiakohta 

PTK 56/2019 vp

Täysistunto

Torstai 24.10.2019 klo 15.59—19.55

3. Hallituksen esitys eduskunnalle kasvinterveyslaiksi sekä laiksi sakon täytäntöönpanosta 
annetun lain 1 §:n muuttamisesta

Hallituksen esitys HE 11/2019 vp
Valiokunnan mietintö MmVM 1/2019 vp

Ensimmäinen käsittely

Puhemies Matti Vanhanen: Ensimmäiseen käsittelyyn esitellään päiväjärjestyksen 3.
asia. Käsittelyn pohjana on maa- ja metsätalousvaliokunnan mietintö MmVM 1/2019 vp.
Nyt päätetään lakiehdotusten sisällöstä.

Keskustelu

17.03 Anne Kalmari kesk (esittelypuheenvuoro): Arvoisa puhemies! Meillä on käsitte-
lyssä hallituksen esitys eduskunnalle kasvinterveyslaiksi sekä laiksi sakon täytäntöönpa-
nosta annetun lain 1 §:n muuttamisesta.

Esityksessä ehdotetaan säädettäväksi uusi kasvinterveyslaki. Lailla täydennettäisiin
kasvintuhoojien vastaisia suojatoimenpiteitä ja virallista valvontaa ja muita virallisia toi-
mia koskevia Euroopan unionin asetuksia. Nykyinen kasvinterveyden suojelemisesta an-
nettu laki kumottaisiin. Ehdotetussa laissa säädettäisiin toimivaltaisista viranomaisista ja
niiden tehtävistä sekä säännösten rikkomisesta tuomittavista rangaistuksista. [Hälinää]

Puhemies Matti Vanhanen: Edustaja, malttakaa hetki, odotetaan, että sali hiljenee. — No
niin, jatkakaa.

Hallinnollisiin keinoihin esitetään uutta seuraamusmaksua, jonka koko olisi 300 eurosta
5 000 euroon. Ehdotettu laki sisältäisi myös säännöksiä eräistä kasvintuhoojien vastaisista
suojatoimenpiteistä annetun asetuksen soveltamisalan ulkopuolelle jäävistä kasvinterveys-
riskien hallintatoimista, kuten Suomessa pysyvästi esiintymättömän muun kuin säännel-
lyn tuhoojan leviämisen estämisestä ja biologiseen torjuntaan tai pölytykseen käytettäville
makroeliöille asetettavista vaatimuksista. Mitä nämä käytännössä ovat? Tässä vaiheessa
kerron, että esimerkiksi erilaisia koita, ripsiäisiä ja viruksia, joita ei siellä vaarallisissa kas-
vintuhoojissa ole mutta joita on syytä torjua joka tapauksessa.

Esityksessä ehdotetaan lisäksi muutosta sakon täytäntöönpanosta annettuun lakiin ehdo-
tetun hallinnollisen seuraamusmaksun johdosta.

Hallituksen esityksen mukaan korvausjärjestelmää on tarpeen arvioida uudelleen, sillä
EU:ssa on valmisteilla uusi rahoitusasetus, joka tulee sisältämään säännökset komission
avustuksista jäsenmaille tiettyjen kasvintuhoojien hävittämisestä aiheutuneista kustannuk-
sista. Tämä onkin tärkeä huomioida, sillä kuulemisissa tuli ilmi, että kasvihuonealalla on
 Tarkistettu
4.0



Pöytäkirjan asiakohta PTK 56/2019 vp
pelkoja siitä, mitä kustannuksia tämä laki aiheuttaa. Lisäksi asiaa perustellaan tarpeella
odottaa, mitä seurauksia kasvintuhoojavakuutusten vakuutusmaksuveron vapautuksella
on.

Maa- ja metsätalousvaliokunta oli yhtenäinen tästä asiasta, piti sitä hyvänä ja nosti esille
seuraavia tärkeitä seikkoja. Valiokunta korostaa, että korvaus- tai vakuutusjärjestelmien on
oltava sellaisia, että ne kannustavat toimijoita ilmoittamaan toimenpiteitä vaativista kas-
vintuhoojien esiintymisistä viranomaisille. Pidimme erittäin tärkeänä, että hallintotoimin-
nan suhteellisuus ja tarkoituksenmukaisuus otetaan huomioon seuraamuksista päätettäes-
sä. Hommanhan pitäisi käytännössä mennä niin, että jos on tällainen tahaton lievä rikko-
mus, siitä tulee huomautus ja sitten toisessa vaiheessa ehkä tämä seuraamusmaksu ja sitten
rikosprosesseja, jos on tahallista petosaietta ja toiminta on jatkuvaa.

Maa- ja metsätalousvaliokunta otti tosiaankin tämän seuraamusmaksun erityiskäsitte-
lyyn, ja tähän liittyen meillä onkin lausuma, johon palaan sitten tämän esityksen lopussa.
Kyse on esityksen mukaan rikosoikeudellisia rikkomuksia vähäisempinä pidettävistä rik-
komuksista ja laiminlyönneistä, joiden osalta toimivaltaisuus määrätä seuraamusmaksu on
vain Ruokavirastolla. Valiokunta katsookin, että selvityksen perusteella ei ole estettä sää-
tää hallinnollisesta seuraamusmaksusta kasvinterveyslaissa, vaikka joiltain tahoilta olikin
vähän duubioita siitä, tuleeko päällekkäistä säätelyä.

Valiokunta kiinnittää huomiota siihen, että biologisessa torjunnassa käytettävien mak-
roeliöiden käyttö voidaan kieltää, jos ne aiheuttavat uhkaa kasvinterveydelle. Valiokunta
pitää perusteltuna selvittää, onko vastaavasti varauduttava tilanteisiin, joissa makroeliöi-
den käytöstä aiheutuu uhka luonnon monimuotoisuudelle.

Ja lopuksi: Valiokunta pitää tarpeellisena, että lainsäädännön toimivuutta seurataan ja
arvioidaan ja että asiasta annetaan maa- ja metsätalousvaliokunnalle selvitys vuoden 21
loppuun mennessä. Valiokunta ehdottaa asiaa koskevan lausumaehdotuksen hyväksymis-
tä.

Valiokunnan päätösehdotus: Eduskunta hyväksyy muuttamattomana hallituksen esityk-
sen, mutta valiokunnalla on siis yksi lausumaehdotus, joka kuuluu seuraavasti: ”Eduskun-
ta edellyttää, että hallitus seuraa ja arvioi lainsäädännön toimivuutta sekä antaa maa- ja
metsätalousvaliokunnalle asiasta selvityksen vuoden 21 loppuun mennessä.”

Kiitoksia valiokunnalle hyvästä työtä ja hyvästä keskustelusta. On aina hienoa, kun
päästään yksimielisesti lopputulemaan. Suomi on ollut maa, jossa kasvinterveydestä ja
eläinterveydestä on aina haluttu pitää hyvää huolta, mutta haluamme tehdä sen kuitenkin
niin, että meidän oma kilpailukykymme ei vaurioidu emmekä luo turhaa byrokratiaa omil-
le yrittäjillemme.

17.10 Heikki Autto kok: Arvoisa herra puhemies! Me suomalaiset olemme todella on-
nekkaita siinä, ehkä onnekkaampia kuin osaamme usein ajatellakaan, kuinka meillä puh-
das maaperä, puhtaat vedet ja maailman puhtain ilma mahdollistavat sen, ja kun meillä vie-
lä tuo vuodenaikojen vaihtelu pitää monet tuholaiset poissa, että meillä kasvinterveystilan-
ne on mitä parhain, ja toisaalta sitten kun ei tarvitse käyttää suojeluaineita siinä määrin,
missä muualla, kasvit ovat todella puhtaita, ja kun nautimme hyvää kotimaista ruokaa,
emme saa ravinnostamme sellaisia torjunta-ainejäämiä, mitä valitettavasti monissa muissa
maissa ihmiset ravinnostaan saavat. Eli olemme todella onnekkaita, kun vain ymmärräm-
me nauttia hyvää kotimaista ruokaa. Lisäksi kasvukauden, joka sinänsä meillä on lyhyt, ke-
2



Pöytäkirjan asiakohta PTK 56/2019 vp
sän pitkät valoisat vuorokaudet takaavat sen, että meillä myöskin ruokakasvit, marjat ja he-
delmät ovat varsin maistuvia. Eli olemme onnekkaita tässä mielessä.

On tietysti tärkeää, että meillä kansanedustuslaitos huolehti siitä, että myös kasvinterve-
yteen liittyvä lainsäädäntö on kunnossa. Haluankin kiittää koko valiokuntaa sekä valiokun-
nan puheenjohtaja Kalmaria hyvästä työstä. Tässä saatiin yli hallitus—oppositio-rajan hy-
vällä yhteisymmärryksellä laadittua uusi laki tältä osin.

Tässä lainsäädännössä on ehkä huomioitava erityisesti se, että kun siirrytään entistä
enemmän käyttämään näitä vakuutusperäisiä mekanismeja erilaisten vahinkojen korvaa-
misessa, niin kuten olemme viime päivien uutisoinnista saaneet lukea vaikkapa satovahin-
kojen vakuuttamisen osalta, nämä eivät ole pienellä markkina-alueella, kuten Suomessa,
aivan yksinkertaisia. Siinä mielessä on tärkeää, että eduskunta nyt tarkkaan seuraa myös tä-
män lainsäädännön vaikutuksia.

Kaiken kaikkiaan, arvoisa puhemies, voimme varmasti hyvillä mielin hyväksyä tämän
lain sisällön, ja on tarpeellista, että myös tuo valiokunnan esittämä lausuma hyväksyttäi-
siin tässä yhteydessä.

17.12 Jari Myllykoski vas: Arvoisa herra puhemies! Edustaja Autto ja itse asiassa valio-
kunnan puheenjohtaja Kalmari toivat esille tuossa mietinnön esittelyssä ne, mihinkä itse-
kin haluan keskittyä, ja kertoakseni, että valiokunta pohti kyllä nimenomaan tuota proble-
matiikkaa, mikä esimerkiksi on satovahinkojen osalta tullut todeksi. Vakuutusten luomi-
nen ja niin, että markkinat ovat kiinnostuneita siitä, on varmasti vielä niin sanotusti pitkäs-
sä kuusessa, että me näin pienelle markkina-alueelle kuin Suomi voisimme luoda sellaisen
vakuutusjärjestelmän, joka olisi aukoton, ja siitä syystä on erityisen hyvä, että valiokunnal-
la oli tämä tarkastelu. Vuoden 21 loppuun mennessä saamme tiedon siitä, kuinka tämä laki
on toiminut siltä osin.

Itselleni nousee huoli kuitenkin siitä, että tässäkin toimijana on Ruokavirasto. Kuten
olemme uutisista saaneet kuulla ja tiedämme, Ruokavirastossa käydään kuitenkin keskus-
telua siitä, onko henkilöstö tällä hetkellä ylimitoitettua ja säästötoimia siellä haluttaisiin
tehdä. Samalla kertaa tässä on menossa eteenpäin muutama muukin laki, jossa Ruokavi-
raston rooli on keskeinen, ja kannan huolta siitä, että me täällä valtioneuvoston esityksestä
säädämme lakeja, joissa Ruokaviraston rooli on keskeinen toimijana, mutta samalla mei-
dän pitäisi kyllä huolehtia siitä, että lainsäädännön valvontavelvoitteet pystyttäisiin myös
sitten huolehtimaan. Siinä mielessä on varmasti hyvä, että valiokunnassa keskitytään seu-
raavien lakien mietintövaiheessa siihen, ovatko meidän resurssit riittävät, ja toivotaan, että
siellä pystytään samalla lailla keskittymään siihen, että lakia seurataan.

On oikein hyvä, että tämä järjestelmä kuitenkin lähtee siitä, että ensin huomautetaan ja
neuvotaan tahattoman virheen johdosta. Olisi kohtuutonta kuitenkin pienellä toimialalla
pienille toimijoille ruveta langettamaan heti maksuja tai että lähdettäisiin oikeusprosessien
kautta asioita viemään eteenpäin, ja siinä mielessä tätä lakia ja sen henkeä on helppo kan-
nattaa.

Kiitän myöskin omalta osaltani niin oppositiota kuin hallituspuolueen kansanedustajia
hyvästä, rakentavasta keskustelusta mietintöä valmisteltaessa.

17.15 Raimo Piirainen sd: Arvoisa puhemies! Näyttää olevan niin, että meillä valiokun-
nan jäsenillä on noussut suurin piirtein samat asiat esille tässä, lähinnä tämän mietinnön te-
3



Pöytäkirjan asiakohta PTK 56/2019 vp
kemisestä. Minäkin haluan korostaa sitä yhteistyötä, mitä on ennen kaikkea hallituksen ja
opposition kesken tässä tehty.

Mutta tästä lausumasta haluan nostaa esille tämän, mikä kuulemisessa tuli esille, tämän
hallinnollisen seuraamusmaksun. Sen voi antaa vain Ruokavirasto. Elikkä kun on arvioitu,
että sen voisi antaa myös ely ja Tulli, niin näin ei ole, se on Ruokaviraston tehtävä.

Kannan omalta osaltani myös huolta siitä, mitä esimerkiksi edustaja Myllykoski esitti,
että Ruokaviraston resurssit ovat tällä hetkellä hyvinkin kriittisellä tasolla. Ja näyttää ole-
van, että näitä tehtäviä tulee aika merkittävästi, niin kyllä meidän täytyy kantaa huolta sii-
tä, että myös virastolla on sitten, kun seurantavastuuta tulee, myös resursseja hoitaa näitä
asioita.

Kiitoksia valiokunnan jäsenille ja ennen kaikkea puheenjohtajalle. — Kiitos.

Puhemies Matti Vanhanen: Ja valiokunnan puheenjohtaja Kalmari.

17.16 Anne Kalmari kesk: Kiitoksia hyvästä keskustelusta.
Edustaja Autto tuossa jo ensimmäisenä nosti suomalaisen puhtaan ruuan arvon. Mieles-

täni on hienoa, että se täällä istunnossa aika ajoin nostetaan niin että me ymmärrämme sitä
arvostaa. Suomessa käytetään eurooppalaisittainkin vähiten kasvinsuojeluaineita pelto-
hehtaaria kohti, ja olemme ihan kärkijoukkoa siinä, miten pieniä jäämäpitoisuuksia mei-
dän elintarvikkeissamme on. Suomalaisten saamista kasvinsuojeluainejäämistä valtaosa
tuleekin ulkomaisesta ruuasta, vaikka valtaosa syömästämme ruuasta on kotimaista. Tämä
on yksi asia, mitä ehkä ei suomalainen kuluttaja osaa siinä mitassa arvostaa kuin mikä mer-
kitys sillä meidän terveydellemme on, joten on hyvä ja tärkeää, että pidämme esimerkiksi
näistä kasvintuhoojista huolta niin, että kasvinsuojeluaineita ei tarvitse sitten käyttää jat-
kossakaan siinä mitassa kuin sitä muualla tapahtuu.

Ja vielä lopuksi: huoli Ruokaviraston resursseista on aiheellinen, ja sitä pohditaan var-
masti sitten talousarviokäsittelyn yhteydessä valiokunnassamme.

17.18 Hannu Hoskonen kesk: Arvoisa herra puhemies! Huoli kasvien terveydestä ja sii-
tä, etteivät erilaiset kasvitaudit Suomen rajojen ulkopuolelta, varsinkaan tuolta etelän
suunnalta tulevat kasvitaudit, tänne pääse leviämään, on aivan aiheellinen ja perusteltu.
Kun ilmasto on kuitenkin lämmennyt aika nopeaa tahtia, niin on selvä asia, että se luo hy-
vän alustan sille, että tuomalla joitakin eläviä kasveja tänne ikään kuin salaa voimme ai-
heuttaa valtavan tuhon. Tämä on nähty nimenomaan pelloilla: esimerkiksi joku koloradon-
kuoriainenhan — taitaa olla perunan tuholainen — on erittäin vakava tauti ja aiheuttaa vä-
littömästi vakavia toimenpiteitä, jos sellainen tilan pellosta löytyy. Tämä on yksi esimerk-
ki, ja niitä on valtava määrä muitakin. Minä en kaikkia edes tunne, mutta ne viestit, mitä
olen kuullut asiantuntijoiden sanovan, on otettava todella vakavasti.

Ympäristövaliokunnan puheenjohtajana voisin sanoa senkin, että nyt kun meillä on käy-
ty keskustelua turpeen käytön kieltämisestä kokonaan tai sen rajusta vähentämisestä, niin
siihen liittyy valtava ympäristöriski liittyen metsien terveyteen, koska meillä tässä maassa
ei kerta kaikkiaan ole sitä puumäärää olemassa eikä mistään sitä löydy, jolla turpeen käyt-
tö korvattaisiin. Sitä ei vain ole. Se on kylmä tosiasia, kun katsoo puunmyyntitilastoja Suo-
messa, paljonko Suomessa myydään puuta, paljonko energiapuuta myydään, paljonko lä-
hialueillamme käytetään puuta. Elikkä jos tämä turvepäätös tehtäisiin vaikka ensi vuodes-
ta alkaen, niin se tarkoittaisi sitä, että meidän on tuotava valtavat määrät puuhaketta ulko-
4



Pöytäkirjan asiakohta PTK 56/2019 vp
mailta, ja sitä ei saa mistään muualta kuin tuolta etelän suunnalta, ja sieltä tulisi laivalas-
teittain sitten erilaisia kasvitauteja Suomeen. Muistutan teitä, arvoisat edustajakollegat, sii-
tä, kun nyt keskustellaan suomalaisesta energiapolitiikasta, minkä riskin se aiheuttaisi
Suomen metsille. Katsokaapa, mitä tapahtui Brittiläisessä Kolumbiassa, Kanadassa, kun
muuan pieni tuholainen pääsi leviämään sinne metsiin. Jos oikein muistan miljoonamää-
rät, se noin 15 miljoonan hehtaarin verran tuhosi metsiä. Ei nyt ihan koko Suomen metsä-
pinta-alaa, kun vertaa sitä määrää, mutta kuitenkin lähes. Aivan valtavat metsätuhot. Sitä-
kö me tähän maahan haluamme tekemällä sellaisia päätöksiä, jotka ajavat sitten suomalais-
ten metsien terveydentilan kaaokseen?

Tai yhtä lailla sitten se, että esimerkiksi Saksassa nyt oli viime kesänä valtavia metsätu-
hoja, koko Keski-Euroopassa, Tšekinmaalla ja Slovakiassakin taisi olla. Noin 80 miljoo-
naa hehtaaria metsää tuhoutui erilaisten sienitautien ja tuholaisten seurauksena. Syynä oli-
vat hoitamattomat metsät ja sitten toisena asiana yli-ikäiset metsät. Jos näin teemme kuten
Keski-Euroopassa on toimittu, lopetamme metsienhoidon ja metsien uudistamisen, me
joudumme tämän saman kohtalon kokemaan, ja minä varoitan teitä, arvoisat edustajakol-
legat, siitä, että tälle tielle ei pidä lähteä. Kyllä voi puhua ja esittää asioita, mutta kyllä vas-
tuu on kannettava siitä, [Puhemies koputtaa] mitä päätöksistä seuraa.

17.21 Ritva Elomaa ps: Arvoisa puhemies! Me suomalaiset kuluttajat voimme olla todel-
la onnellisia. Me olemme onnekkaita siitä, että kasvinterveystilanne maassamme on erit-
täin hyvällä tolalla. Me saamme syödä puhdasta ruokaa, se on etuoikeus. Se ei välttämättä
ole itsestäänselvyys, jos emme pidä kiinni siitä, että meidän tuottajat ovat kilpailukykyisiä
tulevaisuudessa.

Kiitän valiokunnan puheenjohtaja Kalmaria ja kaikkia maa- ja metsätalousvaliokunnan
edustajia erittäin hyvästä yhteistyöstä, tästä mietinnön lopputuloksesta ja siitä, että lop-
puun tuli vielä tämä lausuma seurannasta, mikä on todella tärkeä.

Edustaja Myllykoski nosti esille myös pienet toimijat ja heidän mahdollisuutensa toi-
mia tulevaisuudessa samoin kuin huolen siitä, kuinka Ruokavirasto pääsee toimimaan täy-
sipainoisesti tulevaisuudesta. Ne ovat aiheellisia huolia.

Mutta kaiken kaikkiaan tämä yhteistyö tämän mietinnön suhteen oli erittäin hyvää va-
liokunnan keskuudessa, kiitos siitä.

17.22 Heikki Autto kok: Arvoisa herra puhemies! Tuossa edellisessä kohdassa suullisen
kyselytunnin aikana edustaja Petelius nosti mielestäni hyvässä puheenvuorossaan vakavan
huolen esiin siitä, kuinka erityisesti hyönteisten joukkokato on aiheuttamassa tällaista laji-
kirjon heikkenemistä. Hyönteisethän ovat aivan keskeinen pölyttäjä ruokakasveillemme,
joten tämä koskettaa myös ruokaturvaa, ei vain meillä Suomessa vaan Euroopassa ja laa-
jasti maailmalla. Kun on yleinen epäilys siitä, että nimenomaan kasvinsuojeluaineet ovat
keskeinen syy siihen, miksi hyönteisten määrä vähenee, niin tämäkin on mielestäni keskei-
nen puolustuspuheenvuoro puhtaalle suomalaiselle ruualle, koska meillä ei tarvitse käyt-
tää siinä mittakaavassa näitä kasvinsuojeluaineita, jotka sitten voivat vahingollisesti vai-
kuttaa vaikkapa hyönteiskantoihin. Tässä mielessä on todella tärkeää, että voimme nyt
paitsi olla edistämässä lainsäädännön keinoin suomalaista ruuantuotantoa niin myös siten,
että puhuisimme laajasti niitten asioitten puolesta, jotka tekevät puhtaasta kotimaisesta
ruuasta myös globaalisti vastuullisen ekoteon.
5



Pöytäkirjan asiakohta PTK 56/2019 vp
17.24 Atte Harjanne vihr: Arvoisa herra puhemies! Jatkan hieman edustaja Hoskosen
linjoilla, eli erittäin hyvä pointti nostaa esiin, että ilmastonmuutoksen edetessä on hyvin
tärkeätä huolehtia oikeastaan koko meidän kasvinjalostuksen, ruuantuotannon ja metsäta-
louden resilienssistä ja siitä, että meillä sopeutuminen ja sen resursointi ovat kunnossa. Se
on äärimmäisen tärkeätä.

Mitä tulee siihen, millä turve korvataan, niin tämä vain osoittaa sen, että nyt on aivan ää-
rimmäisen tärkeätä kehittää ja panostaa todella paljon erilaisiin polttoon perustumattomiin
tapoihin tuottaa energiaa. — Kiitos.

17.24 Jenni Pitko vihr: Arvoisa puhemies! Edustaja Hoskonen nosti esille metsien ja
maatalouden suojaamisen tuholaisilta. Tämä asia on tärkeä ja liittyy myös tähän aiheeseen. 

Kun maataloudesta ja kotimaisesta ruuantuotannosta puhutaan, on tosiaan muistettava,
että ilmastonmuutos vaikuttaa myös ruokaturvaan. Kohonneet lämpötilat, sademäärien
muutokset sekä ääri-ilmiöiden yleistyminen vaikeuttavat ruuantuotantoa niin meillä kuin
maailmalla erityisesti. Heinäkuu olikin maailmalla mittaushistorian lämpimin, ja kulunut
kesä oli Suomessakin vilja-alan mukaan kuiva. Kevätviljan sadot jäävät kuivuudesta joh-
tuen vain tyydyttävälle tasolle.

Ilmastonmuutos vaikuttaa tosiaan myös metsätalouteen. Lämpeneminen altistaa metsiä
yhä enemmän myrskytuhoille, kuivuudelle, metsäpaloille, tuholaisille ja taudeille. Met-
sien käytön, maatalouden ja koko maankäyttösektorin on uudistuttava vastaamaan ilmas-
tonmuutoksen haasteita, jotta myös tulevaisuudessa meillä on ruokaa, työpaikkoja, yli-
päänsä monimuotoista elämää maapallolla. Kun maailmalla kuivuus heikentää mahdolli-
suuksia kasvattaa nykyisillä paikoilla ruokaa, voi olla, että Suomen maataloudessa myös
joudutaan tuottamaan ruokaa nykyistä laajemmalle ihmismäärälle.

17.26 Hannu Hoskonen kesk: Arvoisa puhemies! Vielä tästä energiantuotannosta, ja ni-
menomaan se koskee myös ruuantuotantoa, kun puhumme kasvien terveydestä. Esimer-
kiksi suomalaiset viljalajikkeet on kehitetty pitkän, pitkän kehitystyön tuloksena suomalai-
sille pelloille, suomalaiseen ilmastoon sopiviksi, ja jos vaarantaisimme sen niin, että toi-
simme tänne sellaisia kasvitauteja, jotka ovat vaaraksi meidän itse kehittämillemme lajeil-
le, viljalajeille tässä maassa, niin ottaisimme aivan valtavan riskin oman ruuantuotannon
kannalta, koska tulevina vuosikymmeninä aivan varmasti sellainen valtio, joka itse pystyy
tuottamaan omille kansalaisilleen tarpeellisen ruuan — ja Suomen maataloudessahan se
käytännössä tarkoittaa hajautettua ruuantuotantoa — on meidän kansalaisten turva. Suo-
messa on niin erilaisia ilmastovyöhykkeitä, että silloin, kun etelässä on jo kunnon kevät,
jopa hyvä kesän alku, niin Lapissa on vielä pikkasen lunta ja kylmää. Elikkä meillä on erin-
omaiset mahdollisuudet tehdä tämä homma itse. Ja mitä tulee energiantuotantoon, se kas-
viturvallisuus koskee sitäkin, koska jos me lähdemme tänne hakkeita kuljettelemaan ym-
päri maailmaa, niin se on ihan varmasti — kun niitä hakkeitahan ei millään lailla lämpö-
käsitellä tai desinfioida, ne tuodaan raakana suoraan rahdista laivaan ja tänne — niin val-
tava riski, että toivon, arvoisat edustajakollegat, että älkää sitä vaihtoehtoa edes pohtiko ol-
lenkaan.

Toinen asia: Siihen liittyy sekin, että kun puhutaan kotimaisesta energiasta, niin me
olemme jo vuosikymmenten aikana tähän maahan rakentaneet valtavan kaukolämpöver-
koston, jonka kirjanpitoarvosta kun puhutaan, niin en tiedä miljardeista, mutta varmaan 10
ja 20 miljardin väliin se arvo sattuu, ja jos me tätä lähdemme romuttamaan — nyt ei ole mi-
6



Pöytäkirjan asiakohta PTK 56/2019 vp
tään keinoa hoitaa tätä, mitään muuta kuin jatkaa tällä hyvällä CHP-linjalla, ja siinä kas-
vinterveys tulee esille sillä hetkellä, kun hommaamme metsästä niitä tavaroita tuonne tie-
nvarteen. Jos me sen itse vaarannamme, niin me emme pysty sitä millään korvaamaan.
Edustaja Kalmarin tekemä työ ja maa- ja metsätalousvaliokunnan tekemä työ ja asia tun-
tuu vähäpätöiseltä ehkä monesta meistä, mutta kun katsomme asiaa pikkusen suuremmilla
laseilla, niin varmasti näemme sen, että suomalaisen metsän terveydentilan vaaliminen —
niin metsien kuin peltojen — on äärimmäisen tärkeä asia, ja toivon, että siihen suhtaudu-
taan suurella vakavuudella, kuten maa- ja metsätalousvaliokunta on tässä mietinnössään
tehnyt.

Puhemies Matti Vanhanen: Ja olisiko valiokunnan puheenjohtajalla ehkä viimeiset sa-
nat.

17.28 Anne Kalmari kesk: Arvoisa puhemies! Vielä vedän vähän globaaliin kontekstiin
tätä kasvinterveyslakia, mikä itse asiassa jokaisessa puheenvuorossa jonkuntyyppisenä
kytkentänä kuitenkin tässä tuli.

Se on tosi, että esimerkiksi puutavaran mukana on todella isoja riskejä saada vaarallisia
kasvintuhoojia. Ylipäätään huomiot siitä, että ilmastonmuutos vaikuttaa tähän, ovat todel-
la oikeita. Mutta globaaliin kontekstiin liittyen meillä on hyvä kasvinterveys. Puhuin tuos-
sa pienestä kasvinsuojeluaineitten saannista, ja kuvailen, minkätyyppistä toimintaa esimer-
kiksi tuolla Atlantin toisella puolella on, mikä on ihan arkipäivää: Siellä tehdään lentoko-
neruiskutuksia tuholaisentorjuntaan. Siellä menee silloin kaikki, joka ainut hyönteinen val-
tavilta alueilta. Voitte kuvitella, että lentokoneilla ei ihan hienosäätöä siinä tehdä. Siellä
kärsivät samaan aikaan linnutkin. Ne kärsivät kahdesta syystä, suorasta kontaminaatiosta,
pestisideistä elikkä torjunta-aineista, ja sitten ne kärsivät siitä, että hyönteiset katoavat. Li-
säksi on geenimuuntelua, jolla valjastetaan kasveihin esimerkiksi tällainen beetatoksiini,
joka aiheuttaa sitä, että kaikki tai hyvin iso osa niistä hyönteisistä, mitkä sinne kasville tu-
levat, kuolevat. Vaikka niistä on yritetty tehdä valikoivia, esimerkiksi maissikoisaan pure-
via, niin sitten ne tuhoavat muitakin eliöitä. Yksi seuraus tämäntyyppisestä laajamittaises-
ta tuholaisten torjunnasta varmastikin on se, että mehiläiset maapallolta katoavat, ylipää-
tään pölyttäjähyönteiset katoavat.

Tämä on ehkä sitä keskustelua, mitä meillä Suomessa aika vähän on käyty. Meillä ehkä
pureudutaan johonkin yksittäiseen meille tyypilliseen kasvinsuojeluaineeseen, ja kuiten-
kin esimerkiksi samaan aikaan soijanviljelyssä tai maissinviljelyssä on hyvin paljon ainei-
ta, mitkä on kielletty kokonaan Euroopassa, ja vielä enemmän aineita, jotka on kielletty
Suomessa, jossa kasvinsuojeluaineitten kirjo on hyvin mitätön ja hirveän tarkalle valvottu
ja tutkittu. Tämä on lottovoitto suomalaiselle kuluttajalle, jos vain ymmärtää pitäytyä mah-
dollisimman pitkälle suomalaisissa elintarvikkeissa.

Yleiskeskustelu päättyi. 

Eduskunta hyväksyi hallituksen esitykseen HE 11/2019 vp sisältyvien 1. ja 2. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
7


