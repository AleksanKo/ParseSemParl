















































DEMB565.tmp.xml


Pöytäkirjan asiakohta PTK 18/2018 vp
Pöytäkirjan asiakohta 

PTK 18/2018 vp

Täysistunto

Keskiviikko 7.3.2018 klo 14.02—21.05

2. Keskustelualoite suomalaisen kulttuurin merkityksestä, kehitystrendeistä ja muuttuvas-
ta toimintaympäristöstä

Keskustelualoite KA 6/2017 vp

Keskustelu

Ensimmäinen varapuhemies Mauri Pekkarinen: Päiväjärjestyksen 2. asiana on ajan-
kohtaiskeskustelu suomalaisen kulttuurin merkityksestä, kehitystrendeistä ja muuttuvasta
toimintaympäristöstä. Ajankohtaiskeskustelun avaa keskustelualoitteen ensimmäinen alle-
kirjoittaja, edustaja Pauli Kiuru.  Tämän jälkeen myönnän harkitsemassani järjestyksessä 1
tai 2 minuutin mittaisia vastauspuheenvuoroja. Tähän keskusteluun varataan aikaa 1,5 tun-
tia. Täydennyksenä tähän vielä jatkan, että edustaja Kiurun puheenvuoron jälkeen
asianomainen ministeri käyttää puheenvuoron ennen tämän varsinaisen keskustelun avaa-
mista.

Keskustelu

14.04 Pauli Kiuru kok (esittelypuheenvuoro): Arvoisa herra puhemies! Kiitän puhemies-
neuvostoa keskustelualoitteen hyväksymisestä täysistuntoon. Ajankohtaiskeskustelu edus-
kunnassa osoittaa arvostusta suomalaiselle kulttuurille. Kiitän myös edustaja Pia Viitasta
yhteistyöstä aloitteen laatimisessa ja nimien keräämisessä. Saimme vahvan tuen kaikista
eduskuntaryhmistä.

Kulttuuri on kokonaisuus, joka käsittää tiedon, uskomukset, taiteen, moraalikäsitykset,
lain, perinteen sekä kaikki muut sellaiset kyvyt ja tavat, jotka ihminen on yhteiskunnan jä-
senenä omaksunut. Turun yliopiston kulttuurihistorian emeritusprofessori, rehtori ja gra-
dutyöni ohjaaja Keijo Virtanen on sanonut: ”Yksilöstä tulee historiallinen vain suhteessa
elämäänsä, ympäristöönsä ja aikaansa.” Historiattomuus ohentaa sivistystä ja kykyä oival-
taa kulttuurimme hienoja vivahteita. Puolustan pyrkimystä suomalaisen kulttuurin koko-
naisvaltaiseen ymmärtämiseen.

Meidän on siedettävä, hyväksyttävä ja myös arvostettava erilaisuutta. Ketään ei saa il-
man hyväksyttävää perustetta asettaa eri asemaan sukupuolen, iän, alkuperän, kielen, us-
konnon, vakaumuksen, mielipiteen, terveydentilan, vammaisuuden tai muun henkilöön
liittyvän syyn perusteella. Näin sanoo perustuslaki.

Onko kuitenkin olemassa joku yläraja suvaitsevaisuudelle? Suvaitsevien ei pidä loput-
tomiin sietää suvaitsemattomuutta. Meidän on oltava valmiita puolustamaan länsimaisiin
arvoihin perustuvaa avointa ja demokraattista yhteiskuntaa siihen kohdistuvia uhkia vas-
taan. Toinen vaihtoehto on joustaa loputtomiin ja vaarantaa suomalainen sivistys, kulttuu-
ri, tasa-arvo, oikeusjärjestelmä sekä demokratia. Turvallisuudella ja suomalaisella kulttuu-
 Tarkistettu
4.1



Pöytäkirjan asiakohta PTK 18/2018 vp
rilla on uhkia. Tästä on viime kädessä kysymys myös tiedustelulaeissa. Puolustan suoma-
laisten oikeutta turvallisuuteen ja omaan kulttuuriin.

Arvoisa puhemies! Tarinan mukaan toisen maailmansodan aikana Winston Churchillil-
le ehdotettiin taiteen ja kulttuurin rahoituksesta tinkimistä. Hänen väitetään vastanneen ky-
symyksellä: ”Minkä puolesta me sitten oikein taistelemme?” Valtio ilman kulttuuria olisi
vain hallintoa ja kansalaiset hallintoalamaisia. [Ilkka Kanerva: Hyvä, Kiuru!]

Esittävän taiteen ja museoiden valtionosuusjärjestelmää ollaan uudistamassa. Työryh-
män esityksestä kerätään palautetta lausuntokierroksella. Eppu Normaalin sanoitusta lai-
naten paperilla on vasta tahroja. Työryhmän esitys asettaa kiusallisella tavalla vastakkain
Helsingin ja muun Suomen. Tampereen Työväen Teatteri olisi menettämässä kansallis-
näyttämön aseman. TTT on maamme ainoa ammattimaisesti toimiva työväenteatteri. Se on
Suomen kolmanneksi suurin teatteri ja samalla suurin teatteri pääkaupunkiseudun ulko-
puolella. Vuoden 18 tapahtumista on kulunut sata vuotta. Esitys kaikkien kansallisnäyttä-
möiden keskittämisestä pääkaupunkiin on elitistinen, historiaton ja ajoitukseltaan tyylitön.
Esitystä on pakko hioa ennen lain lopullista hyväksymistä. ”Voi tuuli kylmästi kutittaa sel-
kää, se eteenpäin työntää, älä siis pelkää.” Puolustan Tampereen Työväen Teatterin ase-
maa ja kulttuurin alueellista saavutettavuutta. [Oikealta ja vasemmalta: Hyvä!]

Arvoisa puhemies! Sisäisen turvallisuuden strategian mukaan kulttuurilla on vaikutusta
siihen, miten hyvin yhteiskuntamme kestää vastakkainasettelua ja informaatiovaikuttamis-
ta. Lukutaidolla ja kulttuurilla on myös turvallisuusnäkökulma. Taloudelliset paineet ovat
heikentäneet tiedotusvälineiden mahdollisuuksia tutkivaan journalismiin. Se on valitetta-
vaa. Uudeksi keinoksi on otettu lähes reaaliaikainen faktantarkistus. Se on erinomainen oi-
vallus presidentinvaalin yhteydessä. Toivottavasti saamme jatkoa.

Rakentava vastakkainasettelu terävöittää keskustelua. Se pakottaa perustelemaan ja tuo-
maan faktat esille. Konsensukseen pyrkiminen ilman avointa keskustelua on väkivaltaa.
Vain keskusteleva yhteisö menestyy. Ilman kuuntelutaitoa ei synny keskustelua. Keskus-
teluun olennaisesti kuuluva kuuntelutaito ja aito pyrkimys toisen ymmärtämiseen luovat
pohjan luottamukselle ja sopimiselle. Puhe on yliarvostettua, kuuntelu aliarvostettua. Puo-
lustan laatumediaa, faktoja, kuuntelua ja rakentavaa keskustelua.

Arvoisa puhemies! Suomi on lukutaidon kärkimaita. Peruskoulun päättää Suomessa
kuitenkin joka vuosi noin 6 000 nuorta, joilla ei ole riittävää lukutaitoa. Osa nuorista lukee
ja kirjoittaa niin huonosti, että arkielämästä selviytyminen on vaikeaa. Myös medialuku-
taito ja lähdekriittisyys kuuluvat kansalaistaitoihin. Lasten kielenoppimisen on todettu hei-
kentyneen vanhempien muuttuneiden ajankäyttötottumusten vuoksi. Huomiota saa älylai-
te, ei lapsi. Vain neljännes vanhemmista lukee lapsilleen riittävästi. Pieni lapsi kaipaa lä-
heisyyttä, lukemista ja tarinoita. Kulttuuriin kuuluu oman äidinkielen hallinta. Ilman kieltä
ei ole ajattelua, ilman ajattelua ei ole kulttuuria. Puolustan kieliämme suomea, ruotsia ja
saamea sekä kirjastojamme. Puolustan myös satuja, tarinoita ja läheisyyttä.

Digitaaliset somepalvelut saavat ihmiset kommunikoimaan keskenään. Emme varmuu-
della tiedä, mihin tiukka heimoutuminen pieniin osatodellisuuksiin lopulta johtaa. Digitaa-
liset alustat voivat tuoda paljon lisää joukkoälyn kautta, toisaalta ne voivat ottaa meiltä pal-
jon pois joukkoälyttömyydellä. Gallupit eivät korvaa ajattelua, eikä tykkäysten määrä to-
dista asiaa oikeaksi tai vääräksi. Täydellinen tietämättömyys tuntuu antavan somemaail-
massa absoluuttisimman varmuuden. Räväkkä väittely on helppo aloittaa mutta vaikea lo-
pettaa. Osa somealustoista on suunniteltu riippuvuutta kasvattaviksi. Äänet ja merkkivies-
2



Pöytäkirjan asiakohta PTK 18/2018 vp
tit ovat kuin Pavlovin koirakokeista: sylkeä erittyy, mutta aivotoiminta puuttuu. Puolustan
vuorovaikutusta ja uusia innovaatioita, kunhan niitä ei tietoisesti tehdä addiktoiviksi.

Arvoisa herra puhemies! Digitaalinen muutos ympärillämme on nopeaa. Kaikki eivät
ole pysyneet mukana. Arviolta pari miljoonaa suomalaista tarvitsee digineuvontaa, neljän-
nesmiljoona yli 65-vuotiasta ei ole koskaan käyttänyt internetiä. Digitaidoton on vaarassa
syrjäytyä. Ikääntyneiden ihmisten saamiseksi mukaan tarvitaan erityinen ponnistus. Val-
tiovarainministeriön Auta-hanke on tehnyt hyvää kokeilu- ja selvitystyötä. Seuraavassa
hallitusohjelmassa ikääntyneiden digitaitojen parantamiseen tarvitaan lisää vauhtia. Vas-
tuuta ja rahoitusta pitää antaa kirjastoille, kansalaisopistoille sekä muulle vapaalle sivistys-
työlle digitaitojen jalkauttamiseksi ikäihmisille. Uuden oppiminen sekä sosiaalinen kans-
sakäyminen lisää omatoimisuutta ja hyvinvointia sekä kotona vietettäviä elinvuosia. ”Ei
elämästä selviä hengissä, ei ainakaan missään jengissä.” Näin lauloi meille Juice Leski-
nen, ja niinhän se on. Aivotutkijan mukaan kulttuuria harrastava elää kuitenkin kolme
vuotta pidempään kuin kulttuuria välttelevä. Sosiaalisuus ja kulttuuri tukevat toisiaan.
Puolustan digitaitojen opettamista ikäihmisille.

Kulttuurilla ja luovalla taloudella on huomattavat taloudelliset vaikutukset. Kulttuuri ja
luovat alat ovat jo Euroopan kolmanneksi suurin työllistäjä. Myös pienet kunnat voivat ta-
voitella suuria Mänttä-Vilppulan tavoin. Jos ei yritä, ei voi onnistua. Epäonnistumisen pel-
ko on menestymisen suurin este, sen tietävät ehkä parhaiten kulttuurikentän ritarit, freelan-
ce-taiteilijat ja keikkamuusikot — ”tuhansia töitä, valvottuja öitä”. Puolustan harkittua ris-
kinottoa ja kulttuuriyrittäjyyttä.

Arvoisa puhemies! Kulttuurin ja urheilun piiristä on noussut julkisuuteen vastenmieli-
siä häirintätapauksia niin Suomessa kuin ulkomailla. Alan toimijoiden on otettava vastuu
ja putsattava epäterveet piirteet omasta piiristään. Vaikeneminen ja hiljainen hyväksyntä
eivät ole vaihtoehto.

Kesäkuussa saamme käsiteltäväksemme liikuntapoliittisen selonteon. Suomen mitali-
saalis jäi olympialaisissa verrokkimaitamme Ruotsia ja Norjaa pienemmäksi. Selonteossa
on syytä tarkastella nuorien urheilijoidemme tuntemaa epävarmuutta taloudestaan ja uran
jälkeisestä tulevaisuudestaan. Se voi olla yksi selittävä tekijä mitalitilastojen eroihin. 

Kulttuurit ja kansat, jotka eivät ole pystyneet uudistumaan, ovat lopulta tuhoutuneet.
Kun vanha tapa toimia menettää elinvoimansa ja merkityksensä, on tilalle hyväksyttävä
uusia. Kulttuuri on jatkuvassa muutostilassa. Joidenkin tapakulttuurimme piirteiden toi-
voisin kuitenkin pitävän pintansa myös tulevaisuudessa. Me suomalaiset arvostamme re-
hellisyyttä, naisten ja miesten tasa-arvoa, vaatimattomuutta, sopimusten noudattamista, so-
vituista tapaamisajoista kiinni pitämistä sekä rauhallista keskustelua.

Lopuksi, arvoisa puhemies: suomalaiseen kulttuuriin ei kuulu ruokailu lippalakki pääs-
sä. Puolustan perinteisiä ruokatapoja. [Naurua] — Kiitos.

Ensimmäinen varapuhemies Mauri Pekkarinen: Nyt pyytäisin niitä edustajia, jotka ha-
luavat käyttää debatissa lyhyen puheenvuoron, nousemaan ylös ja painamaan V-painiket-
ta. Ajatukseni on, että ensimmäinen kierros käydään niin, että jokaisesta ryhmästä yksi saa
2 minuutin puheenvuoron ja sen jälkeen koko loppuaika varatusta aikalimiitistä pidetään 1
minuutin mittaisin puheenvuoroin. Mutta tähän väliin jo aiemmin päätetysti ministeri, ol-
kaa hyvä.
3



Pöytäkirjan asiakohta PTK 18/2018 vp
14.16 Eurooppa-, kulttuuri- ja urheiluministeri Sampo Terho: Arvoisa puhemies! 5
minuuttiahan se oli?

Ensimmäinen varapuhemies Mauri Pekkarinen: Maksimissaan 5 minuuttia.

Kun kulttuurista puhutaan, arvoisa puhemies, 5 minuuttia on lyhyt aika. — Kerrankin
meillä on aihe, josta kulttuuriministeri iloitsee: ajankohtaiskeskustelu nimenomaan suoma-
laisen kulttuurin merkityksestä, kehitystrendeistä ja muuttuvasta toimintaympäristöstä.

No, mitä todella on suomalainen kulttuuri, mikä sen merkitys? Sehän on täysin perusta-
vanlaatuinen. Ei voi olla kansakuntaa ilman kulttuuria. Kulttuuri on kaikkialla meidän ym-
pärillämme, ja se on meidän sisällämme. Kysymys kulttuurin merkityksestä on kuin kysyi-
si Herra Kalalta: ”Mikä, Herra Kala, veden merkitys on teille?” Se on täysin välttämätön,
meitä täysin ympäröivä, meidän elinehtomme ja meidän olemassaolomme sisältö.

Joskus sanotaan, että ei ole tietysti olemassa mitään puhtaasti juuri suomalaista kulttuu-
ria, ja tottahan onkin, että kaikki kansalliset kulttuurit ovat jatkuvassa vuorovaikutuksessa
kansainvälisten aatevirtausten kanssa. Siinä mielessä mitään täysin muusta maailmasta
erillistä suomalaista kulttuuria ei ole. Silti olisi täysin järjenvastaista väittää, kuten joskus
kuulee, ettei suomalaisuutta tai suomalaista kulttuuria ole lainkaan. Siis eikö todella olisi
olemassa mitään omalaatuista, ei mitään omalaatuista tai minkäänlaista suomalaista tyyli-
suuntaa millään kulttuurikentän alalla: ei suomirockia, ei suomifilmejä, ei suomalaista
muotoilua, ei kerta kaikkiaan mitään? Tietenkin on, ja esimerkiksi viime viikolla juhlittu
kansalliseepoksemme Kalevala on siitä vahva esimerkki ja siksi nimenomaan osuva sym-
boli koko suomalaiselle kulttuurille. Voisin oikeastaan kysyä ministerinä, että jos et usko,
että on suomalaista kulttuuria, niin et kai sitten usko, että on olemassa suomalaisia verora-
hojakaan.

No, kaikessa kulttuurissa on tietysti näitä kansainvälisiä vaikutteita, se on selvää. Joskus
tästä on tehty väärä päätelmä, että monikulttuurisuus on ikään kuin kansallisen kulttuurin
vastakohta tai korvaaja. Tässäkin on väärä vastakkainasettelu. Kuten sanoin, kaikessa kult-
tuurissa on kansainvälisiä vaikutteita, mutta kulttuurissa on myös aina paikallista väriä. Si-
belius ei tietenkään kehittänyt klassista musiikkia yksin eikä keksinyt nuottijärjestelmää tai
suunnitellut sinfoniaorkesterin soittimia, mutta silti olisi omituista väittää, ettei esimerkik-
si hänen Kalevala-tulkinnoissaan ole mitään suomalaista. [Eduskunnasta: Asiaa!] Ei siis
ole mielekästä kiistellä monikulttuurisuuden tai kansallisen kulttuurin puhtaudesta tai vas-
takohtaisuudesta, koska yhdelle suomalaisuus on monikulttuurista ja toiselle monikulttuu-
risuus suomalaista ja molemmat ovat omasta näkökulmastaan oikeassa. Kulttuuriministe-
rinä kannustan tietysti kaikkia vaalimaan mitä tahansa kulttuuria, jonka sisässään tuntee
omakseen.

Arvoisa puhemies! Olemme ihmisinä osa sukupolvien ketjua ja toiminnassamme raken-
namme edellisten sukupolvien työn ja saavutusten päälle. Uudet sukupolvet taas saavat
meiltä oman työmme hedelmät. Kulttuuriperintö on aarre, jota keräämme sukupolvelta toi-
selle. Tänä vuonna vietetään kulttuuriperinnön eurooppalaista teemavuotta, ja pääteemana
Suomessa on osallisuus kulttuuriperintöön. Näin kulttuuriperinnön teemavuosi jatkaa hie-
nolla tavalla sitä samaa työtä, joka meillä on itsenäisyyden juhlavuonna, viime vuonna, ol-
lut vahvasti esillä. Itsenäisyys kuuluu meille kaikille, samoin kulttuuriperintö kuuluu meil-
le kaikille.
4



Pöytäkirjan asiakohta PTK 18/2018 vp
Arvoisa puhemies! Lastenkulttuurin ja taiteen perusopetuksen saatavuuden parantami-
seen tähtäävä hallituksen kärkihanke on onnistunut juuri valmistuneen selvityksen mu-
kaan monin tavoin lisäämään taiteen ja kulttuurin saavutettavuutta nimenomaan lapsille
päiväkotien yhteyteen ja koulupäivän jatkoksi luoduilla harrastustunneilla. Saatavuuden
parantuminen on tarkoittanut, että yhä useammalla lapsella on ollut mahdollisuus osallis-
tumiseen yksilön erilaisista ominaisuuksista riippumatta. Tämä on tietenkin keskeistä.

VOS-uudistuksesta: Opetus- ja kulttuuriministeriö asetti työryhmän valmistelemaan eh-
dotusta museoiden, teattereiden ja orkesterien rahoitusjärjestelmän uudistamiseksi jo ke-
sällä 2016. Työryhmän tuli tarkastella koko ammattilaiskenttää ja sille kohdistettuja val-
tionosuuksia. Työryhmä luovutti ehdotuksensa kulttuuriministeriölle 17.1., ja opetus- ja
kulttuuriministeriön näkemyksen mukaan kyseessä on tietenkin erittäin merkittävä uudis-
tus, joka on nyt tällä hetkellä lausuntokierroksella, joka siis päättyy 15.3. Jatkovalmistelun
aikana uudistuksen yksityiskohdat ja mahdollinen toimeenpanoaikataulu täsmentyvät.
Lausuntokierroksen tulosten analysoinnin jälkeen on poliittisen harkinnan vuoro.

Arvoisa puhemies! Näin päätteeksi totean, että on hienoa, että tänään eduskunnassa pu-
hutaan kulttuurista ja sen merkityksestä. Kulttuurilla on itseisarvonsa, lisäksi myös yhä
merkittävämpi taloudellinen arvo. Saavutettavuuden parantamisen lisäksi olen suunnan-
nut [Puhemies koputtaa] resursseja kulttuuriyrittäjyyden edellytysten parantamiseen.
Vuonna 2015 kulttuurin yksityinen kulutus oli 6,3 miljardia euroa, kun taas julkinen val-
tion tuki esimerkiksi tänä vuonna on 458 miljoonaa, joten meidän täytyy aina muistaa tämä
yrittäjyyspuolen [Puhemies koputtaa] ja yksityispuolen merkitys tässä kokonaisuudessa.
Toivon ja uskon, että myös kansanedustajakollegani jakavat [Puhemies koputtaa] tämän
ajatuksen kulttuurin tärkeydestä. — Kiitos.

Ensimmäinen varapuhemies Mauri Pekkarinen: Aloitamme debatin, keskusteluluon-
teisen debatin, ja sen ensimmäisen puheenvuoron myönnän tämän keskustelualoitteen toi-
selle aktiiviselle kokoonjuoksijalle, edustaja Viitaselle. Teidän kohdallanne en koputa,
vaikka 2 minuuttia aavistuksen verran ylittyisikin. [Eduskunnasta: Oho, oho!]

14.22 Pia Viitanen sd (vastauspuheenvuoro): Arvoisa puhemies! Paljon kiitoksia myös
edustaja Pauli Kiurulle tämän aloitteen ideasta, kiitos koko eduskunnalle siitä, että kovin
helposti saimme yli sata allekirjoittajaa. Se kertoo siitä, että kulttuuri ansaitsee keskustelun
tässä eduskunnassa useana päivänä mutta myös erityisesti tänään. Se kertoo myös sen, että
kulttuurilla on valtava merkitys kaiken kaikkiaan. Sillä on merkitys itseisarvona, sillä on
merkitys ihmisen henkisen hyvinvoinnin vahvistajana, terveyden vahvistajana, työllisyy-
den vahvistajana ja eri alueiden ja koko kansakunnan elinvoiman eteenpäinviejänä, talou-
den merkitys, puhumattakaan luovasta taloudesta ja sen kaikesta tulevaisuudesta.

Puhemies! Kulttuuri myös ansaitsee rahoituksensa, ja tänä päivänä on tuskin koskaan
liian myöhäistä muistuttaa siitä, että pienellä rahalla kulttuurilla saavutetaan hyvin paljon.
Kun taidetta ja kulttuuria tuetaan, rakennamme tulevaisuutta. Olen, puhemies, usein käyt-
tänyt sellaista vertausta, että jos valtion budjetti olisi rantapallo, niin kulttuurin budjetti oli-
si se pingispallo. Ja kaikki ymmärtävät sen, että vaikka koko pingispallo vedettäisiin ran-
tapallosta ulos, se ei rantapalloa pelastaisi, vaan päinvastoin siitä lähtisi ilmat. Eli tämä on
se syy, miksi meidän pitää pystyä myös vaikeina aikoinaan panostamaan nimenomaan
kulttuuriin.
5



Pöytäkirjan asiakohta PTK 18/2018 vp
Puhemies! Hyvin ajankohtaista tämä rahoitus onkin viitaten juuri tähän teattereiden val-
tionosuusuudistukseen — teatterien, museoiden ja orkestereiden — ja siellä on tämä iso
huoli, Tampereen Työväen Teatteri, mikä tässä jo todettiin. Mikäli tämä 2 miljoonan ra-
hoitusleikkaus toteutuisi, se olisi kulttuurikatastrofi, se olisi suuri alasajo koko kulttuuri-
elämälle niin Tampereella, Pirkanmaalla kuin koko maassa. Toivon, että voimme yhteisen
viestin antaa siitä, että tämä esitys on täysin väärin.

Puhemies! Sen verran jatkan tästä vielä, että toivoisin toisena yhtenäisenä ajatuksena
tästä keskustelusta kumpuavan sen, että me tarvitsemme uudistuksia, me tarvitsemme tätä
valtionosuusuudistusta, mutta sitä ei voi hyvin tehdä ilman, että satsaamme jonkin verran
lisää kulttuuriin. Näinä päivinä myös satsaukset kulttuuriin tulevat maksamaan itsensä mo-
nin verroin takaisin.

Puhemies! Kulttuuri on hieno asia, kaikilla tulee olla [Puhemies koputtaa] siihen oi-
keus. Meidän on toimittava niin, että kulttuurin ja ihmisen kynnys olla kavereita on mah-
dollisimman matala riippumatta siitä, asuuko ihminen missä päin Suomea, onko minkä
ikäinen tahansa tai onko rahapussin paksuus mikä tahansa. [Puhemies koputtaa] Siksi kult-
tuuria on oltava saatavilla niin lapsille, ikäihmisille kuin sitten omilla asuinalueilla ihmis-
ten lähellä lähiöissä. — Kiitos. 

Ensimmäinen varapuhemies Mauri Pekkarinen: Edustaja Alatalo. — Teidän ja kaik-
kien muidenkin kohdalla, kun 2 minuuttia on ylittynyt, koputtelu alkaa.

14.25 Mikko Alatalo kesk (vastauspuheenvuoro): Puhemies! Juicen kanssa totesimme
joskus, että kulttuuri on meidän kieli tai kielet. Meidän kielemme on nyt puristuksissa suur-
ten kansainvälisten jättien, kuten YouTuben, Spotifyn, Googlen ja Facebookin, maailmas-
sa. Toisaalta ne ovat mainontakeinoja myös suomalaiselle musiikille ja kulttuurille. Mutta
äänilevyjen häipyessä suoratoiston maailmassa taiteilijoiden korvaukset eivät ole enää en-
tiseen malliin ja suuret kansainväliset levy-yhtiöt konepopillaan hallitsevat myös radioaal-
toja. Tarvitsisimme myös suomalaisia independent-taiteilijoita, jotka tuovat monipuoli-
semman genren musiikista. Myös elokuva-alalla on tällainen muutos tullut tämän digi-
maailman myötä, Netflixit, HBO:t ja niin edelleen. Sen takia me tarvitsemme paikallista
kulttuuria, me tarvitsemme kirjastoja, museoita ja teattereita.

Tuossa edustaja Viitanen toi esille myös Tampereen Työväen Teatterin aseman ja VOS-
ryhmän ehdotuksen. Jos Työväen Teatteri menettää valtion tuestaan 2 miljoonaa ja kansal-
lisnäyttämön asemansa, niin sen jälkeen meillä on vain Helsingissä näitä kansallisnäyttä-
möitä. Tämä on aluepoliittisesti minun mielestäni syrjivää. TTT työllistää vuodessa yli 400
ihmistä, ja se on sisäsuomalaisten helposti tavoitettavissa. 

Suomalaisten taiteilijoiden asema ei ole kovin häävi. Taitelija-allianssit ja ehkä myös
jonkinlainen perustulo olisivat aiheellisia niinä vaikeina aikoina, kun tilauksia ei ole. Myös
tekijänoikeustulot voisi olla mahdollista tulouttaa tekijän yritykselle, silloin raha lähtee
kiertoon videoyrityksiltä eteenpäin. Se on satsaus tulevaisuuteen. Kaiken kaikkiaan luova
ala, josta teimme tulevaisuusvaliokunnassa myös raportin viime kaudella, on merkittävä
kansantuotteen kannalta, lähes 5 prosenttia, ja se tuo kansalaisille paljon hyvinvointia,
meidän kasvavalle senioriväestölle, mutta se myös luo meille kansallista identiteettiä tässä
muuttuvassa maailmassa, jota äsken kuvasin.
6



Pöytäkirjan asiakohta PTK 18/2018 vp
14.27 Sari Multala kok (vastauspuheenvuoro): Arvoisa puhemies! On todella hienoa,
että saamme tänään keskustella kulttuurista. Kiitos siitä kaikille aloitteen allekirjoittaneil-
le.

Kulttuurin merkitys on suuri, ja kulttuuri muotoutuu osana historiaamme ja voi myös
muokata tulevaisuuttamme. Kulttuuri yhdistää meitä ja ilmentää aikaamme. Se muuttuu
ajan myötä ja toisaalta antaa keinon käsitellä menneitä ja nykypäivän kipeitäkin asioita.
Kulttuuri Suomessa on osa pohjoismaista ja eurooppalaista kulttuuripiiriä.

Suomen luonto on myös keskeinen osa kansallista identiteettiä, ja luonnossa liikkumi-
sen ja siihen vahvasti kuuluvan jokamiehenoikeuden toteutumisen voikin sanoa olevan
myös tärkeä osa suomalaista kulttuuria. Tämä on asia, josta harvoin täällä eduskunnassa
puhutaan, mutta tulevina vuosina varmasti osana moniakin lakeja tästäkin aiheesta käy-
dään aina keskusteluja. Tämän toivoisin kaikkien muistavan, että jokaisella meistä, riippu-
matta siitä, missä asumme ja minkälaisista taustoista tulemme, on mahdollisuus luonnossa
liikkumiseen ja ylipäätään kulttuuriin.

Tällä hallituskaudella on tehty useita merkittäviä asioita kulttuurin edistämiseksi, ja ku-
ten täällä on todettu, se on myös erittäin tärkeää. Vaikka rahat ovat pienet, toimenpiteillä
voidaan saada paljon hyvää aikaiseksi. Luovat alat ovat tulevaisuuden ala, ja on erittäin hy-
vä, että hallitus on esimerkiksi käynnistänyt tuotantokannustimien hankkeen, av-alalle
suunnatun tuotantokannustinjärjestelmän kehittämisen, ja tukenut taide- ja kulttuurialan
työtä tekevien aseman vahvistamista. Mutta sitä on erittäin voimakkaasti myös jatkettava,
sillä tiedämme, että sekä kulttuurin että urheilun parissa työskentelee paljon ihmisiä, joi-
den toimeentulo on erittäin heikko, ja heidän asemansa yhteiskunnassa on pitkälti vielä
määrittelemätön, ja toivon, että tästä aiheesta keskustelemme vielä täällä tänään lisää.

14.29 Kimmo Kivelä sin (vastauspuheenvuoro): Puhemies! Valitettavan usein kuulee sa-
nottavan, että kulttuuria ei arvosteta riittävästi. Tämä päivä, tämä meidän keskustelumme
toivottavasti todistavat jostakin aivan muusta.

Kahdessa johdantopuheenvuorossa tuli oikeastaan ilmi, että kun puhutaan kulttuurista,
voidaan puhua melkein mistä tahansa. Kun sodan jälkeen 1948 kirkolliskokous hyväksyi
uuden katekismuksen ja siinä lausuttiin jokunen sana myös kulttuurista, niin kerrotaan
kahden savolaisukon kalareissullaan puhuneen, että on se nyt kumma, että katekismukses-
sakin puhutaan kulttuurista, jolloin toinen mies vähän suutahti siinä ja nykäisi perämoot-
torinsa käyntiin ja sanoi, että tämäkin on kulttuurin tuote. Eli kulttuuria on todellakin, niin
kuin latinan sana ”cultura” tarkoittaa, kaikenlainen viljely. Jo antiikin maailmasta meille
ovat periytyneet kolme fundamenttia: totuus, kauneus, hyvyys. Näiden ympärille rakentu-
vat sivistys, oikeusajattelu, ihmisenä oleminen, ihmisenä kasvaminen ja kehittyminen.

Olen myös niitä ihmisiä, jotka kantavat huolta taitelijoiden toimeentulosta. Niin monen
taiteilijan leipä on pieninä palasina maailmalla ja tulevaisuus on epävarma ja vaikeasti hah-
motettavaa ja ennakoitavaa. Mutta kyllä meidän on toisinpäin sanottava, että kyllä meillä
on hienoja instituutioita. Meillä on käytettävissä veikkausvoittovarat, meillä on upea kan-
salaisliikkeenä syntynyt Suomen Kulttuurirahasto, ja tämä hallitus hallitusohjelmaa laa-
tiessaan ei leikannut kulttuuribudjetista.

14.32 Ritva Elomaa ps (vastauspuheenvuoro): Arvoisa puhemies! Kiitos edustaja Kiu-
rulle tästä loistavasta keskustelualoitteesta.
7



Pöytäkirjan asiakohta PTK 18/2018 vp
Suomalainen kansallinen kulttuuri kunniaan. Kulttuuri, luovat alat — sieltä syntyvät tu-
levaisuuden työpaikat. Nostan nyt esille yhden asian, mitä meidän pitää käsitellä, ja toivon
myös Terholta vastausta.

Kotimainen musiikkibisnes. Tällä hetkellä asia on niin, että on kolmen kerroksen väkeä.
On meidän kärkihuiput, artistit ja muusikot. He tekevät töitä Sonylle, Universalille ja War-
nerille. Sitten meillä on toinen kategoria: ne, jotka haluaisivat olla näitten palveluksessa,
mutta todennäköisesti eivät koskaan pääse. Sitten meillä on kolmas kategoria, yli 90 pro-
senttia: ne kotimaiset muusikot ja artistit, jotka joutuvat tekemään omakustannelevyjä,
koska pieniä kotimaisia levyfirmoja ei oikeastaan enää ole, ei isojakaan. Eli nämä pienet
levyfirmat ovat menneet konkkaan tai ovat lopettaneet, koska isot jätit ovat tulleet ja vie-
neet tämän markkinaosuuden.

Kysymys kuuluu: eikö olisi hyvä, että meillä olisi kotimaisia toimijoita, jotta nämä yli
90 prosenttia muusikoista ja artisteista saisivat tuotteitaan esille ja kaikki verorahat jäisivät
kotimaahan? Tässä käy vähän samalla lailla kuin mahdollisesti tulevassa sotessa, että kan-
sainväliset jyräävät kaiken alleen. Eli myös tämä rahoituskysymys on ollut ministeri Ter-
holla, ja nyt odotan, että ministeri Lintilä vastaa, koska Terho vähän väisti tätä kysymystä
vastauksessaan. On tärkeää suosia ja varsinkin antaa rahoitusta kotimaisille yrittäjille, kos-
ka he eivät pyydä mitään almuja vaan rahoitusta, eivät siis suoraa tukea.

Myös lakialoitteen tekijänoikeuksien korvauksista olen tehnyt, ja toivottavasti myös se
käsitellään.

Tampereen Työväen Teatteri — jess! Siellä on myös pikkuserkku näyttelemässä.

14.34 Outi Alanko-Kahiluoto vihr (vastauspuheenvuoro): Arvoisa herra puhemies! Mi-
näkin kiitän tästä mahdollisuudesta keskustella kulttuurista edes yhden kerran vaalikauden
aikana tässä koko joukolla. Se on todella hienoa. Toivoisin, että keskittyisimme nimen-
omaan siihen, miten voimme parantaa kulttuurin asemaa ja taiteen tekemisen edellytyksiä
yhteiskunnassa.

Eräs ajankohtainen kysymyshän on se, että VOS-uudistusta ollaan paraikaa tekemässä.
Näkemykseni on kyllä se, että jotta tämä valtionosuusuudistus voitaisiin viedä kunnialla
maaliin, se edellyttäisi kyllä lisärahoitusta ja merkittävää sellaista, jotta saataisiin uusia va-
paan kentän toimijoita VOS-rahoituksen piiriin. Tässä muistelin sitä, että viime kaudella
me teimme sopimuksen siitä, että riippumatta siitä, ketkä ovat seuraavassa hallituksessa,
seuraava hallitus tulee nostamaan kirjailijoiden lainakorvauksia pohjoismaiselle tasolle.
Niin tehtiin tällä kaudella, ja tästä kiitän nykyistä hallitusta lämpimästi. Mutta ehdotukseni
on se, että nyt tällä eduskuntakaudella me tekisimme samanlaisen parlamentaarisen sopi-
muksen siitä, että kun VOS-uudistus toteutetaan, niin riippumatta siitä, ketkä ovat seuraa-
vassa hallituksessa, päätettäisiin lisärahoituksesta VOS-uudistuksen jalkauttamiseksi, kos-
ka nimenomaan taiteen perusrahoitus on paras tapa tukea suomalaista vapaata taidetta ja
ammattimaisia taiteentekijöitä.

Sen lisäksi toivoisin myöskin, että hallitus tarkastelisi esimerkiksi Anne Bernerin työ-
ryhmän tällä kaudella tehdyn ”Luovat alat Suomen talouden ja työllisyyden vahvistajina” -
selvityksen toimenpide-ehdotuksia, joista monet ovat todella hyviä. Faktahan on se, että
Suomessa luovien alojen osuus bruttokansantuotteesta [Puhemies koputtaa] on alemmalla
tasolla kuin muissa Pohjoismaissa, mutta tämä voitaisiin helposti korjata toteuttamalla [Pu-
hemies koputtaa] tähän selvitykseen sisältyviä toimenpide-ehdotuksia. — Kiitoksia.
8



Pöytäkirjan asiakohta PTK 18/2018 vp
14.36 Li Andersson vas (vastauspuheenvuoro): Arvoisa puhemies! Kiitoksia ensinnäkin
edustaja Pauli Kiurulle tästä keskustelualoitteesta ja myöskin puheenvuorosta, jossa hän
osoitti, kuinka moninaisia lähestymistapoja tähän tärkeään aiheeseen on. Mutta keskeistä
tietenkin, jos puhutaan suomalaisesta kulttuurista tai jos puhutaan luovista aloista Suomes-
sa, on ymmärtää sitä, että elävää, monipuolista taidekenttää ja kulttuurielämää ei ole ole-
massa, ellei meillä ole taiteen tekijöitä ja kulttuurin tekijöitä, jotka pystyvät keskittymään
täysipäiväisesti ja ammattimaisesti taiteen ja kulttuurin tekoon.

Sosiaaliturvajärjestelmän epäkohdat saavat yleensä — ja aivan syystä — paljon huo-
miota tässä keskustelussa. Mutta sen lisäksi on kulttuuri- ja taidepoliittisesti äärimmäisen
tärkeätä pohtia, miten me voimme kehittää taiteentekijöiden ansaintamalleja eli mahdolli-
suuksia tienata tekemällään taiteellisella työllä. Monet taiteilijathan elävät erittäin niukalla
toimeentulolla, ja monet myöskin joutuvat tekemään muita töitä saadakseen elämiseen riit-
tävän toimeentulon ja omat menot katettua.

Ainakin kaksi ajankohtaista asiaa on tässä tärkeässä roolissa. Ensimmäinen on suoma-
lainen apurahajärjestelmä. Tänään on julkaistu tietoja, joiden mukaan 70-luvulla apurahan
taso oli lähellä keskimääräistä ansiotasoa mutta jo 80-luvulle tultaessa nämä selkeästi er-
kaantuivat toisistaan. Ja tänä vuonna, jos on apurahalla työskentelevä taiteentekijä, jolla on
esimerkiksi alaikäinen lapsi, se tarkoittaa käytännössä, että ihminen elää köyhyysrajan ala-
puolella. Haluan siksi kysyä ministeriltä, onko hallituksella valmiutta nostaa taitelija-apu-
rahojen tasoa.

Toinen konkreettinen kysymys on valtionosuusuudistus. Sinänsä uudistamistarpeita
kyllä on, mutta jotta tämä uudistus myöskin onnistuisi, on osoitettava tarvittavat noin 20
miljoonaa sen läpiviemiseksi. Tämän luulisi olevan hallitukselle helppoa, kun hallitus on
löytänyt 1,5 miljardia euroa [Puhemies koputtaa] käytettäväksi veronkevennyksiin tällä
kaudella.

14.38 Veronica Rehn-Kivi r (vastauspuheenvuoro): Värderade talman, arvoisa puhe-
mies! Suomen menestyksen ja hyvinvoinnin pohjana ovat korkealaatuinen ja tasa-arvoi-
nen koulutus sekä laadukas kulttuuritoimi. Kulttuuri on kestävä resurssi ja luo pohjan ta-
savertaiselle kehitykselle.

Kansalaisyhteiskunta ja vapaaehtoinen toiminta luovat yhteisöllisyyttä ja elämänlaatua.
Kulttuuri, urheilu ja yhdistystoiminta vahvistavat identiteettiä, ja niillä on tärkeä rooli mei-
dän yhteiskunnassamme. 

Det svenska i Finland är en del av Finlands kulturliv och kulturarv och bör vara tillgängligt
för alla finländare, också för dem som inte definierar sig som svenskspråkiga. Genom att
skapa och uppleva konst kan vi alla bredda på vår syn på världen omkring oss. Och det här
gäller främst våra barn och ungdomar.

Arvoisa ministeri, miten voitte taata, että kuntien tukemilla tärkeillä lasten ja nuorten ku-
vataide- ja musiikkikouluilla on toimintamahdollisuuksia myös jatkossa, kun monen kun-
nan taloudellinen tilanne oleellisesti muuttuu maakuntauudistuksen seurauksena?

14.39 Sari Tanus kd (vastauspuheenvuoro): Arvoisa herra puhemies! On tärkeää, että
kaikilla suomalaisilla on mahdollisuus päästä osallisiksi kulttuurin monipuolisesta tarjon-
nasta ja harjoittaa luovuutta edelleen luonnikkaalla tavalla.
9



Pöytäkirjan asiakohta PTK 18/2018 vp
Kulttuurilla on terveydelle hyvin laajat ja myönteiset vaikutukset, ja siitä on myös tie-
teellisiä tutkimuksia. Sen vuoksi kulttuurin toimijoiden ja taiteilijoiden toimeentulosta
osaltaan on huolehdittava.

Jos historiaa ajattelemme, kirjoitus- ja lukutaito osaltaan mahdollistivat ajassa elävän
kulttuurin kehittymisen. Haluaisinkin nostaa esiin myös tämän päivän luku- ja kirjoitustai-
don. Meidän nuorisomme näistä taidoista olisi huolehdittava paremmin.

Kulttuuriperimässämme ovat vahvasti vaikuttaneet monet vahvasti kristityt henkilöt,
merkkihenkilöt kuten Agricola, Chydenius, Snellman, Topelius ja Aurora Karamzin. He
ovat luoneet itsenäisyydelle ja koko kulttuurille pohjaa. Haluaisinkin muistuttaa, että kris-
tillinen kulttuuriperimä maassamme on vahva. Kristillisyys ja sen elementit ovat imeyty-
neet niin syvälle kulttuuriimme, etteivät monet, varsinkaan nuoret, tunnista sitä lainkaan.

Tampere on vahva kulttuurikaupunki. Tampereen Työväen Teatteri, niin kuin täällä use-
ampaan kertaan on mainittu, on yksi Suomen suurimmista teattereista ja ainut kansallis-
näyttämö Helsingin ulkopuolella. Sen toiminta olisi turvattava. Tänä vuonna Tampereella
on nostettu esiin sisällissodan tapahtumat ja Työväen Teatterissa pyörii musikaali Tytöt.

Olisin halunnut lainata käsikirjoittaja ja ohjaaja Sirkku Peltolan sanoja merkityksestä:
”Historian tutkiminen, tunteminen ja tulkitseminen auttavat ihmistä irti itsekeskeisestä
maailmankuvasta, jonka keskiössä vain minän hyvinvointi on elämisen arvo ja tekojen oi-
keutus. Historian tuntemuksen kautta ymmärrys outoa, muita ja uutta kohtaan väistämättä
[Puhemies koputtaa] lisääntyy ja syventyy.” Jotta ulottaisimme ajatuksemme tulevaisuu-
teen, myös kulttuurista on pidettävä huolta.

Ensimmäinen varapuhemies Mauri Pekkarinen: Siirrymme minuutin mittaisiin pu-
heenvuoroihin.

14.41 Ulla Parviainen kesk (vastauspuheenvuoro): Arvoisa puhemies! Kuten täällä on
todettu jo monta kertaa, taide ja kulttuuri ovat erittäin tärkeitä ihmiselle ja ihmisen kasvul-
le. Ne ovat jopa niin tärkeitä, että niitä voidaan pitää peruspalveluna, jonka pitäisi olla jo-
kaisen saavutettavissa asuinpaikasta tai asemasta riippumatta.

Minä tervehdin ilolla kaikkia niitä hankkeita, joilla mahdollistetaan koululaisten kult-
tuurielämysten saanti asuinpaikasta riippumatta. Taidelaitoskäyntejä rajoittavat matkakus-
tannukset ja jossain määrin myös pääsylippujen hinnat, eikä kaikkialla ole ihan samassa
määrin mahdollisuuttakaan käydä taidelaitoksissa. Rehtorit ja opettajat joutuvat laitta-
maan kaiken kekseliäisyytensä peliin etsiessään keinoja koulujen kulttuurisuunnitelman
toteuttamiseen.

Ilahduttava asia on, että Suomen satavuotisjuhlavuoden kunniaksi pääosin Suomen
Kulttuurirahaston rahoittama noin 20 miljoonan euron Taidetestaajat-hanke on viety eteen-
päin. Taidetestaajathan vie kolmen vuoden aikana kaikki Suomen kahdeksasluokkalaiset
kulttuurilaitosvierailulle. Tällaisia hankkeita meillä pitäisi jatkossa saada enemmän.

14.43 Jukka Gustafsson sd (vastauspuheenvuoro): Arvoisa puhemies! Suomen kirjasto-
laitos, Yleisradio, meidän koulutusjärjestelmämme peruskoulu etunenässä ovat meidän
kulttuurimme jalokivet, ja niillä kaikilla on merkittävä tehtävä erityisesti suomen kielen
vaalimisessa.

Arvoisa puhemies! Kyllä minunkin on pakko tähän valtionosuusjärjestelmään kajota.
Kun edustaja Andersson jo totesi, että verohelpotuksiin on käytetty 1,5 miljardia — toinen
10



Pöytäkirjan asiakohta PTK 18/2018 vp
luku: yritystukiin 4 miljardia — niin onhan tämä kulttuuriskandaali, hyvät kollegat, jollei
tähän valtionosuusjärjestelmän uudistamiseen nyt 20:tä miljoonaa euroa löydy. Toistan: Se
on kulttuuriskandaali, jos ajetaan Tampereen Työväen Teatteri, monumentaalinen yhteisö,
alas. Se olisi anteeksiantamaton [Puhemies koputtaa] kulttuuriskandaali Suomessa.

14.44 Arto Satonen kok (vastauspuheenvuoro): Arvoisa puhemies! Ensinnäkin haluan
kiittää edustaja Pauli Kiurua ja edustaja Viitasta tämän asian vahvasta esille tuomisesta, ja
myöskin ministerin puheenvuoro oli mielestäni hyvä. Otan vain kaksi näkökulmaa tähän
aihealueeseen.

Ensimmäinen on Yleisradio, johon edellinen puhuja jo vähän viittasi. Kun sain olla ve-
tämässä tätä Ylen tulevaisuustyöryhmää, tai miksi sitä parlamentaarista työryhmää kutsut-
tiinkaan [Sirkka-Liisa Anttilan välihuuto] — rahoitus, no, siinä on vaikka mitä nimiä —
olennaista oli se, että kun sitä läpivalaistiin, mitä Yle tekee, niin meillä on todella paljon
sellaisia ihmisiä ja nimenomaan kulttuurintekijöitä, -tuottajia eri asteilla, jotka osittain saa-
vat rahansa Yleltä, ja jos Ylen toimintaa ei olisi siellä, niin heidän toimintansa olisi huo-
mattavasti pienempää ja monet joutuisivat vaihtamaan kokonaan alaa.

Ja ihan lopuksi sanon sen, että liityn myös siihen porukkaan, joka Tampereen Työväen
Teatterin rahoitusta [Puhemies koputtaa] haluaa vahvistaa, ja sanon vain sen, että siellä on
40 prosenttia kävijöistä muualta kuin Pirkanmaalta.

14.45 Sami Savio ps (vastauspuheenvuoro): Arvoisa puhemies! Suomalainen kulttuuri on
kunniakasta, ja sen pitkät perinteet ovat ehdottomasti puolustamisen arvoisia, ja siten kes-
kustelu täällä eduskunnassa on tarpeen, jotta voimme tehdä poliittisia päätöksiä ja edesaut-
taa oman kulttuurimme säilyttämistä ja kehittymistä. Meidän omien juuriemme tuntemi-
sessa sekä kulttuuriperintömme säilyttämisessä ja kehittämisessä luku- ja kirjoitustaito
ovat avainasemassa, mihin täällä äsken jo viitattiin. Valitettavasti suomalaislasten oppi-
mistulokset äidinkielessä ovat heikentyneet viimeisen vuosikymmenen aikana selvästi, ja
tämä huono suuntaus on ehdottomasti oikaistava.

Arvoisa puhemies! Historiamme merkkimies J. V. Snellman katsoi, että kieli ei ole vain
väline ajatusten muotoilemiseksi vaan että koko kansakunnan ajattelu on sisäänrakennet-
tuna sen yhteiseen kieleen. Toivon, että voimme harkitulla ja hallitulla kulttuuri- ja koulu-
tuspolitiikalla palauttaa nyky-yhteiskuntaamme sen 1800-luvun snellmanilaisen hengen,
joka yhdisti kansaamme merkittävästi [Puhemies koputtaa] ja auttoi sen jopa läpi myöhem-
pien sortovuosien kansakunnan omaa identiteettiä ja kulttuuria korostaen.

14.46 Olli-Poika Parviainen vihr (vastauspuheenvuoro): Arvoisa herra puhemies! Jotta
meillä olisi varaa rahoittaa kulttuuria jatkossakin, meidän kannattaa tukea luovia aloja ja
edistää myös niiden vientiä. Minä uskon siihen, että meidän kannattaisikin perustaa Suo-
meen oma luovien alojen Business Finland, jota lähtisimme viemään maailmalle, koska
suomalaista kulttuuriosaamista kyllä riittää.

Ja kun menemme esimerkiksi valtionosuusuudistukseen, jota ministeri Terho nyt joutuu
pohtimaan, niin sieltähän puuttuu noin 20 miljoonaa euroa tällä hetkellä siitä tavoitteesta,
jolla pääsisimme siihen, että eri kulttuurialojen toimijat eivät joutuisi keskenään kilpaile-
maan niistä vähistä resursseista, joita tällä hetkellä on. On välttämätöntä, että esimerkiksi
uusia ja vapaan kentän toimijoita ja uusia taiteen muotoja saadaan valtionosuuksien pii-
riin, mutta on kestämätöntä, jos se toteutetaan kertarysäyksellä esimerkiksi Suomen kak-
11



Pöytäkirjan asiakohta PTK 18/2018 vp
kosteatteriin. Tämäntyyppisiä kysymyksiä pitää miettiä vielä mielestäni uudelleen, koska
me emme tarvitse kulttuurialan sisäistä vastakkainasettelua. Me tarvitsemme ylipäätään
kulttuurialojen tukemista ja myös kulttuurikoulutuksen vahvistamista [Puhemies koput-
taa] Suomessa. [Eduskunnasta: Erittäin hyvä puheenvuoro!]

14.47 Hanna Kosonen kesk (vastauspuheenvuoro): Arvoisa herra puhemies! Luovilla
aloilla ja kulttuurilla on moninaisia vaikutuksia. Jos ajatellaan ihan taloudenkin näkökul-
masta: jo nämä työllisyysluvut, joita tässä kerrattiin, myös kerrannais- ja läikkymisvaiku-
tuksista voidaan puhua. Savonlinnalaisena tiedän hyvin, mitä on kulttuuriturismi ja kau-
punkiin kohdistuva vetovoima kulttuurin ollessa hyvällä tasolla kaupungissa. Myös ennal-
ta ehkäiseviä vaikutuksia kulttuurilla on valtavasti. Meidän pitäisi vain paremmin tunnis-
taa näitä. Tästähän tutkimustietoa jo löytyy, kuinka voimme kulttuuria käyttää hyväksi sii-
nä, että pysymme terveenä ja hyvällä mielellä.

Tämä hallitus on ottanut av-tuotantokannustimen käyttöön, nostanut lainauskorvaukset
pohjoismaiselle tasolle, ja toivon todella, että nyt Teoston ja valtiovarainministeriön yh-
teistyöllä saadaan tekijänoikeustulojen tulouttaminen yrityksille, jotta musiikkiala pääsee
Suomessa samaan nousuun kuin Ruotsissa.

14.48 Kari Uotila vas (vastauspuheenvuoro): Arvoisa puhemies! Edustaja Kiuru totesi
kulttuurin moninaisuuden ja mainitsi siinä yhteydessä myöskin valmisteilla olevan liikun-
tapoliittisen selonteon, joka on käynnissä. Hän mainitsi myöskin huonon olympiamenes-
tyksen ja korosti, että huippu-urheilijat ja nuoret urheilijat tarvitsevat lisää tukea. 

Korostan kuitenkin, että kysymyksessä on liikuntapoliittinen selonteko, ei urheilupoliit-
tinen selonteko, puhumattakaan että se olisi huippu-urheilupoliittinen selonteko. Silloin
meidän pitää kiinnittää tässä liikuntakulttuurissamme huomiota siihen peruskysymykseen,
millä saamme tavalliset kansalaiset entistä enemmän liikkumaan.

Muutama viikko sitten saimme hätkähdyttäviä tietoja, että siitä huolimatta, että meillä
on Liikkuva koulu -hanke, meillä on kaikille lapsille ja nuorille pyrkimys järjestää harras-
tus, viidesluokkalaisten kunto on suorastaan edelleen heikentynyt kouluissa ja yhdeksäs-
luokkalaisista kaksi viidesosaa on matkalla elintasosairauksien riskiryhmään täyttä vauh-
tia. Siksi korostan, että tässä liikuntapoliittisessa selonteossa on kyllä keskiössä oltava tä-
mä, miten saada koko kansa [Puhemies koputtaa] liikkumaan vauvasta vaariin.

14.49 Eeva-Johanna Eloranta sd (vastauspuheenvuoro): Arvoisa puhemies! Taide ja
kulttuuri lisäävät henkistä hyvinvointia, mutta kulttuuria kokeva voi paremmin myös fyy-
sisesti. Ne heijastavat historiaa ja yhteiskuntaa ja tuovat merkityksiä elämään ja avaavat
mahdollisuuden nähdä todellisuus ja ajan ilmiöt luovasti erilaisista näkökulmista. Taiteen
ja kulttuurin mahdollisuudet tukea ihmisarvoista elämää, terveyttä ja hyvinvointia ovat lä-
hes mittaamattomat, niin kuin me useat olemme täällä jo todenneet. Jokaisella ikään, asuin-
paikkaan ja varallisuuteen katsomatta tulee olla mahdollisuus kokea ja harrastaa kulttuuria
ja taidetta.

Näistä hyvistä vaikutuksista huolimatta kulttuurin osuus valtion budjetissa on tosiaan-
kin valitettavan pieni. Nyt olisikin erinomainen tilaisuus sitä nostaa, kun täällä yhdessä
kulttuurin puolesta puhumme. On ihan selvää, että nämä lisäsatsaukset maksavat itsensä
takaisin, ja minä toivoisin, että me tekisimme siitä edustaja Viitasen kuvaamasta pingispal-
losta edes golfpallon kokoisen tai ainakin painoisen.
12



Pöytäkirjan asiakohta PTK 18/2018 vp
14.50 Timo Heinonen kok (vastauspuheenvuoro): Arvoisa herra puhemies! Kulttuurin
arvo on suuri henkisesti mutta myös taloudellisesti, niin kuin tässä on esille tullut. Erittäin
tärkeässä roolissa ovat myös perintö ja perinteet, suomalainen arvokas, hieno kulttuuri.
Toivon, että meillä kaikilla on oikeus tulevaisuudessakin omaan suomalaiseen kulttuuriin
ja toisaalta myös sen puolustamiseen. Suvaitsevaisuus ei saa tarkoittaa perinteistä tai
omasta kulttuurista luopumista. Toivon, että tätä suomalaista kulttuuria myös puolustetaan
tässä globalisaation maailmassa. Koulujen juhlat ovat oma osansa suvivirsineen ja joulu-
evankeliumeineen, niitä pitää vaalia myös tulevaisuudessa.

Mutta sitten urheilu on tärkeä osa myös kulttuuria. Kysyisin ministeriltä, joka vastaa
myös urheilusta, joka on tärkeä osa kulttuuria: olisiko mahdollista etsiä liikuntaan yhtene-
vää arvonlisäverokantaa, tähän alennettuun [Puhemies koputtaa] 10 prosenttiin? Sillä itse
asiassa vastattaisiin näihin moniin asioihin, joita esimerkiksi edustaja Uotila hetki sitten
esille nosti... [Puhemies keskeyttää puheenvuoron puheajan ylityttyä]

14.52 Anna-Maja Henriksson r (vastauspuheenvuoro): Värderade talman! Det är ett
viktigt tema vi talar om. Kulturen tillhör alla, och vi är rika i Finland då vi har ett land med
två nationalspråk. Vi är ett land, ett folk men med två språk, och vi har också lite olik kultur
på svenska och finska. Men vi ska också minnas den samiska kulturen, och framför allt vill
jag också lyfta fram minoriteternas rättigheter till sin kultur. Nu när vi talar om statsandels-
reformen tycker jag också det skulle vara viktigt att av ministern få veta på vilket sätt man
tänker stöda minoriteternas kulturutveckling i framtiden.

Arvoisa puhemies! On äärimmäisen hienoa, että puhutaan kulttuurista. Kulttuuri kuuluu
kaikille. Olemme rikkaita Suomessa siinä mielessä, että meillä on moninaisuutta meidän
kulttuurissa. Meillä on myös vahva suomenruotsalainen kulttuuri, joka on osa suomalaista
kulttuuria, sitten meillä on saamelaisten kulttuuri ja niin edelleen. Haluaisin tietää, millä ta-
valla tulette, arvoisa ministeri, edistämään myös vähemmistöjen oikeutta omaan kulttuu-
riinsa tulevaisuudessa.

14.53 Aila Paloniemi kesk (vastauspuheenvuoro): Arvoisa puhemies! Luovaan hyvin-
vointiyhteiskuntaan kuuluu ilman muuta taiteen ja kulttuurin edistäminen ja sen edellytys-
ten kehittäminen. Taiteen julkista tukea ei mielestäni tule asettaa vastakkain sosiaalipoli-
tiikan toimenpiteiden ja resurssivaatimusten kanssa. Päinvastoin, kuten täällä on jo mo-
neen kertaan sanottu, taiteen tukeminen tulee nähdä myös ennaltaehkäisevänä sosiaalipo-
litiikkana. Taide on yhteiskunnallisen kehityksen strateginen voimavara, ja se on myös
kulttuurisesti yhteisöllinen voimavara. Luovuuden vaaliminen ja siihen kannustaminen on
perusta koko yhteisön kehittämiselle sen kaikilla alueilla, ja kannustankin hallitusta paran-
tamaan taiteen ja kulttuurin sisältöjen tekijöiden eli taiteilijoiden asemaa tässä maassa. Eri-
tyisesti kuvataiteilijat ovat taiteilijoitten joukossa erityisen huonossa asemassa.

14.54 Merja Mäkisalo-Ropponen sd (vastauspuheenvuoro): Arvoisa puhemies! Muisti-
liitossa oli pari vuotta sitten Taide ja kulttuuri kuuluu kaikille -teemavuosi. Asianhan luu-
lisi olevan itsestäänselvä, vaan eipä vain ole, vaikka tutkimusnäyttöä kulttuurin ja taiteen
myönteisistä vaikutuksista ikäihmisten ja myös muistisairaiden terveyteen ja hyvinvoin-
tiin on jo paljon. Esimerkiksi hoitokulttuurit ovat monin paikoin vanhanaikaisia, eikä kult-
tuuria hyvän elämän mahdollistajana ja hoitomuotona edelleenkään ymmärretä. Monissa
13



Pöytäkirjan asiakohta PTK 18/2018 vp
kunnissa kotona asuvalle muistisairaalle ei myöskään myönnetä kuljetuspalveluita, jotta he
pääsisivät turvallisesti harrastuksiin ja tapahtumiin. Olen kuullut sanottavan, että ei sillä
ole enää muistisairaalle mitään merkitystä. Toivottavasti tämä tuleva uusi vammaispalve-
lulaki tuo tähän ongelmaan parannusta, sillä kaikilla tulisi olla oikeus olla osallisena kult-
tuurista.

14.55 Lea Mäkipää sin (vastauspuheenvuoro): Arvoisa puhemies! Kulttuuria on lähes
kaikki, sitä ei voi jotenkaan erotella. [Eduskunnasta: Kaikki!] Tarvitsemme yhteisöllisyyt-
tä ja yhdessäoloa, ja varsinkin nuorille on tärkeätä, kun he tänä päivänä askartelevat digi-
taalisessa maailmassa.

Myös jokaisella maalla on oma tapakulttuuri, ja meitä suomalaisia pidetään hieman omi-
tuisina, kun saunotaan lähes 100-asteisessa saunassa kipristellen, mutta siellähän sielu
puhdistuu. Samoin ruokakulttuuria pidetään omituisena, esimerkiksi pääsiäisenä mämmin
syöntiä, joka monesta tuntuu todella suorastaan yököttävältä. Mutta juhannuskoivut ja li-
putus koko juhannusyön on suomalaista kansallisromantiikkaa ja kulttuuria parhaimmil-
laan.

Itse rakastan hirveän paljon runoja. Niissä on mielestäni syvyyttä ja viisautta. Tässä pie-
ni pätkä Lauri Viidan runosta Moraali: ”’Siisti täytyy aina olla!’ / sanoi kissa hietikolla — /
raapi päälle tarpeenteon / pienen, sievän santakeon.” Vaikka tämä on humoristinen, niin
tämä tarkoittaa sitä, että kun ratkaisemme globaaliongelmia, niin meidän pitää ensinnä pi-
tää huoli omasta ympäristöstämme.

14.56 Satu Hassi vihr (vastauspuheenvuoro): Arvoisa puhemies! Täällä on hyvin ansiok-
kaasti puhuttu siitä, että kulttuurin tekijöiden toimeentulosta pitää huolehtia. Nostaisin täs-
sä nyt esille kirjailijoiden huolen siitä, mitä EU-päätöksenteossa mahdollisesti on tapahtu-
massa kirjastokorvauksille. Voimmehan, ministeri Terho, luottaa siihen, että Suomi puo-
lustaa sitä, että kirjastokorvaukset jatkossakin säilyvät nimenomaan kirjailijoiden eivätkä
kustannusyhtiöiden tulonlähteenä?

Mutta, arvoisa puhemies, haluaisin myös tukea sitä, mitä Tampereen Työväen Teatterin
rahoituksesta muun muassa edustajat Kiuru ja Viitanen sanoivat. Kansallisesta kulttuurista
haluaisin korostaa sitä, että kaikki kulttuuri, myös se, mitä miellämme kansallisista kansal-
lisimmaksi, kehittyy aina ja vuorovaikutuksessa koko maailman kanssa, ainakin kaiken
sen kanssa, mitä maailmasta tiedämme. Esimerkiksi Kalevalan [Puhemies koputtaa] miel-
lämme hyvin kansalliseksi, mutta jo Martti Haavio kymmeniä vuosia sitten osoitti, että mo-
net sen tarinat ovat itse asiassa lainaa muinaisista Lähi-idän kulttuureista.

14.57 Eeva-Maria Maijala kesk (vastauspuheenvuoro): Arvoisa puhemies! Meillä Suo-
messa käytetään hienoa suomen kieltä. Mutta tätä suomen kieltäkin käytetään hyvin erilai-
sella murteella ja meillä Lapissakin Peräpohjolan murteessa H-osathan laitetaan kahdek-
saan eri paikkaan. Minutkin tunnistetaan, että minä olen Sodankylästä Orajärven kylästä. 

Toinen asia, minkä haluan ottaa tässä esille, on se, että perustuslain 17 §:n 3 momentis-
sa saamelaisilla alkuperäiskansana sekä romaneilla ja muilla ryhmillä on oikeus ylläpitää
ja kehittää omaa kieltään ja kulttuuriaan. Minä identifioin itseni metsälappalaiseksi, eikä
kenelläkään ole oikeutta kieltää minun omaa saamelaista kulttuuri-identiteettiäni ja niitä
toimintoja, mitä minä sen kanssa teen, mitä minä omakseni koen.
14



Pöytäkirjan asiakohta PTK 18/2018 vp
Kolmantena asiana minä otan näin sote-aikana esille nyt sitten perinnehoidot. Meillä oli
viime viikolla täällä eduskunnassa seminaari Tieteellisesti tutkitut perinnehoidot. Siellä
käytiin läpi sauna-, kasviasiat ja myöskin kalevalainen jäsenkorjaus.

14.58 Jari Myllykoski vas (vastauspuheenvuoro): Arvoisa herra puhemies! En ala sauno-
maan enkä raapimaan hiekkaa kasalle mutta haluan tuoda esille sen, kuinka tärkeätä kult-
tuuria ovat nimenomaan ne toimet, jotka lasten ja nuorten osalta auttavat kulttuurin teke-
misen saralle. Sieltä lähtee se luovuus. Kun ministeri toi esille tämän kolme vuotta pidem-
män elinajan, oma ymmärrykseni lähtee siitä, että juuri ne, jotka harrastavat kulttuuria, elä-
vät terveemmin eli kulttuuriin satsaaminen jo nuorena ja lapsena on kansantaloudellisesti
järkevä vaihtoehto eli urheiluun kannustaminen. Edustaja Uotila toi erittäin suuren huolen,
ja onkin tärkeää, että kun tätä liikuntapoliittista ohjelmaa tehdään, huomioidaan juuri nämä
koululiikunnan ja lasten ja nuorten liikkumisen haasteet eli pyritään huolehtimaan siitä,
että ihmiset osallistuvat. Totta kai [Puhemies koputtaa] kulttuurista nauttiminen on hienoa,
mutta sen tekeminen on tervehdyttävää.

15.00 Eero Suutari kok (vastauspuheenvuoro): Arvoisa puhemies! Kulttuuri on pohja
kaikelle kehittämiselle. Mielestäni on tärkeää tässä asiassa ymmärtää, että kulttuurin kehit-
tämisen pohjana on esimerkiksi lukutaito, ja sen pohjalta voisi ajatella, että tähän liittyviä
tärkeitä toimia on esimerkiksi se, että vanhemmat lukevat kotona lapsilleen vaikka satuja ja
kehottavat lukemaan kaikkea mahdollista. Tähän liittyen esimerkiksi vanhempainvapaat
ynnä muut ovat tärkeitä asioita keskustella siitä, miten voidaan olla enemmän siinä vai-
heessa, kun lapset ovat kotona, kehittämässä sitä kulttuurin perustaitoa eli lukemista. Siinä
esimerkiksi isien kotona oleminen on tutkimusten mukaankin erittäin tärkeää sille, että po-
jat esimerkiksi lukisivat myöhemmin koulussa paremmin.

15.01 Esko Kiviranta kesk (vastauspuheenvuoro): Arvoisa puhemies! Kulttuuri on min-
kä tahansa kansakunnan tai yhteisön keskeinen identiteetin ilmentymä, joka määrittelee
yhteisön olemusta. Kulttuuri rakentaa siltoja yhteisön eri jäsenten välille ja luo yhteenkuu-
luvuuden tunnetta, joka ei muutoin ole saavutettavissa.

Kulttuurilla ja taloudella on voimakkaampi keskinäisriippuvuus kuin usein ymmärre-
täänkään. Kulttuuri ruokkii luovaa ajattelua, jota tarvitaan kaikilla yhteiskunnan osa-alu-
eilla, eikä vähiten liike-elämässä ja esimerkiksi markkinoinnissa. Kun me rakennamme
Suomen maabrändiä, lisäämme Suomen houkuttelevuutta matkailumaana ja investointi-
kohteena. Kun me myymme suomalaisia tuotteita ja palveluja maailmalla, on suomalainen
kulttuuri avainasemassa siinä, että liiketaloudelliset tavoitteemme toteutuvat.

On kaikin tavoin meidän kaikkien suomalaisten intressissä vaalia ja kunnioittaa suoma-
laista kulttuuria sekä tukea sen eri ilmenemismuotoja aina kuvataiteesta kirjallisuuteen,
teatteriin, musiikkiin, urheiluun ja [Puhemies koputtaa] hyvin moneen muuhun luovaa
ajattelua, itsensä ilmaisua ja identiteettiä rakentavaan kulttuurin osa-alueeseen.

15.02 Touko Aalto vihr (vastauspuheenvuoro): Arvoisa herra puhemies! Ministeri Ter-
ho maalasi kauniisti kulttuuripolitiikan maisemaa menemättä juurikaan konkretian kovaan
päätyyn. Siksi kysyn muutaman täsmäkysymyksen:
15



Pöytäkirjan asiakohta PTK 18/2018 vp
Ensimmäinen kysymys liittyy siihen, miten turvataan kansalaisten sivistykselliset oi-
keudet eli käytännössä kulttuurikasvatukseen, taiteen perusopetukseen liittyvät kysymyk-
set.

Toinen kysymys: miten huolehditaan kulttuuripalveluiden yhdenvertaisuudesta ja saa-
vutettavuudesta? Tähän liittyy nimenomaan maksuttomuus vaikka museoissa tai lähikir-
jastojen toimivuus.

Kolmas kysymys: miten parannetaan taiteen tekemisen edellytyksiä? Tähän liittyy tie-
tenkin taiteen perusrahoitus — puretaan VOS-rahoituksen indeksijäädytykset ja lisätään se
20 miljoonaa euroa sinne VOS-rahoitukseen.

Neljäs kysymys: miten parannetaan luovan työn tekijöiden sosiaaliturvaa? Tähän kyt-
keytyy perustulo ja yhdistelmäturva.

Ja viimeinen kysymys: miten tuetaan kulttuurialojen yrittäjyyttä? Tähän liittyy nimen-
omaan [Puhemies koputtaa] vienti ja kansainvälisyyden tukeminen?

15.03 Paavo Arhinmäki vas (vastauspuheenvuoro): Arvoisa herra puhemies! Kun puhu-
taan kulttuurista, niin se on varsin laaja käsite. Jos ajatellaan tätäkin keskustelua, niin tääl-
lä on puhuttu jo tiedustelulain kautta perämoottoreista ja mämmin kautta perinnehoidoista.
Ehkä se on sitten sitä puhetaidetta, ja voi arvioida, että taidesuuntaus on ollut ehkä dadais-
mi joissain puheenvuoroissa.

Arvoisa herra puhemies! Jos mennään taiteeseen ja taiteen pariin, niin oikeastaan ajan-
kohtainen kysymys on tämä VOS-uudistus, joka ehdottomasti pitää saada eteenpäin. Esi-
merkiksi nykysirkus tai tanssitaide pitää saada nostettua VOSin piiriin, ei kuitenkaan niin,
että orkesterit, museot, teatterit kohtuuttomasti siitä kärsisivät, ja se vaatii lisämäärärahaa.
Ihan suora kysymys kulttuuriministeri Terholle: oletteko valmis 20 miljoonan esitystä,
joka tämän mahdollistaisi, viemään kevään kehysriiheen?

Toinen kysymys: Taiteilijoiden apurahat ovat liian vähäisellä tasolla taitelijoiden mää-
rään nähden, samoin taitelijaeläkkeet. [Puhemies koputtaa] Onko teillä pyrkimys lisätä
näiden määrää?

15.04 Markku Pakkanen kesk (vastauspuheenvuoro): Arvoisa herra puhemies! Kulttuu-
rihan toki kuuluu kaikille, ja on hieno asia, että täällä sitä yksimielisesti tuetaan.

Tänä päivänä on paljon puhuttu kulttuurin tukemisesta, mutta on syytä muistaa, että on
monta kulttuurin alaa, jotka kannattavat itse itseään ja eivät tarvitse mitään tukea. Tarkoi-
tan tällä muun muassa monissa kylissä Suomessa pyörivää kesäteatterikäytäntöä, erin-
omaisen hyvää kulttuuritasoa. Ilman yhteiskunnan merkittävää tukea tämä tarjoaa meille
hienoja nautintoja.

Täällä on siteerattu montaa suomalaista taitelijaa, ja kyllä omasta mielestäni tähän kuu-
luu myös edustaja Alatalon upea teksti ”Jäätelökesä”, jos halutaan tällaisia kulttuuritekoja
nostaa tässä salissa esille. Itse haluaisin myös hyvän ystäväni Pekka Nymanin tuotannosta
kertoa sen, että kulttuuri on myös juhlaa. Hänellä on upea kappale ”Tänä päivänä juhli-
taan” — käykää kuuntelemassa.

15.05 Laura Huhtasaari ps (vastauspuheenvuoro): Arvoisa puhemies! Kun pääsin Porin
kaupunginvaltuustoon, niin kansalainen sanoi minulle, että älä unohda kulttuuria. Ehdot-
tomasti kulttuuriin pitää rahallisesti panostaa ja se on tärkeä asia. 
16



Pöytäkirjan asiakohta PTK 18/2018 vp
Kansallisvaltion kulttuuri on yhteisöjen tai yhteisön saavutusten kokonaisuus. Ihminen
rakentaa myös identiteettiään kulttuurin varaan. Kulttuureja voidaan myös jaotella valtaus-
kontojen mukaan. Esimerkiksi meillä länsimaissa on juutalais-kristillinen kulttuuri, mutta
nyt yhä enenevässä määrin meille on tulossa islamilainen kulttuuri tänne. Onko ok, että
päiväkodeissa neljävuotiailla on huiveja? Onko ok, että me luovumme joulujuhlista tai su-
vivirrestä sen takia, että me rupeamme puhumaan, että loukkaako tämä kenties tänne muut-
taneita? Lisäksi uskonto vaikuttaa aina kulttuuriin ja sitä kautta lainsäädäntöön. Nyt esi-
merkiksi Ruotsissa on jo annettu šaria-lain mukainen tuomio.

15.06 Maria Guzenina sd (vastauspuheenvuoro): Arvoisa puhemies! Poliittisesta kult-
tuurista. Meillä Suomessa on totuttu siihen, että meillä on hyvin asiallinen poliittinen kult-
tuuri. On hoidettu vastuullisesti yhteisiä asioita, ja poliittiseen kulttuuriin on kuulunut
myöskin tietynlainen kunnioitus kanssaihmisiä kohtaan. Tämä äskeinen puheenvuoro ehkä
omalta osaltaan viestii siitä, millä tavalla meillä poliittinen kulttuurimme on muuttunut. 

Tulin juuri Karakalliosta, jossa 90 eläkeläistä koki nykyisen poliittisen kulttuurin epä-
luottamusta herättävänä. He kysyivät, minkä takia esimerkiksi maakuntauudistusta, sote-
uudistusta viedään eteenpäin huolimatta siitä, että asiantuntijat toteavat, että se ei tule joh-
tamaan mihinkään hyvään. Poliittiseen kulttuuriin tänä päivänä kuuluu se, että asioita vie-
dään vastoin asiantuntijoiden näkemyksiä eteenpäin. Nyt kysyisin, kun täällä on ministeri
paikalla: koska tälle farssille saadaan loppu?

15.07 Olavi Ala-Nissilä kesk (vastauspuheenvuoro): Puhemies! On tarpeen osallistua
kulttuurikeskusteluun, totta kai. Mielelläni puhuisin museoista Suomi 100 -vuonna. Suo-
malainen museokulttuuri näyttäytyi edukseen, kertoi Suomen historiasta 100 vuotta taak-
sepäin, myöskin tulevaisuudesta. Itsekin olen mukana museotoiminnassa. Monet museot
ovat kyllä taloudellisissa vaikeuksissa. Opetus- ja kulttuuriministeri on kyllä huolehtinut
erityismuseoiden rahoituksesta suhtkoht kohtuullisesti, mutta museo ei ole koskaan mi-
tään liiketoimintaa. 

Olisin kysynyt kulttuuriministeri Terholta, miten te näette museoiden tulevaisuuden ja
niitten kehittämisen suomalaisessa kulttuurikentässä, kun me menemme nyt uudelle vuo-
sisadalle, erityisesti ajatellen nuorisoa. Suomen Kulttuurirahastokin on panostanut nuori-
son museoissa käyntiin.

15.08 Timo Harakka sd (vastauspuheenvuoro): Arvoisa puhemies! Moni taiteilija elät-
tää yksin itsensä taidoillaan. Vielä äskettäinhän oli olemassa käsite ”omalla työllään toi-
meentuleva”, mutta nyt moni taiteilija on omaksi suuttumuksekseen määritelty yrittäjäksi,
jolla ei välttämättä ole työttömyysturvaa. Tunnen läheisesti monta taiteilijaa, joiden toi-
meentulo on hiuskarvan varassa, jolloin TE-toimistojen vaihtelevat ja jopa mielivaltaiset
tulkinnat ovat kohtalokkaita. Olenkin esittänyt, että itsensätyöllistäjien asiat keskitettäisiin
kolmeen tai viiteen TE-toimistoon, joissa olisi osaamista ja motivaatiota auttaa taiteilijoi-
den toimeentuloa. Samoin taiteilijoiden työosuuskuntien edellytyksiä on parannettava.

Nämä toimet luovien suomalaisten suojelemiseksi on suunnattu tietenkin ennen kaikkea
ministeri Lindströmille, mutta näkeekö ministeri Terho tämän arkisen kysymyksen tärke-
yden ja ennen pitkää tarpeen sosiaaliturvauudistukselle, joka suojelee luovaa suomalaista?
17



Pöytäkirjan asiakohta PTK 18/2018 vp
15.09 Arto Pirttilahti kesk (vastauspuheenvuoro): Arvoisa puhemies! Kulttuuri on vah-
vasti meidän identiteettiä. Pitää kiittääkin oikeastaan Suomi 100 -projektia viime vuodelta
ja tältä vuodelta. Meillä oli useita hienoja hankkeita, millä me kävimme läpi niitä vaikeita
aikoja, niitä sata vuotta sitten tapahtuneita tai myöhempiä, sodanaikaisia asioita.

Vahva teema, tämä museot, tuli tuossa esille Ala-Nissilänkin puheenvuorossa. Suositte-
len teille kaikille tämmöistä Museokorttia. [Olavi Ala-Nissilä: Kyllä!] Käykää katsomas-
sa, museoissa on useita muuttuvia näyttelyjä ja jatkuvasti tekemistä. Museot eivät ole enää
semmoisia pelkkiä esillepanopaikkoja, vaan siellä on paljon tapahtumaa, ja varsinkin ny-
kytaide luo omaa vahvaa kulttuuriaan.

Osallistun myös tähän Tampereen Työväen Teatterin huoleen ja olen huolissani siitä, ja
toivottavasti me saamme siihen rahoituksen.

Kulttuuri on myös yhteisöllisyyttä. Otetaan nämä kesäteatteritapahtumat, mutta isotkin
produktiot. Ne sitovat useita henkilöitä, ja kuten täällä Myllykoski sanoi, tekeminen ter-
vehdyttää. Kulttuuri on myös taloutta ja vetovoimaa. Tästä on hyvä esimerkki Mänttä-
Vilppulan taidekaupunki.

Ensimmäinen varapuhemies Mauri Pekkarinen: Myönnän vielä tässä debattivaiheessa
puheenvuorot edustajille Joona Räsänen, Torniainen, Hoskonen. Kirjanpitoni mukaan niis-
tä edustajista, jotka pyysivät puheenvuoron tässä alkuvaiheessa, jolloin siihen teitä innos-
tettiin, jokainen vähintään yhden puheenvuoron on siihen mennessä saanut. Tästä syystä
sitten näiden puheenvuorojen jälkeen, jos ministeri haluaa, esimerkiksi 2 minuuttia esimer-
kiksi pöntöstä, se hänelle sallitaan.

15.11 Joona Räsänen sd (vastauspuheenvuoro): Arvoisa puhemies! Kun puhumme kult-
tuurin tukemisesta, niin todella puhumme silloin kulttuurin tekijöiden tukemisesta. Tässä
osaratkaisu on totta kai ne veroeurot, joita kanavoimme sitten julkisena tukena eri tekijöil-
le, mikä mahdollistaa sitten heidän työnsä ja sen työn tarjoamisen ihmisille. Mutta kyllä
tässä rahoituksessa myös meillä kuluttajilla on vastuu. Siitä sisällöstä, jota me kulutamme,
meidän on oltava valmiita myös maksamaan, jotta sen sisällön tuottaja saa myös siitä kor-
vauksen. Ja tätä sopisi pohdiskella hieman enemmän. Nythän meillä kulutustavat muuttu-
vat, ja sitä kautta myös nämä tuottajien rahavirrat tulevat muuttumaan, ja kun täällä on pal-
jon puhuttu siitä, miten suomalaista kulttuuria voidaan viedä myös maan rajojen ulkopuo-
lelle, niin siihen tarvitaan alustoja. Kysymys kuuluukin: mikä on estänyt sen, että Suomes-
sa ei ole keksitty esimerkiksi Spotifyta [Puhemies koputtaa] mutta Ruotsissa se on onnis-
tuttu keksimään?

15.12 Hannu Hoskonen kesk (vastauspuheenvuoro): Arvoisa puhemies! Lyhyesti vain
sen verran, että suomalaisen kulttuurin juuret ovat kaikkialla Suomessa. Kun katsoo suo-
malaista huippukulttuuria, sanotaan kuuntelee Sibeliuksen Karelia-sarjaa, katsoo Edelfel-
tin tauluja tai suomalaista näyttämötaidetta, mitä tahansa siellä, niihin on kirjoitettu suo-
malaisen kulttuurin vahva voima tänä päivänä. Ja siihen samaan vahvaan voimaan törmää
vaikka kiertämällä eri puolilla Suomessa kesäteattereissa — aivan loistavia näytäntöjä pai-
kallisilla voimilla tehtynä. Suomalainen kulttuuri voi hyvin silloin, kun Suomi voi hyvin.
Nyt kun tänä päivänä keskustellaan maakuntauudistuksesta ja siitä, miten tässä maassa ta-
lous kehittyy, olisi kyllä korkea aika ymmärtää se, että maakuntien hyvinvointi ei ole ke-
neltäkään pois. Se on kaikkien suomalaisten valtava etu. Kun sitten suomalainen kulttuuri
18



Pöytäkirjan asiakohta PTK 18/2018 vp
kehittyy, se luo uutta kasvupohjaa terveelle suomalaiselle elämälle. Tämä pitäisi nyt edus-
kunnassa ymmärtää kaikkien taholta ja lopettaa sen asian ympäriltä turha kohina, [Puhe-
mies koputtaa] joka ei vie yhtään eteenpäin.

15.13 Ari Torniainen kesk (vastauspuheenvuoro): Arvoisa puhemies! Suomalainen kult-
tuuri on erittäin tärkeä asia, ja sitä tulee vaalia ja arvostaa. Se on tullut tässäkin keskuste-
lussa hyvin esille. Kulttuuri tulee käsittää hyvin monialaisena käsitteenä, niin kuin täällä on
keskustelussa tullut. Oikeastaan voisikin kysyä, mikä asia ei ole kulttuuria, kun monesti
kysytään, mikä on kulttuuria. Itse käsitän, että lähes kaikki toimintamme on kulttuuria ja se
tulee meistä itsestämme.

Kulttuuri kuuluu kaiken ikäisille. Haluaisin vielä painottaa tässä keskustelussa myöskin
kodin ja perheiden merkitystä sekä koulun merkitystä kulttuuriasioissa. Sieltä lähtevät mo-
net asiat, että myöskin aikuisena ja ikäihmisenä sitten käyttää kulttuuripalveluita.

Taiteen, kulttuurin ja liikunnan saavutettavuus — tässäkin asiassa ei pelkästään valtio
vaan kunnat ja myöskin maakunnat jatkossa ovat tärkeässä roolissa.

Kuten edustaja Uotila, haluan itsekin painottaa [Puhemies koputtaa] liikuntapoliittisen
selonteon merkitystä. Siinä on ennen kaikkea se, miten kaikki suomalaiset saadaan liikku-
maan ja sitä kautta myöskin yhteiskuntamme hyvinvoimaan.

Ensimmäinen varapuhemies Mauri Pekkarinen: Ministeri Terho, 2 minuuttia. Riittäi-
sikö? Katsotaan.

15.14 Eurooppa-, kulttuuri- ja urheiluministeri Sampo Terho:  Arvoisa puhemies!
Katsotaan, mihin 2 minuuttia riittää. — No niin, kysymyksiä on sivukaupalla, mutta yritän
poimia täältä kokonaisuuksia.

Parviainen kysyi samoin kuin Harakka ja Elomaa samansuuntaisesta asiasta, ensinnäkin
tästä kulttuuriviennistä ja toisaalta kulttuurintekijöiden sosiaaliturvasta, ja myös Aallon
kysymyksistä osa liippasi tätä. Eli tätä kokonaisuutta on pohtinut niin kutsuttu Brunilan
työryhmä, ”Luovat alat Suomen talouden ja työllisyyden vahvistajina” oli tämän työryh-
män nimi, ja sen raportti valmistui jo viime vuonna. Nämä ehdotukset hallitus on ottanut
omaan toimintaansa ohjenuoraksi. Esimerkiksi linjausten toimeenpano on meneillään yh-
teistyössä TEMin kanssa juuri tämän Business Finland -kokonaisuuden osalta. Tässä on to-
della tämmöisiä poikkihallinnollisia kysymyksiä niin kuin monissa muissakin näistä kysy-
myksistä, mutta nämä ovat meillä ohjenuorana siinä, miten sekä sosiaaliturvaa että tätä
kulttuurialan vientiä tulisi edistää.

Toinen kysymysten kokonaisuus kosketteli tätä VOS-uudistusta ja sen mahdollista ra-
hoitusta, mutta kuten sanoin jo tässä pohjustuksessani, VOS-uudistuksen valmistelu on
vielä kesken ja lausuntokierroksella, joten en pysty siihen sanomaan varmuudella juuta
enkä jaata muuta kuin sen, että tietysti kulttuuriministerinä toivon ymmärrystä kulttuuripa-
nostuksille, se on selvä. [Jukka Gustafsson: Ensin esitätte rahaa!] Ja tästä tullaan keskuste-
lemaan, totta kai, kevään aikana.

Tähän liittyen kysyttiin myös... [Vasemmalta: Tamperetta!] — Tamperetta nimen-
omaan monelta taholta. — Tämä on nyt semmoinen selkeä epäkohdaksi koettu kohta tässä
työryhmän tekemässä esityksessä, tai ainakin hyvin laajasti minuun on otettu siitä yhteyt-
tä. Tämäkin on vielä valmistelussa, mutta saadakseni ehdottoman selkeän kuvan tästä ti-
lanteesta ja suoraa tietoa myös paikan päältä tulen vierailemaan Tampereen Työväen Teat-
19



Pöytäkirjan asiakohta PTK 18/2018 vp
terissa ja saamaan sieltä sitten selkeän tilannekuvan siitä, miten asia siellä nähdään. [Pia
Viitanen: Kannattaa samalla katsoa se Tytöt!]

Ensimmäinen varapuhemies Mauri Pekkarinen: Arvoisat edustajat, jos ihan muuta-
maan vastauspuheenvuoroon vielä aihetta löytyy, siihen tilaisuus on nyt. Pyydän niitä
edustajia nousemaan ylös ja painamaan V-painiketta, jotka haluavat tällaisen puheenvuo-
ron käyttää.

15.17 Sirpa Paatero sd (vastauspuheenvuoro): Arvoisa herra puhemies! Kulttuuri koko-
naisuutena ja siellä liikunta sisällä ja taiteen tekeminen myöskin osana — ja minä lasken
siihen myöskin nuorisotyön — elikkä tämä kokonaisuus, koostuu niin, että valtion rahoi-
tus on tärkeää, ja siitä päätetään eduskunnassa, ja Veikkaus on siinä se suuri mahdollisuus,
kulttuurin puolella tulee suoraan budjetinkin osalta jonkun verran. Suurin rahoittaja ovat
kotitaloudet kaikkien näiden osalta, elikkä se kuluttaja ja harrastusten käyttäjä ja toimija
itse asiassa maksavat kaikesta tästä sen suurimman osan, mutta se kunta on huomattavasti
tärkeämpi. Monta miljardia varmaan menee tänäkin vuonna näitten kaikkien toimien yllä-
pitämiseen kuntien rahaa. Ja nyt sitten, kun tulevaisuutta katsotaan eteenpäin, kuntien mah-
dollisuudet heikkenevät, erityisesti niiden kuntien, jotka pyörittävät teattereita, pyörittävät
orkestereita, pyörittävät kuvataidekouluja ja muuta, koska VM:n arviot edelliseltä viikolta
olivat, että yli 40 000 asukkaan kunnissa veronkorotuspaine kasvaa siitä syystä, jos tämä
maakuntahanke etenee.

15.18 Mikko Alatalo kesk (vastauspuheenvuoro): Arvoisa puhemies! Täällä on käytetty
hyviä puheenvuoroja kulttuurin puolesta. Vielä palaan tuohon musiikkiasiaan. 

Meillä todellakin on pieniä, itsenäisiä levy-yhtiöitä, mutta kolme monikansallista yritys-
tä on niitä jättejä, jotka 90-prosenttisesti hallitsevat markkinoita, ja kun suoratoisto ei tuo
tuloja taiteilijoille, niin Suomeen ei synny enää riittävästi uutta musiikkia ja tämä raha me-
nee ulkomaille. Olisinkin kulttuuriministerille viestinä tuonut tämän, että tämä täytyisi
myös huomioida ja ennen kaikkea Yleisradion osalta.

Yleisradio tekee arvokasta työtä. Siellä on aamuin ja illoin esimerkiksi Radio Suomessa
hyviä ohjelmia, mutta silloin prime time -aikaan, jolloin tämä suuri kansa kuuntelee, eri-
tyisesti aikuinen kansa, pitäisi tarjota monipuolisesti suomalaista musiikkia eikä vain ai-
noastaan ihan rajattua suurten levy-yhtiöiden musiikkia. Tämä on sellainen asia, jota ol-
laan hallintoneuvostossa myös käsitelty, mutta se on Yleisradion vastuu, jos me maksam-
me veroja, että se kulttuuri tuodaan monipuolisesti esille.

15.19 Sofia Vikman kok (vastauspuheenvuoro): Arvoisa puhemies! Kulttuurilla on suuri
merkitys Pirkanmaalle ja teatteripääkaupunki Tampereelle. Kansallisesti puolestaan on
tärkeää se, että kansalaisilla laajasti kaikkialla Suomessa on laadukasta teatteria mahdolli-
simman helposti saavutettavissa, ja tässä tamperelaisella teatteritarjonnalla on tärkeä mer-
kitys. Siksi tämä VOS-työryhmän esitys leikata Tampereen Työväen Teatterin rahoitusta 2
miljoonalla eurolla vuosittain on täysin kestämätön. Sehän tarkoittaisi sitä, jos tämä esitys
toteutuisi, että kulttuurin valtionavustuksista pääkaupunkiseudulle menisi peräti 61 pro-
senttia, vaikka alueella asuu vain 20 prosenttia suomalaisista. Joten kannustan kyllä minis-
teriä tarttumaan tähän asiaan ja korjaamaan VOS-työryhmän arviointivirheen tämän esi-
tyksen suhteen ja turvaamaan sen, että myös pääkaupunkiseudun ulkopuolella [Puhemies
20



Pöytäkirjan asiakohta PTK 18/2018 vp
koputtaa] on laadukasta teatteria ja kulttuuria kansalaisten saavutettavissa. Erinomaista,
että ministeri on menossa Tampereelle vierailulle.

15.21 Outi Alanko-Kahiluoto vihr (vastauspuheenvuoro): Arvoisa puheenjohtaja! Pa-
rasta taiteen tukemistahan on taiteilijan työn tukeminen, joten esitän muutamia parannus-
ehdotuksia taiteilijoiden aseman parantamiseksi. Luonnollisesti vihreiden ajama perustulo
olisi tällainen keino, mutta tärkeä toimenpide olisi erityisesti taiteen perusrahoituksen pa-
rantaminen, ja puhun nyt siis VOS-rahoituksesta. Eli kannatan sitä, kuten tämä VOS-työ-
ryhmä on esittänyt, että VOSin määrärahaa kasvatettaisiin valtion budjetissa 20 miljoonal-
la eurolla ja samalla purettaisiin VOS-rahoituksen indeksijäädytykset. Tämä juuri siksi, et-
tei VOS-uudistuksesta tulisi nollasummapeliä. Ja jos esimerkiksi Tampereen Työväen
Teatteri halutaan pelastaa tavalla, jota moni täällä toivoo, niin sekin edellyttää sitä, että
nostetaan VOSin tasoa. Muuten emme pysty saamaan yhtään uusia toimijoita VOSin pii-
riin, minkä kaikki täällä varmaan ymmärtävät. [Puhemies koputtaa] — Kiitos.

15.22 Ritva Elomaa ps (vastauspuheenvuoro): Arvoisa puhemies! Liikkumisen vähene-
minen on erityisen huolestuttavaa lasten ja nuorten kohdalla. Liikuntapoliittinen selonteko
tullaan tekemään, se on todella hyvä asia. Vaikka seuraava kysymys on todella hankala,
niin kysyn silti: mitkä ovat urheiluministerin lääkkeet liikkumattomuuden ongelmaan?

Ja vielä pari sanaa paikallisradioista, joista Alatalokin puhui. Meillä on pieniä paikallis-
radioita. Heillä ei ole mitään soittolistoja, he soittavat hyvin monipuolisesti musiikkia.
Kaupallisilla asemilla on soittolistoja, sille ei voi mitään, mutta Yle harrastaa myös tätä
soittolistatoimintaa, ja se on ongelmallista. Yle on koko kansan radio, näin poispäin. Tä-
hän haluan puuttua ja sanoa suoraan, että Ylen pitää ajatella kaikkia toimijoita, myös niitä
yli 90:tä prosenttia artisteista ja muusikoista, [Puhemies koputtaa] jotka tekevät niitä oma-
kustanteita.

Ensimmäinen varapuhemies Mauri Pekkarinen: Arvoisat edustajat, tämä aikaikkuna
alkaa olla kohta käytetty. Myönnän vielä puheenvuorot edustajille Arhinmäki, Pirttilahti,
Tanus ja sitten tämän aloitteen puuhaihmisille, edustajille Viitanen ja Kiuru, ja lopuksi mi-
nisterille. Kaikille minuutti.

15.23 Paavo Arhinmäki vas (vastauspuheenvuoro): Arvoisa herra puhemies! VOS-uu-
distus on äärimmäisen tärkeä. Tämänhetkisessä VOS-järjestelmässä ongelmana on se, että
vaikka esimerkiksi nykysirkus ja tanssitaide ovat sen piirissä, niin uusia ryhmiä on hyvin
vaikea nostaa sinne, koska vanhat eivät putoa. Se on myös aika tekninen: se järjestelmä on
henkilötyövuosiin sidottu. Sen vuoksi on tärkeää saada sitä uudistettua niin, että useammil-
la ryhmillä, laajemmin eri taiteenaloilla, on mahdollisuus päästä VOSin piiriin, ja toisaalta
on voitava myös arvioida sitä, miten nämä VOS-laitokset tavoittavat erilaisia väestöryh-
miä, miten ne saavat sellaisiakin liikkeelle, jotka muuten taiteen piiriin tulevat huonosti.

Mutta jotta tämä VOS-uudistus voi onnistua ja voi toteutua, jotta siitä ei tule nollasum-
mapeliä, se vaatii lisää rahaa. Minulla on nyt suora kysymys. Ymmärrän, että kulttuurimi-
nisteri ei yksin voi tätä päättää, mutta hallitus ei voi päättää lisärahoituksesta VOSiin, ellei
kulttuuriministeri tuo kehysriiheen [Puhemies koputtaa] esitystä. Tuotteko esityksen 20
miljoonan lisärahoista?
21



Pöytäkirjan asiakohta PTK 18/2018 vp
15.24 Arto Pirttilahti kesk (vastauspuheenvuoro): Arvoisa herra puhemies! VOS-uudis-
tus on tärkeä, että saadaan meidän kulttuurin erilaiset toimijat ja varsinkin Tampereen Työ-
väen Teatterikin toimimaan eteenpäin, ja tervetuloa, ministeri, tutustumaan tarkemmin sii-
hen.

Otan toisen asian esille vielä. Tässä on nämä kulttuuripalkinnot. Tämä on tärkeä asia,
miten palkitaan ja minkä näköisessä kisassa kulttuurituottajat erikseen ovat ja saavat sen
jälkeen tuotteilleen positiivisen kritiikin. Esimerkkinä meillä on Pohjoismaiden neuvoston
kulttuuripalkinnot, jotka me verovaroista sinne kustannamme ja saamme sillä vielä hyvää
kisaa keskinäisesti tässä meidän pohjoismaisessa perheessä. Toivon, että näitä toimintoja
tullaan edelleen kehittämään.

15.25 Sari Tanus kd (vastauspuheenvuoro): Arvoisa herra puhemies! Kuvataiteilijat ovat
yksi ammattiryhmä, joiden toimeentulo on usein hyvin tiukoilla. Apurahat ovat olennai-
nen, tärkeä osa toimeentuloa. Kentältä on tullut viestejä, erityistä huolta kirkkokuvataitei-
lijoilta ja heille myönnetyistä hyvin niukoista apurahoista. On mietitty, arvostetaanko hei-
tä, jotka kaunistavat kirkkoja, maalaavat freskoja, tauluja, alttaritauluja kirkkoihin. Kysyi-
sinkin ministeriltä: Olisiko mahdollista kiinnittää kirkkokuvataiteilijoihin ehkä enemmän
huomiota, kun apurahoja myönnetään? Onko mahdollisesti tämä ammattiryhmä sellainen,
mikä on saattanut jäädä liian vähälle huomiolle apurahoja myönnettäessä?

15.26 Pia Viitanen sd (vastauspuheenvuoro): Arvoisa herra puhemies! Täällä on ollut
erinomaisia puheenvuoroja Yleisradion merkityksestä, kirjastoista, taiteilijoiden toimeen-
tulon turvaamisen tärkeydestä.

Puhemies! Palaan vielä tähän VOS-asiaan, koska näen nyt tässä tarttumisen paikan
myös ministerille. Ilman muuta teidän kannattaa esittää tätä 20 miljoonan lisäsatsausta yli-
päätään teattereiden, museoiden ja orkesterien valtionosuuksiin. Sillä saavutetaan paljon,
se maksaa itsensä takaisin, ja olette saanut varsin laajaa parlamentaarista tukea tämänkal-
taisille asioille. Te voitte meidän hartioiltamme kysyä ja hartioillemme nojata, että edus-
kuntakin sitä varmasti kannattaisi.

Mielestäni tässä edustaja Alanko-Kahiluoto hyvin palautti mieleen viime kauden. Sil-
loin tuplasimme kirjailijoiden lainauskorvaukset 4 miljoonasta 8:aan ja samaan aikaan
haimme parlamentaarisen työryhmän, joka sitoutui hoitamaan asiaa eteenpäin, ja nyt se on
sitten pohjoismaisella tasolla. [Puhemies koputtaa] Tässä vastaavasti me tarvitsemme, mi-
nisteri, teidän esityksenne, ja toivon, että hallitus jo nyt hoitaa tämän asian.

15.27 Pauli Kiuru kok (vastauspuheenvuoro): Arvoisa herra puhemies! Nostin puheessa-
ni digitaidot, ja moni muukin edustajakollega on niistä puhunut. Korostan tässä yhteydessä
sitä, että digitaitojen saaminen ikääntyneelle väestölle arkikäyttöön ei ole tärkeää pelkäs-
tään sen takia, että esimerkiksi pankkipalvelut ovat saatavilla. Totta kai se on tärkeää se-
kin, mutta haluan painottaa sitä näkökulmaa, että verkkomaailma tarjoaa lähes äärettömän
portin kulttuuripalveluihin. Sieltä löytyy ohjelmia, lehtiä, elokuvia, musiikkia, erilaisia ar-
kistopalveluita. Tutkin itse tässä pari viikkoa sitten sotapäiväkirjoja isänisäni ajoilta, että
mitä viimeisenä tapahtui kyseiselle pataljoonalle.

Kiitän edustajakollegoita erinomaisesta puhekulttuurista, tätä keskustelua on ollut ilo
seurata.
22



Pöytäkirjan asiakohta PTK 18/2018 vp
Ensimmäinen varapuhemies Mauri Pekkarinen: Ministeri Terho, 1 minuutti.

15.28 Eurooppa-, kulttuuri- ja urheiluministeri Sampo Terho  (vastauspuheenvuo-
ro): Arvoisa puhemies! Yritän käydä mahdollisimman monta pikakelauksella läpi vielä ai-
emmastakin kierroksesta.

Ensinnäkin tässä Hassi kysyi aivan tärkeää asiaa kirjastokorvauksista, ja sanon vain ly-
hyesti, että Suomi ei tule edistämään mitään sellaista EU:n päätöksentekoa, joka sitten hei-
kentäisi kirjailijoiden korvauksia ja asemaa.

Ala-Nissilä kysyi museoista ja niiden tulevaisuudesta, nuorisosta. Joudun vastaamaan
vain lyhyesti, että museopoliittinen ohjelma on vastikään julkaistu ja siellä tätäkin aihepii-
riä sivutaan.

Huhtasaari kysyi omaan värikkääseen tyyliinsä islamisoitumisesta, ilmeisesti, ja totean
tässä, että uskonnonvapaus on tietenkin ok, mutta omasta kulttuuriperinnöstä luopuminen
ei ole tarpeellista.

Sen jälkeen päästään 10 sekunniksi VOS-uudistukseen. Eli tosiaan malli on vielä kes-
ken. Tulen keskustelemaan rahoitustarpeesta, kun tiedän, kuinka suuri se on, kun malli
hahmottuu, mutta vastaus siis periaatteessa on, että tästä tullaan totta kai keskustelemaan,
[Puhemies koputtaa] onko meillä ne rahat sitten, kun malli on selvillä.

Keskustelu päättyi.

Asian käsittely päättyi.
23


	2
	14.04
	14.16
	14.22
	14.25
	14.27
	14.29
	14.32
	14.34
	14.36
	14.38
	14.39
	14.41
	14.43
	14.44
	14.45
	14.46
	14.47
	14.48
	14.49
	14.50
	14.52
	14.53
	14.54
	14.55
	14.56
	14.57
	14.58
	15.00
	15.01
	15.02
	15.03
	15.04
	15.05
	15.06
	15.07
	15.08
	15.09
	15.11
	15.12
	15.13
	15.14
	15.17
	15.18
	15.19
	15.21
	15.22
	15.23
	15.24
	15.25
	15.26
	15.27
	15.28


