















































DEMACC9.tmp.xml


Pöytäkirjan asiakohta PTK 77/2015 vp
Pöytäkirjan asiakohta 

PTK 77/2015 vp

Täysistunto

Tiistai 8.12.2015 klo 14.00—4.12

27. Hallituksen esitys eduskunnalle laiksi joukkoliikennelain 12 §:n muuttamisesta
Hallituksen esitys HE 110/2015 vp
Valiokunnan mietintö LiVM 10/2015 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 27. asia. Nyt voidaan hyväksyä tai hylätä lakiehdotus, jonka sisällöstä päätet-
tiin ensimmäisessä käsittelyssä.

Keskustelu

3.41 Markku Pakkanen kesk: Arvoisa herra puhemies! Tässä hallituksen esityksessä eh-
dotetaan joukkoliikennelakia muutettavaksi siten, että esimerkiksi Kotkan seudulla ja
Meri-Lapin alueella seudullinen, kunnallinen joukkoliikenneviranomainen tulisi huolehti-
maan joukkoliikenteen suunnittelusta alueella yhdessä lähikuntien kanssa. Itse asiassa pi-
dän tätä asiaa hyvänä, ja kotiseudullani, Kotkan seudulla, tätä esitystä pidetään myönteise-
nä.

Toimivaltaisia viranomaisia tällä alalla Suomessa on tällä hetkellä kaiken kaikkiaan 9
elinkeino-, liikenne- ja ympäristökeskusta sekä 26 kunnallista viranomaista, joista 10 on
seudullisia, elikkä tässä on aika lailla kirjava tämä käytäntö, miten tämä alueilla hoidetaan.
Välttämättä kaikilla alueillahan ei tarvitsisi olla tällainen kunnallinen, mutta ainakin mei-
dän seudullamme tämä on toimivampi järjestelmä, ja toivon, että tässäkin asiassa, kun it-
sehallintoalueet miettivät niitä tehtäviä, tämä olisi yksi asia, joka siinä yhteydessä pohdit-
taisiin: voisiko tämä joukkoliikenteen suunnittelu kuulua tälle itsehallintoalueelle.

Myös tuleva sote-uudistus on semmoinen asia, jota joudutaan paljon miettimään. On eh-
dotettu erilaisia — palvelusetelin käyttöä ja tämän tyyppisiä — ratkaisuja joukkoliiken-
teessä, millä turvattaisiin muun muassa harvaan asuttujen alueiden julkinen liikenne. Täs-
sä yhteydessäkin olisi vähän isommat ja leveämmät hartiat syytä olla.

3.43 Ari Torniainen kesk: Arvoisa puhemies! Kuten edustaja Pakkanen jo aiemmin otti
esille, niin tässä hallituksen esityksessä esitetään kahden uuden seudullisen toimivaltaisen
viranomaisen perustamista joukkoliikenteen järjestämiseen, ja ne tulisivat Kotka—Hami-
na—Pyhtää-alueelle sekä toinen Meri-Lapin alueelle. Tämä hallituksen esitys on oikeas-
taan lähtöisin noiden alueiden omasta tahdosta ja oma-aloitteisuudesta. He ovat kokeneet,
että he pystyisivät siellä seudullisesti hoitamaan tämän joukkoliikenteen nykyistä parem-
min. On hyvä, että ollaan kuultu myöskin alueiden näkökantoja ja lähdetty viemään asiaa
eteenpäin. Kyllä joukkoliikenteen kehittäminen koko maassa on erittäin tärkeää, ja se läh-
tee myöskin alueiden omista tarpeista ja maakunnista itsestään.
 Tarkistettu
4.0



Pöytäkirjan asiakohta PTK 77/2015 vp
Keskustelu päättyi.

Eduskunta hyväksyi ensimmäisessä käsittelyssä sisällöltään päätetyn, hallituksen esityk-
seen HE 110/2015 vp sisältyvän lakiehdotuksen. Lakiehdotuksen toinen käsittely päättyi.
Asian käsittely päättyi.
2


