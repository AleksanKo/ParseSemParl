















































DEMEF5C.tmp.xml


Pöytäkirjan asiakohta PTK 140/2017 vp
Pöytäkirjan asiakohta 

PTK 140/2017 vp

Täysistunto

Torstai 14.12.2017 klo 21.15—3.51

2. Hallituksen esitys eduskunnalle alkoholilaiksi ja eräiksi siihen liittyviksi laeiksi
Hallituksen esitys HE 100/2017 vp
Lakialoite LA 4, 6, 8, 12/2016 vp, 34, 42/2017 vp
Toimenpidealoite TPA 3/2015 vp
Valiokunnan mietintö StVM 24/2017 vp

Ensimmäinen käsittely

Toinen varapuhemies Arto Satonen: Ensimmäiseen käsittelyyn esitellään päiväjärjes-
tyksen 2. asia. Käsittelyn pohjana on sosiaali- ja terveysvaliokunnan mietintö StVM 24/
2017 vp. Nyt päätetään lakiehdotusten sisällöstä. Asia pantiin pöydälle tähän istuntoon
edellisessä, tänään 14.12.2017 pidetyssä täysistunnossa.

Keskustelu

21.16 Sari Sarkomaa kok: Arvoisa puhemies! Viina on viisasten juoma. Alkoholilakia
uudistetaan, [Hälinää — Puhemies koputtaa] jotta voisimme välttää viinan kiroja mutta
myös edistää vastuullisesti suomalaisten työllisyyttä ja yrittäjyyttä ja edistää uudistuvaa
kotimaista ruoka- ja juomakulttuuria. On toivoa antavaa, että tytöistä ja pojista polvi para-
nee. Suomalaisten nuorten humalahakuinen juominen on merkittävästi vähentynyt. Vaka-
va tosiasia kuitenkin on, että viina on suurimpia kansanterveydellisiä ongelmiamme.

Alkoholin haittoja on kitkettävä kahta kautta: ensinnäkin edistämällä viisaampaa ja vas-
tuullisempaa juomakulttuuria ja toisaalta vahvistamalla niitä toimia, joilla ennaltaehkäis-
tään ja puututaan vaikuttavasti alkoholinkäytön haittoihin. Varapuheenjohtaja Hannakaisa
Heikkinen ansiokkaasti täällä esitteli sosiaali- ja terveysvaliokunnan mietinnön, ja tässä to-
tean, että yhdyn muutamalla prosentilla, promillella tai aika vahvastikin siihen huoleen,
että tämä mietintö on tullut myöhässä. Osasyy on varmasti eduskunnan historialliset tieto-
järjestelmät.

Mutta kun asiaa nyt viedään eteenpäin, niin jatkan puheenvuoroani ja totean, että halli-
tuksen esityksessä yksi keskeinen muutos nykytilaan on se, että vähittäiskaupassa myytäi-
siin jatkossa kaikkia enintään 5,5 tilavuusprosenttia alkoholia sisältäviä alkoholijuomia.
Mutta koska tämä osa hallituksen esityksestä jäi sosiaali- ja terveysvaliokunnassa vähem-
mistöön, olemme jättäneet vastalauseen, jotta hallituksen yksimielisesti sopima tavoite
maltillisesta tilavuusprosentin nostosta toteutuisi. Eli tuossa vastalauseessa 1 yhdytään
muilta osin sosiaali- ja terveysvaliokunnan mietintöön paitsi siltä osin, että halutaan toteut-
taa tuo tilavuusprosentin korotus toteutettavaksi [Susanna Huovisen välihuuto] hallituksen
esityksen mukaisesti 0,8 prosenttiyksiköllä. Eli kysymyksessä on 17 § ja 26 §.

Perusteluna totean, että alkoholilain uudistuksessa on otettava huomioon myös se, kuin-
ka lainsäädäntö saadaan paremmin tukemaan ihmisten muuttuvia kulutustottumuksia. On
 Tarkistettu
4.3



Pöytäkirjan asiakohta PTK 140/2017 vp
tärkeää tukea juomakulttuurin positiivista muutosta esimerkiksi Alkon väkevistä miedom-
piin juomiin ja sitä, että ihmiset ovat laatutietoisempia, ja erityisen myönteisesti tuo kult-
tuuri näkyy nuoremmissa ikäluokissa. Humalassa olo ei ole enää rehvastelun aihe, vaan se
on noloa. On aika uskaltaa ottaa... [Hälinää — Puhemies koputtaa]

Toinen varapuhemies Arto Satonen: Pyydän, että keskitytään kuuntelemaan puhujaa ja
siirretään palaverit istuntosalin ulkopuolelle.

Kiitos, puhemies! Olin juuri toteamassa, että on aika uskaltaa ottaa tämä pieni askel eli
vahvuuden korotus maltillisesti 0,8 prosenttiyksikköä. Tuo siirtää painopistettä kotimaan
jakelukanavissa Alkosta päivittäistavarakauppaan ja muihin vähittäismyyntikanaviin sekä
leikkaa matkustajatuontia. Vahvuusrajan maltillisen noston on arvioitu vähentävän erityi-
sesti mietojen alkoholijuomien rajakauppaa. Tämä yhdistettynä kotimaisen elinkeinotoi-
minnan toimintaedellytysten parantamiseen lisää Suomen saamia verotuloja. Eli tämä kit-
kee sitä epätervettä tilannetta, jossa saamme alkoholihaitat kotimaahan mutta verot mene-
vät naapuriin. Tällä hetkellä matkustajatuonti on volyymiltaan jo suurempi kuin koko ko-
timaan ravintola-anniskelu yhteensä. Ongelma on merkittävä. Jokainen Viron-tuominen
on pois kotimaan työstä ja verokertymästä.

Tilavuusprosenttirajan nostolla on myös positiivisia talous- ja työllisyysvaikutuksia.
Tuosta valikoimien laajentamisesta hyötyisivät kaupan alan toimijoista kaikkein eniten
haja-asutusalueiden pienet kaupat, jotka ovat menettäneet kilpailuetuaan monien viimeai-
kaisten uudistusten — tai ehkä tuon kauppojen aukioloajan vapautumisen — myötä. Ja
kannattavuusrajalla sinnittelevistä kyläkaupoista moni voisi uudistuksen mahdollistaman
valikoimalisäyksen myötä jatkaa toimintaansa, ja näin ollen sitten sieltä läheltä saisi mie-
dompia ja niitä väkeviä ehkä kauempana olevasta Alkosta. Eli kannattamalla vastalausetta
1 kannatatte hallituksen yksimielistä, huolella valmisteltua alkoholilakiuudistusta. [Jukka
Gustafsson: Asiantuntijat ovat ihan toista mieltä!]

Arvoisa puhemies! Tänään valmistuneessa mietinnössä valiokuntamme toteaa alkoholi-
lain uudistuksen vähentävän norminpurulla säätelytaakkaa erityisesti ravintolaelinkeinol-
ta. [Jukka Gustafsson: Kauppa edellä, joo!] Lupajärjestelmän keventäminen helpottaa yri-
tystoiminnan aloittamista ja toimintaedellytyksiä. On kansanterveydellisesti ja kansanta-
loudellisesti fiksua edistää alkoholin nauttimista valvotuissa olosuhteissa ravintoloissa.

Valiokunnan varapuheenjohtaja esitteli alkoholilain uudistuksen norminpurkua. Totean
tässä muutaman. Eli ravintola-alalla säätely helpottuu todella monelta osin. Byrokratia vä-
henee eritasoisten anniskelulupien poistuessa — jatkossa on vain yksi lupa. Aukiolot ja an-
niskeluajat vapautuvat. Etenkin kausityöntekijöiden rekrytointi helpottuu, kun anniskelu-
työn pätevyysvaatimukset kevenevät. On kaupunkilaisjärjen vastaista, että pienissä yrityk-
sissä vähäisiä resursseja joudutaan tuhlaamaan kohtuuttomasti turhien normien ja turhaut-
tavien byrokraattisten velvoitteiden täyttämiseen. Erityinen hyvä esimerkki ja pitkään odo-
tettu asia on se, että pienpanimoille sallitaan suoramyyntioikeudet ilman elintarvikekyl-
kiäisiä eli kioskikikkailusta päästään. Nämä ovat pieniä mutta tärkeitä asioita, kun me
haluamme myöskin edistää vastuullisesti matkailu- ja ravintola-alaa Suomessa. Siinä on
mittavia mahdollisuuksia edistää työllisyyttä.

Arvoisa puhemies! Kauan odotettu alkoholilainsäädännön kokonaisuudistus jäi valitet-
tavasti, niin kuin moni uudistus, tekemättä viime hallituskaudella, puolitiehen. Osoitus tä-
män hallituskokoonpanon toimintakykyisyydestä on taas se, että tämäkin uudistus etenee.
2



Pöytäkirjan asiakohta PTK 140/2017 vp
Arvoisa puhemies! Alkoholi ei kuulu lapsille. Alkoholi ei sovi myöskään päiväkotien ja
koulujen pihoille, ja sosiaali- ja terveysvaliokunta esittää lausumaa, joka edellyttää halli-
tuksen selvittävän mahdollisuuden säätää kunnille oikeuden erityisin perustein rajoittaa al-
koholin nauttimista yleisillä paikoilla kuten päiväkotien ja koulujen pihoilla. Eli tässä lau-
sumassa on pitkään esillä pitämäni ajatus tupakkalain hengen tuomisesta myöskin järjes-
tyslakiin, ja toivon, että ministeri ja hallitus voisivat tätä ajatusta viedä eteenpäin. Me tie-
dämme, että valitettavasti monen päiväkodin aamut alkavat lasinsirpaleiden ja tyhjien tölk-
kien keräämisellä, ja tämä kiellon mahdollisuus on tervetullut helpotus päiväkoteihin, ja
mikä olennaista, se on vahva viesti nuorten alkoholittoman vapaa-ajan puolesta. Toivon,
että tämä menee eteenpäin.

Toinen toive ministerille on se, että voisimme pohtia sitä — kun Alko tekee hyvää, vas-
tuullista politiikkaa — voisiko Alko tehdä vielä enemmän. Eli kun Alkon yhtiökokoushan
päättää siitä määrästä, mitä voimavaroja laitetaan tähän työhön, niin olisiko ministeri val-
mis viestittämään, että voimavaroja lisättäisiin niin, että Alko voisi tehdä tuota omaa hy-
vää työtänsä entistä vahvemmin?

Ja ihan lopuksi, arvoisa puhemies, kun aika näyttää ylittyvän, totean, että Sipilän halli-
tus on vahvasti sitoutunut kitkemään alkoholiin liittyviä haittoja. Yksi esimerkki siitä on,
että päihdeäitien palvelut saivat vihdoin rahat. Seitsemän kertaa eduskunta lisäsi rahoja ja
edellytti, että tämä asia laitetaan kuntoon. Kiitos valtiovarainministeri Petteri Orpolle, hän
laittoi tämänkin asian kuntoon. Siitä lämpimät kiitokset. [Puhemies koputtaa] On tärkeää,
että jokainen äiti, jolla on alkoholi- tai päihdeongelmia, saa sen avun ja palvelut, mitä tar-
vitsee. Se on lasten etu ennen kaikkea.

Toinen varapuhemies Arto Satonen: No niin, nyt otamme ministeri Saarikon, 5 minuut-
tia. Sen jälkeen debatti.

21.24 Perhe- ja peruspalveluministeri Annika Saarikko: Arvoisa puhemies! Eduskun-
nassa on keskusteltu koko syksyn aiheesta, joka on meille entuudestaankin hyvin tuttu. Al-
koholi on osa suomalaisten arkea ja juhlaa hyvässä ja pahassa. Tiedämme ne hyvätkin puo-
let, mutta alkoholilain kokonaisuudistusta on käsitelty perusteellisesti täällä kaikkiaan
kuudessa valiokunnassa ja uudistus on nyt eduskunnan päätettävänä yhdestä syystä. Mei-
dän päätöksentekijöiden tehtävänä on edistää väestön terveyttä ja vähentää alkoholin käyt-
täjille, muille ihmisille ja koko yhteiskunnalle aiheuttamia haittoja. Kroonisten alkoho-
lisairauksien tilastot, rattijuopumustilastot, väkivaltatilastot, lastensuojelutilastot ja erilai-
set viestit sosiaali- ja terveydenhuollon kentiltä kertovat surullista kieltä. Kaikkien näiden
haittojen ja ongelmien vähentäminen on täysistunnon käsiteltäväksi tulevan alkoholilain
tarkoitus. 

Meillä säilyy, hyvät kollegat, tämänkin uudistuksen myötä vahvasti säännelty alkoholi-
kulttuuri. Laki ei tietenkään ole ainoa keino, jolla yhteiskunnallisia ongelmia vähennetään,
eikä alkoholiongelmia poisteta maailmasta millään keinolla kokonaan. Kysymys on siitä,
että ongelmia vähennetään niillä keinoilla, joilla se on mahdollista, ja että voisimme käyt-
tää niitä keinoja, joita meillä on. Kaikkein tehokkainta on, kun useat keinot ovat käytössä
yhtä aikaa: lainsäädäntö, verotus, ehkäisevä päihdetyö, varhainen puuttuminen ongelmiin
vaikkapa suomalaisessa työelämässä sekä sosiaali- ja terveydenhuollon palveluiden tuki
laajalla rintamalla. 
3



Pöytäkirjan asiakohta PTK 140/2017 vp
Uuden alkoholilain 1 §:n mukaan lain tarkoituksena — joka on aina se lain tärkein lause
— on siis, kuten nykyisinkin, ehkäistä alkoholin aiheuttamia haittoja. Tätä tarkoitusta var-
ten alkoholin myynti perustuu edelleen siihen, että eduskunta valtuuttaa valtion omista-
man Alko Oy:n huolehtimaan tietyn vahvuisten alkoholijuomien vähittäismyynnistä yk-
sinoikeudella. Esityksen perusteluissa todetaan, että tämä tapa myydä alkoholijuomia tuot-
taa vähemmän haittoja kuin se, että kaikkia alkoholijuomia myytäisiin esimerkiksi kaikis-
sa ruokakaupoissa, kuten monessa Euroopan maassa tapahtuu.

Alkoholilaki perustuu myös edelleen elinkeinolupajärjestelmälle, jossa alkoholijuo-
mien valmistus-, myynti- ja anniskeluluvat saadaan lupaviranomaisilta ja toimintaa voi-
daan näin valvoa. Kun alkoholilaissa säädetään esimerkiksi myynti- ja anniskeluajoista —
normien purusta huolimatta — ja siitä, että alaikäiselle tai päihtyneelle ei saa alkoholijuo-
mia myydä, näitä säännöksiä voidaan valvoa parhaiten, kun viranomaisilla on tarvittavat
tiedot myyjistä ja myös keinot puuttua mahdollisiin rikkomuksiin. 

Arvoisa puhemies! Etämyynti on viime päivinä kuohuttanut mieliä. Laissa siis sääde-
tään, että Alko on joidenkin alkoholijuomien ainoa myyjä Suomessa ja muiden alkoholi-
juomien myyntiä valvotaan lupajärjestelmällä. On täysin loogista, että ulkomaalaisia kaup-
poja koskevat samat säännöt, jos ne haluavat myydä alkoholijuomia Suomeen. Nostan kol-
me asiaa esiin etämyynnistä. Uuden alkoholilain etämyyntiin liittyvät pykälät ovat käytän-
nössä samat kuin nykyisessä alkoholilaissa. Lain perustelut ovat aiempaa tiukemmat. 

Lakien soveltaminen kuuluu tuomioistuimille, ja Helsingin hovioikeus on keväällä
2017, siis tänä vuonna, päättänyt, että alkoholijuomien virolainen myyjä, joka myi olui-
taan, viinejään ja väkeviä juomia suomalaisille kuluttajille ja järjesti juomien kuljetuksen,
oli syyllistynyt — lain tulkinnan mukaan tuomioistuimessa — luvattomaan myyntiin ja al-
koholirikokseen. Säännökset ovat siis edelleen samat laissa kuin tuon päätöksen aikaan, ja
lopullisen tuomion tähän kyseiseen tapaukseen antaa aikanaan korkein oikeus. Meillä on
myös EU-tuomioistuimen tuomio, jonka mukaan Suomi saa kieltää edellä mainitun ulko-
mailta tapahtuvan alkoholikaupan. Tuo tuomio jätti omaa liikkumavaraa asiaa pyytäneelle
Helsingin hovioikeudelle, eli asiaa ei lopullisesti päätetty Luxemburgissa. Silti tuomio tar-
koittaa sitä, että minusta on väärin väittää, että EU:n vapaan liikkuvuuden periaate estäisi
meitä sinällään eduskunnassa päättämästä asiasta. Siksi sanon, että tosiasia on myös, että
säännöksiä tulee selventää. Perustuslakivaliokunta myös huomautti tästä ja pyysi selkiyt-
tämään, ei kuitenkaan tehnyt pontta asiasta. [Eero Heinäluoma: Sen taakse taas mennään!]

Keskeneräisyyden vuoksi, viitaten aiemmin kertomaani, olemme kuitenkin tilanteessa,
että selkiytystä ei ollut mahdollista tehdä lain voimaantulon selvästi viivästymättä. Ja edus-
kunnan tahto selvästi oli, että tämä vuosia keskeneräisenä ollut asia, joka on paljon laajem-
pi kuin yksi kysymys etämyynnistä, voisi edetä täällä eduskunnassa. Selvitystyö sääntelyn
selkiyttämiseksi aloitetaan kuitenkin heti. Asetan alkuvuodesta työryhmän, jonka tehtävä-
nä on, kuten sosiaali- ja terveysvaliokunta nyt mietinnössään on ohjeistanut, ottaa huo-
mioon kaikki asiaan vaikuttavat seikat. Selkiyttäminen tulee tehdä siten, että se ei vaaran-
na suomalaisen Alkon monopoliasemaa, ja tästä on, arvoisa puhemies, hallituksella yhtei-
nen, selkeä kanta. [Eero Heinäluoma: Miksei se toimi sen mukaisesti?]

Arvoisa puhemies! Kokonaisuudistuksen sisältöä ei ole syytä enää luetella yksityiskoh-
taisesti. Täällä on kerrottu monista hyvistä muutoksista, jotka liittyvät vaikkapa siihen, että
tilaviinin ja sahdin myynnin rinnalle luodaan oma lupajärjestelmä käsityöläisoluiden
myyntiä varten. Samalla tehdään mahdolliseksi, että myös ravintolat saavat jatkossa myy-
dä samoja alkoholijuomia kuin kaupat.
4



Pöytäkirjan asiakohta PTK 140/2017 vp
Arvoisa puhemies! Keskustelussa edellisessä puheenvuorossa esiin noussut järjestys-
häiriöiden kitkeminen paikoissa, joissa on yleensä koolla paljon lapsia ja nuoria, on asia,
joka kuuluu sisäministerin vastuulle. Vien mielelläni hänelle nämä terveiset ja totean, että
tuo esittämänne säännös sopisi minulle erinomaisesti.

Toinen varapuhemies Arto Satonen:  Nyt on mahdollisuus pyytää 1 minuutin mittaisia
vastauspuheenvuoroja. Ne aloittaa edustaja Salonen.

21.31 Kristiina Salonen sd (vastauspuheenvuoro):  Arvoisa puhemies! Minun täytyy
myöntää, että kun kantaa on etukäteen kovasti kysytty alkoholilain osalta, olen halunnut
perehtyä asiantuntijakuulemisiin huolella ja ihan aidosti kuulla, mitä asiantuntijat meille
haluavat sanoa. Julkisuudessa keskustelu on käynyt pitkälti kauppoihin tulevan prosentin
ympärillä, mutta tässä on kyse paljon, paljon isommasta kokonaisuudesta.

Se, mikä minulle on ollut koko ajan hieman vaikeaa, on ymmärtää hallituksen esityksen
ristiriitaisuudet. Siinä missä koko alkoholilaki lähtee liikkeelle kansanterveyden näkökul-
masta ja alkoholilain tarkoitus on suojella kansalaisiamme, etenkin heikommassa asemas-
sa olevia, alkoholihaitoilta, niin uudistuksen varsinaiset pykälät tekevät jotain aivan muu-
ta, ja se nousi nyt esille myös näissä esittelypuheenvuoroissa.

21.32 Sinuhe Wallinheimo kok (vastauspuheenvuoro):  Arvoisa puhemies! Valiokunta
ansaitsee kiitokset siitä, että onnistui saamaan tämän lain vielä ennen joulua tänne ensim-
mäiseen käsittelyyn. On myös hyvä, että valiokunta on suhtautunut mietinnössään myötä-
mielisesti, valtaosin, tähän uuteen ja hyvään alkoholilakiin.

Toisaalta, arvoisa puhemies, aika monissa asioissa valiokunta on sisällyttänyt mietin-
töönsä hiukan erikoisia linjauksia. Näkyvin on tietysti vähittäismyynnin tilavuusprosentti-
asia, jossa hallituspuolueiden yhdessä sopimaa ratkaisua on radikaalisti muutettu. Valio-
kunta näyttää myös pitävän valmistustavan vapauttamista ei niin olennaisena haittoja lisää-
vänä tekijänä, jos prosenttiraja pysyy nykyisenä — sen sijaan, jos tilavuusraja nousee, nai-
sille suunnattu markkinointi tekeekin näistä juomasekoituksista aivan toisella tavalla vaa-
rallisia. Sinänsä mielenkiintoinen logiikka, johon todellakin haluaisin valiokunnan jäsenil-
tä hieman selvennystä.

21.33 Juha Rehula kesk (vastauspuheenvuoro):  Arvoisa herra puhemies! Alkoholilaki
on viimeisiä lakeja, jotka ovat vastoin voimassa olevaa perustuslakia. Miksi? Siksi, että tä-
män lainsäädännön säätäminen on ollut hankalaa eri hallituksille. Tässä on kokonaisuus,
jonka kaikki huomio on keskittynyt yhteen lukuun — joka on 0,8 — ja toiseen keskuste-
luun siitä, säilyykö Alkon monopoli vai ei. Tämän lain jälkeen Alkon monopoli säilyy, pis-
te. Myönnän, että tämä laki on tehty enemmän elinkeinopolitiikka kuin terveyspolitiikka
edellä. Mutta se, että näin on tehty, ei tee tästä laista huonoa. Täällä on iso joukko asioita,
joissa esimerkiksi pyritään alkoholin valvotuissa olosuhteissa nauttimisen lisäämiseen.

Kannatan lämpimästi valiokunnan pontta, siihen on olemassa pykälätkin tarvittaessa
valmiina. Sisäministeriö säätää julkisilla paikoilla juopottelun vähentämisestä.

Tämä on elinkeinopolitiikkaa enemmän kuin terveyspolitiikkaa, mutta tällä mennään
nyt eteenpäin.
5



Pöytäkirjan asiakohta PTK 140/2017 vp
21.34 Toimi Kankaanniemi ps (vastauspuheenvuoro): Arvoisa herra puhemies! Ministe-
ri, te selititte tätä etämyyntiasiaa. Jos minä tilaan tämän lain tultua voimaan tässä muodos-
sa jostakin EU-maasta lastin alkoholia, syyllistynkö minä rikokseen? Tietääkö kansalai-
nen tämän lain pohjalta, syyllistyykö hän rikokseen vai ei? [Eero Heinäluoma: Ei tiedä!]
Perustuslakivaliokunta lausunnossaan hyvin selkeästi mielestäni toteaa, että ei syyllisty.
[Juha Rehula: Eipä tietenkään!] Miksi pykälään ei kirjoiteta niin selkeästi, että tuomiois-
tuimet voivat tulkita tämän ristiriitaisen tilanteen? Mikä on siihen syy? Kansalaisen oi-
keusturva edellyttää, että pykälässä on määräykset, ja niihin nojaavat tuomioistuinten pää-
tökset, ei perusteluihin.

21.35 Vesa-Matti Saarakkala sin (vastauspuheenvuoro): Arvoisa herra puhemies! Olen
itse tämän mietinnön kannalla siinä suhteessa, että siinä ei olla vapauttamassa Alkoista päi-
vittäistavarakauppoihin näitä 5,5-prosenttisia alkoholituotteita. Alun perin on ollut perus-
telu tälle esitykselle käsittääkseni tämä matkustajatuonti Virosta. Tuoreiden tilastojen mu-
kaan tämä matkustajatuonti on tällä hetkellä romahtanut alimmalle tasolle kymmeneen
vuoteen Viron veronkorotusten seurauksena. [Hannakaisa Heikkinen: Juuri näin!] Jatkos-
sa, jos nämä Viron veronkorotukset täysmääräisinä astuvat voimaan, Suomessa kolmos-
olutsalkun hintaero verrattuna Virossa myytävään A-olutsalkkuun on muutama euro enää.
Sen takia ei Virosta enää lähdetä olutta rahtaamaan. Tämä on keskeistä tietää. Toisaalta on
tärkeää tietää, että jos Alkosta vapautetaan kauppoihin nelosolut, sen hinta tulee laske-
maan noin 40 prosenttia ja sen jälkeen Suomessa myytävän kolmosoluen ja nelosoluen hin-
taero olisi noin 10—15 senttiä per tölkki. Kummankohan siinä vaiheessa [Puhemies koput-
taa] kansa valitsee? Veikkaan, että kallistuu neloseen.

21.36 Aino-Kaisa Pekonen vas (vastauspuheenvuoro): Arvoisa puhemies! Minä haluan
antaa kyllä moitteita hallitukselle tämän alkoholilain käsittelyn kiireestä. Tämä ei ole bud-
jettilaki, eikä tällä lailla ole mikään kiire. Teillä on poliittinen tahto saada tämä nyt nopeas-
ti jostain syystä läpi. Minun parlamentaarinen urani on verraten lyhyt, mutta minä uskallan
silti sanoa, että on aivan ennenkuulumatonta, ettei valiokunnassa ollut mahdollisuutta saa-
da kaikkea sitä mahdollista informaatiota asiantuntijoilta, jota me olisimme käsittelyssä
olevasta asiasta halunneet saada. Tämä ei ole missään nimessä hyvää lainsäädäntöä.

Sitten olisin halunnut kysyä vielä ministeriltä: mihin katosi tämä hallituksen lakiluon-
noksessa ollut etämyynnin kieltävä pykälä? On verraten epäselvä tällä hetkellä tämä koko
lakiluonnos, ja sekä perustuslakivaliokunta että lakivaliokunta ovat lausunnoissaan kiinnit-
täneet tähän huomiota ja pyytäneet pykälien selkeyttämistä. Nyt hallitus jättää ratkaisuval-
lan kokonaan tuomioistuimille ja korkeimmalle oikeudelle, vaikka me olemme [Puhemies
koputtaa] lainsäätäjiä tässä talossa.

21.38 Outi Alanko-Kahiluoto vihr (vastauspuheenvuoro):  Arvoisa puhemies! Kansa-
laisten oikeusturvan kannalta on hyvin ongelmallista, että tämän lain perusteluteksti ja py-
kälät ovat keskenään ristiriidassa. Ongelma koskee etämyyntiä, jota pykälissä ei kielletä,
vaikka se lain perusteluissa todetaan kielletyksi. Perustelut ja laki ovat epäselvässä suh-
teessa keskenään, eikä tämä mitenkään mielestäni täytä hyvän lainvalmistelun kriteerejä.
Perustuslakivaliokunnan kanta oli se, että sosiaali- ja terveysvaliokunnan olisi pitänyt sel-
keyttää tämä tilanne. Tämä oli opposition kanta sosiaali- ja terveysvaliokunnassa, mutta
6



Pöytäkirjan asiakohta PTK 140/2017 vp
hallituspuolueiden jäsenet eivät valiokunnassa halunneet selkeyttää pykälää perustuslaki-
valiokunnan edellyttämällä tavalla. 

Mietinnössä vedotaan kesken olevaan oikeustapaukseen, jonka ratkaisulla tulisi siis hal-
lituspuolueiden näkemyksen mukaan ratkaista se, miten Suomessa alkoholia jatkossa myy-
dään. Tämä ei ole hyvää lainsäädäntöä, sillä Suomessa lainsäätäjä päättää, mikä on ran-
gaistavaa ja mikä ei. [Puhemies koputtaa] Oma kantani on kyllä se, että eduskunnan ei pidä
jäädä odottamaan oikeuden päätöstä vaan eduskunnan tulee säätää laki, jonka pohjalta [Pu-
hemies koputtaa] päätös oikeudessa tehdään. Tämä olisi hyvää lainsäädäntöä. [Susanna
Huovinen: Kyllä!]

21.39 Veronica Rehn-Kivi r (vastauspuheenvuoro): Arvoisa puhemies! Ehdotetun alko-
holilain tarkoituksena on ollut vähentää alkoholipitoisten aineiden kulutusta ja samalla eh-
käistä näistä syntyviä yhteiskunnalle aiheuttamia haittoja. On myös hyvää byrokratian vä-
hentämistä, ja turhat normit on hyvä purkaa ja kulutusta siirtää kodeista ravintoloihin ja
valvottuihin ympäristöihin. Hyvät tavoitteet, mutta mitä hallitus tekee? Hallitus esittää päi-
vittäistavaraliikkeiden alkoholimyynnin prosentin nostamista, ja samalla nämä myyntipai-
kat lisääntyisivät 350:sta yli 5 000:een ja kulutus lisääntyisi 6 prosenttia ja siirtyisi takaisin
kotisohville. Missä on logiikka ja vastuu?

Jag är glad att social- och hälsovårdsutskottet tog sitt ansvar och bibehöll procenten vid 4,7.
Jag hoppas att riksdagen är lika klok.

21.40 Sari Essayah kd (vastauspuheenvuoro):  Arvoisa puhemies! Lainsäätäjän tehtävä
on säätää lait sillä tavoin, että ne ovat täsmällisesti muotoiltuja, eikä jättää tietoisesti jota-
kin kohtaa tuomioistuimen tulkittavaksi. Kun luetaan nyt tätä perustuslakivaliokunnan lau-
suntoa, perustuslakivaliokunta toteaa, että "jos tarkoituksena on saattaa etämyynti rangais-
tavaksi, tulee siitä säätää perustuslain 8 §:n laillisuusperiaatteen täyttävällä rangaistussään-
nöksellä". Kuitenkin näyttää siltä, että hallituksen keskinäiset suhteet ovat johtaneet sii-
hen, että tämä etämyynnin kielto on tarkoituksellisesti jätetty pois tästä esityksestä.

Täytyy sanoa, että tämä on kyllä todella huolestuttavaa. Tämäkö hallitus jää historiaan
sinä hallituksena, joka tulee tuhoamaan Alkon monopolin Suomesta, tulee ajamaan Alkon
Suomesta alas? Minun mielestä tämä on todella vastuutonta toimintaa. Minusta on häm-
mentävää, että saliin on tuotu tällainen esitys, jossa on näin vahva perustuslakivaliokunnan
ukaasi, ja sitä ei ole haluttu pistää täytäntöön valiokunnassa eikä ole kirjattu sitä pykälää,
joka on ilmeisesti tipahtanut jossakin [Puhemies koputtaa] lausuntokierroksen hämäryy-
dessä pois tästä hallituksen esityksen lakiluonnoksesta.

21.41 Hannakaisa Heikkinen kesk (vastauspuheenvuoro):  Arvoisa herra puhemies!
Muutama viikko sitten tässä salissa keskusteltiin kyselytunnilla yli 1 000 sosiaalityönteki-
jän jättämästä adressista, jossa he toivat julki huolensa lastensuojelun niukoista resursseis-
ta ja kohtuuttomista asiakasmääristä. Meillä on nyt käsittelyssä lakiesitys, jonka vaikutus-
arvioissa todetaan, että lasten ja perheiden kokemat haitat lisääntyvät ja syvenevät ja sen
myötä lastensuojelutoimien tarve ja kustannukset kasvavat. Tätäkö me todella tässä salissa
haluamme alkoholiteollisuuden edun nimissä? Esimerkiksi Ensi- ja turvakotien liitto tote-
si omassa lausunnossaan lakiesityksen olevan vakavasti lapsen edun vastainen.
7



Pöytäkirjan asiakohta PTK 140/2017 vp
Arvoisa puhemies! Minulle politiikka on heikommista huolehtimista. On muistettava,
että alkoholihaitat eivät osu vain alkoholinkäyttäjiin, ne osuvat mitä suuremmissa määrin
myös sivullisiin, esimerkiksi perheenjäseniin ja työyhteisöihin. Siksi en kannata prosentti-
rajan nostoa.

21.42 Susanna Huovinen sd (vastauspuheenvuoro): Arvoisa herra puhemies! Sosiaali- ja
terveysvaliokunta on tehnyt perusteellista työtä ja esittää tässä aivan oikein, että prosentti
säilyy ennallaan. Tälle linjallehan on olemassa vankat kansanterveydelliset ja myös kan-
santaloudelliset perusteet, joista asiantuntijat ovat hyvin yksimielisiä.

Hämmennystä on sen sijaan nyt herättänyt hallituspuolueiden tulipalokiire ja halutto-
muus myös selventää esimerkiksi tätä etämyyntikysymystä. Tähän asiaan liittyy tämä niin
sanottu kadonnut pykälä, joka hallituksen eräässä versiossa on ollut mukana ja jonka ka-
toamisesta kukaan ei nyt tunnu täällä ottavan vastuuta. Ja tällä päätöksellä voi olla hyvin
arvaamattomia ja kauaskantoisia seurauksia. Toivon todella, ettei tällaista päätöstä tehdä
tässä eduskunnassa aivan vahingossa.

On syntynyt vaikutelma, että osalla hallituspuolueista näyttää olevan suurta hankaluutta
päättää, onko monopoli järkevä vai ei, huolimatta siitä, että te olette itse kirjanneet pöytä-
kirjamerkinnän, että te kannatatte monopolin säilyttämistä. Koettakaa päättää, mitä mieltä
tästä olette.

21.43 Kalle Jokinen kok (vastauspuheenvuoro): Arvoisa herra puhemies! Täytyy nyt sa-
noa suoraan, että tällä lakiesityksellä, joka nyt on käsittelyssä, ei murreta Alkon yksinoi-
keutta vahvempien alkoholijuomien myyntiin. [Susanna Huovinen: Täällä on esitetty ai-
van erilaiset perustelut!] Eli tämä on nyt ainakin kokoomuksen kanta tässä. Jos ette sitä
muutoin usko, niin uskokaa sitten jotain muuta, mutta tämä ei ole niin kuin tarkoitus. [Vä-
lihuutoja]

Sitten toinen virheellinen tieto, jota täällä on toistettu, on se, että hallituspuolueet olisi-
vat sopineet, että tässä äänestyskäyttäytymisessä on vapaat kädet tai omantunnon vapaus,
ja tiedotusvälineissäkin on ollut tätä tietoa. Näin ei kuitenkaan ole. 20.6. tätä kuluvaa vuot-
ta hallitusryhmien sopimuksessa, neuvottelutuloksessa, joka on silloin myös julkisuuteen
tiedotusvälineille annettu, tästä kohdasta lukee, että tiedostetaan, että joillain edustajilla on
ensimmäisessä käsittelyssä vaikeuksia tukea 5,5-tuotteiden tuloa vähittäiskauppaan. Tässä
ei mainita mitään vapaista käsistä eikä omastatunnosta, mutta tiedostamme tämän tilan-
teen. [Välihuutoja]

21.44 Mika Niikko ps (vastauspuheenvuoro):  Arvoisa puhemies! On selvää, että tämä
hallituksen esitys tulee heikentämään lasten asemaa niissä perheissä, joissa alkoholista kär-
sitään. Eniten minua huolestuttaa tämä, että me emme halua täällä keskustella niistä kärsi-
myksistä, mitä tulee lapsien kohdalle tässä lainsäädännössä. Sinänsä tämä promillemäärä
ei ole oleellista vaan monet muut kohdat tässä lainsäädännössä.

Arvoisa puhemies! Olisin nostanut esille esimerkiksi sen yhden asian, että tässä lainsää-
dännössä myös alkoholin anniskeluoikeutta ehdotetaan lisättäväksi siten, että 16-vuotias
voi tarjoilla alkoholia. Onko tämä hallituksen uusi tapa luoda kesätyöpaikkoja niille opis-
kelijoille, jotka hakevat työpaikkoja vaikkapa siellä Pohjanmaalla, mistä päin nämä ideat
ovat tulleet? Minun mielestäni 16-vuotias ei ole kypsässä iässä tarjoilemaan alkoholia kel-
lo neljään asti aamuyöstä paikassa, jossa humalaiset henkilöt puhuvat sitä sun tätä. Täm-
8



Pöytäkirjan asiakohta PTK 140/2017 vp
möisiä heikkoja esityksiä täällä on, ja ihmettelen, miksi näitä ei otettu pois, kun te käsitte-
litte tätä asiaa.

21.45 Olli-Poika Parviainen vihr (vastauspuheenvuoro):  Arvoisa herra puhemies! Nyt
käsissämme on esitys, joka on kyllä silminnähden kompromissi, mutta siinä on myös pal-
jon hyvää. Lupabyrokratiaa kevennetään ja käymistaparajoitus poistetaan. Toisaalta esi-
merkiksi olutkulttuurin kannalta esitys on mielestäni varsin torso. Alkoholin vajaan 1 pro-
senttiyksikön korotus, debatointi siitä, voiko sellaista kannattaa — sen näemme sitten huo-
menna, mutta itse tulen tätä korotusta tarvittaessa kannattamaan.

Alkoholipolitiikka on haastava laji. Me joudumme tasapainottelemaan vapauksien ja
toisaalta terveyden edistämisen välimaastossa, ja me tiedostamme kaikki, että alkoholista
on haittoja tässä yhteiskunnassa. Toisaalta tässä tasapainoillaan myös muiden intressien
kautta. Lähtisin siitä, että alkoholihaittoja kannattaa rajoittaa tehokkain mutta valikoiduin
keinoin, esimerkiksi juomista ohjaavalla verotuksella, tehokkaalla ja tiukalla ikärajaval-
vonnalla, terveydenhuollon varhaisella puuttumisella ja toivottavasti jatkossa myös yhteis-
työllä naapurimaiden kanssa muun muassa verotuksessa. Silti katson, että tätä esitystä voi
kannattaa.

21.47 Sari Tanus kd (vastauspuheenvuoro): Arvoisa puhemies! Alkoholilain tarkoitus on
kansanterveyden edistäminen ja lastensuojelullinen näkökulma. Tähän velvoittaa myös
meidän perustuslakimme. Kysyisinkin nyt tässä kokoomuksen edustajilta, millä ihmeen
mandaatilla te toimitte kansalaisten terveyden ja hyvinvoinnin edistämiseksi, jos esimer-
kiksi näitä prosenttirajoja ollaan joka kioskiin nostamassa.

Toinen asia, minkä haluaisin nostaa esiin: tämän talon pitäisi olla maan korkein lakia
säätävä elin, ja kuinka tästä talosta voi lähteä lakiesitystä, jonka pykälät ja perustelut ovat
ristiriidassa? Meidän perustuslakivaliokunta, niin kuin myös lakivaliokunta, on antanut
selkeän lausunnon, jossa on nostanut esiin tämän ristiriidan. Perustuslakivaliokunta on
myös velvoittanut sen ristiriidan poistamaan, tai jos sitä ei tehdä, niin perustelemaan. Mi-
tään näistä toimista ei ole tehty. Mitenkä te perustelette, että korkeimmasta lainsäädäntö-
elimestä lähtee näin epämääräistä lakiesitystä? Ei todellakaan kestä päivänvaloa.

21.48 Hanna Sarkkinen vas (vastauspuheenvuoro):  Arvoisa puhemies! Usein perään-
kuulutetaan sitä, että päätöksenteossa pitää kuunnella ja ottaa huomioon asiantuntijat. Nyt
meillä edustajilla on todella mahdollisuus tehdä se. Asiantuntijat ovat laajasti todenneet,
että päivittäistavarakaupassa myytävän alkoholin vahvuuden nostaminen on haitallista
kansanterveyden ja kansantalouden kannalta. Alkoholin kulutuksen ja sitä kautta alkoho-
lihaittojen arvioidaan nousevan. Se on haitallista terveydelle ja aiheuttaa viranomaiskus-
tannuksia. Se myös aiheuttaa sosiaalisia haittoja ja menetettyjä työtunteja. Kaupalle ja al-
koholiteollisuudelle aiheutuvat positiiviset vaikutukset ovat haittoihin nähden pieniä.

Arvoisa puhemies! Hyvät edustajat, kuunnellaan asiantuntijoita ja kuunnellaan omaa-
tuntoamme ja tehdään sellaiset pykälät, että Alkon monopoli ei vaarannu, sillä sen kansan-
terveydellinen hinta olisi erittäin kallis. Omatekoinen kiire ei ole syy epäselvälle sääntelyl-
le.

21.49 Markus Lohi kesk (vastauspuheenvuoro):  Arvoisa puhemies! Tämä hallituksen
esitys sisältää minusta monia hyviä puolia ja ominaisuuksia, jotka liittyvät ravintolakäytön
9



Pöytäkirjan asiakohta PTK 140/2017 vp
byrokratian purkamiseen, sillä ne ovat omiaan ohjaamaan sitä alkoholinkäyttöä tuonne ra-
vintoloihin ja valvottuihin olosuhteisiin.

Mutta sitten tämä sisältää kyllä, voi sanoa, lain tavoitteeseenkin liittyen ristiriitaisia esi-
tyksiä, ja tietenkin se keskeinen niistä on se, että tässä esitetään, että tuota tilavuusprosent-
tia nostetaan 5,5:een vähittäiskaupassa. Minusta tämän osalta sosiaali- ja terveysvaliokun-
nan mietintö on erinomainen. Siinä on erittäin hyvin analysoitu niitä ongelmia, mitä tämä
sisältää. Itse näkisin, että olisi kyllä erittäin tärkeää, että jokainen edustaja voisi tästä päät-
täessään kuunnella sekä sydäntään että järkeä. Minulle sydän sanoo, että ei enää yhtään al-
koholikuolemia ja -ongelmia tähän Suomeen, kotimaahan, ja järki sanoo, että ei enää yh-
tään alkoholista aiheutuvia lisäkustannuksia. Sen takia olen valiokunnan mietinnön kan-
nalla.

21.50 Satu Taavitsainen sd (vastauspuheenvuoro): Arvoisa puhemies! En kannata pro-
senttirajan nostamista, aivan kuten valiokunta on linjannut. Tässä salissa on edistettävä vä-
estön terveyttä, ihan niin kuin perustuslaki meiltä edellyttää. Mielestäni on järkevää kuun-
nella asiantuntijoita. Esimerkiksi Arja Rimpelä, joka on kansanterveystieteen professori
Tampereen yliopistossa, on lausunut valiokunnalle muun muassa näin: Alkoholin saata-
vuuden helpottaminen lisää alkoholinkulutusta. Alaikäisten alkoholinkäyttö ja humalajuo-
minen ovat vähentyneet Suomessa vuosituhannen alusta. Nyt väheneminen on pysähtynyt,
ja lainmuutos aiheuttaisi alkoholinkäytön kääntymisen kasvuun. Rimpelä kertoo lausun-
nossaan myöskin sen, että hallituksen esityksen toteutuminen lisäisi koulutusryhmien vä-
lisiä terveys- ja hyvinvointieroja alkoholinkäytön [Puhemies koputtaa] ja humalajuomisen
lisääntyessä. Heikommista lähtökohdista tulevien nuorten syrjäytymisriski kasvaisi.

21.51 Harri Jaskari kok (vastauspuheenvuoro):  Arvoisa herra puhemies! Puhun tästä
asiasta muutaman sanan lähinnä elinkeinon näkökulmasta. Talousvaliokunta minun mie-
lestäni teki hyvää lausuntoa siinä, kun se katsoi myöskin elinkeinon näkökulmasta tätä al-
koholikysymystä. Sosiaali- ja terveysvaliokunnan puolella oli muutamia todella hyviä uu-
distuksia — esimerkiksi matkailuelinkeinon puolella sellainen uudistus, ettei tarvitse aina
etukäteen varmistaa, missä esimerkiksi saksalaiselle matkailijalle voi Lapin kairassa tarjo-
ta Jägermeisteria tai vastaavaa. Kuulostaa aika hassulta, jos tarkastajat ovat eri puolilla
Lappia jatkuvasti katsomassa, missäs siellä nyt oikein mennään.

Mutta siellä oli myöskin mielenkiintoisia, vähän huonoja asioita. Me esimerkiksi esitim-
me, että käsityöläispanimolla olisi ollut useampi paikka, missä olisi voinut myydä: jos on
useampia valmistuspaikkoja, niin kaikissa valmistuspaikoissa olisi voinut suoramyyntiä
harrastaa. Nyt se on yksi yritys. Toinen kysymys, joka on mielenkiintoinen, on elintarvi-
kepuolen [Puhemies koputtaa] vienti. Miksi ei verkkomyyntiä sallita Suomesta ulkomail-
le?

21.52 Joona Räsänen sd (vastauspuheenvuoro): Arvoisa puhemies! Tätä keskustelua kun
kuuntelee, niin tämän alkoholilain jälkeen kyllä eniten alkaa nyt hämmentää kysymys
omantunnonvapaudesta, kun keskusta täällä monen edustajan suulla on sitä mieltä, että
heillä on omantunnonvapaus, ja kokoomus vastaavasti on sitä mieltä, että tämmöisestä ei
ole sovittu. Tässä vain jää kysymään, onko niin, että tässäkin asiassa nyt kokoomus vie
keskustaa kuin litran tuoppia. Siltä vähän pahasti näyttää.
10



Pöytäkirjan asiakohta PTK 140/2017 vp
Mutta nyt, kun hallitus on sitten haluamassa viedä tämän alkoholilain tällaisenaan eteen-
päin ja on oletettavaa, että tästä myös monia haittoja tulee, jäämme kyllä odottamaan, että
sitten vastataan myös niihin resurssitarpeisiin, mitä tämä aiheuttaa niin sosiaali- ja tervey-
denhuollossa kuin vaikkapa poliisipuolella. Tässä ihan odotetaan, että hallitus varmaan tuo
sitten seuraavassa lisätalousarvioesityksessä määrärahat 170 lisäpoliisille. Se on 10—15
miljoonaa. Olisihan nyt aika kummallista, [Puhemies koputtaa] jos hallitus toimisi oman
esityksensä vastaisesti näissä asioissa.

21.53 Satu Hassi vihr (vastauspuheenvuoro):  Arvoisa puhemies! Ne, jotka ovat propa-
goineet tätä alkoholin vähittäismyynnin prosenttirajan korotusta, sanovat, että 0,8 prosent-
tia on vähän. Oikeasti asia on aivan niin kuin edustaja Pekka Puska sanoi: se on 17 prosen-
tin korotus nykyiseen rajaan. Se tarkoittaa sitä, että alkoholin määrän, jonka nyt saa 6 pul-
loa juomalla, saisi sitten tulevaisuudessa juomalla 5 samankokoista pulloa. Tämä on iso
korotus, ja olen oikein iloinen siitä, että valiokunta on ottanut vastuullisen linjan ja kannat-
taa tämän prosenttirajan pitämistä ennallaan. Tässä on kuultu erittäin hyviä puheenvuoroja
sen puolesta, esimerkiksi edustaja Puskan puheenvuoro.

Minua ihmetyttää suuresti, että kokoomus, joka hyvin paljon puhuu kestävyysvajeesta ja
julkisen talouden tasapainosta, on näin railakkaasti valmis ajamaan mallia, josta kaikki asi-
antuntijat sanovat, että se vähentää meidän kykyämme rahoittaa hyvinvointivaltiota ja li-
sää [Puhemies koputtaa] sekä sosiaali- ja terveystoimen että poliisin kustannuksia.

Toinen varapuhemies Arto Satonen: Ja tähän vaiheeseen debattia myönnän vielä seuraa-
vat puheenvuorot: edustajille Östman, Puska, Sarkomaa ja Heinäluoma. Sen jälkeen minis-
terin vastaus.

21.55 Peter Östman kd (vastauspuheenvuoro): Arvoisa puhemies! Alkoholilain 1 §:ssä
on selkeä ilmaisu: alkoholilain "tarkoituksena on vähentää alkoholipitoisten aineiden ku-
lutusta rajoittamalla ja valvomalla" — rajoittamalla ja valvomalla. No, minäkin iloitsen sii-
tä, että valiokunta on pysynyt siinä, että prosenttiraja pidettäisiin nykyisellään eikä lähdet-
täisi korottamaan, niin kuin eräät hallituspuolueitten edustajat ovat ajaneet. Kokoomuslai-
set vakuuttavat, että hallituksen tarkoitus ei ole murtaa Alkon monopolia ja että se ei tule
murtumaan. Muistakaa nyt, 14. joulukuuta väitettiin näin. Se tulee murtumaan, ja tämä ka-
tastrofi tulee olemaan vähintään yhtä iso kuin sote-uudistus, ellei sote-uudistukseen saada
uudistusta. Etämyynnin salliminen tarkoittaisi monopolituotteille rinnakkaista vähittäis-
myyntikanavaa sekä lopulta Alkon monopolin purkamista. Muistakaa tämä.

21.56 Pekka Puska kesk (vastauspuheenvuoro):  Arvoisa puhemies! Etämyynnistä kes-
kustan yksiselitteinen kanta on se, että etämyynti on kielletty, ja tämän on EU-oikeus vah-
vistanut.

Edustaja Kankaanniemelle: On erotettava etämyynti ja etäosto. Etämyynti on sitä, että
ulkomaiset kaupat myyvät vahvoja juomia Suomeen ja kuljettavat ne Suomeen, ja jos se
sallittaisiin, suomalaisille kaupoillekin pitäisi sallia. Sen sijaan etäosto on sitä, että me
voimme kaikki mennä ulkomaille, ostaa sieltä, kuljettaa ne tavarat tai jollain muulla taval-
la järjestää asian. Tämä on se ero. Mutta myöhäisessä vaiheessa valiokunta ei halunnut ru-
veta sorvaamaan pykäliä vaan edellytimme, että ministeriö selkiinnyttää asiaa, ja olen hy-
11



Pöytäkirjan asiakohta PTK 140/2017 vp
vin iloinen, että ministeri lupasi, että nopeasti ruvetaan vielä laatimaan selkiinnyttävät py-
kälät.

21.57 Sari Sarkomaa kok (vastauspuheenvuoro): Arvoisa puhemies! Oppositio on täällä
väittänyt, että etämyynti olisi epäselvä. Mielestäni on täysin selvää, että oppositio on siinä
oikeassa... [Susanna Huovisen välihuuto] — Totesin, että oppositio on siinä täysin oikeas-
sa, ja samaa mieltä ovat myöskin hallituspuolueet. — Perustuslakivaliokunta aivan oikein
totesi, että etämyynnin tila on epäselvä. Tähän yhtyy myöskin sosiaali- ja terveysvaliokun-
ta. Se on täysin selvää. Täysin selvää on myöskin se, että me linjaamme niin — kuten pe-
rustuslakivaliokunta edellytti, että tarvitaan toimia — että tätä epäselvää tila täytyy sel-
keyttää. Ja mielestäni ministeri täysin selvänä — korjaan: selvästi [Naurua] — totesi, että
tätä selkeytetään, ja koska meillä on erittäin selväsanainen ministeri, toivon, että hän vielä
kerran toteaa, että hän on luvannut, että hän viivytyksettä perustaa työryhmän ja tämä asia
selkeytetään. Siitä ei ole yhtään kysymystä, mutta toivon, että ministeri [Puhemies koput-
taa] tämän kerran vielä selkeyttää.

21.58 Eero Heinäluoma sd (vastauspuheenvuoro):  Arvoisa puhemies! On pakko kyllä
sanoa tästä asian käsittelytavasta, että tämä on täysin poikkeuksellinen siihen nähden, mi-
ten me yleensä asioita käsittelemme. [Susanna Huovinen: Kyllä!] Valiokunnan 200-sivui-
nen mietintö on valmistunut tänään, ja se on saatu hetki sitten edustajille jakoon. Ja edel-
lytetään, että ne, jotka eivät olleet valiokunnassa, pystyisivät paneutumaan tähän asiaan.
Sehän on mahdotonta. Joudun ihmettelemään, mitä tässä oikein pelätään, kun tätä pitää
yön pimeydessä ajaa eteenpäin tällaisella kiireellä. [Eduskunnasta: Ei kestä päivänvaloa!]
Mitä tässä pelätään? 

Sitten etämyynti: On tullut täysin selväksi tähän asti sanotusta, että tämä lakiehdotus ei
kiellä etämyyntiä. Perustuslakivaliokunta sanoo yksiselitteisesti, että jos etämyynti halu-
taan kieltää, se pitää sanoa laissa. [Sari Sarkomaa: Se on selvä!] Tätä ei hoideta, arvoisa
hallitus, julkilausumilla, vaan lain pykälillä. Jos niitä ei ole, sadat ja tuhannet yrittäjät eivät
tiedä, mitä he voivat tehdä, eivät myöskään kuluttajat.

Toinen varapuhemies Arto Satonen:  Ministeri Saarikko, 3 minuuttia.

21.59 Perhe- ja peruspalveluministeri Annika Saarikko:  Arvoisa puhemies! Toivon,
että antamanne aika riittää, ja rohkenen nyt jo pyytää, että saisin käydä tämän etämyynti-
asian siltä osin perusteellisesti läpi, että nykytila ja hallituksen tahtotila tulisivat riittävän
selviksi, koska tunnistan aiheen äärellä suuria tunteita ja paljon hämmennystä ja tosiasial-
linen arvioni myös on, että huoli edustajilla on aivan oikea, mutta samalla myös totean, että
valmistelu pitää tehdä huolella. Haluan myös rohkaista eduskuntaa sen asian yli katsomi-
seen, että nyt kaikki tuntuu monimutkaiselta ja ilmeisen riitaiselta, kun keskustelua kuun-
telee, sillä siitä asiasta voimme olla ylpeitä, että alkoholilain kokonaisuudistus monen vaa-
likauden jälkeen vihdoin on tässä pisteessä ja saamme muutoksen lakiin, joka on tietyiltä
osin jopa perustuslain vastainen — ei siis liittyen näihin kysymyksiin, joita nyt tänään tääl-
lä on puitu, vaan laki on auttamattomasti vanhentunut.

Mutta sitten, arvoisa puhemies, etämyynnistä vielä muutama huomio: 
Kysymys on ensinnäkin siitä, että me olemme antaneet eduskunnassa tiettyjen alkoho-

lijuomien vähittäismyynnin yksinoikeuden Alkolle. Ja kun suomalaiset kaupat eivät saa
12



Pöytäkirjan asiakohta PTK 140/2017 vp
kilpailla Alkon kanssa — sanotaan nyt vaikka liköörin tai viskin myynnillä — on aika loo-
gista, etteivät ulkomaalaisetkaan kaupat voi omia juomiaan Suomeen markkinoida ja myy-
dä. Toiseksi kysymys on siitä, että tiettyjen alkoholijuomien — siis niiden, joiden prosentti
on matalampi — vähittäismyyntilupa voidaan myöntää kaupoille. Loogista siis on jälleen,
että ulkomaalaiset kaupat eivät saa myydä samoja alkoholijuomia Suomeen ilman mainit-
tua lupaa.

Mutta mitä EU-oikeus tästä kaikesta sitten sanoo? Kun kysymys on ulkomaalaisten
kauppojen oikeudesta, EU tulee kuvioon mukaan. Meillä on EU:n tuomioistuimen tuomio,
jonka mukaan Suomi saa kieltää edellä mainitun ulkomailta tapahtuvan alkoholikaupan.
Tuomio jätti omaa liikkumavaraa asiaa pyytäneelle Helsingin hovioikeudelle, eli asiaa ei
aikanaan siellä päätetty suoraan. Mutta minusta silti tuomio yksiselitteisesti tarkoittaa, että
olisi väärin väittää, että jokin EU:n vapaan liikkuvuuden periaate estäisi meitä päättämästä
asiasta.

Ja mikä on sitten nykytila? Tässä paljon vedotaan siihen, että sitä ei voi tietää tämän lain
myötä. Tämä sama epäselvä tilanne on jatkunut Suomessa vuodesta 1995, ja aiemmissa yh-
teyksissä ei ole kyllä noussut eduskunnassa näin suureksi huoleksi se, mitä joku yrittäjä
saattaisi tehdä tässä. Tosiasia on se, että laki ei sano etämyynnistä tai alkoholijuomien
verkkokaupasta mitään. Lakien soveltaminen kuuluu joka tapauksessa tuomioistuimelle, ja
Helsingin hovioikeuden tuomiosta löytyy tällä hetkellä asiaan paras vastaus: alkoholilain
nykyisten säännösten perusteella hovioikeus on päättänyt, että alkoholijuomien myyjä,
joka myi oluitaan, viinejä ja väkeviä juomia ulkomailta suomalaisille, syyllistyi luvatto-
maan myyntiin ja alkoholirikokseen — ja tähdennän: siis myyjä, ei ostaja. Me puhumme
etämyynnistä ja sen kieltämisestä.

Arvoisa puhemies! Mitä hallituksen esitys sitten tästä etämyynnistä sanoo? Alkoholi-
lain kokonaisuudistuksessa otettiin huomioon juuri edellä mainitut EU:n tuomioistuimen
ja Helsingin hovioikeuden tuomiot, joiden mukaan Suomi voi kieltää alkoholijuomien etä-
myynnin, koska se on EU-valtio. Ja myöskin sen toteamme tässä lain perusteluissa, että
etämyyntiä on nykyisten säännösten pohjalta pidetty kiellettynä. No, miksi tämä asia on
sitten, arvoisat kollegat, epäselvä? Vaikka tuomioistuimet ovat voineet soveltaa nykyisiä
säännöksiä, ne ovat edelleen tulkinnanvaraisia. Tähän perustuslakivaliokunta ja lakivalio-
kunta kiinnittivät huomiota, ja tästä mainitusta syystä olen sitoutunut siihen, että välittö-
mästi alkuvuodesta asetan työryhmän, joka selkiyttää nämä pykälät, ja tästä on hallituksen
yhteinen tahto, kuten myös siitä, että Suomessa säilyy Alkon monopoli, ja nämä kaksi asiaa
liittyvät kiinteästi toisiinsa. Miksi asia ei ole [Puhemies koputtaa] vielä täällä pykälässä?
Siksi, että emme halunneet tuoda sitä epäselvää tilannetta kiireellä tänne, ja siksi, että hal-
lituksella ei ollut juuri nyt [Välihuutoja vasemmalta — Puhemies koputtaa] riittävää poliit-
tista yksimielisyyttä asiassa.

Ensimmäinen varapuhemies Mauri Pekkarinen: Arvoisat edustajat, aivan poikkeuksel-
lisesti asian luonteen vuoksi annoin ministerille mahdollisuuden ylittää peräti minuutilla
hänelle varatun ajan.

22.04 Päivi Räsänen kd (vastauspuheenvuoro): Arvoisa herra puhemies! Alkoholin etä-
myynnissä myyjän tulisi maksaa verot, mutta tiedämme, että 95 prosenttia myyjistä ei
maksa. Epäselvä tilanne ruokkii veronkierron mahdollisuutta, ja mikä vielä huolestutta-
vampaa, vaarantaa Alkon aseman ja vastuullisen alkoholipolitiikan. Nyt toivon, että te, mi-
13



Pöytäkirjan asiakohta PTK 140/2017 vp
nisteri Saarikko, vielä selkeästi sanotte sen, mikä estäisi säätämästä tässä yhteydessä pykä-
lää, jolla etämyynti selkeästi kielletään. [Eero Heinäluoma: Poliittiset syyt!] Kun tiedäm-
me, että tämä pykälä oli siinä luonnoksessa, joka lähetettiin lausuntokierrokselle, niin voit-
teko kertoa, mihin se pykälä hävisi ja miksi se pykälä poistettiin? Mielestäni tämä on tär-
keää, että eduskunta tietää tähän selityksen.

22.04 Anneli Kiljunen sd (vastauspuheenvuoro): Arvoisa puhemies! Kiitoksia ensinnä-
kin ministerille tuosta selvityksestä, mutta minun täytyy kyllä todeta se vielä tässä, että to-
siasia on se, että tämä asia tuli vasta reilu viikko sitten myös valiokunnalle selkeästi tiedok-
si perustuslakivaliokunnan lausunnon jälkeen, jota selkeytettiin perustuslakivaliokunnan
puheenjohtajan ja valiokuntaneuvoksen ylimääräisellä kuulemisella, minkä seurauksena
valiokunnan jäsenet tunnistivat tämän etämyyntiin sekä Alkon monopoliin liittyvän ongel-
man. Tämän jälkeen valiokunta yksimielisesti päätti kuulla vielä Alkoa, saimme kirjalli-
sen lausunnon Alkosta, ja sen jälkeen tunnistimme sen, että tämä on todellinen ongelma.
Olisimme halunneet kuulla lisää asiantuntijoita, jotta voisimme ratkaista tämän kysymyk-
sen, mutta hallituksen jäsenet eivät sitä hyväksyneet, minkä takia kuuleminen lopetettiin.

Mutta teillä on olemassa pykälä, joka minulla on tässä nytten huomenna esittelyssä, jon-
ka huomenna sitten esitän tänne eduskuntaan, ja se on hallituksen itse rakentama pykälä.
[Puhemies koputtaa] Sen takia minun on vaikea ymmärtää, minkä takia tätä pykälää ei ole
voinut hallituksen taholta esittää tänne. [Eero Heinäluoma: Poliittiset syyt!]

22.06 Tapani Tölli kesk (vastauspuheenvuoro): Arvoisa puhemies! Harvoin jostakin la-
kiesityksestä on annettu niin selkeitä asiantuntijalausuntoja kuin tästä. Sosiaali- ja tervey-
denhuollon asiantuntijat kauttaaltaan sekä turvallisuusviranomaiset ovat selkeästi esittä-
neet eivät vain vakavan huolensa vaan myös selkeän vastustuksensa tästä väkevämpien
juomien tuomisesta ruokakauppoihin. Tämän pitäisi olla asiantuntijalausuntojen jälkeen
hyvin selvää. Meillä on tapana ottaa vakavasti asiantuntijalausunnot. Asiantuntijalausun-
noissa kaupan edustajat ja panimoteollisuuden edustajat ovat esittäneet kyllä eri näkemyk-
set, mutta heidän intressinsähän on lisätä myyntiä ja kulutusta. Tämä on kansanterveyden
näkökulmasta todella vakava asia. Meillä on vastuu tässä. Kyllä tämä työllistää, mutta työl-
listää [Puhemies koputtaa] lähinnä sosiaali- ja terveydenhuollon viranomaisia ja turvalli-
suusviranomaisia.

22.07 Markku Eestilä kok (vastauspuheenvuoro):  Arvoisa puhemies! Itse näen tämän
asian vähän toisin. Alkoholin kulutus laskee koko ajan, ja minun mielestäni se on sidoksis-
sa kulttuuriin ja nimenomaan tapakulttuuriin. Sehän on selvästi nähtävissä jo eduskunnan
kansanedustajien käyttäytymisessä, että alkoholinkäyttö on merkittävästi vähentynyt. Se
on hieno asia. Monet nuoret tänä päivänä kavahtavat kännäämistä, ja se on hieno asia.
[Kristiina Salonen: Meidän kulutus on erilaista!] Minä itse olen sitä mieltä, että tämä edus-
kunnan prosenttikikkailu ei muuta tätä tapakulttuuria eikä vallitsevaa trendiä mihinkään,
koska ne on sidottu kulttuuriin ja tämä juoksuaika on vuosikymmeniä. Me elämme vielä
kieltolain aikaisessa mystifioinnissa, jolloin alkoholi ikään kuin sai sen kunnia-aseman,
että kun ihmiset saivat pullon käteen, he humaltuivat pelkästä pullosta. Tämä kieltolakifi-
losofia ohjaa vielä meidän päätöksentekoamme. Minun mielestäni meidän pitäisi ottaa roh-
kea askel ja mennä siihen suuntaan, että annetaan ihmisten itse päättää, mitä he tekevät.
14



Pöytäkirjan asiakohta PTK 140/2017 vp
Tämä kikkailu on ihan turhaa, tämä minun mielestäni alentaa [Puhemies koputtaa] jopa
eduskunnan arvovaltaa.

22.08 Aino-Kaisa Pekonen vas (vastauspuheenvuoro):  Arvoisa puhemies! Ministeri
käytti puheenvuoron ja kertoi meille oman näkemyksensä tästä etämyynnistä ja sanoi, että
etämyynti on myös jatkossa kielletty. Mutta näin ei ole. Kun me katsomme tätä perustus-
lakivaliokunnan lausuntoa, niin lausunto kyllä toteaa, että konkreettista kieltoa etämyyn-
nille ei ole. Etämyynnistä ei rangaista, ja silloin se ei myöskään voi olla kiellettyä. 

Minä edelleen kysyn teiltä, ministeri, kun te ette ole vastannut siihen kysymykseen, mi-
hin katosi se 30 § sieltä teidän lakiluonnoksestanne, jossa sanotaan, että alkoholijuomien
rajat ylittävä etämyynti ja kyseiseen myyntiin liittyvä maahantuonti Suomeen on kielletty.
Nyt täällä salissa keskustan edustajat monesta suusta toistavat sitä, että etämyynti on myös
jatkossa kielletty. Miksi te ette voi tuoda tätä pykälää tänne meille eduskuntaan niin, että
eduskunta ja lainsäätäjät voivat päättää tästä pykälästä niin, että meille on kaikille selvää,
mikä on etämyynnin tilanne ja että Alkon monopoli myös jatkossa säilyy? 

22.09 Hanna Halmeenpää vihr (vastauspuheenvuoro): Arvoisa puhemies! Tätä lakiuu-
distusta valmisteltaessa on arveltu, että nelosoluiden ja muiden vahvempien alkoholituot-
teiden kauppoihin tuominen olisi tärkeä ja tarpeellinen uudistus. Tällainen uudistus tarkoit-
taisi vahvempien alkoholijuomien myynnin laajentamista muutamasta sadasta Alkosta yli
5 000 myyntipisteeseen. Minä kysyn, arvoisa puhemies ja hyvät edustajakollegat, miten se
edistää alkoholilain tarkoitusta vähentää alkoholin kulutusta ja alkoholista aiheutuvia hait-
toja. En ymmärrä. Rohkenen arvioida, että lähestulkoon jokaisen suomalaisen perheessä,
lähipiirissä, naapurissa tai työyhteisössä kärsitään alkoholin haitoista. Eräs läheisensä al-
koholihaitoista kärsivä äiti totesi minulle, että jos tämä lakiesitys menee läpi, on se yhdelle
maanpäällinen taivas, toisille entistäkin [Puhemies koputtaa] ankarampi tragedia. Mitä te
vastaatte tälle ihmiselle?

22.10 Veronica Rehn-Kivi r (vastauspuheenvuoro): Arvoisa puhemies! Tässä etämyyn-
nissä ei tunnu olevan mikään muu selvää kuin että asia on todellakin epäselvä. Yhden hal-
lituspuolueen edustaja sanoi etämyynnin olevan kiellettyä ja toisen hallituspuolueen edus-
taja sanoi sen olevan sallittua. Kolmannen puolueen edustaja haluaa puolestaan lisätä kir-
jauksen Alkon monopolin säilyttämisestä. Nyt lainsäädäntö etämyynnistä on epäselvä,
eikä tästä esityksestä voi päätellä, mitkä sen seuraukset ovat, ja vaadin, että asia selkeyte-
tään tältä osin. 

Värderade talman! Jag frågar rent ut av samlingspartiet: Är er baktanke ändå att köra ner
Alkos monopol?

22.11 Eero Heinäluoma sd (vastauspuheenvuoro): Arvoisa puhemies! Olen ehtinyt suo-
rittaa aikoinaan julkis- ja hallinto-oikeuden peruskurssin, ja täytyy sanoa, että kun tämän
perustuslakivaliokunnan lausunnon lukee, niin tämä asia käy kyllä erinomaisen selväksi.
Siinä sanotaan selvästi, että ei voida määrätä rangaistusta semmoisesta asiasta, jota lailla ei
ole säädetty. Tässä laissa ei kielletä alkoholin etämyyntiä. Sitä ei kielletä, ja tämän jälkeen
syntyy tilanne, että tulee valtaisa joukko yrittäjiä, jotka lähtevät yrittämään tätä. En ym-
märrä ollenkaan, miksi tätä asiaa ei ole kahden vuoden valmistelun aikana selvitetty vaan
15



Pöytäkirjan asiakohta PTK 140/2017 vp
nyt ollaan täällä yömyöhään pienellä joukolla keskustelemassa siitä, mitä tämä tarkoittaa.
Tämä on vastuutonta toimintaa. Jos joku eduskunnan arvovaltaa hiertää, niin tämä yöistun-
to ja näin suuret elefantit, jotka ovat ratkaisematta.

22.12 Hannakaisa Heikkinen kesk (vastauspuheenvuoro): Arvoisa herra puhemies! Jot-
ta viesti eduskunnasta olisi selvä, että haluamme turvata laissa säädetyn vahvuusrajan ylit-
tävien alkoholijuomien vähittäismyynnin yksinoikeuden Alkolla, ehdotan seuraavaa lau-
sumaa: "Hallitus selvittää etämyyntiä koskevat säännökset ottaen huomioon unionin oi-
keuden vaatimukset sekä KKO:n tulevan ratkaisun Visnapuu-tapauksessa. STM:n vastuul-
la olevassa valmistelussa tulee EU-oikeudellisten reunaehtojen ohella ottaa huomioon eri-
tyisesti se, että etämyyntiä koskevat ratkaisut eivät saa vaarantaa laissa säädetyn vahvuus-
rajan ylittävien alkoholijuomien vähittäismyynnin yksinoikeuden säilyttämistä eivätkä
suomalaisen elinkeinoelämän yhdenvertaisuutta ulkomaisiin kilpailijoihinsa nähden. Val-
mistelussa tulee ottaa huomioon myös valmisteverojen sujuvalle perinnälle asetettavat
vaatimukset." Tällaisen lausuman ehdotan.

22.13 Toimi Kankaanniemi ps (vastauspuheenvuoro): Arvoisa puhemies! Kun etämyyn-
ti ei ole kielletty, niin se on sallittu, vai onko teillä joku kolmas tie, arvoisa ministeri? [Ant-
ti Rinne: Sekä sallittu että kielletty!] Kun se on sallittu, niin on aivan selvää, että sitä ale-
taan harjoittaa. Mitä se merkitsee? Suomen verotulot, alkoholijuomavero, joka tässä kel-
taisessa kirjassa on ensi vuodelle 1,5 miljardia euroa, on vaarassa. [Susanna Huovinen:
Kohtuullinen summa!] Suuret summat, muutaman vuoden tähtäimellä sadat miljoonat,
siirtyvät kansainvälisille toimijoille, pois suomalaisesta hyvinvoinnista. Tämä, että noste-
taan tuota prosenttia 4,7:stä 5,5:een, merkitsee, että maan sisällä siirretään Alkolta tuloja
Keskolle ja S-ryhmälle ja muille. Se jää kotimaahan, mutta etämyynnin miljardit tai sadat
miljoonat menevät maan rajojen ulkopuolelle. Tämä on siis iso kysymys, ja siksi tämä on
eduskunnan ratkaistava heti.

22.14 Matti Semi vas (vastauspuheenvuoro): Arvoisa puhemies! Mietimme samalla ta-
valla tätä etämyyntiä, kuinka paljon verotuloja tässä voidaan menettää, jos tämä etämyynti
sallitaan. Sitten kun rupeaa miettimään tätä hallituksen linjaa koko aikana, kun meillä on
ollut hallintarekisterilakia ja on ollut hankintalain sidosryhmäsäännöksiä, jotka on kaikki
vesitetty, niitä on löysätty koko ajan, niin ihan herää itselle semmoinen kysymys, onko
käynyt tässä sillä tavalla, että hallitus lähtee sille linjalle, että alkaa tämmöiset mahdolliset
harmaan talouden markkinat luomaan tänne Suomeen. Tästähän tässä on kysymys, vero-
tulojen saamisesta tänne Suomeen. Nämä pitää hoitaa tänne ja pitää saada lakipykälä tähän
etämyyntiin eikä mitään lausumia.

22.15 Antti Rinne sd (vastauspuheenvuoro): Arvoisa puhemies! Tässä on isommaksi ky-
symykseksi kuin mikään muu noussut nyt se, säilyykö tämä Alkon yksinoikeus näihin
4,7:ää prosenttiyksikköä vahvempiin juomiin vai ei. Nyt tässä on ihan selkeästi tämän kä-
sittelyn yhteydessä perustuslakivaliokunnan lausuman pohjalta käynyt ilmi se, että kun la-
kiin ei tule kieltomääräystä tästä myynnistä ulkomailta, niin tämä johtaa käytännössä sii-
hen tilanteeseen, että se tulee sallituksi, ja se tuottaa erittäin ison riskin, että tämä koko yk-
sinoikeusjärjestelmä häviää täältä meiltä. Se on alkoholipolitiikan näkökulmasta erittäin
16



Pöytäkirjan asiakohta PTK 140/2017 vp
tuhoisaa, se on kansantalouden näkökulmasta tuhoisaa. Se tuottaa sosiaali- ja terveyskus-
tannuksia, se tuottaa poliisikustannuksia.

Minun on todella vaikea, arvoisa ministeri Saarikko, ymmärtää sitä, kun on olemassa
valmis pykälä, tämä 30 §, miksi sitä pykälää ei voida sisällyttää tähän lakiin ja poistaa tätä
ongelmaa, mikä tällä hetkellä on olemassa. Hyväksykää nyt se, että tämä on todellisuudes-
sa vaarallinen asia, joka pitää hoitaa nyt kerralla kuntoon. Muutama viikkokin saattaa joh-
taa vääränlaiseen ratkaisuun.

22.16 Pauli Kiuru kok (vastauspuheenvuoro): Arvoisa herra puhemies! Edustaja Heikki-
nen teki lausumaehdotuksen, ja mikäli debatissa on mahdollista, niin kannatan tätä edusta-
ja Heikkisen tekemää lausumaehdotusta. Mikäli ei ole mahdollista, palaan siihen sitten
myöhemmin varsinaisessa puheenvuorossani. Samassa yhteydessä haluan kiittää ministeri
Saarikkoa siitä, että hän on tähän etämyyntiasiaan suhtautunut ja suhtautuu vakavasti ja on
luvannut selvittää sen eri näkökulmat tarkasti.

Ensimmäinen varapuhemies Mauri Pekkarinen:  Arvoisat edustajat! Ainakin minulle
jäi vähän epäselväksi, lukiko edustaja Heikkinen valiokunnassa kirjatun lausuman vai te-
kikö hän esityksen tätä keskustelua varten. Vastauspuheenvuorossa ei voi esittää lausu-
maa. Jos esittää, sitä ei oteta käsittelyyn. Ehkä edustaja Heikkinen selventää äskeistä pu-
heenvuoroaan? On ehkä kaikkien kannalta eduksi, jos hän kertoo, mitä hän tarkoitti.

22.17 Hannakaisa Heikkinen kesk (vastauspuheenvuoro): Arvoisa puhemies! Vain vah-
vistaakseni viestiä kerroin, että aion puheenvuorossa sen esittää ja saanen siihen silloin
myös kannatusta.

Ensimmäinen varapuhemies Mauri Pekkarinen:  Ja sen aika on toisessa käsittelyssä. —
Vastauspuheenvuoro, edustaja Laukkanen.

22.17 Antero Laukkanen kd (vastauspuheenvuoro):  Arvoisa herra puhemies! Ensinnä-
kin haluan kiittää ministeri Saarikkoa. Hän yksin seisoo täällä esityksen takana, ja se olisi
lähes aplodien arvoinen paikka. Missä ovat muut ministerit? Tästä teille tunnustus.

Tämä alkoholilaki on näköjään pieni askel kokoomukselle, mutta suuri askel kansanter-
veyden heikentymiselle. Täällä on sanottu, että tämä on enemmän elinkeinopolitiikkaa
kuin kansanterveyspolitiikkaa. Miksi tällainen järjestys? Pohdin myös sitä, kun tämä pe-
rustuslakivaliokunnan mietintö on täällä noussut esille, onko tässä käymässä niin, että va-
liokunta on jättänyt huomiotta perustuslakivaliokunnan esittämän asian ja koko tätä asiaa
ei olisi ehkä pitänyt tuoda saliin ollenkaan ennen kuin tämä suhde on ratkaistu. En tiedä,
kysyikö valiokunta neuvoa tässä, miten puhemiesneuvosto käsitteli tätä, [Puhemies koput-
taa] mutta tämä on todella merkittävä, iso asia.

22.18 Krista Mikkonen vihr (vastauspuheenvuoro): Arvoisa puhemies! Tämä keskuste-
lu on kyllä nyt nostanut ennemminkin lisää kysymyksiä kuin että tässä olisi saanut vastauk-
sia tähän lakiin liittyen. Se on selvää, että lain perustelut ja hallituksen esitys ovat suuressa
ristiriidassa keskenään, valiokunnan mietintö sentään hieman tätä kansanterveyspuolta
enempi painottaa. Tämä hallituksen esitys lähtee oikeastaan hyvin painokkaasti vain elin-
17



Pöytäkirjan asiakohta PTK 140/2017 vp
keinoelämän ehdoilla ja ennen kaikkea isojen panimoiden ja ulkomaalaisten panimoiden
ehdoilla, ei edes niitten kotimaisten pienpanimoiden ehdoilla.

Mutta sitten tuntuu myös, että sen lisäksi, että perustelut ja lakipykälät ovat ristiriidassa
keskenään, keskustalla ja kokoomuksella näyttäisi olevan eri esitykset, koska toiset puhu-
vat täällä hyvin vahvasti tämän etämyynnin ja Alkon monopolin säilymisestä ja toiset taas
eivät ole halunneet siitä pykälää. Minun mielestäni olisi ollut hyvä ottaa tälle laille aika-
lisä, tuoda se sitten kerralla, kun tämä etämyyntiasiakin olisi saatu ratkaistua ja saatu selvät
pykälät ja myös valiokunta olisi kuullut siitä kunnolla asiantuntijoita.

22.20 Mika Kari sd (vastauspuheenvuoro): Arvoisa herra puhemies! Itsekin ihmettelen
sitä, miksi tätä etämyyntiasiaa ei ole selvitetty etukäteen. Miksi eduskunnalle näin pikku-
tunneilla, illalla, alkuyöstä tuodaan asia raakana ja etämyyntiasia lantrinkina sitten koska
lie? Huonoa hallintoa. Sanoisin jopa, kun tässä on hallituksen esityksiä saanut seurata pa-
rin vuoden ajan, että kyllä Sipilän hallitus on jäämässä historiaan lehmänkauppojen halli-
tuksena. Tässä kaksi päähallituspuoluetta tuo saliin hyvin ristiriitaista viestiä, ja nostan
kyllä tässä yhteydessä ministerille hattua siitä rohkeudesta, että te yksin olette puolusta-
massa tällaista sirkusta.

Tässä edustaja Joona Räsänen kysyi poliisien resursseista. Nyt laitetaan 170 poliisia
juoppokuskeiksi ja poliisien jo ennalta niukkaa määrää vähennetään entisestään. Aiotteko
te tuoda 10—15 miljoonan euron lisäysesityksen, [Puhemies koputtaa] jolla poliisien mää-
rää korvataan niihin tehtäviin, joissa sisäisen turvallisuuden asiantuntijoita tarvitaan?

22.21 Markku Pakkanen kesk (vastauspuheenvuoro): Arvoisa puhemies! Täällä salissa
kukaan ei kiistä sitä, etteikö alkoholilla olisi terveyshaittoja, mutta se logiikka, mitä täällä
on esitetty, että nyt kun 4,7:sta mennään 5,5:een, niin kaikki 4,7:n juojat siirtyvät 5,5:n juo-
jiksi, tämähän ei pidä paikkaansa, vaan niin kuin edustaja Eestilä sanoi, meillä on sellainen
kulttuuri... Ainakin itse voin antaa omakohtaisen kokemuksen. Itse ainakin pitäydyn totta
kai siinä keskioluen juonnissa, koska siinä on maku se, mikä minua miellyttää. Se on se,
mikä motivoi juomaan ja ostamaan sen, ei se alkoholiprosentti vaan se maku — jos alko-
holiprosentti olisi ratkaiseva, niin mehän juotaisiin kossua koko porukka täällä ja oltaisiin
sitten siinä — ja tämä on se asia, mikä on tärkeä tässä nyt huomioida.

Toinen asia on sitten etämyyntikeskustelu, mutta missä ovat pimeän myynnin arvosteli-
jat? Kuka teistä on kiinnostunut siitä, että tuolla kadulla myydään? Minusta tämä keskus-
telu olisi paljon tärkeämpää kuin pohtia etämyyntiä. Se on kuitenkin jollain lailla [Puhe-
mies koputtaa] laillista, mutta pimeä kauppa ei.

22.22 Mika Niikko ps (vastauspuheenvuoro):  Herra puhemies! En tiedä, ketä edustaja
Eestilä yritti aiemmin vakuuttaa siitä, ettei alkoholi ole ongelma, kun se ei ole itsestäänsel-
vyys edes eduskunnassa. Edullinen alkoholi, saati ilmainen, on ennemmin tai myöhemmin
ongelma, me tiedämme sen, ainakin ne tietävät, jotka ovat eläneet lasisen lapsuuden.

Arvoisa puhemies! Huomasin sen tätä mietintöä lukiessani, että sosiaali- ja terveysva-
liokunnassa on vastuullisia päättäjiä, kuten myös täällä salissa tänään, sillä kuusi valiokun-
nan jäsentä oli tehnyt tänne anniskeluhenkilökunta-asiaan tämän 16 ikävuoden kohdalle li-
säyksen, jossa tulee tämmöinen lause, että 16 vuotta täyttäneen tulee olla "henkilö, joka on
suorittanut majoitus- ja ravitsemusalaan liittyvän ammatillisen koulutuksen tai hän opiske-
lee mainitussa koulutuksessa". Nyt voin jäävinä henkilönä sanoa, että tämä on erittäin hyvä
18



Pöytäkirjan asiakohta PTK 140/2017 vp
lisäys, ja toivon, hallituksen jäsenet, kun itse en ole ollut mukana tätä valmistelemassa, että
tämä voitaisiin hyväksyä huomenna. Jos ei tätä hyväksytä, niin laittakaa edes kellonaika,
mihin asti ne lapset saavat olla siellä, [Puhemies koputtaa] etteivät ne ole neljään asti aa-
muyöstä, että ne saataisiin kotiin. Kuka haluaa tyttären myyvän alkoholia 16-vuotiaana
kello neljä?

22.23 Harri Jaskari kok (vastauspuheenvuoro): Arvoisa herra puhemies! Samalla taval-
la annan tunnustusta arvoisalle ministerille, että hän yksistään täällä on puolustamassa ja
antamassa teille, arvoisa oppositio, hyvän kertomuksen siitä, että tämä etämyynti selvite-
tään pikavauhtia, minkälaiset tulkinnat siinä on. Voisimmeko me siirtyä jo välillä vähän
muihin asioihin? Tämä on tullut aika selkeäksi tällä hetkellä. [Välihuutoja vasemmalta]

Sitten toinen kysymys tästä kulttuurista, tästä kulttuurikysymyksestä, minkä ihmeen ta-
kia ravintoloissa on sitä kolmos- ja nelosolutta: Ainoastaan 13 prosenttia ottaa sitä nelos-
olutta. Siellähän on nyt molemmat vaihtoehdot. Te kuvittelette, että sen jälkeen kun tulee
vähän vahvempia oluita, niin kaikki ottavat sen sitten kaupassa. Kulttuuri on mennyt hie-
nompaan suuntaan, mutta tässä keskustelussa ei todellakaan tunnu näkyvän se kulttuuri.
Voisimme jopa puhua vaikka etämyynnistä ja vaikka matkustajatuonnista. Voisimmeko
muuttaa keskustelua siihen, mitä mieltä te olette matkustajatuonnista ja siihen liittyvistä
haasteista, kysymyksestä? Pitäisikö meillä olla sellainen aito keskustelukulttuuri täällä
myöskin alkoholipolitiikasta, joka vähentäisi matkustajatuontia?

22.24 Susanna Huovinen sd (vastauspuheenvuoro): Arvoisa herra puhemies! Kyllä tääl-
lä on esitetty ihan aiheellisia kysymyksiä opposition suunnalta. Ei ole kuitenkaan saatu
vastauksia esimerkiksi seuraaviin kysymyksiin: Miksei valiokunta saanut toivomaansa li-
säaikaa näiden täällä esiin tulleiden epäselvyyksien setvimiseksi? Ei ole tullut vastausta
siihen, miksi tämän asian, tämän etämyyntikysymyksen, ratkaisua pitää lykätä jonnekin,
kun meillä on laki täällä auki, meillä on pykälämuotoilu, jolla me voimme tämän asian hoi-
taa. Ei ole tullut vastausta siihen, mihin katosi jo valmiina ollut etämyynnin kieltävä pykä-
lä hallituksen omista papereista, eikä ole tullut vastausta kyllä siihenkään, miksi iso jouk-
ko hallituspuolueiden kansanedustajia on valmis ottamaan valtaisan riskin siitä, että tämä
etämyynti jätetään kuitenkin hoitamatta perustuslakivaliokunnan [Puhemies koputtaa]
edellyttämällä tavalla.

22.26 Olavi Ala-Nissilä kesk (vastauspuheenvuoro): Arvoisa puhemies! Tästä laista eril-
lään me olemme tuolla verojaostossa valtiovarainvaliokunnassa käsitelleet alkoholivero-
lain muutosta. Sehän merkitsee 100 miljoonaa euroa työn verotuksen keventämiseen. Se
merkitsee myöskin sitä, että alkoholinkulutusta sitä kautta hillitään Suomessa.

Me olemme Suomessa purkaneet mittavasti isoja byrokratia-asioita, kuten esimerkiksi
liikeaikalakia, monia, monia suuria uudistuksia. Minä ihmettelen, miksi me emme pysty
vuosikymmeniin uudistamaan alkoholilainsäädäntöä, vaikka se on osittain perustuslain
vastainen. Kyllä tosiaan kulttuuri Suomessa on muuttunut merkittävästi. Me olemme men-
neet kohti eurooppalaista kulttuuria. Meidän pitää palata tähän aikaan. Siksi minä tuen tätä
hallituksen esitystä. Se on tärkeä viedä eteenpäin. — Totta kai tämä etämyynti pitää selvit-
tää. On hyvä, että se valmistellaan kunnolla ja tuodaan tänne eduskuntaan sitten aikanaan.
[Puhemies koputtaa] Me olemme pystyneet uudistamaan myöskin lainsäädäntöä Suomes-
19



Pöytäkirjan asiakohta PTK 140/2017 vp
sa. Miksi alkoholilainsäädäntö [Puhemies koputtaa] on sellainen, mihin ei saa ollenkaan
koskea?

22.27 Eero Heinäluoma sd (vastauspuheenvuoro): Arvoisa puhemies! Edustaja Ala-Nis-
silä, mehän olemme juuri nyt uudistamassa tätä lakia. Isosta osasta sen sisältöä on yksimie-
lisyys. Mutta sitten on tällaisia mielestäni ei hevosen kokoisia vaan elefantin kokoisia ky-
symyksiä, joissa eduskunnan enemmistö uhkaa toimia perustuslakivaliokunnan kannan
vastaisesti ja jättää auki kysymyksen etämyynnin sallittavuudesta, onko se sallittua vai ei.
Tätä ei voi hoitaa julkilausumilla. Ei auta käyttää täällä pontevia puheita, että tämä on kiel-
lettyä ja monopoli säilytetään ja niin edelleen, kun perustuslakivaliokunta sanoo, että jos se
on kiellettyä ja rangaistavaa, niin pitää olla lakipykälä. Lakipykälää tässä nyt, edustaja Ala-
Nissilä, haetaan, [Puhemies koputtaa] jos te olette sananne mittainen.

22.27 Outi Alanko-Kahiluoto vihr (vastauspuheenvuoro): Arvoisa puhemies! Perustus-
lakivaliokunnan kanta tosiaan oli, että jos etämyynti halutaan kriminalisoida, kuten perus-
teluosa antaa ymmärtää, tulisi lakiin ottaa rangaistussäännös, ja jos pykäliä ei muuteta, se
pitää perustella.

No, nyt valiokunnan mietinnössä yritetään jonkinlainen perustelu antaa, mutta minun
nähdäkseni se ei ole riittävä, ja viittaan tässä myöskin ministeri Saarikon antamaan perus-
teluun. On nimittäin jossain määrin virheellistä ja itse tätä asiaa hämärtävää viitata niin sa-
nottuun Visnapuu-tapaukseen, jossa on kyse eri asiasta kuin etämyynnistä. Tämä Visna-
puu-tapaus ei ratkaise verkossa tapahtuvan etämyynnin rangaistavuutta. Siinähän oli kyse
enemmänkin vähittäismyynnistä, sitä koskevasta luvasta. Sen vuoksi pidän hyvin harmil-
lisena sitä, että meillä on nyt käsissä tosiaan lakiesitys, josta kansalainen ei tiedä, onko hä-
nen käyttäytymisellään rikosoikeudellisia seurauksia vai ei. Tätä ei missään tapauksessa
voi pitää hyvänä lainsäädäntönä. Meillä Suomessa perustuslain [Puhemies koputtaa] mu-
kaan valtiovalta säätää lain ja sitten oikeus soveltaa sitä.

22.29 Pauli Kiuru kok (vastauspuheenvuoro): Arvoisa herra puhemies! Täällä on muuta-
massa hyvässä puheenvuorossa puhuttu kulttuurista ja sen muuttumisesta alkoholin osalta.
Siinä suhteessa on menty parempaan suuntaan, ja toivottavasti tämä kehitys myös jatkuu.

Tähän liittyen haluan nostaa esille sellaisen ajatuksen, että kun hienoja juhlia järjeste-
tään, niin siellä on yleensä myös juotavaa tarjolla. Vieraiden kohtelun kannalta on ja olisi
tahdikasta, että vierailla olisi myös mahdollisuus saada korkealuokkaista alkoholitonta
juotavaa, esimerkiksi viiniä tai olutta. Osa voi tulla autolla, osa ehkä esimerkiksi lääkkei-
den käytön takia tai jonkun muun syyn takia ei voi käyttää sillä hetkellä alkoholia. Tässä
suhteessa toivon tapakulttuuriin parannusta. On meinaan hyvin marginalisoivaa hakea siel-
tä 10—15 metrin päästä sitä lämmintä Pommacia, kun muut nauttivat laadukasta viiniä.

22.30 Kristiina Salonen sd (vastauspuheenvuoro): Arvoisa puhemies! Tekojen ja puhei-
den ristiriita on tässä laissa valtava. Me puhumme täällä etämyynnistä, joka on yksi asia.
Toteatte, että etämyynti on kiellettyä, mutta kuitenkin perustuslakivaliokunta vaatii sitä la-
kiin. Siis perusteluista ei voi määrittää sitä, mitä pykälässä ei ole. Se on selvää.

Alkoholin haitat huolestuttavat. Täällä on käytetty hyviä puheenvuoroja lastensuojelun
tarpeen kasvusta, terveydellisistä ongelmista, mutta samanaikaisesti tämä laki perustuu sii-
hen, että alkoholinkulutus kasvaa. Se on siellä hallituksen esityksessä. Laki perustuu sii-
20



Pöytäkirjan asiakohta PTK 140/2017 vp
hen, että alkoholinkulutus kasvaa, ja sitten me pidämme täällä puheita siitä, kuinka huolis-
samme olemme, että lastensuojeluun tarvitaan lisäresursseja ja poliisit tarvitsevat lisäre-
sursseja. No, sitten kun me tiedämme, että poliisit tarvitsevat lisää resursseja, niin silti niitä
resursseja ei ole varattu. Entä sitten se, [Puhemies koputtaa] että asiantuntijoiden tutkimus-
tulokset ovat kiistattomia, mutta täällä me puhumme alkoholiteollisuuden mielikuvavai-
kuttamisen sloganeista?

22.31 Hannu Hoskonen kesk (vastauspuheenvuoro): Arvoisa puhemies! Omalta osalta-
ni olen tätä asiaa pohtinut ja hieman ihmetellen kuunnellut tätä keskustelua. En lähde kol-
legoitani moittimaan enkä kehumaan, kunnioitan jokaisen teistä mielipidettä, mutta oma
näkemykseni tässä asiassa on se, että mietintö on hyvä, ja olen kannattanut pitkän aikaa ja
koko elämäni ajan sitä, että nykyinen, tällä hetkellä voimassa oleva alkoholilainsäädäntö
on riittävä. Se, että me näitä yrittäjiin ja heidän toimintaansa liittyviä byrokratioita puram-
me, on äärimmäisen hyvä asia. Mutta kun Suomessa on suomalainen alkoholikulttuuri,
niin en minä sitä pidä millään lailla huonona asiana. Jos otetaan maailman mittapuussa ver-
tailukohtia, niin jos mennään vaikka islamilaisiin maihin, miten siellä toimii alkoholipoli-
tiikka, otetaanko sieltä esimerkkiä, taikka sitten Yhdysvalloista, missä on kaikki vapaata?
[Suna Kymäläinen: Me tehdään nyt kuitenkin Suomen lainsäädäntöä, eiks niin!] Elikkä
kyllä meidän täytyy tämä oma kansallinen näkemyksemme säilyttää, ja minun kantani täs-
sä asiassa on selkeä, että tämä normaali nykymeno on hyvä, että on 4,7 prosenttia, että
nämä myydään kaupasta ja loput väkevämmät Alkosta, koska sehän vaikuttaa sitten myös
siihen, että jos Alkosta lähtevät [Puhemies koputtaa] nämä juomat pois, niin maaseudun
Alko-liikkeet rupeavat lakkaamaan, koska se myynti vähenee.

22.32 Pertti Salolainen kok (vastauspuheenvuoro): Arvoisa puhemies! Tässä perustelu-
jen alussa todetaan, että ehdotetun alkoholilain tarkoituksena on 1 §:n mukaan vähentää al-
koholipitoisten aineiden kulutusta, ja sitten kun lukee tämän valiokunnan mietinnön, niin
huomaa, että käytännöllisesti katsoen jokaisessa kohdassa on niin, että valiokunta ei usko
siihen, että tämä asia toteutuu, vaan siihen, että kaikki ne hankalat seuraukset, jotka aiheu-
tuvat alkoholinkäytöstä, vain pahenevat. Jos lukee tämän mietinnön, tähän tulokseen tulee
aivan objektiivisesti — entisenä journalistina sanon näin. Ja siitä ei pääse mihinkään, että
tämä mietintö tuomitsee hyvin selvästi tämän.

No, sitten kun katsotaan vielä paria yksityiskohtaa, niin siellä on esimerkiksi sellainen,
että aiheutuu vähintään 1 miljardin välilliset kustannukset — poliisi, sairaalat, lastenhoito,
kaikki tällaiset. Eli tässä on erittäin vakavia kysymyksiä. Olen sitä mieltä, että tässä on hy-
viä asioita, elinkeinotoiminnan edistämistä ja niin poispäin, ne pitää tehdä. Ne ovat aivan
ajanmukaisia ja tarpeen vaatimia. En mene yksityiskohtiin siitä, [Puhemies koputtaa] mik-
si tämä asia on minulle henkilökohtaisesti niin vaikea. En lähde sitä täällä laveasti selitte-
lemään, mutta tämä on minulle erittäin tärkeä asia. Kysyn, ministeri Saarikko, teiltä: [Pu-
hemies koputtaa] uskotteko te siihen, että tämä vähentää alkoholinkulutusta?

22.34 Jukka Gustafsson sd (vastauspuheenvuoro): Arvoisa puhemies! Tämä sopii hyvin
edustaja Salolaisen puheenvuoron jälkeen. Nimittäin tämä illan keskustelu tarjoaa monta
uutista, mutta yksi sellainen on se, että kokoomuksesta on tullut eduskunnan johtava ku-
rinpitopuolue. Minä en muista, että isossa salissa jonkun ryhmän puheenjohtaja on niin
rehvakkaasti korostanut: ei vapaita käsiä, ei vapaita käsiä! Minä olen kokenut pitkähkön
21



Pöytäkirjan asiakohta PTK 140/2017 vp
uran aikana niin, että alkoholi, joka on lähellä terveyskysymystä, uskontokysymykset ja
ydinvoimakysymykset ovat semmoisia, että edustajilla on lähtökohtaisesti vapaat kädet.
Siis miksi näin kovat piippuihin, kokoomus? 

Minulle tämä asia avautuu lasten ja nuorten tulevaisuuden ja hyvinvoinnin kannalta.
Okei, jos tapakulttuuri on paranemassa, niin ei nyt panna sitten uutta pökköä pesään, niin
että tarjotaan vahvempia alkoholituotteita 5 000 kauppaan. Eihän tässä ole mitään järkeä.
[Puhemies koputtaa] Vastuullisuutta, kokoomus, nyt!

22.35 Kalle Jokinen kok (vastauspuheenvuoro): Arvoisa herra puhemies! Ymmärrän hy-
vin ne huolet, jotka lisääntyvät siihen liittyen, että alkoholin saatavuus useammista myyn-
tipaikoista lisääntyy, mutta täytyy myös ymmärtää se — niin kuin edustaja Eestilä täällä
sanoi — miten alkoholikulttuuri muuttuu, emmekä me voi nähdä sillä Turmiolan Tommin
tavalla tätä maailmaa enää. [Vasemmalta: Poliisi näkee!]

Mutta sitten haluan siihen sanoa, kun täällä on viitattu perustuslakivaliokunnan mietin-
töön, että mikäli perustuslakivaliokunnalle olisi ollut täysin selvää se, että etämyynti ei ole
sallittua, niin olisihan siellä sitten ollut siitä ponsi, lausuma, joka olisi velvoittanut, ja var-
masti sen mukaan olisi toimittu. Ja tämä problematiikka on niin monimutkainen, että sen
takia kiitän siitä, että ministeri Saarikko on luvannut tämän perusteellisesti selvittää mah-
dollisimman pian, ja toivonkin, että siihen saadaan selvyyttä. Ja edustaja Gustafssonille-
kaan ei liene mikään uutinen tai uusi kulttuuri se, että hallituspuolueiden edustajien on ta-
pana kannattaa hallituksen esityksiä. [Puhemies koputtaa] Niin tekin olette tehnyt aikanan-
ne. [Jukka Gustafsson: Ei tämäntyyppisissä asioissa!]

22.36 Krista Kiuru sd (vastauspuheenvuoro): Arvoisa puhemies! Kyllä tämä ihmeelli-
seksi eduskunnan keskustelun vetää ja kertoo kyllä eduskunnan arvovallasta, jos siis pe-
rustuslakivaliokuntaa, jossa on tehty hyvää työtä, mietintö siteeraa näin: "Perustuslakiva-
liokunta toteaa, että jos tarkoituksena on saattaa etämyynti rangaistavaksi, tulee siitä sää-
tää perustuslain 8 §:n laillisuusperiaatteen täyttävällä rangaistussäännöksellä." Nyt me ky-
symme, missä on [Sari Sarkomaa: Tulossa!] se laillisuusperiaatteen täyttävä rangaistus-
säännös. Tässä talossa on aina kunnioitettu Suomen perustuslakia, ja sitä arvioi perustus-
lakivaliokunta. Nyt on ihan olennainen kysymys kysyä, kun valmistellaan uutta alkoholi-
lainsäädäntöä: missä on tämä pykälä, jota täällä peräänkuulutetaan?

Vielä on todettava, että ei tällainen peli vetele, että samaan aikaan lehmänkauppoja on
tehty myös siitä, peruuntuuko vielä alkoholiverotuksen korotus, ja me täällä henkeä pidä-
tellen valtiovarainvaliokunnassa ihmettelemme, miten tälle asialle käy. [Puhemies koput-
taa] Nyt joku roti tähän keskusteluun!

22.38 Aila Paloniemi kesk (vastauspuheenvuoro):  Arvoisa puhemies! Edustaja Eestilän
puheenvuoron jälkeen minun on ihan pakko kysyä: onko lasten ja nuorten ja perheiden hä-
dästä huolen kantaminen prosenttikikkailua? Minun mielestäni se on kyllä erittäin alentu-
vasti ja luokattomasti sanottu. Meillä on tuhansia ja taas tuhansia lapsia ja nuoria, kaltoin-
kohdeltuja, pahoinpideltyjä, ruoatta ja juomatta jätettyjä sen vuoksi, että joko toinen van-
hemmista tai molemmat vanhemmat ovat sortuneet niin pahaan alkoholinkäyttöön, että
kerta kaikkiaan minkäänlaista rotia siellä perheessä ei ole, minkäänlaisia terveitä kasvuolo-
ja ei voida järjestää lapsille. Tämä näkyy tilastoissa, tämä näkyy huostaanottotilastoissa ja
monissa muissa. Joka vuosi lapsia ja myös naisia kuolee, naisia yli 20, ihan lähisuhde-, per-
22



Pöytäkirjan asiakohta PTK 140/2017 vp
heväkivallan uhrina. Kannattaisi varmasti keskustella vaikka sosiaalityöntekijöitten ja po-
liisin kanssa tästä kolikon kääntöpuolesta, mitä se liika alkoholinkäyttö tarkoittaa. Minä
olen tästä asiasta erittäin huolestunut.

22.39 Simon Elo sin (vastauspuheenvuoro): Arvoisa puhemies! En suoraan osaa sanoa,
mihin edustaja Krista Kiuru viittaa tällä puheella lehmänkaupoista. Varsin selväksi on teh-
ty julkisuudessakin se, että jos tämä 5,5 prosentin hallituksen esitys tilavuusprosentista
kaatuisi eduskunnan päätöksellä, niin veronkorotusta ei tule. Tämä on tehty hyvin selväk-
si. Jos sitten taas 5,5 menee läpi, niin hallitus on tietysti erittäin tyytyväinen, että eduskun-
ta hyväksyy sen hienon esityksen, jonka hallitus on tehnyt, ja sitä kautta saadaan parannet-
tua suomalaista elinkeinoelämää ja minun mielestäni — ja tämä on minun henkilökohtai-
nen mielipiteeni tietysti — saadaan vietyä suomalaista alkoholikulttuuria himpun verran
lähemmäksi sitä kulttuuria, mikä Keski-Euroopassa on. Ei keskitytä niinkään siihen pro-
senttiin enää varsinaisesti vaan siihen, miten suomalainen alkoholikulttuuri kehittyy siltä
osin, että me saamme nuorista yhä useamman vähentämään alkoholin kulutusta, jopa lo-
pettamaan kokonaan. [Hälinää] Tämä kehitys on mennyt koko ajan parempaan suuntaan,
sen me kaikki voimme yhdessä myöntää, [Puhemies koputtaa] ja tätä kehitystä on jatket-
tava. Siihen kulttuuriin tämä prosentti ei suoranaisesti vaikuta.

22.40 Timo Harakka sd (vastauspuheenvuoro):  Arvoisa puhemies! Tämä on riitaisan
hallituksen ristiriitainen esitys, mutta mikä vielä pahempaa, tämä on vaarallinen ja vahin-
gollinen. Jos olisin ulkomailla toimiva alkoholikauppias tai viininviljelijä, niin sillä hetkel-
lä, kun nuija kopahtaa tämän lain hyväksymisen merkiksi, hankkisin heti suomalaisia asi-
akkaita, lähettäisin monta kollia tavaraa ja tekisin suuret investoinnit. Jos Suomi yrittäisi
kieltää tämän etämyyntini, niin haastaisin valtion oikeuteen, ja tiedättekö mitä, menestyi-
sin erinomaisesti. Vetoaisin siihen, että lain säädöksessä ei erityisesti kielletä etämyyntiä,
ja vetoaisin perustuslakivaliokunnan lausuntoon, joka on täällä sivulla 14. Näin, hyvät nai-
set ja herrat, Alkon monopoli on murrettu. [Mika Niikko: Mitä sanoo ministeri?] Siellä oi-
keussalissa voivat olla ministeri Saarikko ja edustaja Jokinen todistamassa, että he aikoi-
vat toisin, mutta jos ei heitä naureta salista ulos, niin silloin ainakin kansalainen voi häm-
mästyneenä kysyä, miksi tähän uhkapeliin ylipäätään lähdettiin, [Puhemies koputtaa] mik-
si Alkon asema asetettiin kyseenalaiseksi. Vastatkaa siihen.

22.41 Pekka Puska kesk (vastauspuheenvuoro): Arvoisa puhemies! Tässä keskustelussa
tässä salissa ja sen ulkopuolella on viitattu keskiolueen ja A-olueen. Nyt on muistettava,
että uuden lain jälkeen näitä ei ole. Sanotaan, että joku valitsee keskiolutta, joku A-olutta,
ja viitataan siihen, että kulttuuri muuttuu eurooppalaiseen suuntaan. Mikä on eurooppalai-
nen kulttuuri? Tulee olemaan massatyyppiolut, joka on jotakin 5,2—5,3, ja se on se tyyp-
piolut, ja se tulee nostamaan keskikulutusta suunnilleen sen15 prosenttia. Se on eurooppa-
lainen tilanne.

22.42 Aino-Kaisa Pekonen vas (vastauspuheenvuoro):  Arvoisa puhemies! Minä vielä
vähän väännän rautalangasta tätä etämyyntiä. Kun nyt täällä hallituspuolueen kansanedus-
tajat sanovat, että tämä etämyynti on kielletty, koska nykytila säilyy ja nämä nykyiset py-
kälät ikään kuin säilyvät ja tälläkin hetkellä etämyynti on kielletty, niin se ei pidä paikkaan-
sa, koska etämyynnistä ei ole tällä hetkellä lainsäädännössä säädetty mitään. Mutta nyt, tä-
23



Pöytäkirjan asiakohta PTK 140/2017 vp
män asian käsittelyn jälkeen, perustuslakivaliokunnan lausunnossa on todettu, ettei konk-
reettista kieltoa ole, aivan kuten edustaja Harakka täällä asian äsken hyvin esitti. Olisin oi-
keastaan halunnut kysyä nyt ministeriltä, jos ministeri kohta pääsee ääneen: jos nyt tämä
etämyynti sallitaan tämän käsittelyn jälkeen ja ne ulkomaiset firmat alkavat tarjoamaan al-
koholia täällä Suomessa meille suomalaisille ja tämä etämyynti räjähtää käsiin, niin kuin-
ka todennäköistä on, että me voimme vielä jälkikäteen estää tämän etämyynnin ja säilyttää
siten Alkon monopolin? [Susanna Huovinen: Ei siihen ole keinoja!]

Ensimmäinen varapuhemies Mauri Pekkarinen:  Vielä debatin tässä vaiheessa vastaus-
puheenvuorot edustaja Olli-Poika Parviainen, edustaja Tanus ja edustaja Heikkinen, ja sen
jälkeen ministerillä, sanotaan nyt, 4 minuutin vastauspuheenvuoro. 

22.43 Olli-Poika Parviainen vihr (vastauspuheenvuoro): Arvoisa herra puhemies! Tämä
etämyyntikeskustelu kyllä osoittaa hyvin selvästi sen, että kysymys on todella haastava.
Siinä ympäristössä, jossa me toimimme — me toimimme EU-maailmassa, me toimimme
digitaalisen alustatalouden maailmassa, me toimimme rajat ylittävän nettikaupan maail-
massa — me joudumme tasapainoilemaan, ja minä tosiaan toivon, että tämä asia selvite-
tään mitä pikimmin. Optimitilanteessa olisi tietenkin jo niin, että tässä kohtaa, kun laki
meidän eteemme tuodaan, tämä asia olisi selvitetty. [Sari Sarkomaa: Huolella, mutta ri-
peästi!] Mutta on mahdollista, toivottavasti, toimia vielä myöhemminkin. En uskoisi, että
Alkon monopoli on murtumassa juuri nyt.

Palaisin vielä siihen, että lain 1 §:ssä puhutaan alkoholin kulutuksen vähentämistavoit-
teesta. Se kuulostaa kyllä hiukan hirtehiseltä. Minä lähtisin itse siitä, että laissa tosiasialli-
sesti, myönnämme sen tai emme, kysymys on kulutuksen hallinnasta ja tasapainoilusta,
kuten aiemmassa puheenvuorossani totesin. Toivon, että arvioimme lakia sen käyttöön-
oton jälkeen huolellisesti.

22.44 Sari Tanus kd (vastauspuheenvuoro): Arvoisa puhemies! Valiokunnassa kuulim-
me valtavan joukon asiantuntijoita, ja myös lausuntokierrokselta tuli iso joukko lausuntoja
ja näkemyksiä tämän hallituksen esityksen lakipykäliin — kaikkiin muihin paitsi niihin,
joissa oli kyse etämyynnistä. Nimittäin kun esitys lähti lausuntokierrokselle, siellä oli sel-
keästi pykälä alkoholijuomien rajat ylittävästä etämyynnistä ja maininta, että kyseiseen
myyntiin liittyvä maahantuonti Suomeen on kielletty. Näin ollen kaikki asiantuntijat, jotka
antoivat lausuntokierroksella lausuntonsa, ja kaikki asiantuntijat, joita kuulimme valiokun-
nassa, olivat siinä käsityksessä, että siellä on selkeä pykälä, joka estää tämän etämyynnin.
Ja minä kysyisinkin: kun on kyse etämyynnistä, asiasta, joka keskusteluttaa täällä niin pal-
jon, niin kuinka tästä talosta lähtee lakiesitys, jonka käsittelyssä yksikään asiantuntija ei ole
ottanut etämyyntiin kantaa — paitsi yksi, kirjallisesti, kun saimme luvan ja Alko antoi kir-
jallisen näkemyksensä tästä? [Puhemies koputtaa] Mutta kukaan, ei THL, ei Lääkäriliitto,
ei verottaja ole antanut näkemystänsä tähän asiaan, koska esityksen lähtiessä lausuntokier-
rokselle [Puhemies koputtaa] tilanne oli toinen. 

22.45 Hannakaisa Heikkinen kesk (vastauspuheenvuoro):  Arvoisa herra puhemies!
Matkustajatuonnin määrästä on selvästi voimakas yliarvio. Virosta tuodun oluen osuus on
Suomen kokonaiskulutuksesta oluen osalta noin 6 prosenttia. Erityisesti Viron toteuttamat
oluen ja muiden panimotuotteiden alkoholiveron merkittävät korotukset ovat jo kuluvan
24



Pöytäkirjan asiakohta PTK 140/2017 vp
vuoden aikana vähentäneet matkustajatuontia huomattavasti. Kesällä valmisteveroa koro-
tettiin siis 70 prosenttia, ja tätä ei olla perumassa Virossa. Esityksessä on arvioitu etenkin
oluen matkustajatuonnin vähenevän todennäköisesti jo ennen tämän alkoholilain uudistuk-
sen voimaantuloa vähintään neljänneksen nykyisestä. Viron veropäätösten todetaan mer-
kitsevän sitä, että suunniteltu alkoholijuomien saatavuuden lisääminen ei enää juuri vähen-
nä matkustajatuontia suhteellisesti enempää kuin Viron veronkorotukset jo tekevät. Halli-
tuksen oman alkoholiveroesityksen yhteydessä saadun selvityksen mukaan lokakuun mat-
kustajatuonti on laskenut 7 miljoonaan litraan, mikä on pienin määrä vuoden 2007 jälkeen.

Ensimmäinen varapuhemies Mauri Pekkarinen: Myönnän vielä ennen ministeriä pu-
heenvuoron edustaja Tolppaselle.

22.46 Maria Tolppanen sd (vastauspuheenvuoro): Arvoisa puhemies! Olen kyllä todella
hämmästynyt siitä, mitä täällä kuulen. Tässä edustaja Puska juuri äsken sanoi, että mikäli
esimerkiksi prosenttirajaa nostetaan, niin sen jälkeen Suomen kaupoissa myydään vain tätä
korkeaprosenttista olutta eikä keskiolutta enää ollenkaan. Onko tämäkin siinä paperissa,
mitä me emme ole nähneet, mikä tänään tuli vasta uunista ulos? — Ja meidän on päätettävä
tästä asiasta.

Kyllä minä nyt ihmettelen, ministeri, että tekin sanotte, että tämä asia on monimutkai-
nen — tässä kohdassa puhun etämyynnistä. Ei se ole monimutkainen. Se on valmistelema-
ton. Se on täysin valmistelematon. Miten te voitte edellyttää, että eduskunta säätää lain,
jota ei ole valmisteltu? Jos te itse sanotte, että tätä ei ole valmisteltu, tämä pitää valmistella
sen jälkeen, kun laki on säädetty. Kyllä tässä nyt lakia tehdessä mennään ihan niin kuin pyl-
ly edellä puuhun, jos näin päin tehdään laki. Että sen jälkeen vasta selvitetään, kun laki on
tehty, ja valmistellaan, kun laki on tehty.

Ensimmäinen varapuhemies Mauri Pekkarinen: Ja nyt, ministeri, teillä vastauspuheen-
vuoro.

22.47 Perhe- ja peruspalveluministeri Annika Saarikko:  Arvoisa puhemies! Muuta-
ma kommentti edustajien esittämistä aika tiukoista ja kiivaistakin kysymyksistä, joita hal-
litukselle ja minulle vastuuministerinä tämän esityksen tänne tuoneena esitätte.

Haluan ensinnäkin nyt kommentoida sitä osuutta, joka liittyy koko hallituksen yhtei-
seen päätökseen. Olemme aivan samaa mieltä kuin eduskunnan iso enemmistö vaikuttaa
olevan siitä, että tämä laki jää tämän pykälän osalta tarkentumattomaksi. Ja selvästi tässä
salissa on myös havaittavissa laajapohjainen enemmistö yli hallitus- ja oppositiorajojen,
että eduskunnan selvän enemmistön tahto on Alkon monopoliaseman säilyttäminen. Ja mi-
käli jonain päivänä joku haluaisi tästä tehdä toisenlaisen ratkaisun, niin tekee sen toivotta-
vasti jollain muulla tavalla kuin hivuttamalla suomalaista järjestelmää toisille urille tai ul-
komaalaisten verotulojen syliin.

Hallituksen kanta on yksiselitteinen. Alkon monopoliaseman säilyttäminen on tämän
hallituksen yhteinen kirkas kanta. Miksi sitten haluamme vielä pidättää aikaa tämän asian
valmistelulle ja selkiyttämiselle? Ensinnäkin siksi, että hallituksen omassa lakiluonnokses-
sa me tulimme siihen tulokseen ja että nyttemmin, ehkä huomenna esittelyssä olevassa op-
position ehdotuksessa ei ole riittävän tarkkaa määritelmää tästä etämyynnistä. Kuten tämä-
kin keskustelu on osoittanut, asia on perin monimutkainen myös erityisesti siksi, että Suo-
25



Pöytäkirjan asiakohta PTK 140/2017 vp
men järjestelmä on hyvin ainutlaatuinen EU-kontekstissa, jonka lainsäädännön kanssa me
olemme väistämättä tekemisissä tilanteessa, joka liittyy Suomen rajojen ulkopuoliseen al-
koholin myyntiin.

Määritelmän, joka on riittävän selvä, tarvitsevat sekä myyjät että ostajat, ja kun määri-
tellään, tähän keskusteluun tulevat mukaan väistämättä verolainsäädännön soveltaminen ja
myös Tullin valvontamahdollisuudet niin, että realistisesti, jos vaikka kielletään, sitä kiel-
toa voidaan aidosti valvoa. Ja nämä ovat vaativia valmisteluja. Eli toistan, että jos hovioi-
keus on nykyisen hallituksen esitysten pykälien perusteella, jotka ovat samat tässäkin esi-
tyksessä, yksimielisesti tuominnut etämyyjän vakavaan rikokseen syyllistyneenä, niin kyl-
lä minusta se on aika vahva viesti siitä, että toiminta ei ole tällä hetkellä sallittua.

Täällä viitataan edustaja Harakan puheenvuorossa siihen, että jos olisitte yrittäjä, niin
saman tien ryhtyisitte toimimaan. Minusta se olisi riskialtista, kun takana on juuri tuomio
alla, keskeneräinen käsittely korkeimmissa oikeusasteissa ja hallituksen lupaama lakimuu-
tos valmisteilla. Eli tilanne ei erityisen selkeästi ole osoittamassa myönteistä kantaa, niin
kuin edustaja Harakka täällä toteaa.

Sitten edustaja Alanko-Kahiluodolle: Te toteatte tästä mainitsemastani keväisestä tuo-
mioistuinpäätöksestä, että se ei suoranaisesti liity etämyyntiin. Kyllä, tuon tuomion sivuil-
la viitataan nimenomaan etämyyntiin tässä Visnapuu-tuomiossa, se ottaa siihen kantaa. Ja
rohkenen ehkä sanoa, että oma kantani tähän asiaan lienee tullut selväksi, miten minusta
tässä olisi hyvä toimia, mutta vastuullisena lainsäätäjänä haluan tehdä hyvää lainsäädän-
töä, joka kestää myös EU-tarkastelun. Vaikka tämä sali ei ole tuonut asian toista puolta eri-
tyisen suuresti esiin, me tiedämme, että tämän salin ulkopuolella on myös paljon etämyyn-
nistä ja myöskin siitä lain tulkinnasta toisin ajattelevia, ja siksi tämä on tehtävä taiten. Täs-
tä syystä mainittujen tullin, valvonnan ja verotuksen näkökulmasta tämä työryhmä asete-
taan erikseen tämän asian toteuttamiseen. Ja kun täällä on tiedusteltu, miksi hallitus ei ole
tuonut sitä tähän yhteyteen, viittaan vaativaan valmisteluun ja poliittisiin erimielisyyksiin
tästä asiasta.

Ja mitä tulee vielä edustaja Salolaisen kysymykseen, jonka suoraan esititte, siitä, onko
tämä alkoholilaki haittoja vähentävä vai lisäävä ja kulutusta vähentävä vai lisäävä, halli-
tuksen omissa vaikutusarvioissa tämä lakiesitys yksiselitteisesti päihdehaittojen näkökul-
masta johtuen, ei normin vapauttamisesta, vaan tästä tilavuusvahvuudesta, tulee lisäämään
alkoholin kulutusta ja siten lisäämään haittoja. Yhdessäkään puheenvuorossa ei hallitus
enkä minä vastuuministerinä, joka tästä kokonaisuudesta vastuun kannan, ole kertaakaan
väittänyt tästä faktasta mitään muuta. [Susanna Huovinen: Näin se on, ja ministeri on tässä
suorasanainen!]

Ensimmäinen varapuhemies Mauri Pekkarinen:  Arvoisat edustajat! Tästä on nyt käy-
ty aika pitkä debatti, ja täällä on pitkä lista pyydettyjä puheenvuoroja, jotka lähtevät var-
masti laajoista perusteluista, joita niitäkin tarvitaan tähän keskusteluun. Tästä syystä toi-
von, että nyt tähän kiistanalaiseen pykälään tai puuttuvaan pykälään, miten kukin sitä ha-
luaa kutsua, liittyvät vastauspuheenvuorot olisivat ne, joita nyt pyydettäisiin, ja sen nyt ly-
hyehkön debatin jälkeen siirryttäisiin sitten tähän puhujalistaan, jossa on monta mainiota
puheenvuoroa odotettavissa.

Ja nyt myönnän vastauspuheenvuoron ensimmäisenä edustaja Harakalle, jonka nimi täs-
sä johdannossa mainittiin.
26



Pöytäkirjan asiakohta PTK 140/2017 vp
22.53 Timo Harakka sd (vastauspuheenvuoro): Arvoisa puhemies! Ministeri tuossa sa-
noi, että se etämyyjäyrittäjä, joka haastaisi Suomen valtion oikeuteen, ottaisi siinä riskin.
Hän ei sanonut, että tämä yrittäjä häviäisi Suomen valtiolle, kun Suomen valtiolla on sel-
keä lainsäädäntö siinä, että tämä toiminta on rangaistavaa. Minä yrittäjänä vetoaisin Suo-
men perustuslakiin ja perustuslakivaliokunnan tulkintaan, jossa ketään ei saa pitää syylli-
senä rikokseen eikä tuomita rangaistukseen sellaisen teon perusteella, jota ei tekohetkellä
ole laissa säädetty rangaistavaksi. Tämä on tämän valiokunnan mietinnön sivulla 14, tämä
on siis tieten osa tätä lainsäädäntöä. Joten nyt kun tässä on selkeästi oikeudellisesti epäsel-
vä tilanne, joka jatkuu ja joka suorastaan houkuttelee katsomaan, että etämyynti on sallit-
tua, koska se ei ole kiellettyä, niin yksinkertainen kysymys: kun te haluatte ottaa tämän val-
tavan riskin ja vaarantaa Alkon aseman, niin millä te perustelette tämän valtavan kiireen
tässä asiassa?

22.54 Antti Rinne sd (vastauspuheenvuoro): Arvoisa puhemies! Edustaja Harakka kävi
hyvin läpi tätä tilannetta oikeudellisesta näkökulmasta. Minä olen hoitanut satoja juttuja
alioikeuksissa, hovioikeuksissa kymmeniä juttuja, joitakin juttuja korkeimmassa oikeu-
dessa oman työurani aikana. Jos minä ajattelisin tätä tilannetta, mikä on syntynyt nyt tä-
män perustuslakivaliokunnan lausunnon jälkeen nykyisessä oikeustilassa, niin se kehottai-
si minua juristina asiakkaan osalta sanomaan, että nyt pitää hakea korkeimmasta oikeudes-
ta purkua, jos valitusluvan hakemisaikaa ei ole olemassa enää. Elikkä perustuslakivalio-
kunnan lausunto muuttaa oleellisesti tämän olemassa olevan oikeustilan jo tällä hetkellä.
Se, minkä riskin te nyt tulette ottamaan tässä, jos annatte tämän mennä ilman tätä pykälää,
on se, että etämyynti tulee leviämään sinä aikana, kun tätä selvitetään Suomessa, ja sitä
minä pelkään Alkon yksinoikeuden näkökulmasta. Tämä on iso juttu, tämä on todella me-
galuokan juttu, elefanttimainen juttu, niin kuin edustaja Heinäluoma omassa puheenvuo-
rossaan totesi. [Puhemies koputtaa] Nyt pitää ottaa järki käteen ja huolehtia siitä, että tämä
tauti ei pääse leviämään.

22.55 Juha Rehula kesk (vastauspuheenvuoro): Arvoisa herra puhemies! Meillä on voi-
massa oleva laki, joka on, niin kauan kuin me olemme olleet EU:ssa, ollut voimassa olevaa
lainsäädäntöä, jonka perusteella on olemassa oikeustapaus. Ja vaikka täällä edustaja Ha-
rakka sanoi, että se ei ole samasta asiasta, niin olen lukenut ne kyseisen Visnapuu-tapauk-
sen perustelut, ja siellä aika lailla selkeästi todetaan ihan yksinkertaisellekin ihmiselle lu-
kien, että myös tämä etämyyntiasia on siinä asian yhteydessä käsitelty. [Timo Harakka: Se
ei ole lainvoimainen!] Meillä on voimassa oleva laki, meillä on siitä tulkinta, ja sitä tilan-
netta ei olla muuttamassa. [Timo Harakka: Se ei ole lainvoimainen!] Me pärjäämme tällä,
ja minä ainakin uskon ja luotan ministeri Saarikkoon tänäänkin käydyn keskustelun perus-
teella, että mikään prosessieste ei tule siihen, että tarvittavat täsmennykset saadaan tänne.

Mitä tulee kaiken kaikkiaan tähän prosessiin, niin onhan se hienoa, kun väristyksen
kanssa tässä vaiheessa iltaa hyvinkin pirteillä puheenvuoroilla tätä väritetään. Tämän alko-
holilainsäädännön ongelmista kertokoon se, [Puhemies koputtaa] että menin aikanaan työ-
pöydän viereen, jossa oli valmis laki, jota ei koskaan tuotu eduskuntaan.

22.56 Antti Rinne sd (vastauspuheenvuoro): Arvoisa puhemies! Tässä oleellinen asia on
nyt tämä muutos, tämä perustuslakivaliokunnan lausunto, jossa todetaan, että perustuslain
mukaan pitää olla rangaistava teko, jotta voidaan kieltää tämä toiminta ja ottaa rangaistus
27



Pöytäkirjan asiakohta PTK 140/2017 vp
siihen mukaan. Nyt se on todettu perustuslaissa, ja se vaikuttaa tähän olemassa olevaan oi-
keustilaan myöskin. 

Niin kuin minä sanoin äsken, jos minä olisin tämän Visnapuun tai näitten riitojen osa-
puolten juristi, niin minä sanoisin, että nyt haetaan tuomion purkua, jos se on lainvoimai-
nen päätös tai hovioikeuden päätös, sen takia, että perustuslakivaliokunta on tulkinnut mei-
dän olemassa olevaa oikeustilaa. Käytännössä tämä mahdollistaa nyt sen, johtaa siihen —
kun ministeri Saarikko on nyt sanonut, että nopeasti selvitetään — että sen nopean selvi-
tyksen aikana, on se sitten kuukausia tai puoli vuotta tai mitä se on se aikataulu, tämä mark-
kina pääsee aukeamaan niille ulkomaalaisille ihan toisella tavalla. Se johtaa niihin oikeus-
riitoihin, saattaa johtaa merkittäviin vahingonkorvausvaatimuksiin investointien näkökul-
masta.

22.57 Satu Hassi vihr (vastauspuheenvuoro):  Arvoisa puhemies! Vähintäänkin otetaan
valtava riski siitä, että toteutuu tämä, mitä edustaja Rinne kuvasi, ja pidän tämän riskin rea-
lisoitumista hyvin todennäköisenä. Ja kun nyt kaikki tiedämme, että on olemassa selkeä
pykälä, joka on ministeriössä valmisteltu etämyynnin kieltämisestä, niin selkein tapa eli-
minoida tämä riski olisi lisätä tämä valmiiksi kirjoitettu pykälä tähän lakiin täysistuntokä-
sittelyn yhteydessä.

Ylipäätänsä ihmettelen sitä, että kun täällä kokoomus elinkeinoelämän intressillä tätä
perustelee, niin tässähän myöskin suomalaisen elinkeinoelämän kannalta otetaan valtava
riski, puhumattakaan siitä, mitä alkoholin saatavuuden parantaminen ja mahdollinen pro-
sentin nosto sitten tarkoittaa suomalaisten työkyvylle, menetetyille työpäiville, jotka kaik-
ki ovat myös elinkeinoelämän kannalta hyvin merkittäviä, taloudellisesti merkittäviä asioi-
ta.

Ensimmäinen varapuhemies Mauri Pekkarinen: Myönnän vielä vastauspuheenvuorot
edustajille Tanus ja Rehn-Kivi, ja jos sitten vielä ministeri haluaa käyttää minuutin pu-
heenvuoron, se hänelle suotaisiin. Ja sitten mieluusti siirryttäisiin puhujalistaan.

22.59 Sari Tanus kd (vastauspuheenvuoro): Arvoisa puhemies! Asiantuntijat ja lausun-
nonantajat antoivat lausuntonsa ja näkemyksensä myös valiokunnassa olettaen, että etä-
myynti on selkeästi kielletty. Arvostan ministerin näkemystä ja lupausta, että hän asettaa
työryhmän ja selvittää tämän heti vuoden alusta. Eikö nyt olisi sitten järkevää, että tämän
lakipaketin eteenpäinvieminen siirretään kevätpuolelle, koska tällä todellakaan ei ole mi-
kään kiire? Suomi on elänyt nykyisen alkoholilain kanssa vuosia ja vuosikymmeniä. Jotta
alkuvuodesta tämä ministerin asettama työryhmä voi selkeyttää tilanteen myös hallitus-
puolueille, niin emmekö jatkaisi sitten tämän lakipaketin käsittelyä kevätpuolella? Tämä
on minun ehdotukseni. [Vasemmalta: Hyvä ehdotus!]

Ensimmäinen varapuhemies Mauri Pekkarinen: Ennen kuin myönnän puheenvuoron
edustaja Rehn-Kivelle, toteaisin, että kun tässä keskustelussa on tähän saakka — nyt, kun
edustaja Rehn-Kivi käyttää vielä puheenvuoron — käytetty 73 vastauspuheenvuoroa edus-
taja Sarkomaan esittelypuheenvuoron jälkeen, niin 73 vastauspuheenvuoroa ennen ensim-
mäistä varsinaista puheenvuoroa saattaisi olla riittävä ja sitten mentäisiin edustaja Rehn-
Kiven jälkeen puheenvuoroihin.
28



Pöytäkirjan asiakohta PTK 140/2017 vp
23.00 Veronica Rehn-Kivi r (vastauspuheenvuoro): Arvoisa puhemies! Kiitän ministeri
Saarikkoa rehellisestä puheesta tässä asiassa. Mutta kysyn kuitenkin eduskunnalta: onko
niin, että meidän pitää täällä odottaa tuomioistuinten päätöksiä, vai onko tämä se paikka,
jossa meidän pitäisi säätää yksiselitteisesti tulkittavia lakeja?

Ensimmäinen varapuhemies Mauri Pekkarinen: Ja nyt ministeri, 1 minuutti paikan
päältä.

23.01 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Minusta tämä keskustelu on osoittanut hienolla tavalla sen, että Suomessa on
voimakas halu ja tahto puolustaa Alkon monopolia. On nostettu ilmoille huoli siitä, onko
muodostunut tämän eduskuntakäsittelyn myötä riski sen säilymisestä, ja on vastuuministe-
rin puheenvuoro siitä, että tämä äärimmäisen monimutkainen asia, jolla on myös EU-ulot-
tuvuus, tulee selvittää perin pohjin. Ja vähintäänkin kai rivien välistä, ellei suoraan, on käy-
nyt ilmi, miten itse suhtaudun äärimmäisellä vakavuudella myös Alkon omistajaohjauk-
sesta vastaavana ministerinä tuon järjestelmän säilyttämiseen, eivätkä ne pienimmät argu-
mentit ole verotukseen tai kansanterveyteen liittyvät asiat.

Täällä on moni päätynyt puheenvuorossaan esittämään: jos olisin yrittäjä, jos olisin ju-
risti, jos olisin tuomari. Tässä erityisen tärkeää on se, että me emme ole tuomareita vaan me
olemme lainsäätäjiä. [Välihuutoja — Vastauspuheenvuoropyyntöjä]

Ensimmäinen varapuhemies Mauri Pekkarinen: Jos avaamme debatin, silloin sallin
puheenvuorot eri puolille tätä salia. Kun näin monet teistä sitä vaativat, avaan nyt sitten de-
batin.

23.02 Antti Rinne sd (vastauspuheenvuoro): Arvoisa puhemies! Ministeri Saarikko, mi-
nusta on hienoa, että toteatte, että haluatte säilyttää Alkon yksinoikeuden tähän kokonai-
suuteen 4,7 prosenttia vahvempien juomien osalta. Mutta ministeri Saarikko, samalla kun
te tuon äskeisen puheenvuoron piditte, te tulitte todenneeksi sen, että kun tämä selvitystyö
lähtee liikkeelle, niin nyt tämä eduskunnan käsittelyn aikana tapahtunut perustuslakivalio-
kunnan kannanmuodostus, joka liittyy selkeästi olemassa olevaan oikeustilaan, tulee joh-
tamaan siihen, että te mahdollistatte samalla sen, että tämä koko asia leviää käsiin. Koko
Alkon yksinoikeus lähtee leviämään käsiin. Ja niin kuin täällä on esimerkiksi edustaja Ha-
rakka todennut, nyt jos joku ulkomainen kuuntelee tätä keskustelua ja lopputulos on se, että
tämä esitys hyväksytään ilman sitä kieltoa, niin se johtaa käytännössä siihen, että me olem-
me lirissä tämän kokonaisuuden kannalta. Sen takia, ministeri Saarikko, minä pyydän to-
dellakin, että mietitte nyt tarkkaan vielä, ennen kuin tämä asian käsittely eduskunnassa
päättyy, voisitteko sittenkin antaa pikkuisen lisäaikaa ja huolehtia siitä, että tämä etämyyn-
nin kieltopykälä saadaan mukaan voimaan tähän.

23.03 Päivi Räsänen kd (vastauspuheenvuoro): Arvoisa herra puhemies! On hyvä, että
te, ministeri, avoimesti totesitte sen, että etämyynnin kiellon, tämän pykälän, pois jäämi-
sen takana olivat poliittiset erimielisyydet, eikä ole vaikea arvata, mikä taho on ollut tätä
jarruttamassa. Ja kun te nyt asetatte työryhmän, niin toivon todella, että ne poliittiset eri-
mielisyydet eivät siellä ole taas nostamassa tätä näkökulmaa esiin. 
29



Pöytäkirjan asiakohta PTK 140/2017 vp
Edelleen ihmettelen sitä, kun tätä alkoholilain kokonaisuudistusta on valmisteltu monta
vuotta ja ministeriön pätevät virkamiehet ovat virkavastuulla tämän pykälän sinne valmis-
taneet, mikä estää, että se voitaisiin tässä käsittelyssä hyväksyä. 

23.04 Sari Sarkomaa kok (vastauspuheenvuoro): Arvoisa puhemies! Jaan saman huolen
ja harmituksen, mikä tässä koko salissa on siitä, että tilanne on epäselvä. [Krista Kiuru: Voi
hyvänen aika! — Välihuutoja] Mielestäni oli erittäin hyvä, että ministeri on monta kertaa
todennut, että hän ripeästi ja huolella ryhtyy tämän tilan selkeyttämään. 

Täällä on useasti nostettu esille perustuslakivaliokunnan lausunto. Kävimme sen huolel-
la läpi, huolella referoimme sen valiokunnan mietintöön ja perustelimme — niin kuin
eduskunnassa pitää tehdä, kun eduskunnan perustuslakivaliokunta lausuu — miksi tämä
asia on niin, että me huolella ja ripeästi ministerin ja ministeriön taholla tämän tilanteen
selvitämme. Kysynkin tässä nyt ministeri Saarikolta: minkälaisessa aikataulussa luulette,
että saisitte tämän asian selvitettyä? Itse toivon, että se on huolellista mutta kovin ripeää.
Sanoitte juuri, että tuo työryhmä asetetaan tammikuussa. [Puhemies koputtaa] Miten ajat-
telette, että työ saadaan tehtyä?

23.05 Toimi Kankaanniemi ps (vastauspuheenvuoro):  Arvoisa puhemies! Tähän sisäl-
tyy kaksi Alkon monopolia vaarantavaa osaa. Etämyynti on toinen niistä. Se vie Alkolta
markkinoita niin paljon, että Alko lähtee liukumaan alas ja joutuu vaikeuksiin, kannatta-
mattomaksi. Toinen on se, että tätä esitystä perustellaan elinkeinopolitiikalla. 24 vuotta sit-
ten olin ministerinä ja neuvottelin Suomen EU-jäsenyysehdot tältä osin, ja me saimme oi-
keuden vähittäismyyntimonopolin pitämiseen vain ja ainoastaan kansanterveysperustein.
EU ei hyväksy missään tapauksessa elinkeinopoliittista monopolia, ja tämä siirtyy nyt elin-
keinopoliittiseksi monopoliksi, niin kuin täällä on moni sanonut, ja se on vaarallista. Eli
minä väitän, että tämän lainsäädännön myötä Alkon monopoli on viiden vuoden tähtäimel-
lä menetetty — ja lasku on suuri.

23.06 Sanna Marin sd (vastauspuheenvuoro): Arvoisa puhemies! Ensin säädetään laki ja
sitten aletaan selvittämään, mitä tässä oikein on tullut tehdyksi. Yhdyn siihen isoon jouk-
koon kansanedustajia, jotka ovat tänään ihmetelleet ensinnäkin sitä, mikä ihme kiire tässä
oikein on, sitä, minkä takia tämän epäselvän tilanteen halutaan jatkuvan, ja sitä, minkä ta-
kia näitä pykäliä ei ole kirjoitettu tai otettu tähän lopulliseen lakiin, mihin ne ovat oikein
hävinneet matkan varrella. Ja todella haluaisimme saada näihin vastauksia. Ja ei voi kuin
kysyä, mitä ihmettä pääministeripuolue keskusta pelkää, kun se näin suurella kiireellä näin
epäselvässä tilanteessa runnoo tätä lakia läpi ja eteenpäin. Eikö nyt olisi aikalisän paikka?
Tehdään nämä selvitykset kunnolla, käydään tämä perusteellisesti läpi ja sitten katsotaan,
millä tavalla lakeja säädetään, jotta ei mene lapsi pesuveden mukana.

23.07 Johanna Karimäki vihr (vastauspuheenvuoro):  Arvoisa puhemies! Tästä etä-
myynnistä lakivaliokunta kuuli lukuisia lainoppineita, ja joka ikinen heistä sanoi, että tämä
etämyyntiasia on laissa epäselvä ja että se pitää sinne selkeyttää. Heidän viestinsä oli myös
se, että tästä Visnapuu-tapauksesta ei asiaa voi johtaa vaan että lainsäätäjän on tehtävä rat-
kaisu. Ja lakivaliokuntahan lausui tästä yksimielisesti — hallituspuolueet mukaan lukien ja
valiokunnan kokoomuslainen puheenjohtaja etunenässä — siitä, että tämä etämyyntikysy-
mys on selkeytettävä lakiin. Sillähän on iso kansantaloudellinen vaikutus sekä kansanter-
30



Pöytäkirjan asiakohta PTK 140/2017 vp
veydellinen vaikutus. Iso, merkittävä kysymys, ja en ymmärrä, miksi tätä asiaa kiirehdi-
tään, kun pykälätkin olisivat valmiina ja selvitysten pohjalta ne voisi sinne hyvinkin no-
pealla aikataululla laittaa.

23.08 Anneli Kiljunen sd (vastauspuheenvuoro): Arvoisa herra puhemies! Edustaja Sar-
komaalle: Kun hän tuossa käytti puheenvuoron ja oli pahoillaan siitä, missä tilanteessa tä-
män alkoholilain käsittelyn kohdalla ollaan, niin minun täytyy kyllä sanoa, että tämän va-
liokuntakäsittelyn yhteydessä minua hämmästyttää tämä hänen puheenvuoronsa. Meille
kenellekään valiokunnan jäsenelle ei varmasti jäänyt epäselväksi, kuka tätä alkoholilain
käsittelyä eduskunnassa ja valiokunnassa ohjaa, se on selkeästi kokoomus. Ja siltä osin
kuin me esimerkiksi yritimme saada näihin asioihin muutoksia, kokoomus muistutti mon-
ta kertaa meitä siitä, että tämä on hallitusohjelmassa sovittu, kirjan mukaan mennään, ja
mitään muutoksia ei tehdä. Elikkä sen seurauksena ei saatu aitoa koko tämän lain käsitte-
lyä eikä myöskään tälle 32 §:lle saatu todellista asiantuntijakuulemista aikaiseksi.

23.09 Mika Niikko ps (vastauspuheenvuoro): Arvoisa puhemies! Katson velvollisuudek-
seni vastata edustaja Elon väärään mielikuvaan: Edustaja Elo, tervetuloa Korsoon, Suo-
men Pariisiin. Siellä on toistakymmentä anniskeluravintolaa, ja siellä on harjoiteltu pit-
kään ja hartaasti tällaista pariisilaista juomakulttuuria, ja vielä se alkoholinkäyttö ei ole
ihan sillä tasolla kuin Keski-Euroopassa on, mutta mitä luulet, kun tämä lainsäädäntö hy-
väksytään, niin onko se silloin sitä? [Eduskunnasta: On! — Naurua] A-, B- ja C-luvat tu-
levat yhdeksi luvaksi, kaikki pizzeriat saavat myydä mitä viinaa haluavat, ja 16-vuotiaat
lapset, tytöt ja pojat, laitetaan töihin aamuneljään myymään alkoholia sinne. Ei, hyvänen
aika, kyllä meidän täytyy vastuullisina vanhempina ja päättäjinä tehdä joku raja tähän lain-
säädäntöön. Minä ymmärrän, että haetaan norminpurkua, mutta tällainen vastuuttomuus,
että täällä on sitä sun tätä, kuvastaa hyvin sitä, että tätä ei ole ajatuksella ja ammattitaidolla
valmisteltu. Pyytäisin teitä vähän harkitsemaan, millaisia esityksiä tuotte tänne eduskun-
taan. [Antti Rinne: Hyvä, edustaja Niikko, erittäin hyvä puhe!]

23.11 Outi Alanko-Kahiluoto vihr (vastauspuheenvuoro): Arvoisa puhemies! Perustus-
lakivaliokunnan ohjeistus sosiaali- ja terveysvaliokunnalle oli tosiaan se, että sosiaali- ja
terveysvaliokunnan tehtävänä, samoin kuin eduskunnan täysistunnon tehtävänä, on lain-
säätäjänä eduskuntakäsittelyn aikana selventää tätä etämyyntiä koskevaa oikeustilaa. Pe-
rustuslakivaliokunnan kanta tosiaan oli se, että kun perusteluosassa se etämyynti kielle-
tään mutta pykälä puuttuu, niin tästä voi kuka tahansa tulkita, että toisin sanoen etämyynti
sallitaan. Meillä eduskunnassa se ainoa olemassa oleva tulkinta nyt on se, että etämyynti
Suomessa sallitaan. Tämänkin lain käsittelyn jälkeen se on se viesti, joka eduskunnasta
lähtee ulos, elikkä perustuslakivaliokunnan tekemä tulkinta ja kanta. Tästä siis seuraa se,
että hallitus riskeeraa tällä lakiesityksellään tietoisesti Alkon monopolin. Kyllä ihmettelen
sitä, miten vähän te arvostatte perustuslakivaliokunnan kantoja ja peruslakivaliokunnan
työtä. Sitä ihmettelen tässä kaikkein eniten.

Ensimmäinen varapuhemies Mauri Pekkarinen:  Arvoisat edustajat, nyt ehdottaisin,
että otettaisiin — kun kohtamiten kaikki ovat vähintään yhden kerran, jotka ovat sitä pu-
heenvuoroa pyytäneet, sen myöskin saaneet — minulta täältä listalta vielä joko jo aikai-
31



Pöytäkirjan asiakohta PTK 140/2017 vp
semmin puhuneita tai tässä haastettuja edustajia seuraavasti: edustajat Heinäluoma, Heik-
kinen, Vartia, Räsänen, Elo. 

23.12 Eero Heinäluoma sd (vastauspuheenvuoro): Arvoisa puhemies! Tämä on ollut kui-
tenkin, vaikka iltamyöhään ikävä kyllä — enkä kannata tällaista ilta-asioiden hoitoa — ar-
vokas keskustelu, koska onhan tämä pikkuhiljaa käynyt selväksi: Kiistaton tosiasia on se,
että jättämällä pykälistä pois etämyyntimääräykset syntyy tilanne, jossa etämyyntilupia ei
enää tarvita. Ei muuta kuin panee kaupan päälle Suomen rajojen ulkopuolelta ja lähtee
myymään tänne, niin kuin perustuslakivaliokunta sanoo.

Toinen asia, joka on tullut selväksi, on, että tahtipuikkoa täällä käyttää kokoomus. Mut-
ta kun käyttää tahtipuikkoa, arvoisa kokoomus, niin tulee myös vastuu ja raskas vastuu.
[Susanna Huovinen: Kyllä, iso vastuu tässä asiassa!] Te olette nyt viemässä eteenpäin sel-
laista päätöksentekoa, jonka seurauksia ei ole eduskunnalle avoimesti kerrottu. Tämän ti-
lanteen tietävät tasan ne, jotka ovat tässä iltaistunnossa jaksaneet istua. [Susanna Huovi-
nen: Ketunhäntä kainalossa! — Eduskunnasta: Kyllä!]

23.13 Hannakaisa Heikkinen kesk (vastauspuheenvuoro):  Arvoisa herra puhemies!
Täällä tosi moni tuntuu haikailevan keski- ja eteläeurooppalaisen juomakulttuurin perään.
Mielestäni muut Pohjoismaat ovat paljon relevantimpi vertailukohta Suomelle. Ruotsissa
ruokakaupoissa myytävien alkoholijuomien prosenttiraja on 3,5. Norjassa se on sama kuin
meillä, 4,7 prosenttia. [Sinuhe Wallinheimo: Mites Tanska?] Islannissa kaikki yli 2,25-
prosenttiset alkoholijuomat pitää ostaa paikallisesta alkosta. Tanska on Pohjoismaiden jou-
kossa poikkeus, koska siellä ei ole alkoholimonopolia. [Sinuhe Wallinheimo: Juuri näin!]
— Hei, edustaja Wallinheimo, tarkoittaako tuo teidän huutelunne, että te vastustatte Alkon
monopolin suojelua? Vastatkaapa tähän tuon huutelun jälkeen. [Välihuutoja sosiaalidemo-
kraattien ryhmästä] — Suomen alkoholipolitiikka siis kulkisi tämän uudistuksen myötä
täysin eri suuntaan kuin muissa Pohjoismaissa, ja se on vastuuton suunta. — Mutta minä
odotan edustaja Wallinheimoa. Mitä mieltä te olette Alkon monopolista?

23.14 Sinuhe Wallinheimo kok (vastauspuheenvuoro): Arvoisa puhemies! Lähtökohta-
na nimenomaan neuvotteluissa aikanaan oli se, että Alkon monopoli säilyy. [Hannakaisa
Heikkinen: Onpa kiva kuulla! — Hälinää] Mutta kun annoitte esimerkkejä Pohjoismaista,
niin Tanska on poikkeus ja Tanskassa on paljon korkeammat prosenttirajat. [Hannakaisa
Heikkinen: Siellä ei ole monopolia! Onko niin?] — Juuri näin. Mutta siellä on myös paljon
korkeammat rajat prosenteissa, eikö olekin? — Kun puhutaan siitä mahdollisesta euroop-
palaisesta kulttuurista, mitä kohti meidän pitäisi tulla, mielestäni Tanska on hyvä esimerk-
ki siitä. [Sari Essayah: No niin!] Ottakaa oppia siitä. 

23.15 Antero Vartia vihr (vastauspuheenvuoro): Arvoisa puhemies! En tule helpotta-
maan tätä keskustelua yhtään nostamalla tämän asian esille. Ajatellaan asiaa kuluttajan
kannalta. Etämyynti on sitä, että tilaa netistä juomia ja ulkomainen toimija toimittaa juo-
mat kotiovelleni. Etäosto on sitä, että tilaan juomia ulkomailta ja erillinen kuriiri toimittaa
nämä juomat kotiovelleni — kuluttajan kannalta täysin sama operaatio. Etäostossa makse-
taan sekä valmistevero että arvonlisävero tänne lähtömaahan ja sen jälkeen vielä arvonlisä-
vero Suomeen. Etämyynnissä maksettaisiin arvonlisävero pelkästään Suomeen. Ongelma
etäostossa on se, että se on EU-lakien vastainen, koska kaksinkertainen verotus on kiellet-
32



Pöytäkirjan asiakohta PTK 140/2017 vp
tyä. Sen vuoksi EU-lakien mukaan meidän tulisi sallia etämyynti. Ymmärrän tämän
problematiikan, joka tähän liittyy, mutta kuluttajan kannalta ajateltuna edelleenkin tulevai-
suudessa etäosto on mahdollista: juomia voi tilata ulkomailta, kunhan ulkopuolinen kuriiri
toimittaa ne ovelle. Ja tässä tapauksessa toivoisin, että mietimme myös kuluttajan asemaa.

23.16 Joona Räsänen sd (vastauspuheenvuoro): Arvoisa puhemies! Kyllä tämän keskus-
telun jälkeen on tullut hyvin selväksi, että ei parane yhtään ihmetellä, minkä takia hallituk-
sella on ollut vähän vaikeuksia muussakin lainsäädännössä kuin pelkästään tässä alkoholi-
lainsäädännössä. [Antti Rinne: Kokoomuksella on omat tavoitteensa!] Herranjumala, ei
olla edes hallituspuolueissa yhtä mieltä siitä, miten tämä asia sitten ratkaistaan. Kai täällä
nyt pitäisi selvä tahto olla. Kun kuuntelin puheenvuoroja, niin sanottiin, että kaikki halua-
vat täällä salissa Alkon monopolin turvata ja kieltää tämän etämyynnin. [Antti Rinne: Pait-
si Wallinheimo!] Sen jälkeen se on varmaan sitten turvattava, ja se onnistuu lainsäädännöl-
lä.

Ja sitten kun täällä vedotaan tähän selvittelyyn: jos tätä kaksi vuotta on hierottu erilai-
sissa työryhmissä ja hallitus on sitten vääntänyt peistä tästä prosentista, niin kai siinä sa-
malla nyt oltaisiin voitu tämä etämyyntikin ratkaista. [Antti Rinne: Sehän oli jo!] — No
niin, sitten vielä muistutetaan, että ai niin, sehän oli ratkaistu. [Hannakaisa Heikkisen vä-
lihuuto] Mutta sitten se varmaan siinä vaiheessa piti keikauttaa sieltä pois, kun mentiin so-
pimaan joistain muista lehmänkaupoista. Kun tämä on niin sekavaa ja täällä yön pimeinä
tunteina tätä käsitellään, niin ei tämä ole kyllä eduskunnalle kunniaksi.

Ensimmäinen varapuhemies Mauri Pekkarinen:  Olen vielä merkinnyt puheenvuorot
tähän debattiin, siis jo aikaisemmin mainitun Elon lisäksi, edustajille Filatov, Essayah ja
Kymäläinen. Ja nähdäkseni jokainen, joka on pyytänyt... [Merja Mäkisalo-Ropposen väli-
huuto] — Ai, edustaja Mäkisalo-Ropponen ei ole saanut tässä minun aikanani puheenvuo-
roa, myös hän saa vielä vastauspuheenvuoron. — Kaikki te muut, arvoisat edustajat, olette
käyttäneet vähintään yhden vastauspuheenvuoron, useampi useamman vastauspuheenvuo-
ron. — Ja nyt, edustaja Elo, teillä on vastauspuheenvuoro.

23.18 Simon Elo sin (vastauspuheenvuoro):  Arvoisa puhemies! Edustaja Niikko, jos
Vantaan Korsoa kutsutaan Suomen Pariisiksi jo nyt, hyvä. Jos sitä kutsutaan Suomen Pa-
riisiksi tämän hallituksen hyvän esityksen jälkeen, sitä parempi. Ei minulla ole mitään sitä
vastaan, että Korson kaltainen alue voisi olla Suomen Pariisi. Minusta se ei kuulosta huo-
nolta. Minusta se kuulostaa juuri siltä keskieurooppalaiselta kehitykseltä, jonka suuntaan
olisi pitänyt mennä.

Mitä tulee sitten tähän mainitsemaanne turvallisuuteen, sosiaalisiin kysymyksiin, niin
minusta on hienoa, että valiokunta ehdottaa, että joka anniskelupaikassa tulee olla yksi jär-
jestyksenvalvoja jokaista alkavaa sataa asiakasta kohti kello 1.30:n jälkeen. Mutta fiksua
on myös se, että nämä henkilöt voivat tehdä myös muita kuin valvontaan liittyviä tehtäviä.
Huomioidaan turvallisuus, huomioidaan sosiaaliset näkökohdat, mutta tällä järkevällä ta-
valla myös se elinkeinotoiminta.

Hieman ihmettelin edustaja Heikkisen Pohjoismaat-vertausta. Tiedän, että Tanskaan
kuuluvilla Färsaarilla alkoholia voi ostaa vain paikalliselta lentokentältä. Onko tämä nyt se
suunta, mihin Suomen pitäisi mennä? Ei varmasti. Kyllä me löydämme meidän oman mal-
limme, [Puhemies koputtaa] ja se on se malli, jota hallitus esittää.
33



Pöytäkirjan asiakohta PTK 140/2017 vp
Ensimmäinen varapuhemies Mauri Pekkarinen:  Ja edustaja Filatoville tämän debatin
92. puheenvuoro. 

23.19 Tarja Filatov sd (vastauspuheenvuoro): Puheenvuoro tässä debatissa. — Minusta
näyttää siltä, kun on tätä keskustelua kuunnellut, kuunnellut aiemmin ministeri Risikkoa ja
nyt ministeri Saarikkoa, että tässä on käynyt niin, että perustelut sekä laissa että tässä mie-
tinnössä, jonka sosiaali- ja terveysvaliokunta on tehnyt, ovat saaneet ne ihmiset, jotka ajat-
televat, että alkoholipolitiikka on sosiaali- ja terveyspolitiikkaa, mutta pykälät ovat saa-
neet ne ihmiset, jotka ajattelevat, että alkoholipolitiikka on kauppa- ja elinkeinopolitiik-
kaa. Ja mitä tulee tähän etämyyntiin, niin minua suuresti hämmästyttää se, että ministeri
vetoaa siihen, että meidän nykylainsäädännön puitteissa etämyynti on kielletty, mutta sen
jälkeen, kun me säädämme tämän lain, meillä on laki, josta perustuslakivaliokunta on sa-
nonut, että se ei ole kielletty, kun sitä ei ole pykälässä kielletty. Sitten te sanotte, että te pi-
kaisesti valmistelette meille uuden lakiesityksen, jossa tämä ongelma ratkaistaan, ja kui-
tenkin sanotte, että tässä sitä ei voi ratkaista, koska on poliittisia erimielisyyksiä. Minun on
hyvin vaikea luottaa siihen, että ne poliittiset erimielisyydet häviävät sen jälkeen, kun nui-
ja on kopahtanut [Puhemies koputtaa] ja on hyväksytty tämä laki, ikävä kyllä.

23.20 Sari Essayah kd (vastauspuheenvuoro): Arvoisa puhemies! Ministeri tosiaan siel-
lä alkupuolella puheenvuorossaan sanoi, että ei halua kiireellä tuoda tänne sitä lakipykä-
lää, ja sen takia vetosi siihen, että tarvitaan lisää aikaa. Mutta sitten vähän myöhemmin tuli
se todellinen syy esille: hallituksella on poliittinen erimielisyys täällä. Oikeastaan tässä
keskustelun loppupuolella on sitten käynyt edustaja Wallinheimon puheenvuorosta ilmi,
että siellä kokoomus haikailee Tanskan mallia, jossa ei ole minkäänlaista alkoholimyynti-
monopolia. Siinä mielessä tämä on ollut kyllä hyvin valaiseva keskustelu, että meille on
käynyt ilmi se, että kokoomus ajaa sitä, että Alkon monopoli Suomesta kaatuu, ja sehän
kaatuu, kun meillä tulee tällainen hetki, että meillä ei ole lainsäädäntöä, joka kieltää etä-
myynnin.

Aivan niin kuin täällä ovat kollegat sanoneet, niin varmasti sinä aikana, joulunpyhinä,
kun me täällä muut olemme levossa, tulee se, joka lähtee kokeilemaan tätä asiaa, koska jos
ei mitään muuta niin hyvät korvaukset hän saa tästä keissistä. Siinä mielessä tämä sali on
valmis tulemaan vaikka joulunpyhinä töihin, jotta me voimme [Puhemies koputtaa] pitää
Suomessa Alkon monopolin. Minä vetoan teihin, ministeri Saarikko. 

23.21 Suna Kymäläinen sd (vastauspuheenvuoro):  Herra puhemies! Meillä on todella
reilu viikko jouluun, ja elämme eduskunnassa yhtä vuoden merkittävimmistä vaiheista.
Teemme muun muassa talousarvioesitystä, silti meillä on vielä valmistelussa budjettilake-
ja valiokunnissa, ja nyt te tuotte tällaisella hirveällä kiireellä tämän alkoholilainsäädännön.
Te olette riidelleet siitä kaksi vuotta, valmistelleet sitä, ja nyt meidän muiden pitäisi tämä
vuorokaudessa ratkaista. Teille ei sopinut antaa meille aikaa edes aamuun käsitellä 200-si-
vuista mietintöä. Ei tämä kunniaksi ole lain esittelijöille, ei hallitukselle, ei tässä salissa
käydylle keskustelulle eikä eritoten valiokunnissa tehtävälle työlle. Kyllä tässä lakivalio-
kunta, perustuslakivaliokunta sekä sosiaali- ja terveysvaliokunta tulevat pahoin tavoin yli
ajetuiksi. Koska tämä ei ole budjettilaki, tätä ei olisi niin kiire tuoda tässä [Puhemies ko-
puttaa] vaiheessa. Siksi kysyn, arvoisa ministeri: miksi ihmeessä tällä on nyt niin kiire, että
meidän pitäisi tehdä lainsäädäntö, joka valmistellaan etämyynnin osalta vasta jälkikäteen? 
34



Pöytäkirjan asiakohta PTK 140/2017 vp
Ensimmäinen varapuhemies Mauri Pekkarinen: Ja viimeinen vastauspuheenvuoro,
edustaja Mäkisalo-Ropponen. 

23.23 Merja Mäkisalo-Ropponen sd (vastauspuheenvuoro):  Kiitos, arvoisa puhemies!
Edustaja Jaskari sanoi täällä jo pitkän aikaa sitten, että tämä keskustelu on kiusallista. Niin
on, mutta minusta tämä keskustelu on lähes moraalitonta. Minusta on moraalitonta tehdä
kansalaisia koskevia lakeja tällä tavalla. Tämä ei ole ensimmäinen kerta, kun hallitus ha-
luaa vaikeita asioita viedä eteenpäin mielestäni erittäin kyseenalaisella tavalla ja aikatau-
lulla ilman, että asioihin annetaan perehtyä kunnolla. Kun minä en ole ollut näissä valio-
kunnissa ja kun minä olen kuunnellut tätä keskustelua, niin kyllä tämä asia on täysin auki ja
hirveän monet asiat aivan käsittämättömän epäselviä. Kyllä ihmettelen, miksi tätä asiaa ei
voi siirtää eteenpäin. Minä en usko, että kansalaiset ovat tyytyväisiä tällaiseen toimintata-
paan eduskunnassa.

Ensimmäinen varapuhemies Mauri Pekkarinen: Puhujalistaan, edustaja Wallinheimo. 

23.24 Sinuhe Wallinheimo kok: Arvoisa puhemies! Kuten jo aiemmin tänään totesin, va-
liokunta ansaitsee kiitokset siitä, että se onnistui saamaan tämän lain vielä ennen joulua
tänne ensimmäiseen käsittelyyn. [Suna Kymäläinen: Mikä valiokunta?] On myös hyvä,
että valiokunta on suhtautunut mietinnössään myötämielisesti valtaosaan tähän uuteen ja
hyvään alkoholilakiin sisältyvistä hankkeista, joilla puretaan muun muassa ravintola-alan
ylikireää säätelyä. Tämä on aidosti todella odotettu asia ravintola-alalla, ja kiitosta asiasta
on tullut joka puolelta Suomen kolkista. Ravintoloiden anniskeluluvat yksinkertaistuvat ja
niiden aukiolo- ja anniskeluajat vapautuvat. Tämä auttaa ravintoloita mukauttamaan toi-
mintaansa asiakaskunnan tarpeisiin nykyistä joustavammin. Lisäksi, kuten ministeri jo
aiemmin totesi, monet hyvin vanhakantaiset normit, kuten vaikkapa esimerkiksi velaksi-
myyntikielto, poistuu. Kiitokset siis näistä. 

Toisaalta, arvoisa puhemies, ikävä kyllä, aika monissa asioissa valiokunta on sisällyttä-
nyt mietintöönsä hiukan erikoisia linjauksia. 

Näkyvin näistä on tietysti tämä vähittäismyynnin tilavuusprosenttiasia, jossa hallitus-
puolueiden yhdessä sopimaa ratkaisua on muutettu. Tämä on tietenkin sangen harmillista.
Siksi me nyt joudumme tästä huomenna äänestämään valiokunnan näkemyksen ja Sipilän
hallituksen esityksen kantaa edustavan edustaja Sarkomaan ehdotuksen välillä. 

Muita erikoisia tulkintoja, kuten jo aikaisemmin mainitsin, mietinnössä liittyy muun
muassa valmistustapaneutraliteetin poistoon. Valiokunta toteaa: "Valmistustaparajoituk-
sesta luopuminen tuo markkinoille uudentyyppisiä alkoholijuomia, joiden markkinointi tu-
lee todennäköisesti kohdistumaan erityisesti nuoriin ja naisiin." Siis nuoriin ja naisiin. Mitä
ihmettä tällä oikein tarkoitetaan? Alaikäisille kohdennettu mainonta on ja pysyy uudenkin
lain aikana kiellettynä. Toiseksi, miksi juuri naiset nostetaan erityisesti esiin? Annetaanko
ymmärtää, että naiset olisivat miehiä alttiimpia mainonnan vaikutuksille, [Hannakaisa
Heikkinen: Kyllä!] vai onko tässä kuultavissa kaikuja niiltä ajoilta, jolloin naisten ei ollut
sallittua käydä yksin ravintoloissa? En todella tiedä, mitä valiokunta tässä tarkoittaa, eikä
selvyyttä tullut tähän debatissakaan. 

Toinen erikoinen tulkinta liittyy sekin näihin valmistustapaneutraliteettia koskeviin ar-
vioihin. Valiokunta näyttää pitävän valmistustavan vapauttamista ei niin olennaisesti hait-
toja lisäävänä tekijänä, jos prosenttiraja pysyy nykyisenä. Sen sijaan jos tilavuusraja nou-
35



Pöytäkirjan asiakohta PTK 140/2017 vp
see, naisille suunnattu markkinointi tekeekin näistä juomasekoituksista aivan toisella ta-
valla vaarallisia. Tätä kummallista päättelyketjua ei perustella mietinnössä mitenkään. 

Arvoisa puhemies! Kokonaisuudessaan uusi laki on maltillinen kokonaisuus, joka halli-
tusti lisää ihmisten valinnanvapautta ja elinkeinoelämän toimintamahdollisuuksia samalla
kuitenkin säilyttäen hyvät edellytykset hillitä alkoholista aiheutuvia haittoja. [Hannakaisa
Heikkinen: Höpö höpö!] Suomi on valmis myös pieneen vähittäiskauppojen juomien vah-
vuuden nostamiseen edustaja Sarkomaan vastalauseen mukaisesti. 

23.28 Harri Jaskari kok: Arvoisa herra puhemies! Todellakin jo pitemmän aikaa, kuten
arvoisa kollega sanoi, on tuntunut aika kiusalliselta käydä keskustelua vain yhdestä tiukas-
ta näkökulmasta, jopa yhdestä tiukasta teemasta eli etämyynnistä, kun meidän olisi pitänyt
puhua paljon laajemmin tästä koko alkoholikulttuurista ja sen muutoksesta Suomessa ja
siitä, millaisen kuvan me annamme siinä. Annammeko me kuvan, että me haluamme edel-
leenkin olla tällainen vanha valvontakomissio-Suomi sen sijaan, että me olisimme aidosti
eurooppalaista alkoholipolitiikkaa tukeva Suomi, joka loppujen lopuksi tästä tabusta voisi
pikkuhiljaa päästä eroon?

Mielenkiintoisia yksityiskohtia: Me taistelemme myöskin 5,5 prosentista tai 4,7 prosen-
tista. On aika jännää, että kun mennään ravintolaan, niin me tilaamme 87-prosenttisesti sitä
miedompaa, mikä liittyy ihan makutottumuksiin, ei muuhun siinä kysymyksessä. On aika
kiusallista edes keskustella siitä, että jos vaan saa, niin aina vahvempaa ostetaan. [Hanna-
kaisa Heikkinen: Näin se vaan on!] Eikö ole pikkuhiljaa Suomessakin muuttumassa tällai-
nen näkökulma? Tilastot osoittavat jotain aivan muuta.

Sitten meillä oli keskustelussa myöskin ravintolapuolella esimerkiksi järjestyksenvalvo-
jan osalta sellainen, että meillä pitäisi olla 300-paikkaisessa salissa neljä järjestyksenval-
vojaa, vaikka siellä on 12 ihmistä. [Timo Heinonen: Kuka sellaista esittää?] — Niin, täl-
laisia, tämän tyylisiä näkökulmia oli siellä. — Onneksi siellä nyt on saatu muutosta, muu-
toksia alkuperäiseen esitykseen. Myöskin sellaisen muutoksen valiokunta teki hienosti,
että tämä järjestyksenvalvoja saa tehdä jotain muutakin kuin valvoa järjestystä. [Hannakai-
sa Heikkinen: Kyllä!]

Mietitään, minkälaisia ihme yksityiskohtia on tehty tämän tabun muodossa, tai mietti-
kää sitä, että tässä on keskusteltu tästä valmistustavasta, jossa on pidetty kaiken pahan al-
kuna ja juurena sitä, onko se tehty tislatulla tavalla vai onko se vain käymismenetelmällä.
No joo, sitten vaan maataloustuottajat kyllä sanoivat, että jos olisi ollut tislattu mukana, oli-
si suomalaista ohrantuotantoakin tuhat hehtaaria lisää saatu aikaiseksi. Senkin näkökul-
man voisi ehkä kieltämättä ottaa siinä hommassa.

Ja sitten nämä pienet käsityöläispanimot. Aika mielenkiintoinen rajoite, että per käsityö-
panimo voi olla yksi myyntipaikka koko yrityksellä ja sen täytyisi olla valmistuspaikan yh-
teydessä. Mitä jos niitä valmistuspaikkoja on kaksi? Täytyy siis valita, mihin mennään.
Aika ihmeellistä politiikkaa me aidosti tehdään, se näkökulmana.

Ja sitten vielä se etämyyntikuvio. Tämä on aidosti mielenkiintoinen, ja minä arvostan si-
tä, että arvoisa ministeri katsoo sen läpi, miten se voidaan tehdä, mutta muutamia muitakin
kommentteja etämyyntiin: Onko kenties sellainen pelko, että suomalainen vie vaikka alko-
holia — ja itse asiassa alkoholi on Suomen suurin elintarvikevientiartikkeli — [Hannakai-
sa Heikkinen: Ei ole totta!] ja vie vaikka Ranskaan sitä kotiviiniä tai likööriä ja sitten rans-
kalainen tulee katsomaan, että se ei saakaan tuoda Suomeen? Voisiko tässä olla jotain ris-
tiriitaa?
36



Pöytäkirjan asiakohta PTK 140/2017 vp
Ja miten ihmeessä Systembolaget Ruotsissa on pystynyt säilyttämään monopolin, vaik-
ka siellä etämyynti on sallittu ja etämyynnin kautta prosentti menee? Miten ihmeessä ne
ovat pystyneet säilyttämään monopolin, ja miten ainoastaan Suomi olisi ainut maa Euroo-
passa, joka etämyynnin kieltää? Ainut maa Euroopassa, joka kieltää. Ruotsissakin tämä
Systembolaget toimii, ja siinä on monopoli. Olisitte kuunnelleet edustaja Vartiaa, kun hän
selitti tämän etäoston ja etämyynnin eron. Etämyynnin puolella ainoastaan verot tulevat
sitten Suomeen. Ja pitäisi puhua jostain muustakin, vaikka matkustajatuonnista ja tällaisis-
ta. Sitä vähätellään, ja sitten Suomen osalta laitetaan kaikki erittäin negatiivisesti.

Puhutaan alkoholikulttuurista, mutta ei, hyvät ystävät, tehdä siitä enää tabua.

23.32 Susanna Huovinen sd:  Arvoisa herra puhemies! Todellakin olemme keskustele-
massa lakiehdotuksesta ja mietinnöstä, jonka keskiössä pitää olla kansanterveys ja tätä
kautta myös kansantalous. Me olemme tietoisia siitä, että alkoholipolitiikka on luonnolli-
sestikin aina tasapainoilua erilaisten tavoitteiden välillä, mutta siitä huolimatta jo lain pe-
rusteluista ilmi käyvistä syistä johtuen on selvää, että ensisijainen tavoite tulee olla kansan-
terveyden edistäminen, varsinkin, kun tiedämme, millaisista miljardihaitoista alkoholihait-
tojen osalta me suomalaisessa yhteiskunnassa valitettavasti puhumme.

Puhemies! Olen hyvin iloinen siitä, että sosiaali- ja terveysvaliokunta on omassa mietin-
nössään hyvin perusteellisesti käynyt läpi nimenomaan näitä alkoholihaittoja, aivan kuten
valiokunnan rooliin kuuluukin. Siellä on mainittu alkoholihaittojen yhteys kokonaiskulu-
tukseen, alkoholisairaudet, muut sairaudet, mielenterveyden ongelmat, ennenaikaiset kuo-
lemat, itsemurhat, turvallisuushaitat, poliisin resurssit, joista tänään täällä saimme todella-
kin ministeri Risikon suulla kuulla, että ei ole varauduttu niihin lisäresurssitarpeisiin, kun
tässä asian käsittelyn yhteydessä on eduskunnalle tuotu tietoon, minkälaisia lisäresurssitar-
peita tämä edellyttää: liikenneturvallisuuden menot, sote-menot, niin suorat menot näiden
sairauksien, tapaturmien, väkivallan seurauksena, kuin myös epäsuorat, perheiden pahoin-
vointi, lastensuojelukysymykset ja niin edelleen. Lisäksi valiokunta on nostanut hyvin esil-
le vaikutuksia työelämään poissaolojen, sairastumisten, eläköitymisten kautta. Tämä kaik-
ki on käsittelyssä otettava huomioon, ja kuten sanoin, lakia uudistettaessa mielestäni ainoa
oikea painotus, kun puhumme näin mittavista haitoista kuin tällä hetkelläkin puhumme, tu-
lee olla kansanterveyskysymyksissä, ja niin kuin sanoin, tätä kautta kyse on myös merkit-
tävistä kansantalouden kysymyksistä.

Puhemies! Täällä on sivuttu myöskin prosenttirajakysymystä, ja valiokunta mielestäni
aivan oikein täällä toteaa, että kun panimotuotteiden kulutus on yli puolet kaikesta Suo-
messa kulutetusta alkoholista, on aivan selvää, että on suuri riski, että kulutus siirtyy vah-
vempaan olueen ja vaikuttaa näin merkittävästi kansanterveyteen ja -talouteen. Kiinnitän
huomiota myös siihen, että kun täällä sanotaan, että kyllä varmasti kolmosoluen juojat jat-
kossakin juovat kolmosolutta, niin voi olla, niin kuin täällä on esitetty, että sellaista olutta
ei välttämättä jatkossa kaupan hyllyltä löydy. Sitä paitsi hinta ja euro on tosi kova konsultti
kuluttajille myös alkoholissa, ja silloin kun kauppa tekee ilman muuta nelosoluesta tai
näistä vahvoista oluista sisäänheittotuotteen tarjouksillaan, niin on aivan selvää, mihin
suuntaan tämä kehitys tulee menemään. Tätä myöskin kaikki tutkijat ja asiantuntijat ovat
omissa lausunnoissaan korostaneet.

Puhemies! Sitten vielä puutun tähän hevosen kokoiseen asiaan eli tähän etämyyntikysy-
mykseen. Minä haluaisin vielä penätä ministeriltä vastausta siihen, onko todella niin, että
hallitus ei näe tätä riskiä, joka tämäniltaisessa keskustelussa on täällä hyvin tuotu esille.
37



Pöytäkirjan asiakohta PTK 140/2017 vp
Eikö nähdä tätä riskiä, joka täällä on esiin nostettu, poliittista riskiä, taloudellista riskiä,
eikö näitä nähdä, eikö niitä tunnusteta? Ja kun te viittaatte täällä etämyynnin kieltävään py-
kälään, joka on tipahtanut jonnekin, josta kukaan ei tiedä minne ja miksi, ja viittaatte po-
liittisiin syihin, niin kuinka nopeasti nämä poliittiset syyt poistuvat siltä pöydältä, jolle
aiotte viedä tämän etämyynnin pohdittavaksi? Miten suhtaudutte siihen, kun valiokunnan
jäsenet täällä kertovat, että eduskunnassa käyneet asiantuntijat ovat antaneet omat asian-
tuntijalausuntonsa olettaen, että etämyynti on kielletty? Emmekö me aseta myös eduskun-
nassa käyneet asiantuntijat aivan kohtuuttomaan tilanteeseen, kun he eivät ole voineet ot-
taa tähän asiaan kantaa? Jos haluatte sitten vatkata tätä asiaa jossakin työryhmässä, niin
eikö nyt kävisi niin, että laitetaan riskin minimoimiseksi tämä etämyyntikieltopykälä tässä
käsittelyssä tähän lainsäädäntöön, jotta emme ota sitä riskiä, että joulunpyhien aikana mo-
nopoli menee? Eikö se ole mahdollista? Ja jatkatte tämän asian käsittelyä sitten niissä työ-
ryhmissä ja omissa komiteoissanne ja palaatte sitten uudella esityksellä, jos löytyy joku
vieläkin parempi muotoilu. Mikä tässä on näin vaikeata? Kaksilla rattailla ajelua tämä on.

23.38 Markus Lohi kesk: Arvoisa puhemies! Kun useampi tunti on käyty nyt keskuste-
lua ja debattiakin tästä aiheesta, niin täytyy sanoa, että välillä vähän keskustelu tahtoo puu-
routua ja alkavat selvätkin asiat tuntua epäselviltä. Mutta voi sanoa, että on tässä kyllä sel-
keytynyt sekin, että jos tässä laissa on joitakin hyviä puolia — nimenomaan se, että pyri-
tään ravintolatoiminnan byrokratiaa purkamaan ja sitä kautta helpottamaan sitä toimintaa
ja ohjaamaan alkoholinkäyttöä sinne ravintolaan — niin vastapainoksi tässä on sitten kyllä
elementtejä, jotka vievät asiaa toiseen suuntaan, ja kaikista ongelmallisinhan niistä on ni-
menomaan se, jota täällä nyt on puheenvuoro toisensa jälkeen kyllä toistettukin minusta ai-
van hyvin, jos tätä tilavuusprosenttia vähittäiskaupassa lähdetään nostamaan. 

Äkikseltään kun ajattelee, niin tämähän tuntuu aika pieneltä asialta, mutta asiantuntijat
— niin kuin tässäkin sosiaali- ja terveysvaliokunnan käsittelyssä ja kun tämä hallituksen
esitys oli lausuntokierroksella — lähes yksimielisesti toteavat, että jos tämä laki hyväksy-
tään tämmöisenä, jos vähittäiskaupan tilavuusprosenttia nostetaan, niin haitat lisääntyvät
merkittävästi, kuten täällä on erittäin ansiokkaasti sosiaali- ja terveysvaliokunnan mietin-
nössä todettu. Täällä todetaan muun muassa poliisin hälytystehtävien lisääntymisestä, että
170 henkilötyövuotta tarvittaisiin poliiseja lisää, kustannukset 10—15 miljoonaa, tai toi-
sella puolella puhutaan terveyshaitoista, alkoholikuolemista: 150 kuolemaa. Silloin on
pakko itse miettiä, onko minulla joku vasta-argumentti, jolla minä kumoan, että eivät nämä
pidäkään paikkaansa, ja joudun toteamaan, että ei minulla ole mitään vasta-argumenttia.
Jos minulla olisi vasta-argumentti, jos olisi asiantuntijoita toisella puolella, jotka sanoivat,
etteivät nämä pidä paikkaansa, ei tästä pienestä korotuksesta seuraa näitä, niin itsekin voi-
sin ajatella niin, että okei, tehdään tämmöinen korotus. Mutta kun erittäin yksimielisesti
asiantuntijat lausuvat, että nämä ovat ne seuraamukset, ja minulta ei löydy näitä vasta-ar-
gumentteja, niin päättäjänä olen tosiasioitten edessä ja joudun toteamaan sen, että on erit-
täin hankala kannattaa sellaista esitystä, joka aiheuttaa tällaisia ongelmia.

Arvoisa puhemies! Meillä on joulu kohta tulossa, ja kun miettii näitä kysymyksiä ja lu-
kee tätä sosiaali- ja terveysvaliokunnan mietintöä, jossa sanotaan, että alkoholi liittyy suu-
reen osaan perheväkivallasta, vanhempien alkoholinkäyttö perheissä lisääntyy, se lisää sa-
malla niin lasten kuin aikuistenkin turvattomuutta perheissä, ja mietitään tätä loma-aikaa,
joka on tulossa, niin tulee väistämättä mieleen, olemmeko me edistämässä sitä lasten hy-
vinvointia, sitä, että jokainen lapsi voi herätä aamulla turvallisin mielin ja voi tuntea sen,
38



Pöytäkirjan asiakohta PTK 140/2017 vp
että koti on hyvä paikka asua ja elää, vai olemmeko me edistämässä nyt tällä lainsäädän-
nöllä sitä, että [Antti Rinne: Eikö se ollutkaan hallituksen esitys?] yhä useampi lapsi jou-
tuu kokemaan, valitettavasti, alkoholista aiheutuvia ongelmia siellä kotona. [Antti Rinne:
Eikö tämä ole keskustan esitys?] Sen takia minun on erittäin helppo tukea tätä sosiaali- ja
terveysvaliokunnan mietintöä, jossa hyvin selkeästi otetaan kantaa siihen, että muun muas-
sa näistä seurauksista, joita äsken tuossa kerroin, johtuen on vähittäiskaupan tilavuuspro-
sentti pidettävä nykyisellä tasolla. [Antti Rinne: Entäs etämyynti?] 

Minä näkisin niin, että tässä tilanteessa olisi kyllä suurta viisautta, että tämä eduskunta-
sali kokonaisuutena kantaisi vastuun tästä ja jokainen edustaja voisi kohdallaan kuunnella
sekä sydäntä että järkeä. Jos minä kuuntelen sydäntä, niin se sanoo, että ei enää yhtään al-
koholihaittoja lapsille eikä suomalaisille aikuisillekaan, ei Suomeen enää yhtään alkoholi-
haittoja enempää kuin tänä päivänä, ei enää yhtään alkoholikuolemia enemmän, ja järki sa-
noo, että ei enää yhtään kustannuksia yhteiskunnalle alkoholista, [Pekka Puska: Hyvä!] ja
sen takia olen voimakkaasti sitä mieltä, että tehdään vastuullinen päätös, kukin äänestä-
köön tahollaan sen mukaan, minkä tuntee oikeaksi, ja sitten me kannamme porukalla vas-
tuun siitä, mitä päätöksiä me teemme täällä Suomessa. Kukin kantaa sen vastuun, mutta se
on se valitettava piirre, että sitä vastuuta, että niin moni lapsi ja nuori kärsii siitä, että alko-
holista aiheutuu ongelmia perheissä, me emme voi poistaa millään äänestyspäätöksellä, ja
sen takia pyydän, että jokainen kohdallaan harkitsee, mikä on viisasta ja mikä on suoma-
laiselle yhteiskunnalle hyväksi tulevaisuutta ajatellen.

23.43 Hannakaisa Heikkinen kesk: Arvoisa herra puhemies! Käsittelyssä oleva esitys
uudeksi alkoholilaiksi on pääpiirteissään hyvä ja tarpeellinen. Se jatkaa Sipilän hallituksen
tärkeää tavoitetta purkaa turhaa sääntelyä ja normistoa. Suhtaudun myönteisesti moniin
sen mukanaan tuomiin uudistuksiin, kuten pienten panimoiden toimintamahdollisuuksien
laajentamiseen ja turhan lupabyrokratian purkamiseen.

Suomessa alkoholipolitiikkaa koordinoidaan sosiaali- ja terveysministeriöstä. Sille on
vakaat perustelut. Alkoholipolitiikka on ennen kaikkea sosiaali- ja terveyspolitiikkaa, ei
elinkeinopolitiikkaa. [Susanna Huovinen: Juuri näin!] Tämä on perusteltua, onhan alkoho-
li tällä hetkellä vakavin yksittäinen terveyden ja hyvinvoinnin uhkatekijä Suomessa.

Nyt käsittelyssä olevan lakiluonnoksen ensimmäisessä pykälässä todetaan, että lain tar-
koitus on vähentää alkoholipitoisten aineiden kulutusta rajoittamalla ja valvomalla niihin
liittyvää elinkeinotoimintaa alkoholihaittojen ehkäisemiseksi. Alkoholin kulutuksen vä-
hentämisen ja haittojen ehkäisyn periaate ohjaa myös omaa ajatteluani tämän lakiehdotuk-
sen käsittelyssä. Tiedostan toki, että alkoholiin liittyy erilaisia intressejä. Alkoholilain ko-
konaisuudistuksen yhtenä tavoitteena on sovittaa näitä yhteen.

Minulle kynnyskysymys on kaupoissa, kioskeissa ja huoltoasemilla myytävien tuottei-
den alkoholipitoisuus. Esityksen mukaan olemme tuomassa vahvemmat alkoholit nykyi-
sestä 350 myyntipisteestä liki 5 300 päivittäistavarakauppaan ja potentiaalisesti yli 8 000
ravintolalle helpomman saatavuuden piiriin. Monet asiantuntijat jakavat kanssani tämän
huolen. Toistaiseksi saatavuuden helpottaminen on aina tarkoittanut kulutuksen kasvua,
eikä mikään anna ymmärtää, että nyt olisi toisin. On muistettava, että alkoholin käytöstä ai-
heutuvat haitat eivät koske vain pientä ongelmakäyttäjien ryhmää. Riskikäyttäjiä on Suo-
messa noin puoli miljoonaa. Heillä sairauksien, tapaturmien ja sosiaalisten haittojen riski
on olennaisesti kasvanut. Kokonaiskulutukseen vaikuttavat toimet ovat siksi tehokkain
39



Pöytäkirjan asiakohta PTK 140/2017 vp
tapa vähentää riskikäyttöä ja alkoholihaittoja, kuten työpoissaoloja, maksasairauksia sekä
humalajuomiseen liittyviä tapaturmia sekä väkivaltaa.

Arvoisa puhemies! Väljemmällä alkoholin saatavuudella ja kokonaiskulutuksen nousul-
la on väistämättömiä työelämävaikutuksia, ja niistä on uskallettava puhua. Me kansan-
edustajat tässä salissa olemme ymmärtääkseni melko yksituumaisia siitä, että suomalaisen
työn tuottavuutta pitää nostaa. Silti meistä monet haluavat vahvemmat oluet helpomman
saatavuuden piiriin. Tässä on suuri ristiriita. Kestävyysvajeen kuromiseen suomalaisten
työuria pidentämällä vaikuttaa olennaisella tavalla se, millaiset ovat työikäisten suomalais-
ten alkoholin riski- ja suurkäyttäjien kulutustottumukset. Alkoholinkäyttö heijastuu työn
tekemiseen. Se näkyy tehottomuutena, työtehtävien laiminlyönteinä ja poissaoloina. On
muistettava, että merkittävä osa riskikäyttäjistä on työelämässä, ei veneitten alla.

Viime viikolla julkaistun tutkimuksen mukaan yritysjohtajat pitävät alkoholihaittojen
vähentämistä huomattavasti tärkeämpänä tavoitteena kuin saatavuuden vapauttamista.
Yritysjohtajat tietävät kyllä, miltä näyttää alkoholinkäytön todellisuus suomalaisilla työ-
paikoilla. Alkoholin takia arvioidaan Suomessa menetettävän vuosittain noin 2 miljoonaa
työpäivää, mikä vastaa noin 10 000:ta henkilötyövuotta. OECD:n arvioiden mukaan alko-
holi aiheuttaa Suomessa vuosittain noin 2 miljardin euron tuotannonmenetykset. Tämä nä-
kyy myös mainitsemani kyselyn yritysjohtajien vastauksissa, joiden mukaan yli kolmas-
osalla työpaikoista on päihteiden käyttöön liittyviä sairauspoissaoloja tai selkeitä päihde-
ongelmia. Päihteiden aiheuttamaa työkyvyttömyyttä on esiintynyt yli neljäsosassa vastaa-
jien työpaikoista. Nämä ovat valtavan suuria lukuja, ja niitä ei vahvemman oluen helpom-
malla saatavuudella pienennetä.

Arvoisa puhemies! Tällä alkoholilailla on merkittäviä taloudellisia vaikutuksia. Lakiesi-
tyksen taloudelliset vaikutukset ovat kaksiosaiset. On toki selvää, että kulutuksen väkevöi-
tyminen ja myynnin lisäys kasvattaisivat verotuloja, mutta samanaikaisesti haittakustan-
nukset valtiolle, kunnille ja tulevaisuudessa maakunnille kasvaisivat. Vastuullisina päättä-
jinä emme voi ummistaa silmiämme kasvavilta kustannuksilta. Kestävyysvajetta ei taklata
alkoholihaittoja lisäämällä.

Kansanterveydelle uuden alkoholilain vaikutukset ovat yksinomaan kielteiset. Jos hy-
väksymme esitetyn kaupoissa myytävän alkoholituotteiden prosenttirajan noston, teemme
elinkeinopolitiikkaa ihmisten hyvinvoinnin ja terveyden kustannuksella. Se olisi vaaralli-
nen ja edesvastuuton tie.

Alkoholinkäytöstä yhteiskunnalle aiheutuvat kustannukset ovat meille eräänlainen so-
kea piste. Olen huomannut, ettei monikaan haluaisi alkoholihaittojen hintalappua huomata
tai tunnustaa. Alkoholi työllistää joka päivä poliiseja, sairaanhoitajia, palomiehiä, sosiaa-
lityöntekijöitä, vartijoita ja monia muita ammattiryhmiä. Esimerkiksi sisäministeriön po-
liisiosasto toteaa lausunnossaan, että poliisi ei selviydy uuden alkoholilain vuoksi lisään-
tyvistä tehtävistä. Kasvava kulutus lisää poliisin työmäärää ja tarkoittaa arviolta 10—15
miljoonan euron lisäresursointia. Vastuullisina päättäjinä kuuntelemme myös näitä asian-
tuntija-arvioita. Siksi olisin toivonutkin, että myös sisäministeri olisi ollut tuolla ministe-
riaitiossa vastaamassa näihin huoliin.

On lisäksi todella kurjaa, että asioita perustellaan epätosilla tiedoilla, kuten äsken edus-
taja Jaskari. Alkoholituotteet eivät todella ole esimerkiksi suurin vientiartikkeli. Maitotuot-
teiden yhteenlaskettu vienti on 346,5 miljoonaa euroa, kun alkoholituotteitten vienti on
vain 151 miljoonaa euroa. Jokainen voi tarkistaa nämä Tullin tilastoista.
40



Pöytäkirjan asiakohta PTK 140/2017 vp
Myöskään edustaja Wallinheimon ivallisesta sävystä limuviinoista ja niitten mainonnas-
ta naisiin ja lapsiin kohdistuvasta haitasta en todella pitänyt. Ei sosiaali- ja terveysvalio-
kunta tällaisia turhaan kirjaa, eikä kirjaa yhtään mitään, niin kuin ei muukaan valiokunta,
jos näistä asioista ei asiantuntijoita olla kuunneltu. Tämä on valiokunnan jäsenten häpäise-
mistä. 

Minulle on jäänyt erityisen hyvin mieleen aikaisemmasta keskustelusta se, kun kansan-
edustajakollega Aino-Kaisa Pekonen totesi alkoholilain lähetekeskustelussa, että vahvem-
pi kestää sen, mitä heikompi vaatii. Minulle politiikka on nimenomaan heikommista huo-
lehtimista, ja tässä yhteydessä heikompia ovat ne lapset, perheet, puolisot, naapurit, ne, joi-
ta kiusaa päihdeongelma ja riippuvuus, niidenkin, jotka eivät vielä ymmärrä olevansa riip-
puvaisia. Lain vaikutusarvioissa todetaan suorasanaisesti, että alkoholin saatavuuden lisää-
minen ei edistä lasten ja nuorten suojeluun tähtäävien lakien tarkoituksen toteuttamista. Ei
edistä. Lasten ja nuorten kannalta suurin uhka on vanhempien hallitsemattoman alkoholin-
käytön lisääntyminen. Vain vähän aikaa sitten yli 1 000 lastensuojelun sosiaalityöntekijää
toi julki huolensa lastensuojelun sosiaalityön niukoista resursseista. Tämä puhutti myös
tässä salissa kyselytunnilla. Samanaikaisesti meillä on nyt käsittelyssä lakiesitys, jonka
vaikutusarviossa todetaan, että lasten ja perheiden kokemat haitat lisääntyvät ja syvenevät
ja sen myötä lastensuojelutoimien tarve ja kustannukset kasvavat.

Pääministeri Juha Sipilän hallitusohjelmaan on kirjattu 10 vuoden tavoitteeksi hyvin-
voinnin ja terveyden osalta, että suomalaiset voisivat paremmin ja kokisivat pärjäävänsä
erilaisissa elämäntilanteissa. Lain vaikutusarvioissa todetaan hyvin yksiselitteisesti: "Kos-
ka alkoholijuomien kokonaiskulutus lisääntyisi, empiirisen ja teoreettisen tiedon perusteel-
la on varmaa, että muutos vaikuttaisi negatiivisesti väestön sosiaaliseen hyvinvointiin ja
terveyteen." On siis varmaa, että hyvinvoinnin ja terveyden kannalta muutos on negatiivi-
nen.

Arvoisa puhemies! Lopuksi: Asiantuntijoiden kritiikki alkoholituotteiden prosentti-
osuuden nostamisesta on ollut yksimielistä ja murskaavaa. Tuota kritiikkiä on syytä kuun-
nella. Olemme vaarallisella tiellä, mikäli lähdemme ikään kuin kokeilemaan, mitä vah-
vempien alkoholituotteiden helpompi saatavuus yhteiskunnassamme aiheuttaa. Voisiko
tuo vapauttaminen yhtäkkiä tehdä suomalaisesta kansasta keskieurooppalaisia alkoholin
käyttäjiä? Aika riskialtis kokeilu. Senkin vuoksi, että syntyneitä haittoja ei enää myöhem-
min pystytä perumaan, toivon jokaisen edustajan vakaavasti vielä harkitsevan omaa kan-
taansa.

Arvoisa puhemies! Olen todella iloinen siitä päätöksestä, minkä kesällä hallituspuolu-
eitten ryhmyrit tekivät, että tässä asiassa annetaan kansanedustajille vapaat kädet. Arvoisa
puhemies, tuo tarkoittaa sitä, että jokainen edustaja täällä salissa, niin hallituksessa kuin
oppositiossa, omin kasvoin ja omalla sormen painalluksellaan ottaa kantaa siihen, mitä
mieltä hän on tulevasta alkoholipolitiikasta. Nämä nimet onneksi jäävät muistiin, koska me
olemme aivan vakuuttuneita, että me tulemme näkemään ne haitat, jos prosenttiosuus nou-
see 4,7:stä 5,5:een. [Puhemies koputtaa] Me tulemme näkemään ne jo aivan lähitulevaisuu-
dessa, ja silloin kysytään, mitä kukin teki.

23.54 Merja Mäkisalo-Ropponen sd:  Arvoisa puhemies! Tässä valiokunnan mietinnön
mukaisessa lakiesityksessä on paljon hyviä ja kannatettavia elementtejä, tosin tällä aika-
taululla ei ollut riittävää mahdollisuutta paneutua tähän mietintöön kunnolla. Nostan pu-
heenvuorossani esille pari asiaa, joita minun on erityisen vaikea hyväksyä. Tarkastelen
41



Pöytäkirjan asiakohta PTK 140/2017 vp
asiaa terveydenhuollon ammattilaisena ja vastuullisena nuorista välittävänä aikuisena sekä
14 lapsen mummina.

Hallituksen alkoholiesityksen tarkoitus on vähentää alkoholipitoisten aineiden kulutus-
ta rajoittamalla ja valvomalla niihin liittyvää elinkeinotoimintaa alkoholin käyttäjille,
muille ihmisille ja koko yhteiskunnalle aiheuttamien haittojen ehkäisemiseksi. Perustus-
lain mukaan julkisen vallan on edistettävä väestön terveyttä ja pyrittävä turvaamaan jokai-
selle oikeus terveelliseen ympäristöön. Sillä on velvollisuus tukea perheen ja muiden lap-
sen huolenpidosta vastaavien mahdollisuuksia turvata lapsen hyvinvointi ja yksilöllinen
kasvu. Käsittelyssä olevan lakiesityksen säännökset ovat ristiriidassa lain tarkoituksen ja
perustuslain vaatimusten kanssa. Sosiaali- ja terveysvaliokunnan mietinnössä on erittäin
hyvin kuvattu lukuisten sosiaali- ja terveyspolitiikan asiantuntijoiden esittämä kritiikki,
jonka mukaan esitetty alkoholilaki tulee lisäämään alkoholinkulutusta ja alkoholinkäytön
inhimillisiä ja taloudellisia haittoja sekä lisäämään terveyshaittoja ja heikentämään talou-
den kestävyysvajetta.

Olen keskustellut tästä lakiesityksestä muun muassa poliisien sekä ensiavussa ja päivys-
tyksessä työskentelevien hoitotyöntekijöiden kanssa. Erään sairaanhoitajan kommentti jäi
minulle erityisesti mieleen. Hän sanoi: "Jo nyt suuri osa päivystyksessä ja ensiavussa käy-
vistä potilaista on päihteiden vaikutuksen alaisia. Tietyt tahot sanovat, että lakiuudistus tuo
lisää työtä Suomeen. Olen sitä mieltä, että meillä ensiavussa ja päivystyksessä on jo nyt
niin paljon työtä, ettemme halua enää tämän lakimuutoksen tuomaa lisätyötä itsellemme,
sillä tuskin uusia resursseja tulemme saamaan." Olisinkin halunnut kysyä ministeri Saari-
kolta: tuleeko niitä lisäresursseja? Poliisi, jonka kanssa keskustelin, enteili viikonlopun hä-
lytystehtävien ja kiinniotettujen kuljetuskustannusten lisääntymistä sekä kiinniotettujen
vartiointitarpeen lisääntymistä — siis heillekin lisää työtä ilman lisäresursseja.

Alkoholinkulutuksen kasvu lisää haittoja myös käyttäjien läheisille ja perheenjäsenille.
Erityisesti alkoholin haitat näkyvät suoraan ja välillisesti lasten hyvinvoinnissa. Myös
ikääntyvien ihmisten alkoholin lisääntyvä kulutus on huolestuttava ja viime vuosina mer-
kittävästi voimistunut trendi.

OECD-raportin mukaan alkoholin vaikutus työpaikoilla tuotannon menetyksenä on ar-
violta 1 prosentti bruttokansantuotteesta, mikä Suomeen sovellettuna tarkoittaa noin 2 mil-
jardin euron vuosittaista tuotannonmenetystä. Hallituksen esityksen mukaan alkoholin ai-
heuttamat välilliset kustannukset olisivat vähintään noin miljardi euroa vuodessa. Muuta-
man prosentin lisäys nykyisiin alkoholin aiheuttamiin tuotannonmenetyksiin merkitsisi
useiden kymmenien miljoonien eurojen uusia tuotannon menetyksiä. Eivätkö hallituksen
tavoitteet ole juuri päinvastaiset? Missä on politiikkajohdonmukaisuus?

Arvoisa puhemies! Minusta on hyvin vaikea ymmärtää, miksi teemme lainsäädäntöä,
jonka seurauksena yhteiskunnan menot ja turvallisuuteen liittyvät riskit kasvavat. Jos hy-
väksymme tämän lain, silloin minusta olisi tärkeää varmistaa resurssien riittävyys sisäisen
turvallisuuden ylläpitämiseen ja sosiaali- ja terveydenhuollon palveluihin. Aiemmin tä-
nään ministeri Risikko sanoi täällä, että sisäministeriössä ei ole valmistauduttu lisäresurs-
seihin.

Toinen asia, jota minun on hyvin vaikea tässä lakiesityksessä hyväksyä, on valmistusta-
parajoitteesta luopuminen, ja tämähän tarkoittaa niin sanottujen limuviinojen myynnin sal-
limista päivittäistavaramyynnissä. Limuviinojen vähittäismyynnin sallimiseen päivittäis-
tavarakaupoissa liittyy selkeä riski siitä, että kyseiset juomat olisivat entistä helpommin
lasten ja nuorten saatavilla. Esimerkiksi Sosiaali ja terveys ry:n mukaan on käsittämätöntä,
42



Pöytäkirjan asiakohta PTK 140/2017 vp
että limsalta maistuvien alkoholituotteiden saatavuutta halutaan kaupoissa lisätä. Juuri ne
ovat nuorten suosiossa. [Timo Heinonen: Niitähän on jo kaupoissa!] — Lisätä. — On hy-
vin todennäköistä, että näiden kulutus lisääntyy saatavuuden lisääntyessä. YK:n lapsen oi-
keuksien komitea on suositellut, että Suomi tehostaisi toimiaan nuorten alkoholinkäytön
vähentämiseksi, mutta annettu esitys toimisi toteutuessaan käytännössä vastoin tätä suosi-
tusta.

Ja ihan lopuksi pari sanaa mainonnasta. Viimeksi vuonna 2013 sosiaali- ja terveysvalio-
kunta käsitteli alkoholimainontaa. Tuolloin valiokunta piti välttämättömänä, että alkoholi-
lain kokonaisuudistuksessa etsitään uusia tehokkaita ja selkeitä keinoja lapset ja nuoret ta-
voittavan alkoholimainonnan rajoittamiseksi ja alkoholimainontasäännösten valvonnan te-
hostamiseksi. Valiokunta piti erityisesti lasten ja nuorten kannalta haitallisimpana alkoho-
lin mielikuvamainontaa, jossa käytetään itse tuotteeseen liittymättömiä kertomuksia, hah-
moja, musiikkia ja muita elementtejä ja jossa hyödynnetään ikäkaudelle ominaisia kiinnos-
tuksen kohteita. Silloin myös sivistysvaliokunta piti lausunnossaan nuorten terveyden
kannalta alkoholilain kokonaisuudistuksen eräänä tärkeänä tavoitteena nimenomaan alko-
holin mielikuvamainonnan täyskieltoa. Nyt käsiteltävänä olevassa kokonaisuudistuksessa
mainontaa ei kuitenkaan ole rajoitettu, eli asia on unohtunut nyt täysin. Tähän olisi kuiten-
kin mielestäni syytä puuttua, koska mainonnan tarkoitus on aina vaikuttaa. Nuoriin koh-
distuva mielikuvamainonta tulisi sen takia kokonaan kieltää. — Kiitos.

0.00 Veronica Rehn-Kivi r: Arvoisa puhemies! Ehdotetun alkoholilain tarkoituksena on
ollut vähentää alkoholipitoisten aineiden kulutusta ja ehkäistä alkoholin yhteiskunnalle ai-
heuttamia haittoja. On myös hyvä, että sääntelytaakkaa on haluttu vähentää. Byrokratian
vähentäminen ja turhat normit on hyvä purkaa ja kulutusta siirtää kodeista ravintoloihin ja
valvottuihin ympäristöihin. Hallituksen esitys ei kuitenkaan toteuta näitä tavoitteita. Alko-
holin kulutuksen määrään vaikuttavat keskeisimmin hinta ja saatavuus. Hallitus esittää,
että alkoholijuomien vähittäismyyntilupaa koskeva enimmäistilavuusprosentti nostettai-
siin 4,7 tilavuusprosentista 5,5 tilavuusprosenttiin. Selvitysten mukaan kyseinen muutos
vaikuttaa merkittävästi alkoholin saatavuuteen ja kulutuksen kasvuun. Koska suomalaiset
juovat kaikesta nauttimastaan alkoholista yli puolet panimotuotteina, vaikuttaa niiden vah-
vuus ratkaisevasti haittojen määrään. 

Kulutuksen siirtyminen vahvempaan olueen vaikuttaisi merkittävästi kansanterveyteen
ja -talouteen. Muutos laajentaisi esityksen mukaiset vahvemmat alkoholijuomat nykyises-
tä noin 350 myymälästä yli 5 000 vähittäistavarakauppaan ja yli 8 000 potentiaaliselle an-
niskeluluvan haltijalle. Tämä lisäisi olennaisesti suomalaisten alkoholin kulutusta ja siitä
johtuvia edellä todettuja kansanterveyteen ja -talouteen sekä turvallisuuteen liittyviä hait-
toja sekä sosiaalisia ongelmia. Samalla kulutus siirtyisi takaisin kotiseinien sisälle kaikki-
ne siihen liittyvine ongelmineen ja haittoineen myös läheisille ja lapsille.

Värderade talman! Jag står starkt bakom social- och hälsovårdsutskottets betänkande som
bibehåller volymprocenten vid 4,7 procent. Och jag kan inte heller förstå logiken och det
oansvariga i den paragraf som tillåter 16-åringar att sälja och servera alkohol. Det här står i
helt tydlig konflikt med det att lagen förbjuder under 18-åringar att inneha alkoholdrycker. 

Arvoisa puhemies! Suurin hämmennykseni liittyy kuitenkin tähän kirjoitukseen etämyyn-
nistä, joka osoittaa erittäin huonoa lainvalmistelua. Rajat ylittävän etämyynnin kielto ei
43



Pöytäkirjan asiakohta PTK 140/2017 vp
selkeästi ilmene ehdotetuista säännöksistä samalla tavoin kuin se on esitetty lain peruste-
luissa. Pykälää etämyynnistä tulee näin ollen täsmentää, ja kiellon tai sallimisen, jos näin
halutaan, tulee ilmetä yksiselitteisesti lakiehdotuksessa. 

Olen allekirjoittanut vastalauseen, jossa on myös viisi lausumaehdotusta. Lausumaeh-
dotuksessa 4 lukee: "Eduskunta edellyttää, että hallitus etsii uusia tehokkaita ja selkeitä
keinoja lapset ja nuoret tavoittavan alkoholimainonnan rajoittamiseksi ja alkoholimainon-
tasäännösten valvonnan tehostamiseksi." Tämä on oikein hyvä. Mutta sitten tämä kohta
jatkaa näin: "Tavoitteena tulee olla alkoholimainonnan uudistus siten, että lähtökohtana on
kaikkien alkoholijuomien mainonnan rajoittaminen vain tuotetietojen antamiseen." Tätä
en voi allekirjoittaa.

Mutta lopuksi toivon, että eduskunta tekee viisaan päätöksen eikä nosta tilavuusprosent-
tia 4,7:stä. — Kiitos.

0.05 Sari Tanus kd: Arvoisa rouva puhemies! Alkoholipolitiikan vaikutuksista on Suo-
messa pitkäaikaista ja hyvin tarkkaa tutkimusta. Historian perusteella voidaan yksiselittei-
sesti todeta, että alkoholin saatavuutta lisäävät lainsäädäntömuutokset ovat poikkeuksetta
lisänneet alkoholin kokonaiskulutusta ja sen myötä myös haitallisia vaikutuksia ja kustan-
nuksia. 

Hallituksen esityksessä alkoholilaiksi ja eräiksi siihen liittyviksi laeiksi ei ole annettu
saatavilla oleville tutkimustiedoille ja asiantuntijakuulemisille riittävää painoarvoa. Esi-
tyksestä itsestään seuraavien monien negatiivisten vaikutusten lisäksi esitetyillä muutok-
silla heikennetään niiden toimenpiteiden aikaansaannoksia, joita viimeisten kymmenen
vuoden aikana on tehty alkoholihaittojen vähentämiseksi. Vastaavasti monilla muilla toi-
menpiteillä tehdyt säästötoimenpiteet menettäisivät esitettyjen muutosten myötä huomat-
tavasti merkitystään.

Pidän positiivisena asiana sitä, että valiokunta ehdottaa mietinnössään, että vähittäis-
myynnissä olevien alkoholituotteiden maksimitilavuusprosentti säilytetään nykyisen tasoi-
sena eli 4,7 prosentissa eikä valiokunta esitä hallituksen esityksen mukaisesti tilavuuspro-
sentin korottamista 5,5 prosenttiin. Todella toivon, että ainakaan tätä prosenttiosuutta ei
nosteta. Kuitenkin, mikäli alkoholin negatiivisiin vaikutuksiin halutaan alkoholilainsää-
dännöllä tehokkaasti puuttua, siihen on käytettävissä tehokkaampia keinoja. Tämä tode-
taan hallituksen esityksessäkin. Tehokkaaksi keinoksi on todettu luvanvaraisessa vähittäis-
myynnissä myytävien alkoholijuomien alkoholipitoisuuden alentaminen, kuten esimerkik-
si Ruotsissa, jossa raja on 3,5 tilavuusprosenttia. Ehdotankin, niin kuin jo aiemmin edusta-
ja Räsänen, että eduskunta hyväksyy uudeksi tilavuusprosentiksi Ruotsin mallin mukaises-
ti 3,5 prosenttia. Suomessa ei ole ongelmaa saada vahvempia alkoholijuomia, jos joku niin
haluaa. Alkossa on oikein hyvä palvelu, ja sieltä löytyy vahvempia juomia niitä tarvitsevil-
le. 

Tällä hetkellä voimassa olevan alkoholilain 4 luvun 25 §:ssä säädetään vähimmäisjuo-
mavalikoimasta. Sen mukaan anniskelupaikassa tulee olla saatavana riittävä valikoima
mietoja alkoholijuomia sekä kohtuuhintaisia alkoholittomia juomia. Voimassa olevassa
laissa ei ole tarkemmin määritelty, minkälaisia alkoholittomia juomia tulee olla saatavilla,
mistä johtuen tarjonta rajoittuu vielä liian usein virvoitusjuomiin, veteen ja kahviin. Edellä
mainittua säännöstä ei esitetty lainkaan nyt käsitellyssä hallituksen esityksessä uudeksi al-
koholilaiksi. Näin esitänkin lakialoitteessani 42 tältä vuodelta, että anniskelupaikalla myy-
dyistä alkoholituoteryhmistä, kuten esimerkiksi panimotuotteisiin kuuluvasta oluesta, sii-
44



Pöytäkirjan asiakohta PTK 140/2017 vp
deristä ja long drinkistä sekä viinien tuoteryhmään kuuluvasta puna-, valko- ja kuohuvii-
nistä, olisi saatavilla myös alkoholiton vaihtoehto. Esityksellä tuetaan nimenomaan alko-
holilaille asetettua tarkoitusta, joka on alkoholinkulutusta ohjaamalla ehkäistä alkoholipi-
toisista aineista johtuvia yhteiskunnallisia, sosiaalisia ja terveydellisiä haittoja. Säännök-
sellä varmistettaisiin alkoholittomien tuotteiden vähimmäistarjonnan riittävä kattavuus ja
laadukkuus. 

Anniskelupaikalla myytävät laadukkaat alkoholittomat juomat mahdollistaisivat sen,
että isompi osa asiakkaista voisi valita alkoholittoman vaihtoehdon alkoholillisen sijaan.
Alkoholittomiin tuotteisiin panostamisen ja niiden lisäämisen kautta voitaisiin vähentää
myös sosiaalisten tilanteiden myötä tulevaa alkoholin kulutusta. Meillä on asiakkaita, jot-
ka käyttävät tiettyjä lääkkeitä ja joilla on sairauksia, jotka ovat raskaana tai joille ehkä
muuten on alkoholituotteiden käyttäminen ongelmallista, ja olisi kohtuullista olla heille-
kin hyvää tarjontaa myös alkoholittomien juomien osalta. Kun meillä on kasvisvaihtoeh-
toja, gluteenitonta ja niin edelleen ruokavalioissa, katsoisin, että kohtuullista olisi myös
juomatarjonnassa olla tämäntyyppistä tarjolla. Toivonkin, että tämä esitys saisi kannatusta. 

Etämyynnistä on täällä paljon puhuttu. Etämyynnin salliminen tarkoittaisi monopoli-
tuotteille rinnakkaista vähittäismyyntikanavaa sekä Alkon monopolin purkamista ja alko-
holikaupan yksityistämistä Suomessa. Tämä on kiistaton tosiasia. Jos joku muuta väittää,
niin kehottaisin pysähtymään uudelleen miettimään asiaa.

Perustuslaki- ja lakivaliokunta totesivat lausunnoissaan, että hallituksen esityksen etä-
myynnin kieltävä kirjaus on epäselvä ja että sitä tulisi selkeyttää. Lainsäätäjän tehtävä on
säätää lait siten, että ne ovat täsmällisesti muotoiltuja, eikä jättää tietoisesti jokin asia tuo-
mioistuimen tulkittavaksi. Niin kuin on useaan kertaan tullut mainittua, alun perin laadi-
tussa luonnoksessa hallituksen esitykseksi uudeksi alkoholilaiksi oli mukana tuo pykälä
etämyynnin kieltämisestä. Eli yksinkertaisesti luonnoksessa 30 §: "Alkoholijuomien rajat
ylittävä etämyynti ja kyseiseen myyntiin liittyvä maahantuonti Suomeen on kielletty." Ja
niin kuin tuossa jo aiemmin mainitsin, kaikki, jotka lausuntokierroksella lausuivat tästä al-
koholilakipaketista — ja monet, monet asiantuntijat, joita kuulimme valiokunnassa — oli-
vat siinä oletuksessa, että tämä asia ja pykälä ovat siellä edelleenkin näin, ja loppupeleissä
ainut toimija, jolta saimme kirjallisen lausuman tästä etämyynnin mahdollistavasta muu-
toksesta, oli Alko, ja todellakaan mitkään muut asiantuntijat, joita kuulimme valiokunnas-
sa, eivät olleet tässä käsityksessä.

Eli jos ajattelen, että viedään suurta lakipakettia eteenpäin, niin näkisin, että ainut mah-
dollisuus on se, että sinne todella lisätään tämä pykälä niin kuin se on ollut alkuperäisessä
esityksessä tai sitten siirretään tämän lakipaketin käsittelyä sinne kevätpuolelle, jotta —
niin kuin ministeri esitti, että hän laittaa vielä työryhmän selvittämään asiaa — työryhmä
voisi ensin saada selvityksensä valmiiksi ja sen jälkeen jatkaisimme asian käsittelyä. Ei kai
ole mitään järkeä siinä, että nuijitaan kokonainen lakipaketti valmiiksi ja sen jälkeen aloi-
tetaan uudelleen selvittelyt.

Muutaman asian haluaisin muutoin nostaa sisällöstä esiin. Valiokunta esittää hallituk-
sen esityksen mukaisesti, että vähittäismyynnissä saisi jatkossa myydä myös muutoin kuin
käymisteitse valmistettuja juomia. Tästä seuraisi, että nykyiset käymisteitse valmistetut
juomasekoitukset korvautuisivat juomasekoituksilla, jotka on valmistettu tislatusta alko-
holista. Tämän tuoteryhmän tuotteet — eli niin kutsutut limuviinat — ja mahdollisesti
muut uudet alkoholituotteet houkuttavat erityisesti nuorta kuluttajaryhmää. On arvioitu,
että valmistustaparajoituksen poisto uhkaisi pahimmassa tapauksessa pysäyttää tai jopa
45



Pöytäkirjan asiakohta PTK 140/2017 vp
kääntää nousuun alaikäisten nuorten koko 2000-luvun kestäneen alkoholikulutuksen las-
kun. Muutoinkin asiantuntijakuulemisissa muutoksella on katsottu olevan kulutusta lisää-
vä ja kansanterveyttä heikentävä vaikutus, minkä vuoksi kannatan valmistustaparajoituk-
sen säilyttämistä.

Valiokunta ehdottaa hallituksen esityksen tavoin hyväksyttäväksi säännöksen, jonka
mukaan 16 vuotta täyttänyt henkilö saisi myydä alkoholijuomia vastaavan hoitajan tai
muun tehtävään nimetyn henkilön valvonnan alaisena. Esitetty muutos on vastuuton ja ris-
tiriitainen toimenpide, kun huomioidaan, että 16-vuotias on alaikäinen, jolle alkoholijuo-
man ostaminen ja luovuttaminen on rangaistava alkoholirikoksena. Säännöksen osalta ei
ole arvioitu lastensuojeluun ja alaikäisen työntekijän työskentelyyn liittyviä näkökulmia ja
niin edelleen. Eli toivoisin, että työskentely alkoholituotteiden kanssa, niitten myynti tai
tarjoilu, olisi mahdollista vain täysi-ikäisille.

Edelleen esityksessä on useampia negatiivisia kohtia, joihin täytyy saada muutosta.
[Pauli Kiuru: Eikös se 5 minuuttia yleensä ole?] — 10 minuuttia on kai sanottu, mutta tar-
vitaan vissiin vielä toinen kymppiminuuttinen. — Hallituksen esityksen yhtenä tavoittee-
na on lisätä myös omavalvontaa asiassa, jossa jo nyt on paljon laiminlyöntejä ja muutos-
tarvetta. Mutta ehkä otan vielä toisen puheenvuoron seuraavaksi 10 minuutiksi, niin että
saavat myös kokoomuksen edustajat lisää infoa. [Naurua]

0.15 Sari Essayah kd: Arvoisa rouva puhemies! Aluksi lain tarkoituksesta yleisesti. Esi-
tyksen mukaanhan lain tarkoituksena olisi jatkossakin alkoholipitoisten aineiden kulutuk-
sen vähentäminen. Väestön kulutuksen vähentämisellä ja elinkeinotoiminnan rajoittami-
sella ja valvonnalla pyrittäisiin edelleen ehkäisemään alkoholin aiheuttamia haittoja. Täs-
sä tarkoitusta määrittävässä pykälässä mainitaan alkoholin käyttäjille aiheutuvien haitto-
jen lisäksi alkoholista muille ihmisille ja koko yhteiskunnalle aiheutuvat haitat. Pykälän
tarkoituksena on tältä osin korostaa sitä, että alkoholilainsäädännöllä pyritään suojele-
maan koko yhteiskuntaa ja erityisesti esimerkiksi lapsia ja muita perheenjäseniä.

Täällä aiemmin debattikeskustelussa edustaja Eestilä, joka nyt poistui juuri salista, tote-
si, että pitäisi olla jokaisella oma valta päättää, minkälaisia ja minkä prosentin vahvuisia al-
koholijuomia käyttää. Siinä mielessä, jos tälle liberaalille linjalle lähdetään, silloin pitäisi
ajatella myös näin, että eikö sitten pitäisi jokaisen myöskin itse vastata kaikista kustannuk-
sistaan. Kristillisdemokraattien linja on se, että me yhteiskunnassa pyrimme pitämään niis-
tä heikoimmistakin huolta ja sen tähden lainsäädäntöä ei voi tehdä pelkästään siitä näkö-
kulmasta, mitä itse kukin haluaa omalta kohdaltaan tehdä, vaan pitää myös miettiä, millä
tavalla lainsäädännössä voidaan myös heikompaa olla suojelemassa.

Arvoisa puhemies! Näitten aiemmin mainittujen haitallisten vaikutusten vuoksi lainsää-
däntö tulisi muutoksen myötä toteuttamaan lakiin kirjattua tarkoitusta varsin heikosti. Sa-
moin muutokset ovat myös ristiriidassa Juha Sipilän hallitusohjelmaan kirjattujen tavoit-
teitten kanssa, joissa todetaan, että suomalaisten hyvinvoinnin ja pärjäämisen tunteen eri-
laisissa elämäntilanteissa tulisi vahvistua. Tavoitteena on ollut myös eriarvoisuuden vä-
hentäminen, ja nimenomaan alkoholipolitiikka on alue, jossa näiden tavoitteitten toteutu-
minen voisi konkretisoitua, jos se tehtäisiin oikein.

Kannatan asiaa koskevan lainsäädännön sekä sen ohessa annettujen asetusten kokoa-
mista yhtenäisemmäksi kokonaisuudeksi. Tässä kristillisdemokraatit on nähnyt tärkeänä,
että meillä nimenomaan pyritään tätä lainsäädäntöä uudistamaan ja turhaa byrokratiaa kar-
simaan, kuten myös korjaamaan eräitä nykyajasta vanhentuneita säännöksiä, jotka ovat pe-
46



Pöytäkirjan asiakohta PTK 140/2017 vp
räisin muun muassa aiemmasta vuodelta 1932 peräisin olevasta väkiviinalaista ja myöskin
vuoden 1969 alkoholilaista. Eli tästä alkoholilaista löytyy sellaisia kohtia, joita kristillisde-
mokraatit eivät suinkaan olisi vastustamassa, jos nimenomaan nämä byrokratian purkami-
seen keskittyvät asiat hoidettaisiin tässä uudistuksessa mutta sitten selkeästi pidettäisiin
kiinni tästä kansanterveydellisestä näkökulmasta.

Vastaavasti normiviidakkojen yksinkertaistamiseen on norminpurkuhankkeiden mukai-
sesti aihetta, mutta valitettavasti näitten tavoitteitten sijasta hallituksen esityksen tavoitteet
ovat lähteneet hyvinkin toisista lähtökohdista. Suomessa, Ruotsissa ja Norjassa kansanter-
veys on pitkään ollut yksi alkoholipolitiikan kulmakivistä. Kokonaisuudessaan tämä alko-
holilakiesitys lähtee kuitenkin elinkeinoelämän tarpeista käsin, minkä täällä kokoomuksen
edustajat ovat monella suulla todenneet, ja se tarkoittaa samalla sitä, että Suomi on suun-
taamassa poispäin tästä pohjoismaisesta perinteestä. [Timo Heinonen: Oletteko tutustu-
neet Tanskan malliin?] — Kyllä, nimenomaan Tanskan mallia täällä esiteltiin, ja sehän tar-
koittaisi sitä, että alkoholimonopolia ei laisinkaan olisi. Siinä mielessä täytyy todeta, että
oikeastaan ne viimeiset debattipuheenvuorot sitten paljastivat, mikä on kokoomuksen kan-
ta ja minkä takia täältä etämyynnin kieltävät pykälät puuttuvat, koska näköjään todellisena
tavoitteena on purkaa Alkon monopoli.

Mutta ei tässä nyt keskustakaan pääse ihan ilman moitteita, koska vielä ennen eduskun-
tavaaleja keskusta ajoi ohjelmissaan keskioluen myynnin siirtämistä Alkoihin. [Hannakai-
sa Heikkinen: Ei se ole totta!] — Kyllä, ministeri Saarikko veti keskustan erästä työryh-
mää, jossa mietittiin, [Hannakaisa Heikkinen: Se ei ole koskaan tullut käyttöön!] millä ta-
valla alkoholihaittoja voitaisiin olla yhteiskunnassa vähentämässä, ja tämä oli silloin kes-
kustan yhtenä vaaliohjelmatavoitteena. — [Hannakaisa Heikkinen: Ei ollut!] Viime vuo-
den alussa keskusta piti alkoholilain kokonaisuudistuksen tärkeimpänä tavoitteena kulu-
tuksen siirtämistä kotisohvilta ravintoloitten valvotumpaan käyttöön, ja tavoitteena oli
myös tukea matkailu- ja ravintolaelinkeinoa ja lisätä alan työllisyyttä. Mutta ikävä kyllä tä-
män jälkeen sitten takki kääntyi [Hannakaisa Heikkinen: Ei ole totta!] ja tämä onneton hal-
lituksen esitys sellaisenaan liian korkealla alkoholiprosentilla pääsi eteenpäin. Nyt on ol-
lutkin valtava työ sitten niillä vastuullisilla keskustan edustajilla, [Hannakaisa Heikkinen:
Hyvä puheenvuoro menee pilalle epätotuudella!] joihin edustaja Hannakaisa Heikkinen
kuuluu, jonka työtä kyllä arvostan. Sosiaali- ja terveysvaliokunnassa on ollut valtava työ
lähteä muuttamaan tätä huonoa hallituksen esitystä, joka jostakin kumman syystä on pääs-
syt keskustan ryhmyreiltä läpi. Siinä mielessä täytyy sanoa, että niissä neuvotteluissa, hal-
lituksen sisäisissä neuvotteluissa, keskustaa on kyllä viety kuin niin sanottua litran mittaa.
Ja täytyy todeta, että onneksi sitten todellakin siellä valiokunnassa löytyi enemmistö sii-
hen, että edes tässä mietinnössä on nytten nämä alemmat nykyiset prosentit.

Täällä on paljon puhuttu tästä eurooppalaisesta juomakulttuurista. No, katsotaanpa, mitä
tällä hetkellä EU:ssa tapahtuu: Kun EU:ssa kuljetaan määrätietoisesti rajoitusten lisäämis-
tä kohti, niin meillä Suomessa nyt alkoholipolitiikkaa on haluttu lähteä viemään vastakkai-
seen suuntaan. Muualla Euroopassa alkoholijuomien kulutus on ollut pitkään laskussa,
mutta Suomessa se on ikävä kyllä ollut noususuhdanteessa, paitsi nuorten kohdalla.
Muualla alkoholipolitiikan peruslinjana on tuoda lisää rajoituksia alkoholihaittojen vähen-
tämiseksi. Esimerkiksi alkoholin ostamisen ikärajaa on korotettu kahdeksassa EU-maassa
viimeisten 10 vuoden aikana. [Timo Heinonen: Mistä mihin?] Alkoholijuomien tai väke-
vien alkoholijuomien myynti on luvanvaraista 21 EU-maassa. Myyntiaikoja on rajoitettu
11 maassa.
47



Pöytäkirjan asiakohta PTK 140/2017 vp
Tutkimusten mukaan alkoholin saatavuuteen tai verotukseen vaikuttavat muutokset EU-
maissa menivät vuotta 2012 edeltävinä vuosina 69 tapauksessa rajoittavaan — huom. ra-
joittavaan — suuntaan ja vain 14 tapauksessa liberalisoivaan suuntaan. Eli tämä on se eu-
rooppalaisen alkoholipolitiikan suunta. Täällä annetaan ymmärtää, että Euroopassa ollaan
menossa kohti liberaalimpaa suuntaa. Nyt on päinvastoin: siellä nimenomaan koko ajan ki-
ristetään, kun ollaan huomattu, että alkoholin haitat näissäkin yhteiskunnissa lisääntyvät.
Mutta meillä Suomessa käännetään reippaasti kelkkaa väärään suuntaan. [Timo Heinonen:
Tämänkin jälkeen me olemme niihin verrattuna kireä!]

Arvoisa herra puhemies! THL:n tutkijoitten ennusteen mukaan pelkkä nelosoluen tuon-
ti kauppoihin lisäisi 1 500 sairaalakäyntiä ja 165 alkoholikuolemaa vuodessa. Voi vain ky-
syä, mistä tähän rahat, kun näyttää olevan tuon soten aikaansaaminen jo muutoinkin tar-
peeksi tuskaista. Lääkäriliiton mukaan maassa harjoitettu alkoholipolitiikka on yksi eniten
sosiaali- ja terveyskuluihin vaikuttava asia. Saatavuuden helpottaminen lisää väistämättä
terveyshaittoja ja alkoholikuolemien kasvua, ja sitä kautta valtion nettomenot kasvavat
merkittävästi. Poliisin ja lastensuojelun kustannukset myöskin tulevat nousemaan huomat-
tavasti, ja hyvinvointiyhteiskunnan kantokyky ja suomalaisten terveys ovat uhattuna.

Arvoisa puhemies! Alkoholinkulutuksen kasvusta kuitenkin kaikkein kalleimman las-
kun maksavat ne tuhannet lapset ja nuoret, jotka joutuvat kärsimään vanhempien lisäänty-
västä alkoholinkäytöstä, turvattomuudesta ja perheväkivallasta. Siinä mielessä tätä vas-
tuullista alkoholipolitiikkaa olisi syytä edelleenkin jatkaa ennen kaikkea ja nimenomaan
yhteiskunnan pienimpien tähden.

Arvoisa puhemies! Vielä lopuksi haluan ottaa esille täältä yhden yksityiskohdan. Tällä
viikolla, muutama päivä sitten, me kävimme täällä salissa hyvän keskustelun Me too -kam-
panjasta, ja tuntuu jotenkin, voisi sanoa, hyvinkin sellaiselta hurskastelulta, että me nyt täs-
sä sitten tänä iltana olemme täällä viemässä läpi sellaista lakiesitystä, jossa 16-vuotias tyt-
tö voisi olla aamuyön tunteina ravintolassa tarjoilemassa humalaisille aikuisille miehille.
Minun mielestäni on jotenkin kummallista ja irvokasta, että me samalla viikolla keskuste-
lemme siitä, millä tavalla me tässä yhteiskunnassa voisimme olla rajoittamassa seksuaalis-
ta häirintää, ja tuomme tänne lakiesityksen, jolla oikeastaan avaamme areenan sille, että
tässä on mahdollisuus siihen, millä tavalla nuoria tyttöjä, myöskin nuoria poikia, voidaan
lähteä seksuaalisesti häiritsemään humalapäissään aamuyön tunteina. Jollakin tavalla tä-
mäntyyppinen hurskastelu tämän asian, tämän Me too -kampanjan, ympärillä tuntuu pahal-
ta.

Arvoisa rouva puhemies! Varmasti tästä asiasta olisi vielä paljon muutakin painavaa sa-
nottavaa, mutta tiedän, että täällä on monta muutakin edustajaa, jotka haluavat käyttää pu-
heenvuoron, joten lopetan tähän tältä erää.

0.25 Vesa-Matti Saarakkala sin: Arvoisa rouva puhemies! Näinä päivinä alkoholipoli-
tiikka puhuttaa osaa suomalaisista paljon. Eduskunnan käsittelyssä on iso lakipaketti alko-
holilakien kokonaisuudistukseksi. Keskeisin kädenvääntö on liittynyt ja liittyy siihen, va-
pautetaanko nykyistä vahvempien alkoholituotteiden myyntiä Alkosta kauppoihin ja kios-
keihin. Tuoreiden tutkimusten mukaan asia jakaa kansalaisten mielipiteitä suunnilleen sa-
massa suhteessa kuin kansanedustajienkin: noin puolet kannattaa ja noin puolet vastustaa,
osa ei ole varma kannastaan. Huomenna perjantaina on kuitenkin tarkoitus tehdä täällä
eduskunnassa päätös, jolloin jo muutaman viikon päästä eli vuodenvaihteen jälkeen tilan-
ne saattaa olla kauppojen hyllyillä toinen kuin nyt.
48



Pöytäkirjan asiakohta PTK 140/2017 vp
Saamieni yhteydenottojen ja julkisen kansalaiskeskustelun perusteella tuntuu siltä, että
äänekkäiden pettyneiden määrä olisi suurempi, jos alkoholimyyntiä ei vapauteta, sillä libe-
raalissa yhteiskunnassa, jossa korostetaan vapauksien hienoja ja sivistyneitä puolia, ei ole
ehkä muodikasta kannattaa lakeja, jotka rajoittavat näitä vapauksia. Yksilönvapauksien,
menestyksen ja rajattoman nauttimisen eetos on ajassamme vahvaa.

Arvoisa puhemies! Lähes kaikki tutkijat ja asiantuntijat, joita sosiaali- ja terveysvalio-
kunta on asiassa kuullut, ovat sitä mieltä, että alkoholin kokonaiskulutus Suomessa tulisi
sen vahventumisen kautta lisääntymään jonkin verran, jos eduskunta siunaisi 5,5-prosent-
tisten alkoholituotteiden kauppojen hyllylle pääsyn. Jos esimerkiksi keskioluen ja nelos-
oluen hinta olisi jatkossa lähes sama, ehkä noin 10—15 sentin ero per tölkki, ei olisi ko-
vinkaan suuri ihme, jos olutkansana ja usein humalahakuisina suomalaiset vaihtaisivat kes-
kioluesta nelosolueen. [Timo Heinonen: Eivät vaihtaisi!] 

Tähän mennessä se, että on vapautettu erikseen juuri alkoholimyyntiä mietojen osalta, ei
ole koskaan vähentänyt alkoholin kokonaiskulutusta, päinvastoin se on aina lisännyt sitä.
Ellei ole yltiöoptimisti, tällainen uudistus tältä osin tarkoittaisi siis sitä, että myös päih-
deriippuvaisia tulisi nopeasti lisää, alkoholismi kun on sairaus, johon toinen sairastuu hel-
pommin kuin toinen, ja siinä nautitun alkoholin määrällä ja vahvuudella on varmasti mer-
kittävä rooli. Toleranssit nousevat. Alkoholin liikakäytöllä on laajoja seurauksia niin ter-
veydellisesti, sosiaalisesti kuin yhteiskunnallisesti. Turvallisuusaspektikaan ei ole lain-
kaan vähäinen, jos kuuntelee poliisia.

Arvoisa puhemies! Juuri siksi, että yhteiskuntamme takaa kaikille veronmaksajilta ra-
hat keräämällä sosiaali- ja terveyspalvelut, Suomen alkoholipolitiikkaan ei mielestäni voi-
da soveltaa klassisen liberalismin periaatteita. Teoria on teoria ja käytäntö on käytäntö. Al-
koholin liikakäyttö ei ole vain yksilön oma asia, vaan vähintäänkin julkisen sosiaali- ja ter-
veystoimen takia se on isossa kuvassa koko kansan asia. Sen takia alkoholipolitiikka jakaa
eduskuntaakin riippumatta siitä, onko kansanedustaja niin sanotusti konservatiivi vai libe-
raali. Liberaalikin voi perustellusti olla tässä asiassa vapauksien rajoittamisen puolella, ja
konservatiiville se on pohjoismaisessa hyvinvointivaltiomallissa suorastaan välttämätön-
tä, ellei halua viedä yhteiskuntaa amerikkalaiseen suuntaan.

Alkoholi- ja päihderiippuvuudet ovat merkittävä ilmiö Suomessa, mutta tuntuu, että nii-
tä ei aina loppuun asti nähdä niinkään yhteiskunnallisena ongelmana, vaan vain yksilön
omana ongelmana. Alkoholipoliittisessa keskustelussa, jota käydään, on väistelty koko
asiaa, ikään kuin päihderiippuvaiset olisivat vain kadulla pyöriviä pummeja ja niin edel-
leen. Ehkä pelätään leimautumista raittiusihmisiksi, hihhuleiksi tai luusereiksi. Kovin kau-
kana ei ole se, että päihderiippuvuudet osana alkoholipolitiikkaa esille nostaville lähes nau-
retaan tietyissä piireissä.

Arvoisa rouva puhemies! Kannatan eduskunnan sosiaali- ja terveysvaliokunnan mietin-
töä asiassa, jolloin 5,5-prosenttiset alkoholituotteet eivät päätyisi kauppojen hyllyille.

0.30 Tarja Filatov sd: Arvoisa puhemies! Meillä kaikilla on mutukäsityksiä alkoholista,
mutta se ei välttämättä tarkoita sitä, että ne meidän mutukäsityksemme olisivat totta. Mi-
nullakin on se käsitys, että meillä on kaksi ylitse muiden olevaa välinettä, jotka auttavat sii-
nä, että alkoholin kulutus ei kasva. Toinen on hinta ja toinen on saatavuus. Uskon, että
nämä kaksi asiaa me jaamme aika laajasti tässä salissa.

Silloin kun ei itse ole jonkin asian asiantuntija, on pakko luottaa sekä hallituksen val-
misteluun että niihin asiantuntijoihin, joita eduskunta kuulee. Tämän lain kohdalla menee
49



Pöytäkirjan asiakohta PTK 140/2017 vp
kyllä hämmästyksen sormi kummastuksen suuhun sen vuoksi, että hallituksen esityksessä
sanotaan, että kokonaisuudistuksen tavoite, keskeinen periaate on se, että alkoholista ai-
heutuvia haittoja vähennetään. Siitä huolimatta asiantuntijakuulemisissa on selvästi käy-
nyt ilmi, että tämä on laki, joka itse asiassa lisää alkoholin kulutusta ja sitä kautta myös nii-
tä haittoja, joita alkoholista seuraa. Niitä on tässä keskustelussa kuvattu hyvin, olipa kyse
sitten työelämästä, lapsista tai väkivallasta tai joistakin muista ilmiöistä.

Esimerkiksi ennen tätä keskustelua, kun meillä oli salissa ministeri Risikko, häneltäkin
kysyttiin tästä alkoholilaista. Hän sanoi selkeästi ja kiertelemättä, että jos esitys menee lä-
pi, niin tarvitaan lisää poliiseja ja lastensuojelun resursseja. Siis tarvitaan lisää poliiseja ja
lastensuojelun resursseja, jos halutaan pitää yllä se turva, joka meillä tällä hetkellä on. Esi-
merkiksi sisäministeriö on arvioinut, että hallituksen esityksen mukainen alkoholilain ko-
konaisuudistus johtaa siihen, että poliisimiesten henkilötyövuosimäärään pitäisi saada 170
henkilötyövuoden lisäys sekä hälytys-, liikenneturvallisuus- että rikostorjuntatason säilyt-
tämiseksi nykytasolla, ja tuon hintalappu on 10—15 miljoonaa.

Me puhumme täällä paljon taloudesta. Usein salin oikealta laidalta kysytään meiltä va-
semmalta puolelta, mistä rahat johonkin asiaan. Sitten meillä menee tällaisia lakeja eikä
kukaan puhu rahasta. Kukaan ei puhu siitä tuolla puolella salia, mistä nämä rahat saadaan
ja miten ne turvataan. Raha on sentään rahaa, mutta kun me puhumme esimerkiksi lasten-
suojeluongelmien kasvamisesta, niin silloin kyse ei ole rahasta vaan silloin on kyse inhi-
millisestä hädästä. Minusta meidän kaikkien vastuun pitäisi olla se, että me teemme kaik-
kemme, jotta lastensuojelulasten määrä ei kasva. Jos me menemme tässä asiassa eteen-
päin, tulemme nuoriin, tulemme tulevaan työvoimaan. 

Olen usein oppinut myös luottamaan siihen, miten OECD arvioi taloutta. En tosin ihan
aina jaa sitä näkemystä, mikä siellä on. Mutta jos siellä on mietitty alkoholin haittoja ja nii-
tä suhteutettu Suomeen, niin on todettu, että itse asiassa ne kustannukset ovat noin 2 mil-
jardin luokkaa ja puhutaan prosentista bruttokansantuotteesta. Me kaikki etsimme kasvua,
me etsimme työllisyyden vahvistumista, mutta sitten huis, yön pimeinä tunteina me pää-
tämme täällä laista, joka yhtäkkiä viekin meiltä ison osan meidän taloutemme kasvusta ja
työvoimastamme niillä haittavaikutuksilla, mitä tähän lakiin liittyy.

Tietenkään ne kaikki alkoholin haittavaikutukset eivät tule tämän lain seurauksena vaan
niitä on jo olemassa, mutta minusta oleellista on meidän poliittisissa päätöksissämme se
suunta, mihin me menemme. Täytyy tunnustaa, että itse suhtauduin paljon myötämielisem-
min tähän hallituksen esitykseen silloin, kun se tuli tähän taloon. Ajattelin, että no, ei siinä
nyt niin kauheasti isoja ongelmia ole, mutta mitä enemmän on kuunnellut asiantuntijoita ja
lukenut itse sitä esitystä, niin sitä huolestuneemmaksi on tullut.

Sote-uudistuksessa pyritään terveyserojen kaventamiseen ja kustannuksen hillintään. Se
on yksi keskeinen uudistuksen sisältö. Näyttää siltä, että tällä lailla viedään pois ainakin iso
osa niistä mahdollisuuksista, mitä sote-uudistukseen liittyisi.

Toinen on tämä etämyynti ja sen riskin kasvu. Tämän illan keskustelun perusteella me
olemme monesta kohdasta eri mieltä, mitä tässä laissa on, mutta etämyynnistä ja Alkon
monopolista käsittääksemme tässä salissa kukaan ei ole ollut eri mieltä. [Sari Tanus: Paitsi
kokoomus!] Sen vuoksi on hämmästyttävää, että juuri sitä asiaa, josta salissa vallitsee yk-
simielisyys, ei voida laittaa pykäliin, mutta ne asiat, joista me olemme eri mieltä, on sinne
helpompi viedä. Sen vuoksi minusta on käsittämätöntä, että tätä etämyyntiä ja sitä riskiä,
mitä siihen liittyy, ei voida ratkaista nyt tämän lain säätämisen yhteydessä vaan se jätetään
hamaan tulevaisuuteen.
50



Pöytäkirjan asiakohta PTK 140/2017 vp
Niin kuin aiemmin sanoin, ministeri on sanonut, että kun meillä nykylaki kieltää, niin
me olemme turvassa, mutta sen jälkeen kun tämä laki hyväksytään tässä talossa, niin meil-
lä ei ole enää sitä tämänhetkistä nykylakia voimassa vaan uusi laki, josta tämä kissa on nos-
tettu pöydälle, josta on perustuslakivaliokunnan kannat, joissa todetaan, että etämyynti ei
selkeästi ole sen lain mukaan kielletty, koska se ei siellä pykälissä ole. Sitten meillä on tuo
laki voimassa. Meistä kukaan ei tiedä, mitä tapahtuu.

Olen ollut tässä talossa aika kauan ja ymmärrän, että kun tehdään tässä vaiheessa vuotta
lakeja, niin on kyse budjettilaeista ja on kiire ja pitää saada seuraavan vuoden budjetti val-
miiksi ja siksi me joskus teemme kiireellä lainsäädäntöä. Mutta sellaisissa laeissa, jotka ei-
vät ole budjettilakeja, on yleensä pyritty ratkaisemaan ongelmat sillä tavalla, että on otettu
lisäaikaa, jos siellä on ollut näin suuria ongelmia kuin vaikkapa tämä etämyynnin riski, ja
haettu siihen ne pykälämuotoilut ja etsitty ne ratkaisut. Mutta nyt tätä runnotaan läpi ja mi-
nisteri sanoo, että tämä on ongelma ja tähän tuodaan täydentävä esitys, mutta samanaikai-
sesti hän sanoo, että on olemassa poliittinen ristiriita sen sisällöstä ja sen vuoksi sitä ei voi-
da tehdä tässä laissa. Mikä saa meidät luottamaan siihen, että se poliittinen erimielisyys jo-
tenkin katoaa sen jälkeen, kun tämä laki on nuijittu pöytään? Paineet loppuvat siihen, kun
tämä laki on valmis, ja sen jälkeen ei ole sitä puristusvoimaa, jolla noita poliittisia ristirii-
toja ratkaistaan. Minä en ainakaan usko, että se esitys tänne kovin nopeasti tulee, ellei sit-
ten rupea maailmassa tapahtumaan todella ikäviä asioita, jotka liittyvät etämyynnin kas-
vuun, ja ellemme sitä kautta sitten joudu äkkisesti peruuttamaan. Mutta ehkä jotkut sitten
haluavatkin, että tämä menee juuri tällä tavalla sammutetuin lyhdyin.

0.37 Timo Heinonen kok: Arvoisa rouva puhemies! Hyvät edustajakollegat ja muut pai-
kalla olijat! Edustaja Essayah kertoi tilanteesta muissa EU-maissa, ja olisi ollut mielenkiin-
toista kuulla häneltä, kun hän kehui muiden maiden alkoholipolitiikkaa, minkä Euroopan
maan alkoholipolitiikan hän haluaisi Suomeen kopioida, kun ne olivat hänen mielestään
parempia [Toimi Kankaanniemi: Suomelle oma!] kuin tämä meidän linjamme, sillä tilan-
ne on nimittäin tämänkin jälkeen se, että meillä on poikkeuksellisen tiukasti säännelty al-
koholipolitiikka verrattuna muihin EU-maihin. Siinä mielessä edustaja Essayahin logiikka
kyllä ontui, että hän ihasteli näitä eurooppalaisia maita, joissa on tehty joitain tiukennuk-
sia, mutta lopputulema, ero meihin, on kuitenkin edelleen aika lailla merkittävä. Tanska on
yksi esimerkki maasta, jossa on tehty merkittäviä vapautuksia, esimerkiksi vuonna 2013.
Eivät siellä ole toteutuneet nämä kauhukuvat, joita tässä salissa tänään olemme saaneet
kuulla, vaan itse asiassa Tanskassa kokonaiskulutus on jatkanut laskua.

En tiedä, kuinka moni muistaa sen ajan, kun kampaaja tässä sääntö-Suomessa joutui ha-
kemaan luvan, että sai tehdä juhannusmorsiamelle kampauksen. Ei siitä ole kuin vuosi, kun
elimme sääntö-Suomessa, jossa täytyi hakea lupa, että sai laittaa juhannusmorsiamen hiuk-
set kesähäitä varten. [Jukka Gustafsson: Ei se liity mitenkään alkoholiin!] — Ei liity, no
tietysti, edustaja Gustafsson, jonkun verran voi häissä olla alkoholia, mutta tämä vertauk-
seni tulee tästä, jos maltatte kuunnella. [Jukka Gustafsson: No niin!] Arvostan, että tulitte
tänne kuuntelemaan paikan päälle. — Niin, siihen, miksi, tulen tässä: siinä lähdettiin tur-
haa sääntelyä purkamaan. Ja oli hieno huomata esimerkiksi itsenäisyyspäivänä, miten
moni kampaamo oli auki ja moni kampaaja oli saanut työtä ja miten ala on kasvattanut tur-
han sääntelyn purun jälkeen elinvoimaansa.

Katselin muutama viikko sitten Sääntö-Suomi-nimistä televisio-ohjelmaa. Toivottavas-
ti teistäkin moni sen katsoi. Minä en sellaisesta työllistävästä lainsäädännöstä tykkää, mis-
51



Pöytäkirjan asiakohta PTK 140/2017 vp
sä tarvitaan terassille oma tuopin siirtäjä. Kun myyjä tuopin myi tiskiltä, niin asiakas sai
tuoda sen ulos ovesta. Sen jälkeen se laitettiin odotuspöydälle ja asiakas meni terassin pöy-
tään, ja sen jälkeen odotettiin, että tuopin siirtäjä tulee. Ja kyllä siinä oli hymyssä pitele-
mistä ulkomaalaisilla, mutta myös suomalaisilla. Eihän tällaisessa sääntelyssä ole min-
käänlaista järkeä. Sen takia tällekin esitykselle, joka on maltillinen uudistus alkoholipoli-
tiikassa, näyttää olevan varsin vahva kansan tuki. Suomalaiset toivovat, että tällaista tur-
haa, järjetöntä sääntelyä puretaan ja muutetaan. [Mika Niikko: Kuka sen maksaa?] 

Tässä uudistuksessa nelosoluet tulevat ruokakauppaan, raja 4,7:stä nousee hivenen,
5,5:een [Sari Tanus: 17 prosenttia!] ja myös lonkerot ja vahvemmat siiderit tulevat ruoka-
kauppoihin. Tämä vahvistaa merkittävällä tavalla maaseudun elinvoimaa ja pienten kylä-
kauppojen asemaa, kun enää ei tarvitsekaan lähteä taajamasta tai kaupungin Alkosta hake-
maan saunaoluita, vaan ne voi ostaa lähikaupasta ja tehdä myös muut ruokaostokset sieltä.
Tämä on monelle maaseudun kyläkaupalle tärkeä elinvoimatekijä. [Sari Tanus: Ja alkoho-
lihaitat kasaantuvat!]

Ravintolan ulosmyyntioikeus on vastaavan tyyppinen. Pienpanimot ja käsityöläispani-
mot hyötyvät tästä lainsäädännöstä, ja olen tyytyväinen siihen, että oma puolueeni, kokoo-
mus, on ollut tässäkin asiassa suunnannäyttäjä, että annetaan myös pienille suomalaisille
panimoille mahdollisuus pärjätä ulkomaalaisten jättien puristuksessa. Valmistustapaneut-
raliteetti on järkevä. Se nimenomaan lisää suomalaisten toimijoiden ja myös suomalaisen
ruuantuotannon asemaa. Edustaja Jaskari hyvin toi esille sen, että ohran tuotannon tarve
kasvaa tässä maassa, ja olen iloinen, että maatalouden puolustajapuolue näyttää olevan täs-
säkin asiassa vahvimmin kokoomus. 

Ravintolan aukioloaikoja vapautetaan, A- ja B-oikeudet yhtenäistetään, happy hour
-myynti sallitaan. Ja yksi hulluus, mikä tässä maassa on ollut — mutta ei sitä kukaan ole
valvonut — on se, että on ollut laitonta luottokortilla ostaa alkoholia. Ei sitä kukaan ole
valvonut. [Sari Tanus: Olisi pitänyt valvoa!] Otetaan pois turha sääntely, kun ei resursseja
sen valvotaan ole ollut nykyisinkään, ja näin luottokorttia voi jatkossa käyttää ihan lailli-
sesti, lakia rikkomatta oluen maksamiseen taikka viinilasillisen maksamiseen. 

Tilapäiset anniskeluluvat ilmoituksella ovat myös erinomainen asia. Monet kesätapah-
tumat odottavat sitä, että he voisivat tehdä kevyemmin näitä tapahtumien anniskelujärjes-
telyjä taikka erilaiset pienet festarit ja muut. Ja catering-lupa antaa mahdollisuuden vas-
tuullisille ravintoloitsijoille tuoda ilmoitusmenettelyllä anniskelua myös esimerkiksi seu-
raintaloille tai muihin vastaaviin paikkoihin. Myös yhteiset festareiden anniskelualueet
ovat kannatettavia, joissa voi ostaa ruuan toiselta ja ehkä yhden juoman toiselta ja vaikka
kolmannelta alkoholin myyjältä yhden juoman siihen. Tänä päivänä se ei ole ollut mahdol-
lista. Ruoka on täytynyt syödä toisaalla, alkoholi juoda toisaalla. On järkevää, että ne voi
tehdä yhdessä paikassa. 

Täällä on puhuttu tämän esityksen vaikutuksista kulutukseen. Itse THL:ää arvostan kyl-
lä monessa asiassa, mutta ihmettelen sitä, että heidän logiikkansa tässä menee niin, että
kaikki, mitä tämä esitys olisi heidän mukaan tuomassa, tulisi kulutukseen niin sanotusti till,
eli siihen nykykulutuksen päälle. Eli he eivät ota lainkaan huomioon jakelukanavien muu-
toksia, joita tällä uudistuksella on myös merkittävästi. Alkoholijuoman veron tuotto on
toisten asiantuntijoiden mukaan kasvamassa tämän lainsäädännön myötä jopa 60 miljoo-
nalla eurolla sen takia, että [Vasemmalta: Niin kasvavat menotkin!] ulkomailta tuonti tulee
vähenemään ja se juoma ostetaankin sieltä kotikaupasta. Tässä edustajakollega juuri ker-
toi, että tutkimukset osoittavat myös sitä, että kun sitä ei tuodakaan hiacellista sitä olutta tai
52



Pöytäkirjan asiakohta PTK 140/2017 vp
siideriä sinne mökille vaan ostetaan sieltä lähikaupasta saunaan kaksi tölkkiä, niin kulutus
on yleensä maltillisempaa. Sama logiikka toimi muuten sokeriveron ja karkkipussienkin
kohdalla. 

Eli kuluttajakäyttäytyminen muuttuisi merkittävästi, tuonti vähenisi ja itse asiassa tutki-
muksen mukaan, selvityksen mukaan, ihmiset vaihtaisivat tämän lainsäädännön jälkeen
väkevistä miedompiin juomiin. Minun mielestäni se on hyvä. [Hanna Halmeenpää: Kuka
asiantuntija on näin sanonut?] — Selvitys, joka on tehty päivittäistavarakaupan toimesta,
kertoo sen, että... [Välihuutoja] — Te, edustaja Heikkinen, seuraatte vain tiettyjä asiantun-
tijoita. [Hannakaisa Heikkinen: Niin sinäkin! — Naurua] — Kyllä. — Siis tämä on heidän
tekemä tutkimuksensa. [Välihuutoja] Eli sataprosenttiseksi alkoholiksi muutettuna alkoho-
lin kokonaiskulutus kasvaisi puoli prosenttia, kun se vaikuttaa niihin muihin jakelukana-
viin. Eli vienti vähenisi ja sitä ostettaisiin lähikaupasta, suomalaisilta yrittäjiltä, suomalai-
sesta kaupasta. 

Itse olen tyytyväinen siihen, että jopa kaksi kolmesta on kannattanut tämän alkoholilain
vapauttamista tällä esitetyllä tavalla tai jopa enemmänkin olisivat valmiita vapauttamaan.
Eli suomalaiset luottavat siihen, että osaavat tehdä ratkaisuja, ja toisaalta siihen, että myös
toiset suomalaiset osaavat tehdä ratkaisuja. Kyllä hämmästelen sitä, että THL ei ole lain-
kaan, ei lainkaan, ottanut huomioon sitä, että tällä olisi jotain vaikutusta esimerkiksi ulko-
maan tuonnin vähenemiseen. Olen aivan varma, että tämä tulee vähentämään tuontia ulko-
mailta. 

0.47 Mika Niikko ps: Arvoisa rouva puhemies! Edustaja Heinonen, en tiedä, oliko tuo
kokoomusasiantuntijuutta vai kokemusasiantuntijuutta vai mistä tornista käsin näitä niin
sanottuja totuuksianne jakelitte, mutta kyllä tuo niin kaukana on elävästä elämästä, jos
mennään vaikka sinne Korsoon, Suomen Pariisiin. Siinä olette oikeassa, että kannatusta
varmasti siellä olisi, veikkaan, että 90 prosenttia tämmöiselle asialle. He ovatkin minun ää-
nestäjiäni, ja en tiedä, äänestäisivätkö he kokoomusta tämän tähden, mutta joka tapaukses-
sa kannatusta tälle on. Ei tätä kukaan kiistä, etteikö kansa kannata sitä, että saadaan lisää
halvempaa viinaa ja 24 h mieluummin ja kaikki sääntely pois, mutta kun kysymys kuiten-
kaan ei ole pelkästään jostain festareista tai kampaamoista tai jostain kyläkaupoista tai
pienpanimoista, kysymys on minun näkökulmastani ennen kaikkea niistä lapsista ja nuo-
rista ja niistä tuhansista perheistä, joissa kasvaa se poliisin ramppaaminen ja se perheiden
hätä ja se lastensuojelutyön määrä ja se äitien päihteidenkäytön lisääntyminen. Tämä kaik-
ki on tässä sosiaali- ja terveysvaliokunnan asiantuntijalausunnossa kerrottu. Tämä ei ole
mitään sellaista, edes minun omaa, kokemusasiantuntijuutta. 

Minä kannattaisin mielelläni tätä hallituksen esitystä täysin rinnoin, koska ei se ole mi-
nunkaan tehtäväni valvoa kenenkään juomista, mutta tämä fakta, mikä tänne kirjaan on tul-
lut, laittaa minun omantuntoni miettimään sitä, onko minulla lainsäätäjänä, joka on kansan
valitsema, rohkeutta ajaa kokonaisratkaisun edullisinta näkökulmaa tässä lainsäädännös-
sä, onko minulla rohkeutta lähteä nousemaan vastoin näitä asiantuntijoita ja hyväksyä täl-
laista lainsäädäntöä. En minä pysty tekemään ainakaan sellaista, koska joku sen maksaa.
Sen hinnan siitä maksaa veronmaksaja, sen maksaa se perhe, sen maksaa se lapsi, ja yh-
teiskunta toimii siten, että heikomman ehdoilla, ikävä kyllä, joudutaan monia lakeja säätä-
mään. Tämä on meidän vastuumme, ja tämä on meidän velvollisuutemme, ja voi sen sanoa
myös, että tämä on meidän etuoikeutemme. [Hanna Halmeenpää: Ei se ole ikävä asia, se on
hyvä asia!]
53



Pöytäkirjan asiakohta PTK 140/2017 vp
Arvoisa puhemies! Tästä esityksestä sen verran, että toivoisin hallituksen jäseniltä nyt-
ten vielä... Uudelleen palaan tähän samaan esitykseen anniskeluhenkilökunnasta. Toivoi-
sin nyt, edustaja Heinonen, että teillä kokoomuksessa keskusteltaisiin siitä, voisitteko mi-
tenkään hyväksyä tätä esitystä, minkä kuusi sosiaali- ja terveysvaliokunnan jäsentä on teh-
nyt, että nämä 16 vuotta täyttäneet henkilöt olisivat vain niitä, jotka ovat suorittaneet ma-
joitus- ja ravitsemusalaan liittyvän ammatillisen koulutuksen tai opiskelevat sitä mainittua
koulutusta. Tämä silloin rajaisi sen, että tulisi oikeita ihmisiä anniskelemaan aikuisten
kanssa valvotusti. Jos tätä ette ole valmiita hyväksymään, voin esittää vaikka siten, että
maanantaina teen lausumaesityksen, että nämä 16-vuotiaat ja 17-vuotiaat saisivat olla töis-
sä esimerkiksi vain vaikka kello 22:een asti tai 21:een asti. Meillähän on yhteinen käsitys
siitä, että lasten pitää olla ajoissa kotona, eivät he voi tuolla kaupungillakaan huidella kello
kahdentoista jälkeen, saati neljään asti olla jossain ravintolassa, olla Korsossa, Suomen Pa-
riisissa, katsomassa siellä, että mitenköhän tänä iltana selvitään täältä kotiin tämän illan jäl-
keen. Totta kai nuoret menevät niihin pizzerioihin töihin, kun heille tarjotaan 6 euroa tun-
nilta ja he pääsevät illalla sinne tekemään töitä, kun heillä ei ole mitään muuta työpaikkaa
tarjolla. Ja sitten siellä myydään jos jonkunnäköistä alkoholia, jos jonkunnäköisillä veroil-
la maksettuja tai ei-maksettuja alkoholeja, ja siinä ollaan sitten osallisia siihen hommaan.
Eihän näin voi käydä. Minä ymmärrän, että meillä yhteisesti on se vastuu, ja tässä asiassa
tehdään tämä pieni korjaus.

Arvoisa puhemies! Itse asiassa minulla oli jotain asiaakin tässä. Tästä hallituksen esityk-
sestä käy ilmi, että sisäministeriö on arvioinut, että hallituksen esityksen mukaisen alkoho-
lilain kokonaisuudistuksen johdosta poliisimiesten henkilöstötyömäärään tulisi saada yh-
teensä 170 henkilötyövuoden lisäys. Tämä lisäys tarvitaan hälytys-, liikenneturvallisuus-
ja rikostorjuntatason säilyttämiseksi nykyisellä tasolla. 

Arvoisat edustajat, tänään keskusteltiin hallinto- ja turvallisuusjaoston esityksestä sisä-
ministeriön hallinnonalan osalta, ja sisäministeriön hallinnon osalta kävi ilmi, että valio-
kunta on huolissaan uusien poliisien riittävyydestä. Tämän johdostahan on myös poliisi-
koulutuksen aloituspaikkoja lisätty vuonna 2017 vastaamaan tähän nykytason tarpeeseen
siten, että avoinna olevia aloituspaikkoja oli 400, ja niistä valmistuu vuoteen 2020 mennes-
sä 400 poliisia. Mutta näin ei tule käymään, koska hakemuskriteerin täytti vain 340 henki-
löä. Meillä on ennestään vaje, kun poliisit eläköityvät, ja tämän lisäksi me tarvitsisimme
nyt 170 poliisia jostain. Lisäksi tämä maksaisi 10—15 miljoonaa euroa, joten tämä yhtälö
on aika mahdoton toteuttaa. Meillä ei ole pätevää henkilöstöä poliisikoulutukseen riittä-
vässä määrin, eikä meillä ole budjetissa edes rahoja tähän koulutuksen lisäämiseen. Siinä
mielessä pyydän, että otatte tämän asian vakavasti ja korjaatte esityksen, mikäli ette pysty
tätä poliisien määrää lisäämään.

Sitten tässä on vielä, arvoisa puhemies, tämä inhimillinen näkökulma. Alkoholi aiheut-
taa merkittävän osan ennenaikaisista kuolemista Suomessa. Me tiedämme sen, että esimer-
kiksi äidin päihteiden käyttö on yleisin syy pienten lasten huostaanottoon Suomessa. Siis
alkoholinkäyttö on se syy, miksi meillä on yli 17 000 lasta kodin ulkopuolisessa sijoituk-
sessa. Tämä on valtava kustannuserä mutta ennen kaikkea valtava tragedia niissä kodeissa
ja niitten lasten sydämissä, jotka menettävät vanhempansa päihteiden käytön johdosta. Sen
lisäksi raskaudenaikainen alkoholinkäyttö vaarantaa vakavasti sikiön ja lapsen kehitystä.
Vuosittain 3 600—6 000 sikiön kehitys on vaarassa päihteiden takia. Tämä on siis sosiaa-
li- ja terveysvaliokunnan asiantuntijalausunnosta poimittua tekstiä. Mielestäni tällainen
perustelu laittaa lainsäätäjän miettimään siinä, onko meillä tähän varaa, onko meillä varaa
54



Pöytäkirjan asiakohta PTK 140/2017 vp
tehdä lakia, joka heikentää lapsen asemaa jo ennen kuin hän on syntynyt tähän maailmaan
ja vielä sen jälkeen.

Arvoisa puhemies! Valiokunnan mietinnön tekstistä käy myös esille se, että suuri ongel-
ma on tämä alkoholiprosentin rajan nostaminen sen johdosta, että eri asiantuntijoiden mu-
kaan kansanterveydelle haitallisin homma alkoholipitoisuuden ylärajan nostamisessa on
niin sanottujen limuviinojen salliminen päivittäistavaramyynnissä. Tämän lausunnon mu-
kaan tällä hetkellä niin sanotut limuviinat ovat kakkosoluen tasolla, ja tämän jälkeen, kun
saadaan muutakin kuin käymistasolla valmistettua limuviinaa, niin sen kulutus tulee li-
sääntymään. Erityisesti tämä kulutus tulee poliisin käsityksen mukaan lisääntymään ni-
menomaan nuorten keskuudessa ja myös naisten keskuudessa. Nyt kun me tiedämme, että
nuoret ovat viime vuosina raitistuneet hyvin paljon alkoholinkäytössä, niin tämän arvion
mukaan tämä kehitys on vaarassa pysähtyä ja kääntyä toiseen suuntaan. Siinäkin mielessä
meidän täytyisi olla ymmärtäväisiä, että me emme salli sellaista lainsäädäntöä, joka tieten
tahtoen lisää nuorten alkoholinkäyttöä.

Lopuksi täytyy sanoa, että minä toki ymmärrän sen, että me teemme sääntelyn purkua ja
kaikki sääntelyn purku on hyvä asia, mutta jos sääntelyn purku menee siihen suuntaan, että
se heikentää lasten ja nuorten kasvuolosuhteita ja heidän selviytymistään mahdollisimman
vähillä alkoholihaitoilla, niin silloin meidän täytyy harkita tarkkaan, onko meillä siihen va-
raa. — Kiitos.

0.56 Hanna Halmeenpää vihr: Arvoisa rouva puhemies! Edustaja Niikko tuossa edeltä-
vässä puheenvuorossaan juuri sanoi erään olennaisen tärkeän asian huomioitavaksi: mikä-
li on saanut kansalta vallan istua lainsäätäjän paikalla, niin kuin me täällä eduskunnassa nyt
läsnä olevat kansanedustajat olemme saaneet, lait on usein säädettävä heikoimpien aseman
mukaan, siis heidän asemansa turvaamiseksi, ei vahvemman aseman takaamiseksi. Eikä
tätä tarvitse pahoitella, se ei ole ikävä asia. Se on oikein hyvä asia. Mutta nyt on niin, että
tänään, kun tässä alkoholilain uudistamisessakin tästäkin asiasta on kyse, näyttää olevan
niin, että merkittävältä osalta hallituspuolueiden edustajia tämä periaate on hukassa. Tämä
lakiesitys näyttää joiltain osin vahvasti siltä, että sitä tehdään vahvempien aseman takaa-
miseksi ja unohdetaan heikoimpien aseman turvaaminen. Eikä ainakaan näitä haittoja tar-
kasteltaessa kukaan ole kieltänyt, etteikö näin kävisi.

Hallituksen lakiesityksen mukaisesti kaupoissa myytävien alkoholijuomien prosenttira-
jaa nostaen voitaisiin kyllä toimia, jos samalla hyväksyttäisiin, että kulutus kasvaa alkoho-
lin väkevöitymisen ja saatavuuden lisääntymisen vuoksi. On arvioitu, että päätös tarkoit-
taisi noin 6 prosentin kulutuksen kasvua ja noin 150:n alkoholista johtuvan kuoleman li-
säystä. Alkoholiperäisiin tauteihin ja alkoholimyrkytyksiin menehtyi vuonna 2015 vajaat
1 700 suomalaista — miehiä 1 300, naisia noin 400. Alkoholikuolleisuus on kuitenkin vä-
hentynyt vuodesta 2008 alkaen, mutta viimeksi 2000-luvun alussa tapahtuneen alkoholi-
kuolleisuuden kasvun merkittävä syy oli juuri alkoholin lisääntynyt kulutus. Ja nyt tästä la-
kiesityksestä tiedetään, että se lisää kulutusta.

Vuodesta 2007 alkaen alkoholijuomien kokonaiskulutus on laskenut. Se on hyvä suun-
ta. Sitä suuntaa ei pitäisi nyt muuttaa. Alkoholisyihin menehtyy silti edelleen enemmän
työikäisiä kuin yksittäisiin syöpätyyppeihin tai sydäntauteihin, kuten sepelvaltimotautiin.
Lisäksi, kuten tiedämme, alkoholi on mukana monissa tapaturmissa kuolemaan vaikutta-
vana tekijänä. Se on suvereeni kumppani Suomessa tapahtuvissa rikoksissa, erityisesti vä-
55



Pöytäkirjan asiakohta PTK 140/2017 vp
kivaltarikoksissa, vankkumaton taakka poliisin, pelastuslaitoksen, sairaanhoidon ja lasten-
suojeluviranomaisten työssä. Tämän me tiedämme.

Arvoisa puhemies! Täytyy kiittää sosiaali- ja terveysvaliokuntaa siitä, että valiokunta on
mietinnössään päätynyt esittämään kaupoissa myytävien alkoholijuomien prosenttirajan
pitämistä ennallaan. Alkoholin saatavuuden merkittävä lisääminen prosenttirajaa nosta-
malla aiheuttaisi arvioiden mukaan alkoholin kokonaiskulutuksen nousua ja kaikkien alko-
holista aiheutuvien haittojen lisääntymistä. Suomalaiset aikuiset ja lapset kärsivät nahois-
saan jo alkoholin nykyisen saatavuuden ja kulutuksen aiheuttamien terveyshaittojen, alko-
holikuolemien, tapaturmien ja inhimillisten tragedioiden lisäksi alkoholihaittojen hoitami-
sen miljardiluokan kustannukset, aivan riippumatta siitä, osallistuvatko itse näiden haitto-
jen ja kulujen aiheuttamiseen.

Arvoisa puhemies! Tänään keskusteluissa on esille tullut perusteluja, joiden mukaan
hallituksen esitys olisi merkittävä etu syrjäseutujen pienille kaupoille. Pohjoissuomalaise-
na on todettava, että tällaisten perustelujen esittäjien olisi todennäköisesti tarpeellista
hankkia kokemusperäistä tietoa suomalaisista syrjäseuduista ja varsinkin syrjäseutujen al-
koholihaitoista. [Sari Tanus: Juuri näin!]

Vallalla on ollut myös ajattelua, jossa vapauden oletetaan automaattisesti lisäävän vas-
tuullisuutta. Näin ei tilastojen ja empiirisen tiedon valossa alkoholin suhteen suinkaan ole.
On pohdittava, onko tässä tavoitteena alkoholihaittojen vähentäminen, voidaanko hyväk-
syä haittojen pitäminen ennallaan vai olisiko hyväksyttävä jopa haittojen lisääminen saa-
tavuutta ja kulutusta lisäävillä toimilla, mikä ei lainkaan ole alkoholilainsäädännön tarkoi-
tus. Kannatan itse ensimmäistä vaihtoehtoa, haittojen vähentämistä.

Arvoisa puhemies! Siksi kannatan sosiaali- ja terveysvaliokunnan mietinnön mukaises-
ti kaupoissa myytävän alkoholin prosenttirajan nostamatta jättämistä. Kannatan myös vas-
talauseen 2 mukaisia muutos- ja lausumaehdotuksia.

Arvoisa puhemies! Tämän lisäksi kannatan edustaja Tanuksen tekemää muutosesitystä
18 a §:n lisäämiseksi lakiin, jotta anniskelupaikoissa olisi saatavilla riittävä valikoima mie-
toja ja myös alkoholittomia juomia. Tämä epäilemättä edesauttaisi alkoholin kulutuksen
vähentämispyrkimyksiä varsinkin niiden ihmisten kohdalla, jotka sitä omaa alkoholinku-
lutustaan pyrkivät vähentämään.

Lopuksi on todettava, että tämän lakiesityksen kaikki pykälät kuuluu hyvän hallinnon
mukaisesti valmistella lainsäätäjälle, eduskunnalle, kuuluvalla vastuulla valmiiksi eikä al-
koholin etämyyntiä koskevaa pykälää voi jättää laista puuttumaan ja odottamaan selvityk-
siä ja oikeusasteiden linjauksia.

Arvoisa puhemies! Joka muuta väittää, myöntäköön rehellisesti todellisen motiivinsa,
pyrkimyksen Alkon monopoliaseman purkamiseksi.

1.03 Sari Raassina kok: Arvoisa rouva puhemies! Aina silloin tällöin eduskunnan käsit-
telyyn tulee lakiesityksiä, joissa kovin erilaisia arvoja, tavoitteita ja riskejä joudutaan ver-
taamaan toinen toisiaan vastaan. Tässä pääosin aivan erinomaisessa lakiesityksessä, kuten
käydystä keskustelusta voidaan helposti päätellä, riskien, haittojen ja hyötyjen vastakkain-
asettelu on ilmeinen, ja se jakaa voimakkaasti mielipiteitä.

Tarkastelen asioita ja päätöksiä useimmiten sosiaali- ja terveyspoliittisesta näkökulmas-
ta. On kiistatonta, että voimakas alkoholin kokonaiskulutuksen muutos vaikuttaa kansan-
terveyden kokonaisuuteen kielteisesti. Jos alkoholin kokonaiskulutus nousee, myös alko-
holihaitat nousevat. Arvioiden mukaan päivittäistavarakaupassa myytävän alkoholin pro-
56



Pöytäkirjan asiakohta PTK 140/2017 vp
senttirajan muutos 4,7 tilavuusprosentista 5,5 tilavuusprosenttiin nostaisi alkoholin koko-
naiskulutusta ainoastaan 0,5 prosenttia. Samanaikaisesti mietojen alkoholituotteiden käyt-
tö suhteessa väkeviin alkoholituotteisiin lisääntyisi. Osa alkoholin terveyshaitoista sitou-
tuu yksilön pitkäaikaiseen kokonaiskulutukseen, kuten esimerkiksi syöpäsairaudet, osa
haitoista taas yhdellä kerralla nautitun alkoholin kokonaismäärään. Tämäntyyppisiä hait-
toja ovat esimerkiksi tapaturmat, hukkumiskuolemat ja niin edelleen. Niiden taustalla on
usein voimakas kertahumala, joka useimmiten aiheutuu väkevien, voimakkaiden alkoholi-
juomien käytöstä.

Kansalaisten alkoholinkäyttötottumukset ovat eriytyneet jatkuvasti. Siinä, missä eu-
rooppalaistyypillinen juomakulttuuri on rantautunut Suomeen, on meillä edelleenkin rasit-
teenamme oma kulttuurinen alkoholinkäyttöperinteemme. Nyt käsiteltävänä oleva lakiuu-
distus tukee alkoholikulttuurin muutosta kohti miedompien alkoholijuomien käyttöä. Vä-
hittäiskaupassa myytävien alkoholituotteiden prosenttirajan nosto ja alkoholiverotuksen
muutokset toisivat valtion kassaan myös lisääntyviä verotuloja. Onkin tärkeää, että panos-
tamme taloudellisesti merkittävästi alkoholihaittojen torjuntaan. Olen iloinen siitä, että
hallituksemme on panostanut voimakkaasti muun muassa päihdeäitien hoitoon ja kuntou-
tukseen. Erityisiä toimia jatkossa on kohdistettava nuorten ja ikääntyneiden alkoholinkäy-
tön vähentämiseen.

Sosiaali- ja terveysvaliokunnan mietintöön sisältyvä lausumaehdotus olisi toteutues-
saan myönteinen lisä oikeaan suuntaan kulkevaan alkoholipolitiikkaamme. Alkoholin-
käyttö ei todellakaan kuulu koulujen ja päiväkotien piha-alueille.

Paras osa käsiteltävää alkolakia liittyy normien purkuun, josta tässä salissa on käytetty
ansiokkaita puheenvuoroja muun muassa edustaja Heinosen toimesta. 

On pakko todeta, että olen edustaja Halmeenpään kanssa aivan eri mieltä haja-asutus-
alueiden kauppojen tilanteesta erityisesti Itä- ja Pohjois-Suomessa. Tulen itse alueelta, jol-
la kaupunkikeskusten ulkopuolella laajalla harva-asutusalueella on aktiivisia savuja enää
kovin vähän, ainakin loma-aikojen ulkopuolella. Pienissä kuntakeskuksissa kituuttaa ja
sinnittelee pieniä kyläkauppoja, joiden kokonaistulokselle myös alkoholituotteiden myyn-
nillä on aivan valtava merkitys. Meillä päättäjillä täällä eduskunnassa tai kuntatasollakaan
on varsin vähän keinoja ylläpitää eläviä kyliä, jos kyläkauppa läheltä menetetään. Kaupan
kuollessa kuolee myös muita palveluita — kylä kuolee. [Sari Tanus: Höpsis!] Markettien
maailmassa, jossa ruokakaupan ja Alkon ovi ovat vierekkäin, tämä todellisuus näyttäytyy
kovin kovin toisenlaisena.

Päätös suhtautumisesta lain yksityiskohtiin ei ole ollut helppo. Kovin pitkän itsetutkis-
kelun jälkeen tuen alkoholin vähittäismyyntiprosenttirajaksi 5,5:tä. — Kiitos. [Jukka Gus-
tafsson: Oho, oho!] 

1.08 Kristiina Salonen sd: Arvoisa puhemies! Kuten keskustelu tänä iltana on täällä jo
osoittanut, yksi vaikeimpia asioita— myös itselleni — on tämän lakiesityksen osalta pu-
heiden ja tekojen ristiriita. On käyty keskustelua siitä, onko etämyynti kiellettyä, pitäisikö
perustuslakivaliokunnan lausunnon kohdat huomioida nykyistä paremmin. Olemme käy-
neet keskustelua alkoholin haitoista. Useampi kansanedustaja on käyttänyt hyvinkin an-
siokkaita puheenvuoroja niistä, mutta samanaikaisesti tiedämme, että yhtenä hallituksen
esityksen tavoitteena on kuitenkin kulutuksen nostaminen. Olemme yrittäneet löytää sel-
vyyttä siitä, halutaanko Alkon monopoli säilyttää, ja jos näin on, niin mistä syystä etä-
myynnin kielto on aikaisemmasta lakiesityksestä poistettu.
57



Pöytäkirjan asiakohta PTK 140/2017 vp
Täällä on myöskin kerrottu, että iso joukko asiantuntijoita erilaisin tutkimustuloksin
kertoo selkeällä kielellä ja viestillä siitä, mitkä ovat alkoholin kokonaiskulutuksen kasvun
haitat. Samanaikaisesti kuitenkin me puhumme täällä mielikuvatasolla olevista ajatuksis-
tamme, ikään kuin laitamme nämä kaksi samaan puntariin. Sitten me vielä tiedämme, että
tämän lakiesityksen myötä muun muassa poliisin määrän tarve lisääntyisi 170 henkilötyö-
vuotta, mutta samanaikaisesti me tiedämme, että tähän ei ole varattu resursseja ensi vuo-
den budjetissa. On siis kaikin puolin ollut hyvinkin hankalaa käsitellä hallituksen esitystä
juuri näistä puheiden ja tekojen ristiriidoista johtuen.

Arvoisa puhemies! Tupakkaa pidettiin aikoinaan hyvinkin normaalina, kunnes saimme
tuloksia tupakan yhteydestä syöpään ja sen myötä aloimme lainsäädännöllä muokata sitä,
että yhä harvempi suomalainen altistuisi tupakalle ja sitä kautta myöskin sitten hänen ter-
veytensä altistuisi. No, syöpä koskettaa lähes jokaista suomalaista tällä hetkellä joko suo-
rasti tai epäsuorasti läheisen kautta, mutta me emme oikeasti puhu siitä, että alkoholi on
merkittävä karsinogeeni, joka lisää syöpäriskiä. Me emme puhu siitä, että riski suurenee
koko eliniän aikana nautitusta määrästä, ei siis niin, että niillä henkilöillä, jotka kerran vii-
kossa juovat runsaasti alkoholia humalaan asti, olisi suurempi riski sairastua syöpään kuin
niillä, jotka iltaisin sivistyneesti nauttivat yhden viinilasillisen. Ei ole syövän näkökulmas-
ta eroa sillä, käyttääkö kerralla ikään kuin kulttuurisesti ja sivistyneesti oikein, ja tämä on
merkittävä asia myös tätä lakiesitystä nyt puntaroidessamme.

Mielikuvamme ovat siis aika erilaisia kuin mitä kylmät faktat ja tutkimukset ovat, ja
tämä on asia, joka minua on pysähdyttänyt valiokuntakuulemisissa, asiantuntijakuulemi-
sissa, siis se, että tietoisesti me päättäjät täällä tiedämme, että miesten alkoholiin liittyvistä
syövistä noin 60 prosenttia on yläruoansulatuskanavan syöpiä, naisten alkoholiin liittyvis-
tä syövistä 60 prosenttia on rintasyöpiä, ja tiedämme esimerkiksi, että ei ole olemassa tur-
vallista annosrajaa. Ei voida sanoa, että tämä ja tämä määrä on sinulle turvallista, vaan ko-
konaismäärä ja myöskin ne omat geneettiset eroavaisuudet vaikuttavat tähän. 

Tällä hetkellä alkoholin terveysvaikutuksia on arvioitu tilastoitavien alkoholisairauk-
sien kautta, mutta me emme ole huomioineet kansanterveysvaikutuksia, kuten vaikka syö-
päriskin suurenemista. Haluan tämän tuoda tässä keskustelussa esille, koska se keskustelu,
mitä julkisesti käydään, käydään ikään kuin siitä, haluammeko liberaalimpaa alkoholipo-
litiikkaa vai emme. Me keskustelemme kulttuurista ja kulttuurin muuttamisesta mutta
emme näin merkittävästä kansanterveydellisestä kysymyksestä kuin siitä, miten lainsäätä-
jinä me suojaamme suomalaisia siltä, että syöpäriski suomalaisilla ei kasvaisi kansanter-
veysvaikutusten mittoihin. Alkoholinkäytön rajoittamisen keskustelussa usein kiinnite-
tään huomio juuri suurkuluttajiin ja alkoholiongelmaisiin, mutta erityisesti syövän eh-
käisyn näkökulmasta alkoholin haitat koskettavat väestöä paljon, paljon laajemmin kuin
vain näitten suurkuluttajien osalta. Tämän vuoksi, kun tämäkin lakiesitys perustuu siihen,
että alkoholin kokonaiskulutus kasvaa, me tietoisesti nyt täällä myöskin teemme päätöstä,
josta meidän on ymmärrettävä, että myös väestön syöpäriski kasvaa.

Pidän pitkän hiljaisen tauon, koska tiedän, että jokainen meistä on kohdannut syöpää
sairastavia tai ovat itse sairastuneet, ja tämä on vakava asia.

Toisena asiana haluaisin nostaa esille sen, millä tavoin keskustelua on viime vuosina al-
koholista käyty. Hyvin samantyyppisesti kuin aikoinaan tupakan osalta keskustelua on
käyty, mutta yksi iso väittämä on ollut se, että juominen on normaalia ja pidättäytyminen
on epänormaalia. On ikään kuin pyritty luomaan sellaista kuvaa. On pyritty luomaan sel-
laista kuvaa, että kokonaiskulutus ei lisää haittoja, sillä vain pieni poikkeava joukko on
58



Pöytäkirjan asiakohta PTK 140/2017 vp
syypää alkoholihaittoihin. Kuten juuri sanoin, niin näin tämä ei ole. Myöskin on haluttu
väittää, että kuluttajavalistus toimii paremmin kuin sääntely. Näinkään ei ole. Kansainvä-
lisesti riidatonta tutkimusnäyttöä on sille, mikä lisää alkoholinkulutusta, ja kiistatonta on,
että alkoholin saatavuus ja hinta vaikuttavat kulutukseen. Siis mitä useampia pisteitä meil-
lä on alkoholin saatavuuden osalta ja mitä alempi hinta on, sen suuremmaksi kulutus kas-
vaa. Tämä ei ole pelkästään suomalainen ilmiö, vaan näin on kansainvälisten tutkimusten
pohjalta. Siksi minusta tuntuu kummalliselta, jos väitetään jotain toista kuin miten nämä
tutkimustulokset tätä ovat katsoneet.

Sitten, arvoisa puheenjohtaja, kolmantena ja viimeisenä asiana haluan nostaa esille ky-
symyksen alkoholin etämyynnistä. 

Koen lainsäätäjänä suurta ongelmaa siinä, että kolme valiokuntaa on antanut sosiaali- ja
terveysvaliokunnalle lausuntonsa, jossa he ovat todenneet, että etämyynnin osalta lainsää-
däntöä on selkeytettävä, siis että hallituksen perustelut ja hallituksen esityksen pykälät ovat
ristiriidassa keskenään. Kolme valiokuntaa yhdessä, siis kolme valiokuntaa yhdessä ovat
tämän antaneet, mutta sosiaali- ja terveysvaliokunta päätti, että ei tarvitse, tai tarvitsee,
mutta sen ehtii tekemään sitten jossain vaiheessa myöhemmin, vaikka juuri nyt tämä laki-
paketti kokonaisuudessaan on meidän käsittelyssämme.

Keskeinen ongelma tässä on se, että vähittäismyynnin luvanvaraisuus sekä maahantuon-
nin rajoitukset ilmenevät laista. Tämä on siis ok, mutta etämyynnin kieltoa ei laissa ole. Se,
että sitä ei ole, nostaa meille ongelman laillisuusperiaatteesta. Kuten kansanedustajat hy-
vin tietävät, perustuslain 8 §:n mukaan ketään ei saa pitää syyllisenä rikokseen eikä tuomi-
ta rangaistukseen sellaisen teon perusteella, jota ei tekohetkellä ole laissa säädetty rangais-
tavaksi. Tämä on siis selkeä viesti perustuslakivaliokunnalta, johon sosiaali- ja terveysva-
liokunnan olisi pitänyt pystyä tekemään muutoksensa. On hyvin valitettavaa, että näin ei
voitu tehdä, vaan eduskunta edelleen istunnossa on hyvinkin ristiriitaisissa viesteissä sen
osalta, miten edes hallituspuolueet sisäisesti tulkitsevat tämän pykälän. — Kiitos.

1.18 Timo Harakka sd: Arvoisa puhemies! Hallituksen esitys jättää Suomen alkoholi-
lainsäädännön oikeustilan osittain täysin auki. Etämyyntiä ei kielletä säädöksellä, joten pe-
rustuslakivaliokunta toteaa sosiaali- ja terveysvaliokunnan mietinnössä siteeratussa lau-
sunnossaan: "Perustuslain 8 §:n mukaan ketään ei saa pitää syyllisenä rikokseen eikä tuo-
mita rangaistukseen sellaisen teon perusteella, jota ei tekohetkellä ole laissa säädetty ran-
gaistavaksi." Uusi lainaus: "Jos tarkoituksena on saattaa etämyynti rangaistavaksi, tulee
siitä säätää perustuslain 8 §:n laillisuusperiaatteen täyttävällä rangaistussäännöksellä."

Näin ollen voidaan katsoa, että uudessa alkoholilaissa etämyynti ei ole kielletty. Nyt on
etämyyjän syytä alkaa kunnon myyntikampanja Suomeen, sillä jos Suomi yrittää myöhem-
min toiminnan kieltää, menestyksen mahdollisuus tuomioistuimessa on loistava. Oikeusti-
la on muuttunut myös perustuslakivaliokunnan lausunnon jälkeen ja samoin siitä tapahtu-
maketjusta, että lakiluonnoksessa esitettiin etämyynnin kieltoa ja se kuitenkin lakiesityk-
sestä poistettiin. Nämä materiaaliset tosiseikat painavat oikeuden punninnassa varmasti
enemmän kuin poliitikkojen vakuuttelut siitä, että tarkoitus oli kuitenkin rajoittaa etä-
myyntiä. Miksi samat poliitikot eivät sitten käyttäneet valtaansa kirjata tätä tahtoa pykä-
lään, kun kerran lakia oltiin muuttamassa? Tilanne voi muuttua täysin hallitsemattomaksi,
jos alkoholialan yrittäjät haluavat tämän tilaisuuden käyttää, ja heitähän löytyy viljalti jo
ihan tuosta Suomenlahden eteläpuolelta. Tämä on uhkapeliä Alkon aseman kustannuksel-
la mutta ennen kaikkea vaarantaa hallitun alkoholipolitiikan.
59



Pöytäkirjan asiakohta PTK 140/2017 vp
Mikä sitten on etämyynnin suhde Alkon monopoliin? Jos valmistelemattoman lain ja se-
kavan oikeustilan takia syntyy suuren mittakaavan trokausta, jonka oikeus vielä vahvistaa,
Alkon kannattavuus heikkenee. Samoin käy tietenkin, jos nykyistä väkevämmät juomat
saavat siirtyä kauppojen hyllyille. Mutta etämyynti ulkomailta ei kuitenkaan sinällään riko
Alkon vähittäismyyntimonopolia kotimaassa. Ministeri Saarikko vetosi niin sanottuun
Visnapuu-tapaukseen, joka on käsitelty Helsingin hovioikeudessa mutta joka ei ole vielä
lainvoimainen. Myös lakivaliokunta on puntaroinut lausunnossaan tätä tuomiota. Ratkai-
sussa pohditaan edellytyksiä etämyyntiin, mutta on tärkeää huomata, että itse herra Visna-
puu ei ollut etämyyjä vaan myi alkoholin täällä Suomen puolella eli siis rikkoi Alkon yk-
sinoikeutta vähittäismyyntiin ja siten alkoholilakia. 

Meillä on kuitenkin lainsäädäntöjen välillä ristiriita. Vaikka nykyinen alkoholilaki ei
tunnista etämyyntiä ollenkaan, se on silti osa verolainsäädäntöä EU:n valmisteverodirek-
tiivin myötä. Se on tunnistettu nimenomaan siksi, että kerättäisiin valmisteveroja eikä kier-
rettäisi veroja. Etämyynnin vastustaminen sillä perusteella, että menetetään verotuottoja,
on itse asiassa ristiriitainen kehäpäätelmä. Verotuottoja menetetään juuri sen takia, että
laillista etämyyntiä ei reguloida ja valvota, että valmisteverot ja arvonlisäverot on makset-
tu. Vaihtoehtoja on siis kaksi: joko ainoana EU:ssa kieltää etämyynti ja sietää rikollinen
toiminta ja veronmenetykset tai sallia etämyynti ja asettaa sille tiukat vaatimukset. Alko
tarjoaa toki kolmannen vaihtoehdon, että ulkomailta ostaminen toteutetaan sen kautta ku-
ten nykyäänkin. En kuitenkaan kannata sitä, että Alkolle myönnetään vähittäismyyntimo-
nopolin lisäksi vielä etämyyntimonopoli.

Sivumennen sanoen on erikoista, että sosiaali- ja terveysvaliokunta ei perustuslakivalio-
kunnan esittämien vakavien näkökohtien jälkeen voinut kuulla etämyynnin asiantuntijoita
vaan kokoomuksen painostuksesta kiirehdittiin tähän nykyiseen hämminkiin ja erittäin ris-
kialttiiseen asetelmaan. Ainoa taho, jolta lausunto pyydettiin, oli Alko. Asiaa ei siis paljon
auttanut, että pukki antoi lausunnon kaalimaasta.

Arvoisa puhemies! Etämyyntikielto poistui laista ilmeisestikin EU-komissiolta kevääl-
lä 2017 saadun notifikaation takia, vaikka se ei tulekaan mietinnöstä ilmi. Talousvaliokun-
ta kuitenkin pitää lausunnossaan "tarpeellisena selvittää etämyynnin edellytysten paranta-
mista elinkeinotoiminnan näkökulmasta". Toisin sanoen Alkon vähittäismyyntimonopoli
täydennettynä reguloidulla, valvotulla ja verotetulla etämyynnillä voisi olla tavoite. Siihen
pitäisi kuitenkin päätyä selkeällä säädöstason lainsäädännöllä, sillä nykymalli johtaa villin
lännen — tai villin Pohjolan — tilanteeseen. Ruotsissa etämyynti on ollut sallittua lähes 10
vuoden ajan. Internetistä toimitetun alkoholin osuus on kokonaista 1 prosentti Ruotsissa
myydystä alkoholista. Etämyyntiä on nyt vuoden ajan suunniteltu rajoitettavan, mutta tois-
taiseksi asia ei ole edennyt. Kieltää sitä ei aiota, koska kieltää sitä ei EU:ssa voida.

Hovioikeuden päätös Visnapuu-tapauksessa onkin tältä osin mielenkiintoinen, ja luen
nyt kappaleen, jota ei tässä yleensä siteerata: "Hovioikeus kuitenkin katsoo, että lupajär-
jestelmää muuttamalla myynti ilman kiinteää toimipaikkaa eli käytännössä etämyynti on
mahdollista saattaa tehokkaan viranomaisvalvonnan piiriin. Etämyynnille on mahdollista
asettaa samat edellytykset kuin muulle vähittäismyynnille muun muassa sallitusta alkoho-
lijuomien myynti- tai toimitusajasta, nuorten henkilöiden henkilöllisyyden tarkistamisesta
ja myyntikiellosta päihtyneille. Etämyyntiin voidaan asettaa myös muusta vähittäismyyn-
nistä poikkeavia alkoholilain tarkoituksen toteuttamiseksi tarpeelliseksi katsottuja lisävaa-
timuksia. Yhteenvetona hovioikeus toteaa, että kansanterveyden ja yleisen järjestyksen
60



Pöytäkirjan asiakohta PTK 140/2017 vp
suojelu voidaan saavuttaa myös vähemmän unionin sisäistä kauppaa rajoittavalla lupajär-
jestelmällä vähintään yhtä tehokkaasti."

Arvoisa puhemies! Rinnakkain alkoholilain kanssa valmisteltiin alkoholiveron korotus-
ta valtiovarainvaliokunnan verojaostossa. Sinänsä on hävytöntä, että eduskunnan voima-
varoja käytetään lainsäädäntöön, jota ei ole tarkoitus panna yhden mietinnön mukaisesti
täytäntöön, jos toinen laki menee eduskunnan valiokunnan mietinnön mukaisesti. Se, että
kokoomus luopuisi 100 miljoonan euron verotuotoista ja vaatisi rahoitusaukon täyttämistä
jollain muulla, hallituspuolue keskustalle ikävämmällä veronkorotuksella, on silkkaa kiris-
tystä, mutta vielä enemmän kuin kiristävästä kokoomuksesta se kertoo alistuvasta keskus-
tasta. Ei voi kuin ihmetellä, miksi se on antautunut selälleen hallituskumppanin eteen, ja
syitä alenevaan kannatukseen ei tarvitse kauempaa hakea.

Myös verojaoston asiantuntijakuulemisissa käsiteltiin etämyyntiä. Verohallinnon ja
Tullin edustajat kertoivat, että vain muutama etämyyjä on rekisteröitynyt arvonlisä- ja val-
misteverovelvolliseksi. Keskustelussa suhtauduttiin myötämielisesti velvoitteiden ja val-
vonnan lisäämiseen, joten esitin valiokunnan mietintöön seuraavaa kappaletta: "Veronko-
rotus voi myös lisätä alkoholin tilaamista internetistä, jolloin tyypillisesti jätetään suoritta-
matta valmisteverot ja arvonlisäverot sekä mahdolliset tullimaksut. Tältä osin verokerty-
mää ja toisaalta laillisia elinkeinoja voisi suojata, mikäli etämyyjät voisivat rekisteröityä
julkiseen verorekisteriin, josta Verohallinto tiedottaisi aktiivisesti. Tällöin ostajat voisivat
varmistua ja heidän voisi edellyttää varmistuvan siitä, että verkosta tilatun alkoholin toi-
mittaja täyttää lakien ja velvoitteiden määräykset."

Hämmästyksekseni hallituspuolueet eivät huolineet tätä rakentavaa esitystäni. Ja nyt tie-
dämme miksi: Kokoomus vaati poistettavaksi alkuperäisen lakiluonnoksen pykälän etä-
myynnin kieltämisestä. Keskusta ei voinut hyväksyä tilalle pykälää etämyynnin sallimises-
ta. Sen sijaan, että hallitus olisi tehnyt rohkeasti päätöksiä, se valitsi strutsin strategian. Ikä-
vä kyllä maailma ei katoa sillä hetkellä, kun lintu työntää päänsä maan koloon, ainoastaan
otus itse sokaistuu. Ongelma oli siis se, että etämyyntiä ei haluta sallia mutta ei voida kiel-
tää.

Arvoisa puhemies! Jos etämyyntiä ei ole kielletty, se on sallittu. Ja jos sitä ei ole erik-
seen sallittu, sitä ei voi säädellä. Ja jos sitä ei voi säädellä, edessä voi olla suuri katastrofi.
Te, hyvä hallitus, kokoomuksen kiristäjät ja keskustan alistujat, olette siitä vastuussa.

1.28 Toimi Kankaanniemi ps: Arvoisa puhemies! Hyvää huomenta, parikymmentä kan-
sanedustajaa, jotka täällä jaksatte olla yön pimeinä hetkinä keskustelemassa äärettömän
tärkeästä asiasta. [Timo Heinosen välihuuto] Kiitokset todella siitä. Rahavirrat kiinnosta-
vat ihmisiä, yrityksiä ja elinkeinoelämää, ja niiden pitäisi kiinnostaa myös valtiota, edus-
kuntaakin. 

Kun tätä alkoholilakia käsitellään, kysymys on merkittävistä yhteiskunnassa olevista ra-
havirroista. Voi verrata vähän tuohon soteen. Sotessa on ehkä noin 10 miljardin markkina-
paikka näille kansainvälisille suuryhtiöille, jotka haluavat ottaa sen haltuunsa, ja hallitus
on sen antamassa. Tämän alkoholikaupan bruttoarvoa en tiedä, mutta alkoholiveron tuotto
näytti keltaisen kirjan mukaan olevan aika lähelle 1,5 miljardia euroa ensi vuonna, eli mel-
koisesta virrasta on siinäkin kysymys ihan siinä mielessä, että valtion kassaan tulee tällai-
nen summa. Lisäksi Alko tilittää tuottoaan jonkin verran joka vuosi. Se tosin on pienenty-
nyt jatkuvasti ja taitaa olla 40 miljoonan luokkaa tällä hetkellä. 
61



Pöytäkirjan asiakohta PTK 140/2017 vp
On aivan selvää, että yhtä lailla kuin sote-miljardit kiinnostavat elinkeinoelämää, myös
alkoholimiljardit kiinnostavat elinkeinoelämää. Hallitus taipuu molempien suuntaan niin,
että selkärankaa ei ole, nahka pitää pään pystyssä — paksu nahka, niin kuin poliitikolla pi-
tää olla. Näemme, että tämän esityksen, joka meillä on käsittelyssä, johtava ajatus on elin-
keinoelämän tukeminen alkoholipolitiikan kautta. Se on vaarallinen tie esimerkiksi Alkon
vähittäismyyntimonopolin kannalta. 

Niin kuin tuossa aiemmin mainitsin, 23—24 vuotta sitten neuvottelin komission kanssa
Suomen jäsenyydestä silloisessa Euroopan yhteisössä, ja neuvottelun kohteena oli mikäpä
muu kuin Alkon monopoli, joka silloin kattoi vähittäismyynnin, tukkumyynnin, maahan-
tuonnin, maastaviennin, valmistuksen, ja sitten Alkolla oli vielä viranomaistehtävät ja va-
listustehtävät, myynnin rajoittaminen ja myynnin markkinointi, eli todella mahtava yhtiö
oli Alko silloin. Kaikesta muusta oli luovuttava ja luovuttiin ihan vapaaehtoisesti, mutta
vähittäismyyntimonopolista Ahon hallitus halusi pitää kiinni. Kävin neuvottelut silloin, ja
yhdessä Pohjoismaiden kanssa sovimme ja tiesimme, että ainoa peruste säilyttää vähittäis-
myyntimonopoli on kansanterveyden perusteet. Hallitus oli yksimielinen, ja ajoimme tätä
linjaa, ja näin kävi, että sillä perusteella saimme säilytettyä vähittäismyyntimonopolin, ja
sen ansiosta meillä on nämä puolitoista miljardia euroa — tai ehkä verotuloja voisi olla
jonkin verran — ja tämä malli, mikä meillä on, pohjoismaisen hyvinvointiyhteiskunnan al-
koholipoliittinen malli, tänäkin päivänä, niin meillä kuin Ruotsissa ja Norjassakin, joka
myös neuvotteluja silloin kävi, vaikkei sitten liittynytkään. 

Nyt kun tätä esitystä perustellaan elinkeinopolitiikalla näin voimakkaasti kuin erityises-
ti oikeisto tekee ja keskusta tekee julkisestikin, niin varoitan siitä kyllä — ehkä se on jo
myöhäistä varoittaa: Kun alkoholipolitiikkaa ei enää perustella kansanterveydellä vaan
elinkeinopolitiikalla, on aivan selvä, että Euroopan unionin suunnalla ei katsota sitä hyväk-
syttävänä. Eli kaupalliset, elinkeinopoliittiset monopolit ovat ehdottomasti kiellettyjä
EU:ssa. Kansanterveysperusteinen monopoli on sallittu. [Jukka Gustafsson: Tärkeä huo-
mio!] Kun tämä nyt tiedostetaan täällä, niin tiedetään, että olemme liukkaalla jäällä, [Juk-
ka Gustafsson: Oikein!] kaltevalla pinnalla, ja tästä syystä varoitan, että — niin kuin aikai-
semmin totesin — viiden vuoden päästä tämän lain seurauksena meillä ei ole Alkon vähit-
täismyyntimonopolia vaan markkinat ovat vieneet sen ja alkoholi on tuote kaupassa niin
kuin muutkin. Onko se hyvä vai huono? Se on varmaan joillekin ihan hyvä ja mukava asia,
kun saa vapaasti mistä tahansa kaikenlaisia väkeviä, Pirkka-tuotteita ja mitä ne nyt sitten
ovatkin, mutta sitä, miten iso muutos se on sitten meidän yhteiskunnallemme, voi kukin
miettiä, ja sitä, minkälaiset rahavirrat kääntyvät sitten valtion kassasta yksityisten taskui-
hin. Jälleen ihan niin kuin sote-puolella, samalla lailla on tässä käymässä. Nyt tietystikään
tätä kuviota ei uskota varmaankaan, mutta muistan sen neuvottelun, kun komission edus-
taja oli äärimmäisen tiukkana tässä asiassa ja saimme taisteltua yhteisesti pohjoismaisena
rintamana tämän mallin, ja pidän sitä kyllä erinomaisen suurena saavutuksena. Siitä on
nautittu yli 20 vuotta, ja isot vaikutukset on ollut talouteen ja kulutukseen. 

Tämä etämyyntikysymys on sitten toinen. Edustaja Harakka kävi sen erinomaisesti läpi.
Siinä on se ongelma, että jos tämä kotimainen myynti siirtyy Alkolta S:lle ja Keskolle ja
näin, niin se raha pyörii kyllä kotimaassa, [Joona Räsänen: Lidliin!] mutta tällä etämyyn-
nillä rahat menevät maasta ulos, kulutus todennäköisesti kasvaa ja haitat jäävät maksetta-
vaksi tänne. Silloin joudutaan miettimään, korotetaanko työn verotusta, yritysten verotus-
ta, pääomaveroa vai mitä korotetaan vai leikataanko edelleen, niin kuin on leikattu sosiaa-
62



Pöytäkirjan asiakohta PTK 140/2017 vp
liturvaa ynnä muuta, kun etsitään korvaavia tuloja sille summalle, mikä tässä menetetään.
Tämä on sitä realismia.

Arvoisa puhemies! Minä en näihin prosentteihin ja lukuihin niin tarkkaan mene, mutta
totean, että 4,7:stä nosto 5,5:een on 17 prosentin nosto, ja kun samalla myyntipaikkojen
määrä kasvaa 350:sta 5 000:een, niin kyllä se todennäköistä on, että kulutus jossain määrin
kasvaa. Kun kulutus kasvaa, haitat kasvavat, ja haitat maksaa yhteiskunta eli veronmaksa-
jat. Se on aivan yksinkertainen tosiasia. Sillä on myös muita vaikutuksia. Täällä on puhut-
tu maaseudun kaupoista. Sinänsä en näe kovin toivottavana kehityksenä sitä, että Suomen
taloutta, edes maaseutua, nostettaisiin viinaa myymällä ja juomalla. Kyllä sen pitää perus-
tua johonkin muuhun kuin juomiseen ja tähän kauppaan. [Jukka Gustafsson: Oikein, oi-
kein!] Mutta näin, peruste äsken kuultiin tästä asiasta. 

Mutta Alkon myynti siis vähenee, kun vahvat oluet siirtyvät [Timo Heinonen: Ei ku-
kaan ole esittänyt viinaa ruokakauppaan!] Alkosta vapaille markkinoille. Kun Alkon
myynti vähenee, sen tuottokin vähenee. Kun tuotto vähenee, silloin Alko joutuu katso-
maan, mistä säästetään. Tuskin Alko rupeaa pitämään tai valtio rupeaa tukemaan Alkon
myymälöitä Saarijärvellä taikka jossakin muualla, vaan silloin ovia suljetaan, työttömiä tu-
lee ja ihmisten palvelut tältä osin heikkenevät. Tämä on aivan luonnollinen tapa tyhjentää
maaseudun palveluita tältä osin. Onko se hyvä vai huono? Ehkä se tuonti, sitten kun saa ti-
lattua jostakin Portugalista nollaverokannalla olevaa juomaa, korvaa sen Alkon myynnin.
Eli kierre sen kun vain syvenee. 

Arvoisa puhemies! Minusta tässä on sen verran isoista asioista kysymys, että tätä kan-
nattaisi pohtia valoisaan aikaan. 

Tämä vielä tähän etämyyntiin, että minä en kyllä voi missään mielessä hyväksyä sitä,
että tehdään tietoisesti perustuslain vastainen laki tämän etämyynnin osalta. Se on edus-
kunnan arvovallan vastaista, se on laillisuusperiaatteen vastaista, se siirtää poliittisen val-
lan tuomioistuimille. Tämä on suuri häpeä eduskunnalle. Olisi paikallaan — en nyt viitsi
tehdä esitystä — että eduskunta lähettäisi tämän mietinnön perustuslakivaliokuntaan vielä
mietittäväksi, tutkittavaksi, onko todella perustuslain mukaista menetellä näin ja säätää täl-
lainen laki, mutta en nyt tee sitä esitystä, kun on tässä puoli yötä jo pitkälti menty. — Kii-
tos. 

1.38 Sirpa Paatero sd: Arvoisa rouva puhemies! Voisihan sitä joulunalusaikaa viettää pa-
remminkin kuin täällä puoli kahden aikaan keskustelemassa, mutta tämä on hallituksen
tahto, ja mehän keskustelemme. Jos kerran ei ole muuta aikaa, niin minulle sopii. Silloin
kun on tärkeistä asioista kyse, silloin puhutaan, silloin valvotaan ja ollaan töissä, erityises-
ti, kun kyseessä on alkoholilaki, johon entisissä työtehtävissäni sain toistakymmentä vuot-
ta perehtyä vähän enemmän.

1 §:ssä tavoitteena lukee alkoholin käytön vähentäminen. Mitä me sitten olemme täällä
nyt tekemässä? Meillä on kohta noin sadan vuoden kokemus, tutkimustieto siitä, että kun
alkoholin saatavuus paranee ja hinta alenee, käyttö lisääntyy. Kaikilla niillä kerroilla, kun
näin on Suomessa tapahtunut itsenäisyyden aikana, on myöskin käyttö lisääntynyt, enkä
minä usko, että Suomen kansan juomatavat ja meidän alkoholikulttuuri olisi sadan vuoden
jälkeen, nyt tämän yön yli mentyä, muuttunut niin paljon, että tällä kertaa näin ei kävisi.
Siitä syystä olen pahoillani, että olemme tässä tilanteessa. 

Tässä on turvallisuusongelmat, tässä on sosiaaliset ongelmat, tässä on terveydelliset on-
gelmat. Ei ole minun mielestäni pieni summa ennakoidut 150 ylimääräistä kuolemaa alko-
63



Pöytäkirjan asiakohta PTK 140/2017 vp
holihaittoihin. Ei ole pieni summa se, että sairaalapäivien määrään arvioidaan tulevan
1 500 lisää, ja samaan aikaan olemme tekemässä sotea. Ei ole ihan pieni ajatus se, mikä
työtuntien määrä ja työpäivien määrä häviää tästä syystä, että alkoholin käyttö lisääntyy.
Surullisen kuuloista oli, että ministeri täällä esitteli tietävänsä kyllä, että lastensuojeluun
tarvitaan lisää työntekijöitä, mutta sillä ei tunnu olevan mitään väli, jos kerran se tiedetään,
ei edes aavistella, vaan tiedetään ja kirjoitetaan itse perusteluihin, että lasten elämä heikke-
nee, kun viinan kulutus kasvaa, ja siitä huolimatta halutaan tämä laki tehdä.

Tällä hetkellä 70 prosenttiin poliisin tehtävistä liittyy alkoholi — 70 prosenttiin. Ne ovat
onnettomuuksia, ne ovat väkivaltaa, ne ovat hukkumisia, ne ovat tulipaloja. Yli 70 prosent-
tiin näistä liittyy alkoholi, ja tätä halutaan lisätä. Meillä tällä hetkellä poliiseilla on kyllä jo
ihan tarpeeksi tehtävää. Tämän päivän budjettikeskustelussa käytiin poliisien resursseja lä-
pi, ja siinä keskustelussa ministeri Risikko kertoi, että kyllä hän tietää, että tarvitaan vähin-
tään 170 poliisia lisää, johon a) ei ole rahaa ja b) ei ole poliiseja. Meillä oli muistaakseni,
kun me käsittelimme tätä asiaa hallintovaliokunnassa, tiedossa, että siinä kohtaa oli 17 po-
liisia, jotka olisivat voineet siirtyä suoraan työmarkkinoille. 17 — ja 170 tarvittaisiin, jos
tämä laki tulee voimaan. [Kari Kulmalan välihuuto] — Juuri näin, mutta miksi ollaan te-
kemässä sitten lisätarvetta poliiseille? [Kari Kulmala välihuuto]

Meillä tässä esityksessä on monia asioita, mitkä on täällä käyty läpi, muutama sana ihan
lyhyesti.

Meillä on muun muassa jatkoluvista tulossa luvanvaraisia, mistä myöskin poliisi on
huolissaan, koska se suuntaa heidän voimavarojensa käyttöä yhä enemmän sinne keskelle
yötä, jotenka heidän työvuorojärjestelynsä tulevat muuttumaan. Siellä on erilaisia muutok-
sia myöskin lupaedellytysten keventämiseen, mikä täällä on monen mielestä ollut erittäin
hyvä asia, mutta siellä on samalla riski harmaan talouden lisääntymiseen. Samoin siellä ei
enää etukäteisvalvonta ole niin tiukkaa yrittäjien osalta, miten alkoholilupia saadaan, vaan
on siirrytty jälkikäteisvalvontaan, joka myöskin lisää riskiä harmaaseen talouteen. Puhu-
mattakaan kysymyksestä, mikä on jo akuuttina aika monessa paikassa järjestyksenvalvo-
jien osalta.

Samoin tämä elinkeinonäkemys, josta on oltu täällä huolissaan: kaikkihan me haluai-
simme, että ihmisten käyttäytyminen alkoholinkäytössä siirtyisi enemmän ravintoloihin ja
samanaikaisesti olisi ruokailua ja muuta, mutta tällä esityksellä itse asiassa siirretään alko-
holinkäyttöä marketteihin elikkä alkoholia marketeista ostettavaksi kotiin ja kaduille juo-
tavaksi siitä syystä, että sinne marketteihin tulee se mahdollisuus niihin väkevimpiin, ja täl-
lähän halutaan lisätä markettien alkoholin myyntiä. Ja niitä myyntipaikkoja näille suurem-
paa prosenttimäärää alkoholia sisältäville juomille tulee tuhansia lisää, elikkä tällä heiken-
netään elinkeinopoliittisesti järkevämpää linjaa, jossa meillä ihmiset istuisivat ravintolois-
sa syömässä ja nauttisivat alkoholia. Tässä mennään ihan toiseen suuntaan.

Sitten en voi olla hämmästelemättä tätä asiaa, että tämä on tullut tänne taloon koko hal-
lituksen esityksenä ja nyt tuntuu, että täällä on joku käsienpesu meneillään — niin monet
hallituksen edustajat käyvät täällä pöntössä kertomassa, kuinka tätä ei pidä missään ta-
pauksessa näiltä ja näiltä osin viedä eteenpäin. Ei voi olla kysymättä, että minkä ihmeen ta-
kia tämä esitys on tullut tähän taloon, jos kerran nyt yhtäkkiä, yllättäen... Minä ymmärrän,
että oppositio saa sen lakiesityksen käteen siinä kohtaa, kun se tulee tuohon käytävälle,
mutta hallituspuolueet tietävät etukäteen, mitkä pykälät sinne on tulossa. Ja silti te halusit-
te sen tänne. Ei ole oikein reilua tulla siinä kohtaa, kun se on täällä mietinnöllä, kertomaan,
että olisin halunnut tehdä toisenlaisen esityksen.
64



Pöytäkirjan asiakohta PTK 140/2017 vp
Minä en ymmärrä myöskään tätä kiirettä. Minä tiedän, että tämä on poliittisesti kytketty
siihen 100 miljoonaan, siihen veroesitykseen, mutta asiallisesti siinä ei ole mitään yhteyt-
tä. Asiallisesti tämä olisi voitu hyvin käsitellä vaikka helmikuussa, tai vaikka maaliskuus-
sa, loppuun. Minkäänlaista yhteyttä siihen verolakiin tällä ei ole — paitsi poliittinen kyt-
kös. [Kalle Jokisen välihuuto]

Tässä on muitakin toiminnallisia kummallisuuksia, mitkä olen tänä iltana ymmärtänyt.
Minä en ymmärtänyt tähän mennessä, että valiokunta ei halua kuulla asiantuntijoita, että
äänestetään asiantuntijoiden kuulemista vastaan. Tähän mennessä on oltu, ainakin sen het-
ken, kun minä olen täällä ollut, sitä mieltä, että kansanedustajilla on oikeus saada asiantun-
tijalausunnot kuultavaksi paikan päälle tai kirjallisina, ja nyt ymmärsin, että tätä on vastus-
tettu, vaikka oli tullut uusi asia esille, josta olisi pitänyt saada lausunnot. Toinen, vielä mer-
kittävämpi asia on se, että kun meillä on perustuslakivaliokunnan lausunto, niin sen yli kä-
vellään. [Sari Sarkomaa: Ei kävelty yli!] — Ei kävelty yli, mutta ei otettu huomioon, [Sari
Sarkomaa: Otettiin huomioon!] jos kerran kolme valiokuntaa oli samaa mieltä, juuri tarkis-
tin tuosta vielä talousvaliokunnankin osalta, ja kaikki olivat samaa mieltä, ja sitä ei huomi-
oitu. — Elikkä tässä on toimintatapakysymyksiä: tämä kiire, tämä yöllinen istunto joulun
alla, ei budjettilaki, ei valiokunnassa kuultavia, perustuslakivaliokunnan huomioita ei ole
otettu mukaan. Olen todellakin hämmentynyt, sillä tämä ei oikeasti tee hyvää koko tälle
laitokselle.

Ja vielä näihin monopoleihin. Meillä on etämyynnin osalta Alko ollut monopoli kansan-
terveysperusteella samalla tavalla kuin meillä on pelihaittojen ehkäisemiseksi Veikkaus
tällä hetkellä ainoana monopolina, ja nämä ovat ne perusteet, millä me olemme saaneet ne
pidettyä. Ja nyt sitten halutaan tämä riskeerata pelkästään joittenkin tuttavien, nähtävästi
hyvin lobattujen ystävien tai joidenkin muitten oman bisneksen alttarille. [Arto Pirttilahti:
Höpö höpö!] — Siltä se tällä hetkellä kuulostaa, ja ne riskit ovat oikeasti aika suuret. Minä
toivon todellakin, että ne eivät toteudu, mutta me teemme huomenna esityksen etämyyn-
nin kieltämisestä, koska yritämme viimeiseen asti saada jotain tolkkua tähän lakiin.

1.48 Joona Räsänen sd: Arvoisa puhemies! Tämä alkoholi on meille suomalaisille kyllä
kimurantti kysymys, se kun näyttää olevan läsnä niin hyvässä kuin pahassakin. Monesti
meillä elämän hienoihin hetkiin kuuluu se, että niitä juhlistamme alkoholin kanssa, mur-
heita monesti hukutamme alkoholiin, ja valitettavan monessa tragediassa myös alkoholi
näyttäytyy suuressa osassa. Tältä osin on ihan luonnollista, että kun alkoholilakia ollaan
muuttamassa, niin se aiheuttaa myös keskustelua tässä salissa, ja hyvä niin. Alkoholilain
uudistaminenhan on aina tasapainoilua toisaalta kuluttajien vapauksien, elinkeinoelämän
mahdollisuuksien ja kansanterveyden välillä. Ymmärrän hyvin, että joku on sitä mieltä,
että kuluttajien pitää saada uusia vapauksia, ymmärrän hyvin, että elinkeinoelämän pitää
saada uusia mahdollisuuksia, mutta kysymys kuuluu, kuinka paljon kansanterveydellä on
varaa tästä maksaa. Sehän on tämän asian ydin. Yleensä sanotaan, että vahvin kestää sen,
minkä heikoin vaatii, ja siitä näkökulmasta tätä lainsäädäntöä on syytä tutkia.

On ihan selvä, että tämän lain voittajiin kuuluvat, totta kai, kuluttajat siinä mielessä, että
tuotevalikoima lisääntyy, elinkeinoelämä, panimoteollisuus kiittävät siitä, että heillä
myynti kasvaa, mutta kansanterveyden näkökulmasta viime kädessä me veronmaksajat ja
ihmiset sitten tämän maksamme. Jo tällä hetkellä tämän alkoholin haitat eivät ole mikään
pieni summa tässä meidän kansantaloudessamme, kun puhumme vuosittain 1,3 miljardista
eurosta, joka menee siis alkoholista koituvien haittojen hoitoon — 1,3 miljardia euroa.
65



Pöytäkirjan asiakohta PTK 140/2017 vp
Olen ymmärtänyt, että tässä salissa usein käytetään aika moniakin puheenvuoroja sen suh-
teen, että tätä julkista taloutta pitäisi tasapainottaa, haetaan niitä säästökohteita. Tätä taus-
taa vasten aina tuntuu hieman hullunkuriselta, että sitten me ehdoin tahdoin olemme lisää-
mässä niitä menoja. Kun nyt ottaa huomioon ne kustannuslisäykset, joita tämän lain myötä
joka tapauksessa tulee — puhutaan sitten sosiaali- ja terveydenhuollon sektorista, turvalli-
suussektorista — niin ne ovat mittavia, ja en usko, että tästä hirveän moni on eri mieltä, tai
jos sitten on, niin kysyn, minkä ihmeen takia sitten, kun tästä hallituksen esityksestä täällä
hallituksen perusteluita lukee, täällä hallituspuolueiden edustajistakin moni toteaa, että ei-
vät ne toteudu. Onko tästä sitten vedettävissä johtopäätös, että muitakin hallituksen esityk-
siä voidaan hieman tulkita niin, että eivät siellä kerrotut asiat nyt olekaan niin tosia, että nii-
hin pitäisi uskoa? 

Kun kaiken sen tutkimustiedon lukee, mikä liittyy tähän alkoholiin ja siihen historiaan ja
siihen, minkälaisia päätöksiä ollaan aikaisemmin tehty, ja siihen perehtyy, niin on aivan
selvää, että tämänkin lain myötä kulutus tulee nousemaan. Siitä voidaan sitten väitellä,
kuinka paljon se nousu on, mutta kulutus tulee nousemaan, se on aivan selvä asia, ja kun
kulutus nousee, niin silloin myös haitat kasvavat, ja kun haitat kasvavat, niin silloin kus-
tannukset yhteiskunnalle kasvavat. Tämän päivänselvän päättelyketjun toteamisessa en
usko kenelläkään olevan ongelmaa, ja nyt sitten olisi syytä, että jos ja kun on halukas va-
pauttamaan saatavuutta, sitä kautta lisäämään haittoja ja sitä kautta lisäämään kustannuk-
sia, niin sitten se myös todettaisiin täällä rehellisesti. Tässä täytyy antaa kiitosta ministeri
Saarikolle, joka moneen otteeseen on tästäkin pöntöstä todennut selvästi sen, että tämän
lain myötä kustannukset tulevat kasvamaan ja se näkyy sitten veronmaksajien kukkarossa
ja totta kai niin inhimillisenä kuin sosiaalisenakin kärsimyksenä.

Puutun nyt näiden kustannusten osalta vain yhteen yksityiskohtaan, ja se liittyy tänne si-
säisen turvallisuuden puolelle. Ennen kuin aloimme käsittelemään tätä alkoholilain mietin-
töä, käsittelimme sisäministeriön pääluokan osalta valtion budjettia. Silloin vasemmalta
oikealle kaikki olivat huolissaan poliisin resursseista, niin kuin kuuluukin. Se on aivan oi-
kea huoli. Tällä hetkellä niitä resursseja pienentää esimerkiksi se tosiseikka, että meillä
koulutusmäärät ovat ajan saatossa jääneet jälkeen. Vaikka me kuinka haluaisimme lisätä
poliisimiesten määrää, niin meillä ei ole siihen mahdollisuutta, kun meillä ole koulutettuja
poliiseja. Meillä on tällä hetkellä työttöminä noin vajaa parisenkymmentä poliisia, jotka
voisimme ottaa saman tien töihin. Kun täällä hallituksen esityksessä todetaan, että välittö-
mät vaikutukset tämän lain myötä ovat todella 170 henkilötyövuotta, 10—15 miljoonaa,
niin kyllähän tästä ajattelee niin, että jos hallitus tämän esityksen haluaa sitten viedä läpi,
niin se myös sitten vastaa niistä kustannuksista. Mutta kun tästä asiasta keskusteltiin bud-
jettikeskustelun osalta, niin ei kukaan — siis alleviivaan: ei kukaan — hallituspuolueen
kansanedustaja noussut ylös ja todennut, että ensi vuonna on sitten tuotava esitys, missä
tuodaan poliisille 10—15 miljoonaa euroa lisäresursseja. Ei siis kukaan.

En ole kuullut myöskään tässä keskustelussa, että kukaan hallituspuolueista olisi esittä-
mässä esimerkiksi niitä kaivattuja resursseja sosiaali- ja terveydenhuoltoon, joita tämä
muutos vaatisi. Kun olen ymmärtänyt, että tässä yhteiskunnassa sosiaali- ja terveydenhuol-
lon osalta meillä pidemmällä aikavälillä on tavoitteena enemmänkin tämä 3 miljardin eu-
ron säästäminen tässä kustannusten nousussa, niin tämänkin lain osalta tulemme lisää-
mään niitä kustannuksia. Se on rehellistä myöntää. Jos näin haluaa tehdä, niin sitten olisi
rehellistä esittää ne lisäresurssit.
66



Pöytäkirjan asiakohta PTK 140/2017 vp
En yhtään puheenvuoroa ole kuullut, jossa kukaan hallituspuolueen kansanedustaja,
joka tätä lakia olisi kannattanut, olisi täällä esittämässä niitä tarvittavia resursseja, joita siis
hallituksen esitys ja sen perustelut vaativat. [Jukka Gustafsson: Aika erikoista!]

Sitten ehkä yhteen pikanttiin yksityiskohtaan, mikä tässä nousee suureen rooliin, ja se on
tämä tilavuusprosentti, 4,7:stä 5,5:een. En nyt lähde sen enempää käymään läpi niitä vai-
kutuksia, joita täällä ansiokkaasti on moni avannut, mutta puutun vain siihen, että kun tästä
on nyt tehty hallituspuolueiden edustajien toimesta jotenkin se keskeinen kysymys myös
elinkeinoelämän kannalta tai panimoteollisuuden kannalta, niin jotenkin näin maalaisjär-
jellä ajattelee, että panimoteollisuutta kai käsittääkseni eniten kiinnostaa se, että he saavat
tämän valmistustaparajoitteen täältä laista poistettua, jolloin he saavat siihen suurempaan
määrään myyntipisteitä ne juomat, jotka tällä hetkellä siellä eivät ole myynnissä. Kansan-
kielellä voidaan silloin puhua lonkerosta. Jotenkin ajattelen tällä samalla päättelyketjulla,
että jos tätä hyvää sosiaali- ja terveysvaliokunnan mietintöä tässä salissa enemmistö kan-
nattaisi, joka siis pitäisi tilavuusprosentin nykyisellään mutta poistaisi tämän valmistusta-
parajoitteen, niin kyllä uskoisin, että panimoteollisuus tähän ihan tyytyväinen olisi. Sehän
silloin tarkoittaisi, että niin Hartwallit, Sinebrychoffit kuin muutkin toimijat kyllä lantrai-
sivat sen lonkeronsa siihen 4,7:ään ja saisivat sen myyntiin joka ikiseen markettiin ja huol-
toasemaan, mihin sen haluavat.

Nyt kun tässä keskustelun kuluessa on kuunnellut niitä edustajia, jotka sanalla sanoen
tuntuvat nyt hieman olevan tässä panimoteollisuuden talutusnuorassa, he voisivat nyt ihan
rehellisesti tulla tänne kyllä sanomaan, että keskeisempi kysymys teollisuuden kannalta on
nimenomaan tämä valmistustaparajoite. Se kun poistetaan, niin kyllä siellä panimoteolli-
suus sen jälkeen ne hillonsa tekee tässä bisneksessä, minkä he haluavat. Tältä osin voisi
ajatella, että kohtuullisen hyvä pragmaattinen kompromissi olisi tämä sosiaali- ja terveys-
valiokunnan mietintö, joka tänään on jätetty, ja sen pohjalta olisi aika hyvä edetä eteenpäin.

Senpä takia toivon, että näitäkin asioita huomenna ihmiset pohtivat, kun tästä äänestäm-
me. Ei ole vielä kuullut, että kenenkään suomalaisen arki olisi tyssännyt viinan saannin
puutteeseen, mutta aika monen arki on tyssännyt siihen, että sitä on hieman liikaa tarjolla.

1.59 Johanna Karimäki vihr:  Arvoisa puhemies! Käsittelyssä on uusi alkoholilaki, ja
käsittelyn pohjana on parisataasivuinen sosiaali- ja terveysvaliokunnan mietintö, joka
muutama tunti sitten tuli painolämpöisenä edustajien tutustuttavaksi. Hallituksen esityk-
sessä lisätään alkoholin saatavuutta merkittävästi, ja näin ollen alkoholihaitat lisääntyvät.
Tätä ei myöskään vähätellä hallituksen esityksen perusteluissa eikä myöskään sosiaali- ja
terveysvaliokunnan mietinnössä, jossa todetaan, että tämä esitys työllistää poliisia, se työl-
listää hoitajia, lääkäreitä ja myös lastensuojelun määrä kasvaa. 

Minä en halua antaa lapsillemme lasista lapsuutta. Lainsäätäjän tehtävä on suojella hei-
koimpia. Tällä hetkellä alkoholin saatavuus on varsin riittävä, ja näitä kaikkia laajennuksia
emme maahamme tarvitse. Toki esityksessä on hyviäkin asioita, kuten se, että ravintoloi-
den sääntely kevenee, ja pienpanimoiden ulosmyyntioikeus on hyvä ja kannatettava asia.
Se edistää käsityöläisoluiden valmistusta ja suomalaista pienpanimoyrittäjyyttä. Mutta hal-
lituksen esityksessä on paljon elementtejä, jotka lisäävät haittavaikutuksia merkittävästi,
ensinnäkin se, että hallitus toivoisi kaupassa myytävän alkoholin tilavuusprosentin nostoa
5,5 prosenttiin. Tässä kohtaa täytyy kiittää sosiaali- ja terveysvaliokuntaa, jonka vastuulli-
nen enemmistö kuitenkin kannatti tässä kohtaa nykytilaa, 4,7:ää prosenttia. Minä en halu-
aisi tuoda nelosoluita ruokakauppaan ja sillä tavoin lisätä alkoholin haittavaikutuksia. En
67



Pöytäkirjan asiakohta PTK 140/2017 vp
myöskään haluaisi limuviinoja kauppoihin siksi, että ne lisäävät asiantuntijoidenkin mu-
kaan erityisesti lasten ja nuorten alkoholinkulutusta.

Tässä esityksessä on jätetty mietintöön vastalauseita, ja varsinkin tämä vastalause 2, jos-
sa myös vihreiden edustaja Outi Alanko-Kahiluoto on mukana, on hyvinkin perusteltu.
Tässä vastalauseessa on nostettu esiin myös etämyyntiin liittyvät ongelmat — se, että lais-
sa perusteluissa toisaalta kielletään etämyynti mutta pykälissä sitä ei ole erikseen kielletty.
Myös lakivaliokunta, jossa itse olen tätä asiaa käsitellyt, syventyi perusteellisesti tähän etä-
myynnin problematiikkaan. Kuulimme oikeusoppineita asiantuntijoita, jota toivat sen
viestin valiokuntaan, että tämä lakiesitys pitää tältä osin selkeyttää ja että tällä hetkellä se
on epäselvä. Tässä keskustelussa nousi esille sekin näkökulma, että toisaalta perustuslaki-
valiokunta on jo selkeyttänyt asiaintilaa niin, että perustuslakivaliokunnan käsityksen mu-
kaan on nyt linjattu, että etämyynti olisi sallittu.

Itse näen tässä hyvin suuria riskejä, sekä kansantaloudellisia riskejä että kansantervey-
dellisiä riskejä. Ensinnäkin kansantaloudelliset riskit liittyvät siihen, että verotulot jäisivät
saamatta Suomeen, ja kansanterveydelliset siihen, että luonnollisesti alkoholin saatavuus
merkittävästi lisääntyisi. Alkoholihaitat ovat nyt jo hyvin tunnetut. Ne aiheuttavat terveys-
haittoja, poissaoloja töistä. Alkoholi on karsinogeeni, niin kuin tässä monessa puheenvuo-
rossa on todettu. Syöpäsairaudet, sydän- ja verisuonisairaudet sekä maksa- ja munuaissai-
raudet lisääntyisivät. Tutkimustiedon mukaan yksi vaikuttavimpia tapoja vähentää alkoho-
lin kulutusta on rajoittaa alkoholijuomien saatavuutta. Alkoholikuolleisuuden muutokset
ovat seuranneet melko säännöllisesti alkoholijuomien kokonaiskulutuksen kehitystä, ja
tämä on johdettavissa Tilastokeskuksen datasta. Alkoholimaksasairaudet ja niihin liittyvät
kuolemat ovat lisääntyneet merkittävästi pitkällä aikavälillä. Kuitenkin viime vuosina al-
koholinkulutus ja alkoholikuolemat ovat vähentyneet. Esitetyt muutokset lakiin tulisivat
kääntämään tilastot jälleen noususuuntaisiksi.

Tässä keskustelussa nousi yllättäen esille myös se, että tämä alkoholin tilavuusprosent-
ti, josta tänään aamulla äänestämme, ei olisikaan hallituspuolueiden jäsenille omantunnon
kysymys ja vapaasti äänestettävissä. Pidän tätä kovin erikoisena menettelynä ja toivon, että
jokainen edustaja itse harkitsee omassa sydämessään omaa näkökulmaansa ja äänestää ku-
ten omatunto sanoo.

2.05 Juha Rehula kesk: Arvoisa herra puhemies! Illan ja alkuyön aikana useat edustajat
ovat ryhtyneet ennustajiksi, ennustamaan tulevaa tilanteessa, jossa meillä on käsittelyssä
alkoholilain kokonaisuudistus. Saattaa olla, että tähän keskusteluun, joka menneen illan ja
tämän alkuyön aikana on käyty, saatetaan joskus palata. Ihan tällä perusteella tulin tänne
pitämään pikku puheenvuoron, jotta niille, jotka haluavat näitä tunnelmia täältä joskus
pöytäkirjan kautta lukea, välittyisi myös se puoli tästä lakikokonaisuudesta, joka on muu-
takin kuin nämä paljon tunteita herättävät 0,8 ja etämyynti.

Meillä ovat voimassa olevan alkoholilainsäädännön vanhimmat pykälät siltä vuodelta,
kun kieltolaki purettiin Suomessa, vanhimmat pykälät. Meillä on voimassa oleva perustus-
laki vuodelta 2000, ja kiitos sen, että tämä alkoholilain uudistaminen on ollut poliittisesti
aikaisemminkin hankalaa, olemme tänään tilanteessa, missä käymme keskustelua koko-
naisuudistuslain ensimmäisen käsittelyn osalta. Moni peruspalveluministeri on yrittänyt.
Nyt ollaan pisimmällä koskaan.

On jonkinlainen aika, ja voisi sanoa vihdoin viimein aika, saada alkoholilainsäädäntö
vastaamaan 17 vuotta vanhaa perustuslakia, [Harry Wallin: Siitä kiitos Rehulalle!] ja se,
68



Pöytäkirjan asiakohta PTK 140/2017 vp
mihin tässä viittaan, on se — perustuslaissa muun muassa säädetään siitä — että meillä on
13 asetusta, joista osan sisältö on pitänyt tuon 17 vuotta olla lain tasolla. Nyt tätä ollaan te-
kemässä. Tämä saattaa kuulostaa prosessuaaliselta, teknokraattiselta puheelta, mutta siinä
vaiheessa, kun täällä salissa oli kaikkein kiivain tunnelma eilen illan aikana, silloin puhut-
tiin prosessista, arvosteltiin prosessia. Katsoin mahdolliseksi tämänkin puolen pöytäkirjo-
ja varten ihan puhua ääneen. [Jukka Gustafsson: Arvioitiin ihan viime päivien tapahtumia!]

Hallituksen esitys on kokonaisuus, jossa on hyvin avoimesti kerrottu niin plussia kuin
miinuksia: taloudellisten vaikutusten arviointi, vaikutukset terveyspolitiikkaan, vaikutuk-
set elinkeinoelämään. Kuulun niihin edustajiin, jotka sanovat ääneen, että me olemme uu-
distamassa alkoholilainsäädäntöä enemmän elinkeinoelämän kuin terveyden ehdoilla.
Mitä tulevina vuosina tapahtuu, sen sitten aika näyttää, ja joskus historian kirjatkin kerto-
vat, onko tämä painotus ollut oikea vai väärä. Toisekseen kaikille niille puhujille, jotka
ovat tämän illan aikana sanoneet, että terveysnäkökulmaa ei ole lainkaan otettu tässä laki-
esityksessä huomioon, uskallan kyllä sanoa, että he eivät puhu totta. Uskallan sanoa, että
ette, arvon kollegat, näiltä osin puhu totta.

Alkoholin kokonaiskulutukseen vaikuttaa hinta ja saatavuus. Saatavuus näiltä osin tar-
koittaa sitä, mikä on se alkoholin määrä, joka meillä on saatavilla ostaessamme alkoholia.
Tästä on tehty mörkö, mörkö siitä, että nyt ollaan tekemässä jotakin lähes maailmanlop-
puun rinnastettavaa olevaa muutosta. [Toimi Kankaanniemi: Ei tietenkään!] Sanon oma-
kohtaisesti ääneen, että kyllä se ennuste, että alkoholin kokonaiskulutus tässä maassa tulee
tämän lainmuutoksen osalta kasvamaan — sanon varmuuden vuoksi — lienee totta, mutta
en myöskään usko niihin puheisiin, jotka lähes maailmanloppua tässä asiakokonaisuudes-
sa veisaavat. [Jukka Gustafsson: Valiokunnan mietintö on totta!]

Yksi osa valmistelua on ollut vaihe, jossa oli lakiluonnos, jossa lähdettiin siitä, että mat-
kailu- ja ravitsemusala saa käytännössä kaiken sen, mitä haluaa. Työpaikat matkailu- ja ra-
vitsemusalalle olivat siinä kohtaa valmistelussa ykköstavoitteita terveyspolitiikan lisäksi.
Sen jälkeen, helmikuun 2016 jälkeen, on tapahtunut monenmoista. Itse seuraan mielen-
kiinnolla, miten tämä lainsäädäntö tulee vaikuttamaan työllisyystilanteeseen, koska kyllä-
hän se, että vähittäiskaupassa on saatavissa sitä 0,8 vahvempaa, tullee vaikuttamaan ravin-
tolassa alkoholin anniskeluun. Toinen asia: ne pohjat, mitkä matkailu- ja ravitsemusalan
osalta tuolloin kohta kaksi vuotta sitten oli julkikin kirjoitettu, ovat edelleen olemassa.
Yksi keskeinen osa tämän lain valmistelua, semmoinen draiveri, on ollut se, että alkoholin
nauttiminen valvotuissa oloissa on jatkossa aiempaa tai nykytilannetta mahdollistetum-
paa. Se toteutuu tässä edelleen — valvotuissa oloissa, valvotussa tilassa.

Valiokunta on mietintöönsä kirjoittanut lausuman, jossa edellytetään niin sanotun julki-
juopottelun lainsäädännöllistä estämistä. Kannatan lämpimästi tuota esitystä, tuota pontta.
Kyse on sisäministeriön hallinnonalaan kuuluvasta asiasta, mutta sen verran asiasta tiedän,
että pykälät ovat ainakin jossakin tässä Kehä ykkösen sisäpuolella tarvittaessa hyvin no-
peastikin saatavilla, jos vain halua ja tahtoa on.

Arvoisa puhemies! Kun on puhuttu prosentista ja on puhuttu etämyynnistä, niin haluan
ihan luettelonomaisesti puheenvuoroni loppuun sanoa niitä pieniä asioita, jotka ovat tavan
ihmisen näkökulmasta ainakin osa hyvinkin merkittäviä.

Ensinnäkin ovat täällä jotkut muistaneet, että yksi hyvin periaatteellinen ja laajaa kan-
natusta saava asia, jolla on muuten ihan komission notifiointi — jäsenmaat ovat ottaneet tai
tässä tapauksessa jättäneet ottamatta kantaa — on se, että meidän pienpanimot saavat ulos-
myyntioikeuden. Voimassa oleva lakihan lähtee siitä, että pitää olla kaurahiutaleita hyllys-
69



Pöytäkirjan asiakohta PTK 140/2017 vp
sä ja niin edelleen ja niin edelleen. Jatkossa ei tarvitse olla kaurahiutaleita ja kahvipakettia,
pienpanimo voi jatkossa ulosmyyntiä harjoittaa.

Toiseksi, en edelleenkään muista, vaikka pitäisi ulkomuistista muistaa, onko se asetus
vai laki, joka kieltää alkoholin velaksi myynnin. Jatkossa Visa-kortilla voi huoletta mak-
saa alkoholia. [Sari Tanus: Kuinka monella perheellä lisääntyy ongelmat?]

Luvat. Meillä on jatkossa yksi alkoholilupa. Me emme siirry luvattomaan tilanteeseen,
mutta tulee yksi lupa, jota valvoa, yhdet ehdot.

Aukioloajat vapautuvat. Tämä on asia, josta on tullut paljon kriittistäkin palautetta. Ei
ole pakko pitää yötä myöten ravintolaa auki, mutta se on jatkossa mahdollista. Tässä koh-
dassa itse uskon markkinatalouden toimivuuteen ja siihen, että jos on kysyntää, niin on sit-
ten tarjontaakin. Pelkkä tarjonta ei riitä, pitää olla kysyntää. 

Niin sanotut happy hourit ovat mahdollisia.
Valmistajat, tuottajat ja ravintolat voivat verkkosivuillaan kertoa oman sortimenttinsa.

[Sinuhe Wallinheimo: Viimein!] Sinänsä pieneltä kuulostava asia, mutta jatkossa se on
mahdollista, ja pidän sitä hyvänä.

Viime kesän yksi hitti-iltapäivälehtiuutisia oli kuva tästä meidän metropolikaupungis-
tamme, jossa oli kuvattu ravintolan edustaa, jossa asiakas ei saanut viedä drinkkiään kadun
katkaisemalle anniskelualueelle. Jatkossa tällainen on lainkin mukaan mahdollista, tai use-
ammalla ravintolalla voi olla yhteinen anniskelualue. 

Kuulostaa pieneltä, mutta nämä ovat voimassa olevan lain mukaan sellaisia asioita, jot-
ka ovat tässä nyt muuttumassa, ja valvotuissa olosuhteissa alkoholin nauttiminen on jat-
kossa siis mahdollistetumpaa kuin tänä päivänä. [Timo Harakka: Kuka näitä vastustaa?]

Arvoisa herra puhemies! Kun mainitsee sanan alkoholi, se sisältää paljon tunnetta, ja
nollatkoon sitten puheenvuoroni kokonaisuudessaan tämä loppu, mitä sanon, mutta kyllä-
hän me olemme tilanteessa, missä toinen toisemme opettaminen varsinkin siitä, mikä on
oikein tai väärin, on kyllä hieman ehkä tarpeetontakin. Me äänestämme huomenna, ja tau-
lulle ilmestyvät luvut. Mennään sen mukaan, ja sitten katsotaan seuraavaa asiaa, mennään
eteenpäin. Emme me toistemme vakaumusta tai toistemme [Puhemies koputtaa] tietoon
pohjaavaa tai muutoin näkemystä muuksi muuta. Demokratiaan kuuluu äänestäminen, ja
sitten mennään eteenpäin.

2.15 Krista Mikkonen vihr: Arvoisa puhemies! Niin kuin tässä on jo monessa puheen-
vuorossa todettu, kyllähän se on tosiseikka, että tässä laissa perusteet ja pykälät ovat risti-
riidassa keskenään. 1 §:n mukaan lain tarkoituksena on vähentää alkoholipitoisten ainei-
den kulutusta rajoittamalla ja valvomalla niihin liittyvää elinkeinotoimintaa alkoholin
käyttäjilleen ja muille ihmisille ja koko yhteiskunnalle aiheuttamien haittojen ehkäisemi-
seksi — siis vähentää alkoholinkulutusta ja sen haittoja. No, näinhän ei ole, kuten niin esi-
tyksestä annetussa lausunnossa kuin valiokunnan mietinnössäkin selväsanaisesti todetaan,
ja myös lain esitellyt ministeri Saarikko sen tässä salissa meille sanoi. Arvostan ministerin
rehellisyyttä asiassa, ja olisi ollut reilua todeta se myös lakiesityksessä ja todeta, että halli-
tus on valmis niihin haittoihin, jotka lakimuutos tuo mukanaan. Samalla hallituksen olisi
tullut varata riittävät resurssit niin poliisille kuin sosiaali- ja terveyspuolellekin näiden hait-
tojen hoitamiseksi, sillä kuten edelläkin edustaja Rehula totesi, kyllä tämä laki on tehty
elinkeinoelämän, ei kansanterveyden ehdoilla. Jos ja kun tämä on ollut hallituksen tahto,
niin kyllä se olisi pitänyt reilusti tänne lakiin kirjata.
70



Pöytäkirjan asiakohta PTK 140/2017 vp
On myös hyvä huomata, että laki on tehty ennen kaikkea suurten panimoiden ja ulko-
maisten panimoiden ehdoilla, ei ensisijaisesti kotimaisten pienpanimoiden ehdoilla. Vaik-
ka toki esitys sisältääkin pienpanimoiden ulosmyynnin, joka on erinomainen muutos, vä-
hittäismyynnin alkoholiprosentin nosto sen sijaan pelaa suurien ja ulkomaisten panimoi-
den pussiin. Onkin hyvä huomata, että Pienpanimoliitto ei ole ajanut prosentin nostoa, ja
pienpanimoille tehdyn kyselyn mukaan valtaosa halusi pitää prosentin nykyisellään.

Illan keskustelussa on ihmetelty, miksi täällä on puhuttu nyt vain tästä prosentista, miksi
ei keskustella laajemmin alkoholikulttuurista tai säätelyn purusta, mitä tässä laissa esitel-
lään. No, varmaankin siksi, että aika lailla kaikki me kannatamme sitä esitettyä säätelyn
purkua ja se suurin erimielisyys koskee nimenomaan tätä prosenttikorotusta ja siihen liit-
tyviä kiistattomia haittoja ja niihin suhtautumista.

Vihreässä eduskuntaryhmässä on prosentin suhteen erilaisia mielipiteitä. Meillä jokai-
nen saa äänestää kuten järki ja sydän sanoo, ja täytyy kyllä sanoa, että tänä iltana oli aika-
moinen yllätys kuulla, kuinka kokoomuksen ryhmänjohtaja Jokinen kertoi, että yksilönva-
pautta korostavassa kokoomuksessa tässä asiassa ei ole annettu edustajille vapaita käsiä ää-
nestää miten haluavat, vaikka kaikissa muissa eduskuntaryhmissä näin onkin tehty. [Väli-
huutoja vasemmalta — Jukka Gustafsson: Käsittämätöntä!]

Toinen suuri hämmennys on ollut, että laissa alun perin ollut pykälä etämyynnin kiellos-
ta on poistunut esityksestä. Perusteluissa etämyynti on, mutta pykälä puuttuu siitäkin huo-
limatta, että niin lakivaliokunta kuin perustuslakivaliokuntakin on vaatinut, että tästä laista
pitäisi pykälä löytyä. No, täällä ministeri Saarikko vakuutti, että tähän palataan myöhem-
min, että hallituksella on yhteinen tahto ja työryhmä aloittaa selvittelyn. Tämä kuitenkin
tarkoittaa, että meille jää epäselvä lainsäädännöllinen tila, jolloin on aito riski siitä, että
joku haluaa oikeudellisesti tätä koetella, ja riski siitä, että Alkon monopoli purkautuu sinä
aikana, kun tämä tila on epäselvä, aivan kuten edustajat Harakka ja Kankaanniemi tässä äs-
ken hyvin avasivat.

Edustaja Paateron tapaan en ymmärrä, miksi tämä laki tuotiin tänne saliin nyt eikä odo-
tettu, että etämyyntiä koskeva pykälä olisi saatu kirjoitettua ja valiokunta olisi voinut käsi-
tellä sen asiallisesti, sillä nyt valiokunta ei pyynnöistään huolimatta saanut kuunnella
asiantuntijoita asiasta. Kuten täällä edellä juuri todettiin, monin paikoin alkoholilaki on
vanhentunut ja on hyvä, että sitä nyt uudistetaan, mutta olisi kuitenkin ollut viisautta siirtää
asiaa vielä pari kuukautta eteenpäin, sillä tässä pitkässä prosessissa se ei olisi tuntunut enää
missään.

No, tänä iltana on tullut myös selväksi, että kokoomuksessa on suurta halua purkaa Al-
kon monopoli. Useampi kokoomusedustaja on täällä sitä esittänyt ja toivonut Tanskan
mallia. Jos tämä laki nyt menee kokoomuksen haluamalla tavalla, niin heillä ei ole enää mi-
tään syytä tämän jälkeen varmistaa Alkon monopolia [Sari Sarkomaa: Voisiko jokainen
muodostaa oman mielipiteensä!] eikä monopolista kiinni pitävällä keskustalla ole enää
keinoja heitä siihen painostaa. Tämä on mielestäni valitettavaa.

Henkilökohtaisesti katson, että päättäjänä minulla on kokonaisvastuu, enkä voi mietin-
töön tutustuttuani olla tukemassa sitä, että vähittäismyynnin prosenttia nostetaan nykyises-
tä, sillä aivan kuten edustaja Pekonen viisaasti tämän lain kohdalla on sanonut: "Vahvempi
kestää sen, mitä heikompi vaatii."

2.21 Hannu Hoskonen kesk (vastauspuheenvuoro):  Arvoisa puhemies! Lupaan, että
tämä on varmasti viimeinen puheenvuoro tänä aamuna.
71



Pöytäkirjan asiakohta PTK 140/2017 vp
Mutta edustaja Mikkoselle totean vain sen, että on hienoa, että hän kiinnittää huomiota
tähän heikompaan ja pienempään, mutta pikkuisen ontuu tuo teidän vertauksenne siitä.
Katselin työhuoneessani vanhaa lehtileikettä, jossa te kannatitte kannabiksen vapauttamis-
ta, ja se on muuten pikkusen rankempi juttu. Minä katsoin, edustaja Mikkonen, lehtileiket-
tä, jossa teidän kuudesta puheenjohtajaehdokkaastanne viisi kannatti kannabiksen vapaut-
tamista, ja se on pikkusen rajumpi juttu. Kun tarkastin asian vielä rikospoliisin eräältä ko-
misariolta, mitä tapahtuu, jos kannabis vapautetaan, niin sehän johtaisi aivan kamalaan ka-
tastrofiin, ja te täällä meille opetatte, miten tulisi alkoholin kanssa olla varovainen. Ehkä
kannattaisi joskus katsoa vähän peiliin eikä tulla opettamaan muutamaa prosenttia jolle-
kin, kun te itse kannatatte kannabiksen vapauttamista. Toivon, että tähän keskusteluun tu-
lee edes jotakin järkeä.

2.22 Krista Mikkonen vihr (vastauspuheenvuoro): Arvoisa puhemies! Minä olen kyllä
kannattanut lääkekannabiksen vapautusta, koska tiedämme, että se auttaa kyllä monia po-
tilaita kivuissaan, ja minusta se lainsäädäntö olisi syytä saada kuntoon.

Toinen varapuhemies Arto Satonen:  Sitten puhujalistaan.

2.23 Pekka Puska kesk: Arvoisa puhemies! Pyysin [Hälinää — Puhemies koputtaa] tä-
män puheenvuoron, että voisin ihan lyhyesti kommentoida muutamaa asiaa.

Ensinnäkin totean, että ne, jotka vastustavat vaikuttavaa, tehokasta alkoholipolitiikkaa
ja usein juuri alan teollisuus puhuvat valistuksen puolesta: ei sääntelyä vaan valistusta.
Olen urani aikana aina korostanut valistuksen ja terveyskasvatuksen merkitystä, mutta tut-
kimus osoittaa yksiselitteisesti, että valistus tai valistuksen tai informaation vaikutus aina-
kin suoraan on paljon heikompi kuin vahvan politiikan koskien saatavuutta ja hintaa. Nyt
teemme olennaisimman päätöksen ehkäisevässä alkoholityössä.

Edustaja Heinonen puhui sääntelyä vastaan, ja lakipaketissa todella puretaan paljon tur-
haa sääntelyä, mutta meidän on samalla muistettava, että monopoli on iso kansantervey-
dellinen sääntely. Tietysti tekisi mieli kysyä, kannattaako edustaja Heinonen monopolia
vai ei, koska ryhmän puheenjohtaja Jokinen sanoi yksiselitteisesti, että kokoomus kannat-
taa Alkon monopolia, mistä olemme iloisia. Se, mikä on ylin alkoholiprosentti, ei ole var-
sinaisesti sääntelyä, vaan yhteiskunta joutuu päättämään jonkun rajan samalla tavalla kuin
nopeusrajoituksissa päätetään, mikä on ylin sallittu nopeus.

Edustaja Heinonen esitti myöskin THL:n arvioihin kritiikkiä, johon tietysti on sattu-
neesta syystä pakko puuttua. Hän viitasi Panimoliiton ja kaupan niin sanottuun tutkimuk-
seen, jota en ole onnistunut löytämään mistään arvostetummasta julkaisusta. On niin, että
asiantuntijat ja kokemukset eivät tue sitä, että oluen ja vahvan oluen tarjonnan lisääminen
olennaisesti vähentäisi muuta kulutusta, ei väkeviä tai nyt jo aika lailla vähentyvää Viron-
tuontia. On korostettu näissä lausuntovaliokunnan kuulemisissa, että tämä arvio on nimen-
omaan kokonaisarvio, ja myöskin arviointineuvosto on hyväksynyt tämän arvioinnin pe-
rusteet lausunnossaan.

Sitten vielä viittaisin siihen, mikä on jo pari kertaa mainittu, ja edustaja Salonen sen sa-
noi, että on syytä korostaa, että nämä laskelmat alkoholikuolleisuudesta, jotka näissä pape-
reissa esiintyvät, tai muutoksen vaikutuksista kuolleisuuteen perustuvat siis Tilastokeskuk-
sen luokitteluun niin sanotuista alkoholisairauksista eivätkä sisällä alkoholin vaikutusta
72



Pöytäkirjan asiakohta PTK 140/2017 vp
kansantauteihin, syöpään tai sydän- ja verisuonitauteihin. Jos tämä otettaisiin huomioon,
niin se arviolta noin kaksinkertaistaisi nämä kaikki luvut.

Sitten täälläkin on sanottu, että jokaisella pitäisi olla oma valta valita. Tätä ei kukaan
kiistä, mutta moderni terveyden edistäminen kombinoi ihmisen oman vastuun ja terveelli-
sen ympäristön. Tässä mielessä ympäristö ja tässä tapauksessa se, miten ja minkälaisia al-
koholijuomia on tarjolla, vaikuttaa aivan olennaisesti. Jos päätyyppi, niin kuin on syytä
olettaa, eurooppalaiseen tapaan, jota täällä on korostettu, olisi tämän korkeamman alkoho-
liprosentin mahdollistama joku 5,2—5,3, niin se vaikuttaisi ilman muuta ihmisten valintoi-
hin selvästi alkoholin kulutusta nostavasti. Terveyden edistäjän fraasi niin sanotun Ot-
tawan julistuksen mukaanhan on "tehdään terveellinen vaihtoehto helpoksi" eli "make the
healthy choice the easy one".

Arvoisa puhemies! Lopuksi, kaikille on varmaan tullut selväksi, että lakiesitys erityises-
ti, jos tuodaan vahvat oluet ja limuviinat kauppoihin, kioskeihin, huoltoasemille ja ravin-
toloihin, nostaisi Suomessa selvästi alkoholin kokonaiskulutusta, minkä seuraukset näkyi-
sivät laajasti suomalaisissa perheissä, kaduilla, liikenteessä, työelämässä ja ravintoloissa
terveydellisinä, sosiaalisina ja taloudellisina lisähaittoina.

Lakiesityksessä on erittäin paljon hyvää, ja mielestäni sosiaali- ja terveysvaliokunnan
mietintö on tasapainoinen ja asiantuntijalausuntoihin perustuva kannanotto, jossa, kun hal-
lituspuolueiden eduskuntaryhmissä sovittiin prosenttiasiassa vapaat kädet, on valittu vas-
tuullisempi vaihtoehto eli nykyinen 4,7 prosenttia ja näin vastuullisesti torjuttu ajatus nos-
taa alkoholin enimmäisprosenttia ja sen vakavat kansalliset seuraukset ja torjutaan seu-
rauksena yhteiskunnalle tulevia lisäkustannuksia.

2.28 Sari Tanus kd:  Arvoisa puhemies! Jatkoksi edelliseen puheenvuoroon haluaisin
nostaa vielä muutamia asioita esiin.

Asiantuntijakuulemisissa on todettu, että lastensuojelun keskeisiin periaatteisiin kuuluu
edistää lapsen suotuisaa kasvua ja kehitystä. Alaikäisen työskentely anniskeluravintolassa
ja mahdollisesti päihtyneiden asiakkaiden palvelu ei ole edes valvonnan alaisena alaikäi-
selle hyvä ja turvallinen ympäristö työskennellä. Työskentely voi olla nuoren työntekijän
henkiselle kehitykselle haitaksi, ja näin ollen näiden säännösten osalta ei ole arvioitu las-
tensuojeluun ja alaikäisen työntekijän työskentelyyn liittyviä näkökulmia. Katson, että
laissa tulee alkoholia myyvältä ja sitä anniskelevalta henkilöltä edellyttää vähintään 18
vuoden ikää. Luulisi, että edes jonkin verran pysähdytään miettimään lasten ja nuorten tu-
levaisuutta.

Täällä on paljon puhuttu poliisien resursseista. Tiedetään, että arvion mukaan jo nykyi-
sellään poliisin työstä noin 70 prosenttia menee alkoholin aiheuttamiin turvallisuusuhkiin.
Näin ollen, kun huomioidaan poliisin jo tällä hetkellä tiukat resurssit sekä poliisin hallin-
nonalalla tehdyt leikkaukset, on erittäin suuri huoli, että nyt esitetyillä muutoksilla tulisi
olemaan merkittävät seuraukset myös sisäiseen turvallisuuteen. Pitäisikö kuitenkin vielä
miettiä näitä ehdotuksia?

Harmaasta taloudesta muutama sana. Byrokratian purku on tietysti erittäin hyvä. Tässä
hallituksen esityksessä tavoitteena on lisätä omavalvontaa. Kuitenkin jo tällä hetkellä voi-
massa olevan lain aikana keskeiset valvontaviranomaiset ovat havainneet merkittävässä
osassa tarkastetuista yrityksistä puutteita veronmaksussa ja kirjanpidossa ja niin edelleen.
Asiantuntijakuulemisissa on tullut vahvasti esille, että hallituksen esitys toteutuessaan hei-
kentää lupaviranomaisen mahdollisuuksia torjua harmaata taloutta ja talousrikollisuutta.
73



Pöytäkirjan asiakohta PTK 140/2017 vp
Esityksen vaikutukset ovat näin ollen ristiriidassa hallituksen harmaan talouden vastaisten
toimenpiteiden kanssa. Esitänkin, että hallitus tekisi vuoden kuluessa selvityksen siitä,
onko omavalvonnan lisääminen lisännyt harmaata taloutta, ja valmistelee ja tuo eduskun-
nan käsiteltäväksi selvityksen pohjalta tarvittavat lakimuutokset.

Mutta olenko täällä eduskunnassa kello 2.30 puhumassa harmaasta taloudesta ensisijai-
sesti? En todellakaan. Terveysvaikutusten, kaikkien niiden ikävien seurausten terveydelle
ja hyvinvoinnille, pitäisi mielestäni olla se keskeisin tekijä, minkä takia kansanedustajien
tulisi arvioida, että monia kohtia tästä esityksestä ei voi hyväksyä. Kasvavana huolenaihee-
na on viime vuosina ollut ikääntyvien ihmisten lisääntyvä alkoholinkäyttö. Kolmasosa ris-
kikuluttajista alkoholisoituu eläkeiässä, ja etenkin ikääntyvillä ihmisillä, joilla on toimin-
takyvyn rajoituksista johtuvia vaikeuksia, alkoholin ongelmakäyttö lisää tapaturmien ris-
kiä, ja lisäksi yli 65-vuotiaiden suhteellinen kuolleisuus alkoholiin on noussut. Tämä on
suoraan sosiaali- ja terveysvaliokunnan mietinnöstä. Syövässä ja syöpien lisääntymisessä
alkoholin vaikutus on yksi merkittävä tekijä. Siitä olemme kuulleet.

Mutta kaikista suurin syy, minkä takia olen yrittänyt pysyä valveilla ja vielä käytän tä-
män puheenvuoron, on oikeastaan tuolla takanani tuo patsasteos Työ ja tulevaisuus. Tuos-
sa keskellä on tuo pieni ihminen, joka nostaa kättä. Ajattelen niin, että olkoon se muistut-
tamassa joka ikinen kerta, kun kansanedustajat kokoontuvat tässä salissa, siitä, toteutuuko
käytännössä se, mistä hienosti välillä puhumme, että lasten edun ja lasten hyvinvoinnin pi-
täisi olla aina ensisijaisena mielessä, kun teemme päätöksiä. Tämä hallituksen alkoholila-
kipaketti heikentää lasten ja perheiden hyvinvointia. Alkoholin kokonaiskulutuksen kas-
vulla on vakavia suoria ja välillisiä vaikutuksia lasten hyvinvointiin ja terveyteen. Alkoho-
li liittyy suureen osaan perheväkivallasta. Vanhempien alkoholinkäyttö perheissä lisään-
tyy. Jos se lisääntyy, se lisää samalla niin lasten kuin aikuisten turvattomuutta perheissä.
Äidin päihteidenkäyttö on yleisin syy pienten lasten huostaanottoihin Suomessa, ja raskau-
denaikaisesta alkoholinkäytöstä me tiedämme. 

Onko nyt niin, että keski-ikäisten kansanedustajien mukavuus, se, että siitä lähikaupas-
ta, kioskista pitäisi saada kaiken maailman juomia, myös niitä vahvempia, menee todella
lasten ja nuorten hyvinvoinnin edelle? Suomessa alkoholin saatavuus ei ole ongelma. Alko
on varsin lähellä jokaista kansalaista, mutta mikä on lasten ja lapsiperheiden tilanne? Kun
mietin kansanedustajia, jotka raivokkaasti puolustavat niin prosentin nostoa kuin valmis-
tustavan muutosta, niin ainut asia, millä voin heitä ymmärtää, on se, että he eivät ole näh-
neet sitä, mitä tapahtuu lapsille, nuorille, mitä tapahtuu lapsiperheissä. Jos olisi [Juha Re-
hula: Ei kannata väheksyä kuitenkaan!] — kerroin, miten itse voin jotenkin ymmärtää —
ollut näkemässä sairaaloiden tai terveyskeskusten ensiavussa, lastenhuollossa, perheissä
joulun alla, joulun aikaan, niin kuinka voi olla viemässä eteenpäin esitystä, mikä voi edel-
leen lisätä ongelmia? Tietysti sitten jos on oman sydämensä sillä tavalla kovettanut, että
mukavuudenhalu tai elinkeinon ja lobbareiden viesti on mennyt yli ja ohi. [Olavi Ala-Nis-
silän välihuuto] — Kerronkin siitä, miten itse ajattelen, että miten yritän ymmärtää. 

Mutta niin kuin sanoin, tuolla on tuo Tulevaisuus-patsas ja se pieni, pieni ihminen, ja toi-
voisin, että mitä tahansa sitten päätättekin, mitä äänestätte — jokaisella kansanedustajalla
tietysti on se vapaus äänestää kuinka haluaa, jokainen kansanedustaja kantaa siitä myös
vastuun — niin tuo keskimmäinen patsas, tulevaisuus ja pieni ihminen, muistuttaisivat sii-
tä, että tulevaisuuden ja meidän lastemme ja nuortemme pitäisi kuitenkin olla se ensisijai-
nen syy ja perusta meidän päätöksiimme. Niin näkisin. Joka tapauksessa kannamme siitä
74



Pöytäkirjan asiakohta PTK 140/2017 vp
vastuun ja tulevaisuus on meidän lapsissamme ja nuorissamme. Toivon, että paitsi viisaus
ja järki myös sydän saisi vaikuttaa siihen, mitä huomenna äänestetään. 

2.36 Jukka Gustafsson sd: Arvoisa puhemies! Olen käytännössä seurannut ja ollut pai-
kalla koko keskustelun ajan ja olen käyttänyt yhden vastauspuheenvuoron. Haluan tässä ly-
hyessä puheenvuorossani täältä puhujapöntöstä nyt nostaa omasta mielestäni kolme neljä
tärkeintä näkökulmaa ja asiaa esille. Haluan kuitenkin todeta ääneen, kun edustaja Tanus
tuossa puheenvuoronsa loppuvaiheessa korosti lasten ja nuorten ja perheiden asiaa, että
kyllä meistä kaikki tietävät sen, että nyt kun jouluaatto lähenee, tuhansissa, todennäköises-
ti kymmenissätuhansissa, perheissä alkoholi on pilaamassa lasten joulutunnelmaa. Itsekin
kyllä lähestyn tätä asiaa hyvin voimakkaasti lasten ja nuorten elämismaailman kautta.

Arvoisa puhemies! Mielestäni sosiaali- ja terveysvaliokunnan mietinnössä on erittäin
hyvin kuvattu valiokunnan asiantuntijakuulemisissa lukuisten sosiaali- ja terveyspolitii-
kan asiantuntijoiden esittämä kritiikki. Sen mukaanhan tämä esitetty alkoholilaki tulee li-
säämään alkoholinkulutusta ja inhimillisiä ja taloudellisia haittoja sekä heikentämään ta-
louden kestävyysvajetta. Mielestäni näitä asiantuntijoiden esittämiä varoituksia ei pitäisi,
ei olisi saanut, sivuuttaa. No, valiokunta ei näin ole tehnytkään. Kiitos siitä.

Alkoholihan on huomattava sosiaalisten ongelmien ja terveysongelmien syy. Kulutuk-
sen kasvu lisää haittoja myös käyttäjän läheisille ja perheenjäsenille, ja niin kuin totesin,
erityisesti nämä haitat näkyvät suoraan ja välillisesti lasten hyvinvoinnissa. Alkoholinku-
lutuksen kasvu kasvattaa myös sosioekonomisia terveyseroja. Ja niin kuin olemme jatku-
vasti saaneet tutkimustietoa, tilanne on ikääntyvien ihmisten kohdalla niin, että alkoholin
lisääntyvä kulutus on huolestuttava ja viime vuosina merkittävästi voimistunut trendi. 

Sitten vielä tämä alkoholilaki tulee perustelujen mukaan lisäämään myös ihmisten tur-
vallisuuteen liittyviä haittoja. Sehän on tullut korostetusti esille keskustelussa, kun on to-
dettu, että pitää sitten saada 170 poliisin virkaa ja Tulliin virkanaisia ja -miehiä. Siinä on
nyt monia tämmöisiä säännösmuutoksia, jotka lisäävät järjestyshäiriöitä, pahoinpitelyjä,
onnettomuuksia, erityisesti vähentävät liikenneturvallisuutta. Nämä ovat seurauksia erityi-
sesti siitä, että lisäämällä juuri alkoholin vähittäismyyntiä kulutusta siirretään koteihin ja
kaduille.

Tämä luku, jos tässä nyt olisi Kaj Kunnas urheiluruudussa ja näyttäisi avainlukuja, olisi
350—5 000 myymälää lisää. Niistä sitten saa alkoholia, joten totta kai se sitten näkyy.
Tämä viittaus kestävyysvajeeseen oli mielenkiintoinen asia. Tämä on erinomaisesti todet-
tu opposition vastalauseessa, kun viitataan siihen, että sosiaali- ja terveydenhuollon, polii-
sin ja pelastustoimen kustannukset kasvavat, sairastavuus ja kuolleisuus lisääntyvät ja työ-
kyky ja työteho heikkenevät. Tämäkin kannattaa pitää mielessä.

Mutta, arvoisa puhemies, sosiaalidemokraatit eivät nyt ainakaan tässä yhteydessä ole
yksin ei-liike. Me olemme myöskin kyllä, kyllä, kyllä -liike, ja tässä hallituksen esitykses-
sähän on myöskin sitten näitä positiivisia asioita, että laajennetaan näitä ravintoloitten au-
kioloaikoja, luodaan itsenäisille pienpanimoille lisämahdollisuuksia, helpotetaan ravinto-
loiden omien tarjousten mainontaa, sallitaan ravintoloiden yhteiset anniskelualueet ja ke-
vennetään anniskelulupamenettelyä merkittävästi. Itse asiassa monet näistä vähentävät by-
rokratiaa, ja se on tietysti erinomaisen tärkeätä. Tältä osin minä luulen, että meillä kaikilla
on aika yhteinen näkemys, vaikka kieltämättä osa näistä sitten vaikuttaa tietysti alkoholin
käytön lisääntymiseen. Mutta kaikkea ei voi saada ja aina ei voi voittaa, vaan pitää tietysti
modernisoida jälkeenjäänyttä lainsäädäntöä. 
75



Pöytäkirjan asiakohta PTK 140/2017 vp
Lopuksi vielä tästä etämyynnistä, mistä nyt on keskusteltu paljon: tämän etämyynnin
salliminenhan tarkoittaisi Alkon monopolille, että syntyisi rinnakkainen vähittäismyynti-
kanava, ja niin kuin täällä on todettu, se johtaisi Alkon monopolin purkamiseen ja lopulta
sitten alkoholikaupan yksityistämiseen Suomessa. Ja minä sanoisin kyllä näin, että tämä on
ihan megaluokan kysymys. Edustaja Heinäluoma tuossa monta, monta tuntia sitten totesi,
että tämä on tämmöinen ei mikään hevosen kokoinen asia vaan elefantti. En nyt tiedä, kuin-
ka onnistunut tämä kuvaus on, mutta jotain se niin kuin kertoo. Etämyynnissä esimerkiksi
ikärajojen, markkinointipykälien, veronkannon ja harmaan talouden valvonta on vaikeaa.
Sen takia, arvoisa puhemies, olen myöskin itse vahvasti sitä mieltä, että tärkein asia edus-
kunnalle, meille, on Alkon yksinoikeudellisen aseman turvaaminen, ja sen vuoksi tämä
etämyynti tulee kieltää yksiselitteisesti. Ja näin olen ymmärtänyt, että siitä huomenna, tai
tänä aamuna sitten, muutaman tunnin päästä, tehdään tällainen pykälämuutos, että eiköhän
sitä äänestetä sitten isolla joukolla.

2.45 Joona Räsänen sd: Arvoisa puhemies ja hyvät kollegat! Pahoittelen, että vielä omal-
la puheenvuorolla tätä polveilevaa ja monituntista keskustelua pitkitän, mutta ajattelin vie-
lä muutaman sanasen sanoa tämän lain vaikutuksista tähän ravintolaelinkeinoon. Täällä-
hän on hyvin tuotu ilmi ne hyvin positiiviset näkökohdat, joita tässä lainsäädännössä liit-
tyy ravintoloiden normienpurkuun, toiminnan helpottamiseen ja turhan sääntelyn vähentä-
miseen, joka yksiselitteisesti on hyvä asia. Mutta ehkä on annettu myös hieman ruusuinen
kuva siitä, että näiden muutosten ansiosta jotenkin ravintoloiden kilpailukyky paranisi
oleellisesti suhteessa vähittäiskauppaan. Näinhän ei kuitenkaan tapahdu.

Jos me katsomme pitkällä aikavälillä tätä ravintolaelinkeinon kehitystä, niin otan nyt
muutaman kiinneluvun: Vuonna 97, siis 20 vuotta sitten, ravintoloiden osuus kokonaisan-
niskelusta oli yli 20 prosenttia — 20 vuotta sitten yli 20 prosenttia. Tänä päivänä tuo vas-
taava osuus on 10 prosenttia. Se on siis puolittunut 20 vuodessa, siis se määrä, jonka ravin-
toloista ostamme alkoholia meidän kokonaisalkoholinkulutuksesta. No, tämähän totta kai
tarkoittaa sitä, että myös alan työllisyys on tästä kärsinyt. Että jos tälläkin hetkellä meillä
olisi siis sama osuus ravintola-anniskelulla kuin oli 20 vuotta sitten ilman edes, että meillä
kokonaiskulutus olisi kasvanut, niin alalla työllisyys olisi noin 15 000 henkeä enemmän. Ja
tätä valitettavaa kehitystähän tämä laki ei muuta, kun otetaan huomioon, että vaikka totta
kai, niin kuin ihan oikein on, me helpotamme ravintoloita koskevaa sääntelyä, niin saman-
aikaisesti me annamme edelleen vähittäistavarakaupalle enemmän pelimerkkejä tähän hei-
dän myyntiinsä. Ja minun mielestäni olisi rehellistä, että tämäkin näkökulma täällä halli-
tuspuolueiden suulla tuotaisiin ilmi. 

Muutamahan tähän on viitannut, ja näinhän se valitettavasti on, että se, joka tässä voit-
taa, on siis vähittäistavarakauppa ja panimoteollisuus, ei niinkään tämä ravintola-ala, var-
sinkin kun samanaikaisesti nyt halutaan tuoda nämä vahvemmat juomat ja poistaa tämä
valmistustaparajoite ja siihen kytkettiin tämä alkoholiveron korotus. Ja missä tämä 100
miljoonan euron alkoholiveron korotus kaikista eniten näkyy? Niin, sehän näkyy juuri siel-
lä ravintoloissa. Sehän aiheuttaa edelleen sitä, että meillä ravintoloissa anniskeltu alkoholi
on sen verran hintavampaa, että kuluttajat siirtyvät aivan luonnollisesti halvemman jakelu-
kanavan piiriin, joka on silloin sitten vähittäistavarakauppa tai matkustajatuonti. Tältä osin
tämä lakiesitys ei muuta tätä valitettavaa kehitystä, joka meillä on siis jo 20 vuotta jatku-
nut. Tämän ansiosta jos ei nyt muuta, niin ainakin työllisyys kärsii. 
76



Pöytäkirjan asiakohta PTK 140/2017 vp
Onkin rehellistä sanoa, että kyllähän tämän lakipaketin osalta suosimme nyt enemmän,
jos nyt hieman kärjistää, kalsarikännäämistä ja julkijuopottelua kuin ravintola-anniskelua,
ja olisi ihan hyvä, että tämäkin puoli tässä keskustelussa tuotaisiin ihan rehellisesti ilmi.
Kun muistelee tuota loppukesän ja alkusyksyn keskustelua, niin silloin aika monella halli-
tuspuolueen edustajalla oli halua helpottaa nimenomaan ravintoloiden asemaa siinä, että
tätä ravintola-anniskelun arvonlisäveroa olisi laskettu. Tällaisia vaatimuksia kuului aika
paljon varsinkin kokoomuksen suunnalta ennen hallituksen budjettiriiheä. No, tämä esitys
arvonlisäveron laskemisesta ravintola-anniskelun osaltahan vaihtui sitten siellä budjettirii-
hessä 100 miljoonan euron korotukseen alkoholiveroon. Tämän johdosta tulemme siihen
pisteeseen, että edelleen tulevaisuudessakin meillä valitettavasti ravintoloissa anniskellun
alkoholin määrä meidän kokonaiskulutuksessa tulee pienenemään, ja en nyt kyllä voi mil-
lään tavalla ajatella, että se olisi se toivottava suunta, kun yleensä kaikkien eduskuntapuo-
lueiden julkilausuttu tavoite on ollut se, että meillä anniskelua ohjataan nimenomaan ko-
deista ja kadulta ravintoloihin. Nythän tämä jää kyllä tässä esityksessä tekemättä.

Kun tätä edellinen ministeri Rehula tuossa omassa puheenvuorossaan vähän pohdiskeli,
mitä se sitten tulevaisuudessa tuo tullessaan, niin toivoisin ainakin sitä, että tämä asia käy-
täisiin sitten tulevaisuudessa läpi, jos edelleen alkaa näyttämään siltä, että me turhaan kur-
jistamme alkoholipolitiikallamme nimenomaan tätä ravintola-anniskelua, joka kuitenkin
siis — nyt pyydän, että kuunnellaan, kun täällä yleensä ollaan huolissaan tästä työllisyy-
destä — tämä ravintola-anniskelun osuus, on siis 60 prosenttia koko alkoholialan työlli-
syydestä. Siis 10 prosentin osuudella kokonaisanniskelusta 60 prosentin työllisyysosuus,
niin että jos nyt jonnekin haluttaisiin niitä helpotuksia antaa myös täällä veropuolella, niin
ne kannattaisi kyllä enemmän suunnata tänne ravintola-anniskelun puolelle eikä niinkään
sitten helpottaa tätä kalsarikännäämistä ja julkijuopottelua. Toivon, että nämäkin asiat ihan
rehellisesti tuodaan tässä asiassa julki.

Yleiskeskustelu päättyi ja asian käsittely keskeytettiin.
77


	2
	21.16
	21.24
	21.31
	21.32
	21.33
	21.34
	21.35
	21.36
	21.38
	21.39
	21.40
	21.41
	21.42
	21.43
	21.44
	21.45
	21.47
	21.48
	21.49
	21.50
	21.51
	21.52
	21.53
	21.55
	21.56
	21.57
	21.58
	21.59
	22.04
	22.04
	22.06
	22.07
	22.08
	22.09
	22.10
	22.11
	22.12
	22.13
	22.14
	22.15
	22.16
	22.17
	22.17
	22.18
	22.20
	22.21
	22.22
	22.23
	22.24
	22.26
	22.27
	22.27
	22.29
	22.30
	22.31
	22.32
	22.34
	22.35
	22.36
	22.38
	22.39
	22.40
	22.41
	22.42
	22.43
	22.44
	22.45
	22.46
	22.47
	22.53
	22.54
	22.55
	22.56
	22.57
	22.59
	23.00
	23.01
	23.02
	23.03
	23.04
	23.05
	23.06
	23.07
	23.08
	23.09
	23.11
	23.12
	23.13
	23.14
	23.15
	23.16
	23.18
	23.19
	23.20
	23.21
	23.23
	23.24
	23.28
	23.32
	23.38
	23.43
	23.54
	0.00
	0.05
	0.15
	0.25
	0.30
	0.37
	0.47
	0.56
	1.03
	1.08
	1.18
	1.28
	1.38
	1.48
	1.59
	2.05
	2.15
	2.21
	2.22
	2.23
	2.28
	2.36
	2.45


