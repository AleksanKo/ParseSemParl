















































DEMFADB.tmp.xml


Pöytäkirjan asiakohta PTK 11/2017 vp
Pöytäkirjan asiakohta 

PTK 11/2017 vp

Täysistunto

Keskiviikko 22.2.2017 klo 13.59—18.51

4. Hallituksen esitys eduskunnalle laiksi kestävän metsätalouden määräaikaisen rahoitus-
lain muuttamisesta

Hallituksen esitys HE 6/2017 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 4. asia.
Puhemiesneuvosto ehdottaa, että asia lähetetään maa- ja metsätalousvaliokuntaan.

Keskustelu

17.39 Anne Kalmari kesk: Arvoisa rouva puhemies! Kestävän metsätalouden rahoitus-
lain tilanne on ollut sekava aika pitkään. Kuvaavaa on, että viime vuoden Kemera-rahasta
20 prosenttia meni vanhan lain mukaisiin rahoituksiin — tosiaan 20 prosenttia siitä rahas-
ta. Kuvaavaa on se, että viime keväänä, kun uusi Kemera-haku aukesi, se tuli niin täyteen
hakemuksia, että haku piti sulkea viikon pätkän jälkeen. Onneksi valtiovarainvaliokunta
teki sitten päätöksen, että maksuvaltuutta lisättiin siten, että haku voitiin aukaista taimikon-
hoidon osalta.

On hyvä, että nyt tätä kestävän metsätalouden rahoituslakia vähän rukataan, sillä ennus-
te on se, että rahat eivät nykyisellä lainsäädännöllä tulisi riittämään ja ne ehkä ohjautuvat-
kin vääriin paikkoihin. Kestävän metsätalouden rahoituslakihan jaetaan kolmeen ryh-
mään: siellä on ekologiset ja metsän kasvua edistävät tuet, tieverkoston ja metsän biologi-
sen monimuotoisuuden ylläpitämisen tukia ja sitten metsäluonnon hoito- elikkä ympäris-
tötuet.

Kun tämä haku nyt on osaltaan ollut kiinni nimenomaan nuoren metsän hoidon kohdal-
ta, haluaisin nostaa keskusteluun sen, että vaikka on erittäin hieno asia, että nyt tätä vähän
rukataan niin, että se tuki ohjautuu yksityisille toimijoille, joille se tuki on tarkoitettukin,
niin haluaisin, että valiokunta aika syvästi perehtyisi siihen, ohjautuuko tämä tuki nyt kui-
tenkin vielä muuhunkin kuin alkuperäiseen tarkoitukseen eli siihen, että ne varhaiset nuo-
ret metsät saadaan kunnostettua ja energiapuumarkkinat toimimaan: ohjautuuko tätä tukea
myös ikään kuin tukena kuitupuumarkkinoille, joiden toki pitäisi luontaisesti jo toimia oi-
kein hyvin, kun kerran investointejakin on tullut. Siksi haluaisin nostaa esille sen, että voi-
simme pohtia sitä, pitäisikö läpimittarajaa kenties muuttaa niin, että nämä rahat riittäisivät.
Tärkeintähän on, että saamme niitä taimikonhoitorästejä tehtyä, että meillä olisi tulevai-
suudessakin sitä laatupuuta. Puukauppahan on jo valmiiksi ihan hyvässä nousussa. Tietys-
ti minun näkökulmani on se Keski-Suomen näkökulma, ja siellä tulevat investoinnit ovat
toki tuoneet kysyntää, mutta aivan sama tilanne on koko maassa. Muistaakseni puukauppa
kasvoi lähemmäs parisenkymmentä prosenttia.
 Tarkistettu
4.1



Pöytäkirjan asiakohta PTK 11/2017 vp
Summa summarum: Hienoa, että tätä tukea rajataan yksityismetsän omistajille, ja hie-
noa, että sinne tulee rajaus, että toimenpiteet täytyy toteuttaa 12 kuukaudessa, sekin vähän
tätä turhaa hakemista rajaa pois. Mutta kun toimijat ovat nyt oppineet siihen, että aina, kun
haku aukeaa, siellä ollaan kärppänä tukia hakemassa sitten, niin siksi olisi tärkeää, että
tämä laki nyt sitten kerralla olisi sellainen, että ne rahat jatkossakin riittävät ja riittävät ai-
nakin siihen tärkeimpään, nuoren metsän hoitoon, ja saisimme myös tieverkkoa siellä met-
sissä kuntoon.

17.44 Kari Kulmala ps:  Arvoisa rouva puhemies! Hallituksen esityksessä ehdotetaan
muutettavaksi kestävän metsätalouden määräaikaista rahoituslakia. Hallituksen esitys on
sinänsä sekä hallitusohjelman mukainen että lisäjoustavuutta tuova elementti niin sanot-
tuun Kemera-lakiin. Kyseessä on kestävän metsätalouden määräaikainen rahoituslaki ja
sen muuttaminen. Uudistus tukee täten sekä hallitusohjelmaa että kansallista metsästrate-
giaa, joten pidän esitystä varsin hyvänä.

Valtioneuvosto hyväksyi tänä vuonna 16. helmikuuta istunnossaan esityksen Kemera-
lain muuttamisesta. Lain tavoitteena on, että taimikon varhaishoitotyöt ja nuoren metsän
hoitotyö pystytään toteuttamaan nopeammin. Tämä on erityisesti metsänhoitajan etu. Jat-
kossa hoitotoimenpiteet tehdään 12 kuukauden kuluessa siitä, kun Suomen metsäkeskus on
myöntänyt hankkeelle tuen. Näin tarkka toteutusaika auttaa Metsäkeskusta arvioimaan si-
tä, missä vaiheessa tukia tulee maksettavaksi.

Lakiuudistus pyrkii myös siihen, että jatkossa hakemusten määrä ja tehtyjen metsätöi-
den määrä olisivat entistä paremmin tasapainossa keskenään. Lisäksi Kemera-tukea myön-
nettäisiin jatkossa vain yksityismetsän omistajille eikä esimerkiksi rahastoille. Tämä on
myönteinen asia. Tulevaisuudessa hoitotöiden toteutusajasta voidaan säätää asetuksella,
mikäli eduskunta hyväksyy nyt käsittelyssä olevan lakimuutoksen.

Puu kasvaa taimesta, joten taimikon varhaishoidon ja nuoren metsän hoidon tuella pys-
tymme varmistamaan metsävarojemme hyvän kehityksen ja pohjan kehittyvälle biotalou-
delle. Toivottavasti lakiuudistuksella pystymme turvaamaan myös jonkin verran metsurei-
demme työpaikkoja. On ollut helppo huomata, että niin sanotut menetetyt metsurit eivät
enää palaa alalle, vaikka heitä tarvittaisiinkin. Tässä kohtaa haluan kiittää omaa äitiäni,
joka kesti niin pitkään metsurina — kiitos.

Suomen puujalat ovat olleet vaarassa katketa juuri Kemeran myöntövaltuuksien puut-
teeseen tai joustamattomuuteen. Ymmärtääkseni nyt tilanne helpottuu ainakin jonkin ver-
ran. Viime vuonna hankehakemusten ruuhkautuminen merkitsi sitä, että ministeriö sulki
rahoitushaun jo viikko sen jälkeen, kun haku avattiin. Rajoitteena ei ollut rahan puute vaan
myöntövaltuuksien puute. Uudistuksella pyritään vastaamaan myös tähän ongelmaan. Toi-
von esitykselle menestystä.

17.47 Reijo Hongisto ps: Arvoisa rouva puhemies! Moni nuoren metsän omistaja on tus-
kaillut Kemeran myöntövaltuuksien puutetta ja joustamattomia tukiehtoja. Tämän valmis-
teilla olevan lain tavoitteena on korjata noita epäkohtia ja näin myös nopeuttaa taimikon
varhaishoitotöitä ja muita nuoren metsän hoitotöitä.

On kuulunut huhuja, joiden mukaan tukia on haettu ja myönnetty vaikkapa 10 hehtaa-
rille mutta alasta onkin hoidettu vain 5 hehtaaria eli puolet. Koko alueelle myönnetty raha
näin ikään kuin odottaa hoitotöiden valmistumista ja on tietenkin pois sellaisilta metsäisän-
niltä, jotka hoitaisivat säntillisesti koko tukeen oikeutetun alan nopeasti. Tämä 5 hehtaaril-
2



Pöytäkirjan asiakohta PTK 11/2017 vp
le myönnetty raha saattaa olla siellä ikään kuin pankossa — jos tämmöistä kieltä voi käyt-
tää. Jatkossa hoitotoimenpiteet tehtäisiin 12 kuukauden kuluessa siitä, kun Suomen metsä-
keskus on myöntänyt hankkeelle tuen. Tällöin tämä tarkka toteutusaika auttaisi Metsäkes-
kusta arvioimaan, missä vaiheessa tukia tulee maksettavaksi, eikä tätä tukirahaa edellä ker-
rotulla tavalla jäisi "makaamaan" turhan panttina valtion tilille. Lakiehdotuksen tavoittee-
na onkin, että tulevaisuudessa hakemusten määrä ja tehdyn metsätyön määrä olisivat
tasapainossa keskenään, ainakin nykyistä paremmin tasapainossa keskenään. Lisäksi Ke-
mera-tukea myönnettäisiin jatkossa vain yksityismetsänomistajille eikä esimerkiksi rahas-
toille. Tämä on minun mielestäni erinomaisen hyvä ja kannatettava asia.

Jos eduskunta hyväksyy nyt tehdyn lakimuutoksen, voidaan tulevaisuudessa hoitotöi-
den toteutusajasta säätää asetuksella. Tämäkin joustavoittaa ja ketteröittää asioiden eteen-
päinsaamista. Käsitykseni mukaan tämä lakiuudistus, kuten edustaja Kulmala totesi,
myöskin turvaa jatkossa ainakin joidenkin metsureiden työpaikkoja. Moni metsuri jatkaa
sitä varsinaista päätehakkuutyötään sillä, että hoitaa nuoria metsiä raivaussahan kanssa, ja
kun näitä uudisraivauskohteita tulee lisää, niin se auttaa myöskin näitten työpaikkojen säi-
lymisessä.

Valiokuntatyöskentelyssä on syytä varmaan tarkastella tämän lain vaikuttavuutta koko
Suomen alueella, koska — kuten hyvin tiedetään — Lapissa, Pohjanmaalla tai edustaja
Kalmarin kertomassa Järvi-Suomessa, Keski-Suomessa, on aivan erilaiset olosuhteet, puu
kasvaa eri tavalla, ja näiden hoitotöiden tarve on erilainen. Mielestäni on tärkeää, että lais-
ta tehdään sellainen, että se ottaa joustavalla tavalla huomioon koko pitkän Suomen kas-
vuolosuhteet.

Näillä sanoilla, arvoisa rouva puhemies, minä kannatan lakiesityksen hyväksymistä val-
miiksi laiksi. — Kiitoksia.

17.51 Timo V. Korhonen kesk: Arvoisa puhemies! Minäkin ymmärrän sillä tavalla näitä
lakimuutoksia, että nämä ovat hyvin perusteltuja ja varmasti edesauttavat Kemera-varojen
käytön hallinnointia, ja nämä pitääkin saada mahdollisimman nopeasti voimaan ja tukien
haku liikkeelle kaikilta osin.

 Kun katsoo tätä nykyistä Kemera-lainsäädäntöä, niin tämä uusi Kemera on nyt ollut
voimassa luokkaa puolitoista vuotta ja tämä taitaa nyt olla jo toinen muutos tuon voimaan-
tulon jälkeen. On pakko tietysti sanoa, että tällaiset nopeat muutokset ovat hiukan ongel-
mallisia, ne eivät ainakaan ole omiaan edistämään pitkäjänteisen metsätalouden harjoitta-
mista. Mutta totta kai, kun ongelmia on, on hyvä, että ne pystytään lainsäädännössä sitten
muuttamaan.

Toivottavasti näillä muutoksilla nyt päästään siihen, että Kemera-hakuun ei tarvita enää
sitten keskeytyspäätöksiä jatkossa. Kun Kemeran kokonaismäärä on rajallinen, niin tietys-
ti joudutaan miettimään, millä keinoin rahat sitten riittävät. Minä uskoisin, että noin jatkon
osalta on tärkeää, että Kemera-varoja suunnataan selvemmin taimikoitten hoitoon, pois en-
siharvennushakkuitten tukemisesta — myös edustaja Kalmari taisi viitata siihen. Tukea tu-
lisi jatkossa kohdentaa nykyistä pienemmän puuston hoitoon, ja se ehkä onnistuisi laske-
malla puuston rinnankorkeusläpimittaa siitä nykyisestä 16 sentistä esimerkiksi 13 senttiin
tai jollain tämäntyyppisellä muutoksella joka tapauksessa. Tällä muutoksella näitä Keme-
ra-varoja pystyttäisiin kohdistamaan paremmin eniten hoidon tarvetta vaativiin metsiin.
3



Pöytäkirjan asiakohta PTK 11/2017 vp
17.53 Hannu Hoskonen kesk: Arvoisa rouva puhemies! Käsittelyssä oleva Kemera-lain
muutos on varmaan vain yksi vaihe tämän tilkkutäkkilain historiassa. Nimittäin kestävän
metsätalouden rahoituslain voisi sanoa olevan semmoinen laki, jota on pikkuhiljaa paikat-
tu sieltä ja täältä, ja tulos on sitten sen näköinen. Nyt elämme yhtä vaihetta tässä tilkkutä-
kin rakentamisessa.

Nyt lakia ollaan muuttamassa sellaiseen asentoon, jossa yksityisiksi metsänomistajiksi
katsotaan myös ne yhteisöt, joiden omistajista on yli 50 prosenttia luonnollisia henkilöitä
elikkä tavallisia suomalaisia ihmisiä. Jos joku yhtiö omistaa siitä vähemmistöosuuden, niin
tällainenkin metsätila on oikeutettu saamaan Kemera-tukea. Sinänsä ihan hyvä uudistus,
jota kannatan lämpimästi, mutta varmaan tällaisia tiloja ei loppujen lopuksi niin valtavaa
määrää ole. Että tällä ei kyllä Suomen metsienhoidon tila olennaisesti parane, jos ei kyllä
pahenekaan, mutta sanotaanko, että tämä on sitä tilkkutäkin yhden reunan paikkaamista
eikä sen kummempaa.

Sitten tuo 12 kuukauden määräaika on olemassa tässä, että kun rahoituksen saa hyväk-
sytyksi suunnitelmalla, sen jälkeen on 12 kuukautta aikaa toteuttaa se hanke, ja sitten ase-
tuksella voidaan tätä määräaikaa tarvittaessa muuttaa, jos ministeriö niin asiaksi katsoo.
Ihan pätevä muutos sekin, mutta tässäkin tulee sitten se byrokratian kukkanen vastaan. Ai-
koinaan kun edellisessä työelämäni vaiheessa olin metsänhoitoyhdistyksen neuvojana, sil-
loinhan ei mitään suunnitelmapakkoa ollut vaan ainoastaan sopimus tehtiin metsänomista-
jan kanssa, jonka esimerkiksi taimikko hoidettiin tai nuori metsä kunnostettiin. Siitä teh-
tiin sitten rahoitushakemus eli niin sanottu toteutusilmoitus, ja sillä homma pelasi. Tuhan-
sia, tuhansia ja taas tuhansia hehtaareja olen minäkin raivauttanut nuoria metsiä ja taimi-
koita, eikä mitään ongelmia koskaan ollut. Metsäkeskus tarkasti tietyt työmaat, ja metsän-
omistaja omalta puoleltaan valvoi, että laatu on hyvää. Elikkä siinä oli jo kaksi tarkastusta
käytännössä jatkuvasti päällä, ja nyt kun on menty tähän suunnitteluun, niin minä en näe
tällaista byrokratian lisäämistä hyvänä asiana, vaan pitäisi palata siihen vanhaan hyvään ai-
kaan, jolloin riitti se toteutusilmoitus ja sitten tarkastus otannalla, jonka Metsäkeskus suo-
rittaa.

No, tämä on joka tapauksessa jälkipuhetta sen takia, että tämä nykyinen, voimassa oleva
lakihan on voimassa vuoden 2020 loppuun, ja on itsestäänselvää, että tällainen tilkkutäk-
kilainsäädäntö kaipaa totaalisen uudistamisen, jotta päästäisiin aikaan, jolloin Kemera-laki
toimii ja sillä saavutetaan nopeasti suuria hyödyllisiä tuloksia Suomen metsien hyväksi ja
ennen kaikkea se palvelee omalla laillaan myös maaseudulla asuvien ihmisten työllisyyttä.
Sekin näkökohta kannattaa huomioida. Ongelmahan meillä tänä päivänä on se, että meillä
tähän tarkoitukseen tarvittavaa työvoimaa on yhä vähemmän. Kovin harva nuori lähtee
enää metsuriksi, ja tämän Kemera-lain antama mahdollisuus, että on saatu valtiolta pieni
panos tähän työllistämiseen... Se on ollut monille kymmenille metsureille eri puolilla Suo-
mea erittäin hyödyllinen laki, mutta valitettavasti tämäkin laki on nyt menossa niin moni-
mutkaiseksi, että sen käytännön toteuttaminen tuolla käytännön olosuhteissa menee aika
vaikeasti. 

Toivonkin, arvoisa rouva puhemies, lopuksi hartaasti, että nyt kun sitten seuraava edus-
kunta aikanaan tämän Kemera-lain varmasti uudistaa totaalisesti — ja luulenpa, että tällä
vaalikaudella sinne suuntamerkkejä jo annetaan, millaiseen asentoon uusi Kemera-laki vii-
lataan — niin siellä kiinnitettäisiin siihen ja vain siihen huomio, että tavoitteena on saada
nämä taimikot kuntoon ja energiapuuta metsistä tienvarteen. Se tarkoittaa suomeksi sanot-
tuna sitä, varsinkin energiapuun osalta, että annetaan se Kemera-tuki sille henkilölle tai sil-
4



Pöytäkirjan asiakohta PTK 11/2017 vp
le yrittäjälle, joka toimittaa ne puut sinne tienvarteen — eikä sitä, mihin nyt ollaan menos-
sa, ja on mentykin siihen suuntaan, että se laitos, joka polttaa ne puut, saa sitä tukea. Kar-
meimpana esimerkkinä tästä on tällä hetkellä voimassa oleva käytäntö, jossa Venäjältä
puuta tuovat suuret metsäyhtiöt, joita Suomessa on tasan kolme kappaletta, tuovat sieltä ra-
jan takaa valtavat määrät haketta. Sille saa kahden lajin tukea: toinen on tämä hakkeella
tuotetun sähkön energiatuki ja toinen on päästökaupan kompensaatio. Yhteisvaikutuksil-
taan näiden energiatukien määrä on suurin piirtein pikkuisen vajaa 100 miljoonaa euroa,
mikä tähän Kemera-lakiin verrattuna on aivan valtava jättisumma — ja ulkomailta tuleval-
le hakkeelle.

Tämä rahoitus ei palvele pätkääkään suomalaista metsänhoitoa, joten toivon lopuksi, ar-
voisa rouva puhemies, että tähän isoon ongelmaan vihdoin puututtaisiin. Suuret metsäyh-
tiöt eivät niitä äsken mainittuja tukia tarvitse, vaan ne menevät ulkomaisten sijoittajien tas-
kuun sen takia, kun kolmesta suuresta metsäyhtiöstä kaksi on jo enemmistöomistukseltaan
ulkomaista omistusta. Elikkä se ei palvele suomalaista metsätaloutta eikä suomalaisen ta-
louden ylläpitoa. Ja sitten toinen asia: sillä rahalla olisi Suomen metsissä miljoona kertaa
tärkeämpää käyttöä kuin suurten pörssiyhtiöiden taseissa, jotka muutenkin ovat kohtuulli-
sen hyvässä kunnossa. Tukipolitiikkaa jos tarvitaan investointeihin, hoidettakoon se eri
kautta, mutta älköön siihen sotkettako Kemera-rahoja tai muita puunkäyttöön tulleita raho-
ja. 

17.59 Eeva-Maria Maijala kesk: Arvoisa puhemies! On erittäin hyvä, että tämä Kemera-
laki on saatu nyt vihdoin ja viimein kunnolla pyörimään, mutta tässä nyt joudutaan toista
kertaa tekemään pientä muutosta siinä, että saataisiin nämä raha-asiat kulkemaan oikealla
lailla.

Hyviä ovat nämä muutokset, mutta minä olisin odottanut tähän vielä enemmän muutos-
ta, sillä ensinnäkään tätä tukien käsittelyä viranomaisissa ei ole saatu hoidettua oikealla ta-
valla. Minä pelkäänkin, että jatkossakin liikaa menee näistä varoista tämän byrokratian
pyörittämiseen, sillä tämä byrokratian pyörittäminen valvonta-asioissa on ollut erittäin kal-
lista ja vaikeaa ja siinä on mennyt todella paljon aikaa.

Toinen asia sitten — minulle vielä tärkeämpi asia tässä Kemera-laissa — on se, että kun
me tätä lakia teimme toista vuotta sitten, niin jo silloin tuotiin esille se, että vajaatuottois-
ten metsien uudistamisen tuki jätettiin laista pois. Silloin saimme mukaan maa- ja metsä-
talousministeriön mietintöön tekstin siitä, että tätä asiaa aletaan selvittämään ja se otetaan
mahdollisesti myöhemmin huomioon, mutta tästä asiasta ei ole kuulunut mitään. Missä
ovat vajaatuottoisten metsien uudistamisen tuen selvitykset, jotka on luvattu tehdä? Niitä
todella odotan ja toivon, sillä meillä pohjoisessa ja Koillismaalla on vajaatuottoisten met-
sien uudistaminen keskeytynyt lähes kokonaisuudessaan. Meillä on todella isot alueet, jot-
ka vaatisivat toimenpiteitä, ja niihin odotetaan tätä rahaa, ja se on todella tarpeellinen, jotta
saisimme tuloksia aikaiseksi. Nämä alueet eivät ole mitään suojelualueita, eikä niistä kos-
kaan suojelualueita tulisikaan, vaan pahimmassa tapauksessa uusi metsälaki mahdollistaa
sen, että niiden tuotto heikkenee entisestään, niistä voidaan poimia tiettyjä kohtia pois ja
niiden uudistaminen jää kokonaan toteuttamatta. Elikkä minä jään nyt vielä seuraavaa,
isompaa, merkittävämpää asiaa meidän pohjoisen ihmisten kannalta odottamaan. Meillä
on suuria investointeja edessä — energiapuuta ja muutakin puuta tarvitaan meillä jatkos-
sakin.
5



Pöytäkirjan asiakohta PTK 11/2017 vp
18.01 Arto Pirttilahti kesk: Arvoisa rouva puhemies! Suomessa on varmaan yli 700 000
metsänomistajaa ja aika iso osa heistä vielä pienmetsänomistajia. Tällä Kemera-päätöksel-
lä ja Kemera-rahoituksella on suuri vaikutus siihen, että saadaan taimikon hoitoa ja nuoren
metsän kunnostusta aktivoitua. Arvioin, että kolmannes meidän taimikonhoidosta tai nuo-
ren metsän kunnostuksesta on rästissä, ja näitä rästejä on hyvä purkaa.

Jotenkin kuitenkin itse mietin, että metsätalouden pitäisi olla taloudellisesti kannattavaa
toimintaa, ja sillä yrittäjällä on se päävastuu, miten siellä metsässä toimitaan. Tämä on
hyvä lisä siihen, ja tämä aktivoi sitä, mutta turhan usein kuitenkin näitten viime vuosien ai-
kana, kun on pohdittu Kemera-rahoitusta, on jääty odottamaan, tuleeko sitä rahaa vai eikö
sitä tule, ja katkoja on ollut. Tämä on vaikuttanut meidän metsureittemme työntekemiseen
mutta myös näiden rästien kerääntymiseen. On hyvä, että tällä uudella lainsäädännöllä saa-
daan nyt rotia tähän asiaan, että meillä tämä järjestelmä toimii.

Tuossa edustaja Maijala juuri kertoi tästä byrokratiasta ja siihen liittyvistä asioista, ja
itse olen ollut Kemera-kohteella tekemässä töitä ja sitten saanut sieltä monikymmensivui-
sen päätöksen joskus postissa, ja sen jälkeen rahatkin ovat joskus tulleet. Nämä ovat olleet
aika pitkiä, nämä prosessit, kun on haettu ja saatu rahoitusta. Jotenka kun nyt tehdään sään-
nöksiä tämän alle, miten byrokratia toimii, niin toivon, että se on notkeampaa siltä osin.

Tämä yksityinen maanomistaja -asia on kohtuuselkeä. Tässä juuri pohdinkin, että tämä
koskettaa maa- ja metsätalousomistuksessa olevia yhtiöitäkin, ja näitä varmaan Suomeen
enemmän muodostuu.

Pienpuuta koskevaa kohtaa kyllä tulisi hioa, että kun siellä tehdään näitä töitä, niin mi-
ten tämä pienpuu saadaan sieltä käyttöön. Yleensä siinä täytyy olla myös toinen ponnin, ta-
loudellinen ponnin, kun sinne metsään mennään töitä tekemään.

18.03 Anne Kalmari kesk: Arvoisa rouva puhemies! Vielä edustaja Hoskosen esiin nos-
tamasta byrokratiasta, josta moni muukin puhuja tässä keskusteli:

On juuri niin kuin tässä on sanottu. Tämä Kemeran viidakko on oikeastaan vähän kes-
tämätön, ja meidän täytyykin, valiokunnan, arvioida, mitä sitten vuoden 2020 jälkeen ta-
pahtuu. Ei ole kestävää mennä tämäntyyppisellä järjestelmällä, jossa sinne välillekin huk-
kuu kuitenkin aika iso tästä rahasta.

Tämä, että täytyy ensin tehdä rahoitushakemus ja sitten toteutusilmoitus, sehän tuli vii-
me hallituksen aikana. Mutta puolustettakoon silloista ministeriä sillä, että kyllä se syy sii-
hen oli, että EU vaati tämänkaltaisen menettelyn. Yhteistyössä yritimme valiokunnassa
kiemurrella, että eikö saisi yhtään helpompaa tästä järjestelmästä. Mutta tosiasia on se, että
voi olla, että tästä hakemus- ja toteutusilmoitusmallista ei kerta kaikkiaan päästä pois.

Sen sijaan esimerkiksi viime mietinnössä tästä päätöksen pituudesta ihan kirjoitimme,
että se on tavallaan pienempi osio tätä byrokratiaa mutta harmillinen sinänsä, sillä esimer-
kiksi metsänhoitoyhdistyksissä on sitten hyllymetreittäin näitä joutavia tekstejä, kymmen-
sivuisia tekstejä mapitettuina. Vaadimme, että tämän päätöksen pitäisi olla jatkossa lyhy-
empi, koska se onnistuu maatalouspuolellakin, jolla sentään byrokratia muuten on niin hui-
maa.

Mutta summa summarum: varmasti valiokunnan puheenjohtajan johdolla sekä tässä
asiassa että myöhemmin oikein erillisissä seminaareissa pohdimme sitten, mikä voisi se tu-
levaisuuden malli olla.
6



Pöytäkirjan asiakohta PTK 11/2017 vp
18.05 Lea Mäkipää ps: Arvoisa puhemies! Lakiuudistuksen tavoitteena on vastata halli-
tusohjelman mukaisten säästöjen toteuttamiseen, yksinkertaistaa hallinnollisia menettely-
jä, säästää hallinnon resursseja sekä helpottaa tuen hakemista, mutta käytännössä tämä sit-
ten näyttää, kuinka tässä päädytään edellä mainittuihin asioihin.

Olemassa olevan lain mukaan taimikon varhaishoidon ja nuoren metsän hoidon työ tu-
lee toteuttaa tukipäätöstä seuraavan toisen kalenterivuoden loppuun mennessä. Näillä
hankkeilla on käytännössä toteutusaikaa siis jopa lähes kolme vuotta. Tämä on johtanut sii-
hen, että vuosittaista myöntämisvaltuutta on sitoutunut runsaasti sellaisiin hankkeisiin, joi-
ta ei ole ollut tarkoituskaan toteuttaa kyseessä olevan vuoden aikana tai joiden toteutus on
epävarmaa.

Esityksen mukaan Kemera-lakia muutettaisiin niin, että taimikon varhaishoidon ja nuo-
ren metsän hoidon toteutusaikaa voitaisiin säätää valtioneuvoston asetuksella. Lisäksi
tuensaajaa koskevaa säännöstä, 4 §:ää, sekä korotetun nuoren metsän hoidon pinta-alatuen
myöntämistä, joka on 30 §:ssä, tarkennettaisiin. Esityksessä ehdotetaan, että toteutuksen
määräajasta säädettäisiin lain sijaan valtioneuvoston asetuksella. Tämä mahdollistaisi to-
teutusajan säätämisen tarkoituksenmukaisesti ja joustavasti lain voimassaoloaikana. Val-
tioneuvoston asetuksella esitetään säädettäväksi, että työ tulisi toteuttaa vuoden kuluessa
rahoituspäätöksestä. Tarkka toteutusaika auttaa Metsäkeskusta arvioimaan sitä, missä vai-
heessa tukia tulee maksettavaksi. Tämä lakiuudistus pyrkii siis siihen, että tulevaisuudessa
hakemusten määrä ja tehtyjen metsätöiden määrä olisivat paremmin tasapainossa keske-
nään.

Energiateollisuus on lausunnossaan kantanut huolta tilanteista, joissa puukauppaa on
tehty päätöksen jälkeen mutta vuosi ei riitäkään määräajaksi korjuuolosuhteiden vuoksi.
Tämä tilanne tulee eteen erityisesti talvikorjuukohteilla, jos talvi sattuu olemaan leuto eikä
talviteiden teko onnistu tai turvemaalla olevaa työmaata pystytä toteuttamaan.

On perusteltua täsmentää lakia niin, etteivät rahastot ole oikeutettuja tukeen vaan mää-
rärahojen ennestään niukentuessa tuki ohjataan ennen kaikkea yksityisille maanomistajil-
le, ei suurille metsäyhtiöille, kuten muun muassa edustaja Hoskonenkin ansiokkaasti viit-
tasi puheessaan tähän.

18.08 Jari Leppä kesk: Arvoisa rouva puhemies! Tämä Kemera-uudistus, jälleen kerran
yksi uudistus, on välttämätön ja tarpeellinen ja hyvä, ja se on meillä valiokunnassa syytä —
niin kuin täällä ovat monet kollegat sanoneet — eteenpäin viedä rivakasti, jotta saadaan ai-
kanaan sitten päätökset aikaan ja työt metsissä käyntiin.

Mutta, rouva puhemies, on tärkeää myöskin miettiä, millä tavoin tätä koko Kemera-jär-
jestelmää viedään siihen suuntaan, että se kannustaa nykyistä paremmin tekemään ajallaan
ne tarvittavat hoitotoimenpiteet, mitä metsät vaativat, että se on mahdollisimman yksinker-
tainen ja että se kaikella muullakin tavalla on kannustava, eikä sen pidä vääristää puumark-
kinoita. Siksi näitä monia hyviä havaintoja ja huomioita, joita tässä lähetekeskustelussa on
tullut, on syytä meillä valiokunnassa pohtia, että olisiko nyt niiden paikka vai jossakin toi-
sessa kohdassa, että me nämä äsken mainitsemani asiat saisimme toteutettua. Mutta nyt täl-
le lakiesitykselle, joka on tullut, rivakka käsittely, ja se voimaan, ja viimeistään sitten heti
perään mietintä siitä, millä tavoin nuo äsken mainitut asiat saadaan toteutettua. Totuus on
kuitenkin se, että koko Kemera-lainsäädäntö menee uusiksi siinä vaiheessa, kun tämä val-
tiontukisuuntaviivojen seuraava vaihe tulee, ja vuonna 2020 on ihan uudenlainen Kemera,
tai siihen liittyvät kannustinjärjestelmät, meillä käytössä.
7



Pöytäkirjan asiakohta PTK 11/2017 vp
Keskustelu päättyi.

Asia lähetettiin maa- ja metsätalousvaliokuntaan.
8


