















































DEMF2A6.tmp.xml


Pöytäkirjan asiakohta PTK 36/2017 vp
Pöytäkirjan asiakohta 

PTK 36/2017 vp

Täysistunto

Torstai 6.4.2017 klo 16.00—21.39

3. Hallituksen esitys liikennekaareksi ja eräiksi siihen liittyviksi laeiksi
Hallituksen esitys HE 161/2016 vp
Valiokunnan mietintö LiVM 3/2017 vp

Ensimmäinen käsittely

Puhemies Maria Lohela: Ensimmäiseen käsittelyyn esitellään päiväjärjestyksen 3. asia.
Käsittelyn pohjana on liikenne- ja viestintävaliokunnan mietintö LiVM 3/2017 vp. Nyt
päätetään lakiehdotusten sisällöstä.

Keskustelua tästä asiakohdasta käydään kello 19 saakka eli 2 tuntia. Yleiskeskustelua
jatketaan tarvittaessa päiväjärjestyksen muiden asiakohtien tultua käsitellyiksi. Mikäli kes-
kustelu päättyy ennen kello 19:ää, siirrytään päiväjärjestyksen seuraavaan asiakohtaan eli
4. kohtaan. 

Keskustelu

17.01 Ari Jalonen ps (esittelypuheenvuoro): Arvoisa puhemies! Ensimmäisenä haluan
sanoa sen, että tässä tulee varmaan debatissakin puheenvuoroja, joissa osittain vastaan sit-
ten perussuomalaisena kansanedustajana, ja nyt kuitenkin lähdetään tähän puheenjohtaja-
rooliin — elikkä puheenjohtajan esittelypuheenvuoro.

Perusasiat: Nyt on siis liikennekaari ja nimenomaan sen ensimmäinen vaihe hallituksen
esityksestä käsittelyssä. Näitä tulee vielä kaksi muuta elikkä kakkos- ja kolmosvaihe. Kak-
kosvaiheessa tulevat mukaan muutkin liikennemuodot kuin ne, mitä tässä ykkösvaiheessa
on, ja kolmosvaihe varsinkin on sitten semmoinen tarkisteluvaihe, elikkä katsotaan, että
kokonaisuus toimii.

Valiokunta on tehnyt useita muutoksia liikennekaareen, ja tästä eteenpäin jopa sen nimi
on muuttunut, eli tämä on laki liikenteen palveluista. Tämä kuvaa hyvin tämän lain sisäl-
töä. Tämä ei ole enää sen kaltainen kuin ne lait, jotka tällä kumotaan. Enää ei puhuta, min-
kämoinen ajoneuvo on kyseessä oleva ajoneuvo, vaan nyt käsitellään niitä palveluita, joita
ihmiset tarvitsevat.

Tämä ajattelutavan muutos vaikeuttaa tämän lain lukemista ja tulkitsemista. Yhtenä esi-
merkkinä tahdon valiokunnan työskentelystä tuoda esille sen, että jouduimme tosissaan
miettimään jossain vaiheessa määritelmää, mikä taksi on. Kun tämä ajattelumalli muuttuu
niin paljon, niin ne pykälätkin on kirjoitettu semmoisella muodolla, että jos niitä lukee van-
halla ajattelumallilla, niin siitä ei löydä välttämättä sitä oikeaa lopputulosta. Joka tapauk-
sessa tämä laki on hengeltään mahdollistava, keskittyy siis niihin palveluihin, ja oikeas-
taan ytimessä on se, että uudet palvelumuodot, uudet liikenteen muodot pääsevät kehitty-
mään.
 Tarkistettu
4.2



Pöytäkirjan asiakohta PTK 36/2017 vp
Tämän yksi kriittisimmistä osista on se, että tieto- ja maksurajapinnat aukaistaan lailla,
että nämä matkaketjut pääsevät syntymään esteettömästi. Tämä on niin tärkeä asia, että va-
liokunta muutti muun muassa tämän kohdan voimaantuloa, elikkä se aukeaa jo 1.1.18.
Tämä tarkoittaa nyt kaikille liikenteen osapuolille sitä, että näitä tietoteknisiä muutoksia,
mitä omaan järjestelmään on tehtävä, kannattaa sitten ruveta jo tekemään.

Kuten sanoin, niin kakkosvaiheessa tulevat sitten muutkin liikennemuodot tähän mu-
kaan. Se on äärimmäisen tärkeää, että kaikki liikennemuodot ovat tässä laissa liikenteen
palveluissa sitten mukana, koska jos jostain syystä jokin liikennemuoto olisi tämän lain-
säädännön ulkopuolella, niin se vaarantaisi sen liikennemuodon mukana olemisen näissä
tulevissa matkaketjuissa ja tämä kokonaisuus ei toimisi niin kuin sitä on ajateltu.

Paljon keskustelua on herättänyt taksiosuus tässä keskustelussa ja ylipäätänsä se, mikä
on se ammattimaisuus, miten tätä määritellään. Tämä on myös valiokunnan suurennusla-
sin alla ollut, ja tätä on ponnistettu moneen kertaan monelta eri taholta ja tähän on kiinni-
tetty huomiota. Tämä on oikeastaan myös tämän lainsäädännön ihan ydin, koska tämä on
ihan ensimmäinen pykälä ja ensimmäinen kohta, missä tämmöinen määritelmä tehdään, eli
ammattimaisella kuljettamisella tiellä tarkoitetaan henkilöiden tai tavaroiden kuljettamista
tiellä tulonhankkimistarkoituksessa korvausta vastaan. Kun tätä käsiteltiin läpi, niin tämä
on semmoinen muoto, mikä ylläpitää nykymallisen arjen elämisen ja ammattimaisen lii-
kennöinnin. Nämä määritelmät, mitä tässä on, ovat nykyisissä laeissa mukana hyvinkin
pitkälle, ja ne ajatukset, mitä siellä on, ovat käytännössä.

Jos muutamien asiantuntijoiden mukaan olisi toimittu ja otettu tämä sana "tulonhankki-
mistarkoituksessa" pois, niin se olisi johtanut siihen, että olisi tarvinnut tehdä tämmöinen
poikkeuslista, jossa olisi määritelty, että anoppia saat kuljettaa, jos hän tarjoaa sinulle kah-
vikupin, ja saat naapuria viedä harjoituksiin, jos hän antaa sinulle pikkuisen bensarahaa ja
niin edespäin. Mutta jos olisi siitä listan ulkopuolelta tapahtunut, että ei se olekaan se seu-
raava naapuri vaan sitä seuraava naapuri, joka menee yhdessä sinun tyttäresi kanssa samoi-
hin luisteluharjoituksiin, ja sieltä tulee joku pieni vaivanpalkka, vaikka se kahvikuppi, niin
se olisi tuon sanan poistamisella vaatinut sitten taksiluvan siltä kyseiseltä vanhemmalta,
joka vie sitä lapsensa kaveria samoihin harjoituksiin. Tämä on hyvin monimuotoinen ja hy-
vin vaikea lukea, jos ei ole sisäistänyt sitä, että nyt nimenomaan määritellään palveluita
eikä sitä ajoneuvoa.

Toisaalta myös sitten siellä on paljon herättänyt keskustelua se, saako joku mopoauto
olla taksi vai ei. Tämän määritelmän mukaan siellä voi olla erinäköisiä ajoneuvoja. Siellä
voi olla muun muassa henkilöauto, pakettiauto, kuorma-auto, kolmipyörä, kevyt nelipyörä
tai raskas nelipyörä, ja näillä tapahtuva henkilöliikenne sitä korvausta tai maksua vastaan
on sitten sitä taksiliikennettä. Jos tästä listalta olisi otettu joku ajoneuvotyyppi pois, niin se
olisi käytännössä johtanut siihen, että se ei ole taksiliikennettä ja näin ollen se saa toimia
henkilöliikenteessä ilman taksin velvollisuuksia, joten tämäkin pykälä on semmoinen,
minkä on syytä olla juuri siinä kunnossa ja siinä mallissa, mitä se täällä on.

Mutta koska tämä on niin isomuutoksinen ja isot muutokset ovat myös näkökantamuu-
toksia, niin on erittäin tärkeää, että tämän seurauksia seurataan tarkkaan, mitä tässä tulee
tapahtumaan. Tässä on kolme lausumaa, jotka korostavat tämän seuraamisen merkitystä.
Muistetaan vielä samalla se, että tämä on siis tämän lainsäädännön ensimmäinen vaihe, jo-
ten palautteen perusteella näihin ongelmiin sitten voidaan puuttua ja korjata niitä epäkoh-
tia. Oikeastaan tässä kohtaa, kun ministeri on paikalla, korostan sitä, että ministeriöllä on
2



Pöytäkirjan asiakohta PTK 36/2017 vp
myös velvollisuus seurata tämän lain muutoksia ja mahdollisia epäkohtia, jotka voidaan
sitten kakkos- ja kolmosvaiheessa korjata.

Mutta näistä lausumista, täällä on yksi: "Eduskunta edellyttää, että valtioneuvosto arvi-
oi tiellä tapahtuvan ammattimaisen kuljettamisen määritelmää erityisesti harmaan talou-
den torjunnan osalta ja tarvittaessa ryhtyy toimenpiteisiin liikennemarkkinoiden terveen ja
tasapuolisen toimintaympäristön turvaamiseksi." Tämä on nimenomaan harmaan talouden
ehkäisemiseksi ja tämän ammattimaisen liikenteen tasapuolisuutta korostava lausuma.

Meillä tämän lainsäädännön näkökannan muutoksen johdosta ollaan muun muassa sit-
ten jouduttu siihen tilanteeseen, että kun tällä hetkellä käsitellään taksia oikeastaan niin,
että sen tunnistaa siitä taksikuvusta ja se osittain velvoitetaankin pitämään sitä — ei ihan
kaikissa muodoissaan, mutta kuitenkin se on peruslähtökohta — niin nyt tästä näkökanta-
erosta johtuen ollaan siinä tilanteessa, että määritellään niinpäin asia, että kenellä on oi-
keus käyttää taksikupua, taksin tämmöistä yleistä tunnusmerkistöä, ja muilla se on sitten
kielletty. Koko näkökanta on myös tässä kohtaa muuttunut.

Täällä on monia pykälämuutoksia. Muun muassa taksin kohdalla on tämä koe tullut. Se
ollaan määritelty, elikkä taksinkuljettajalla on tulevaisuudessakin koe, jota me haluamme
laadun semmoisena pohjamuotona, että se täyttää sen minimivaatimuksen. Mutta edelleen
sitten taksiluvan haltija on velvollinen ja vastuussa sen taksinkuljettajan osaamisesta ja tai-
doista, palvelukyvystä. Tämä on nimenomaan semmoinen perustaso.

Sitten edelleen nämä taksamittarikuviot ja kuitinantovelvollisuudet: Kuitinantovelvolli-
suudet tulevat muista lainsäädännöistä. Kun on julkisuudessa nyt heitetty semmoista aja-
tusta, että se voi olla mikä tahansa lappu, niin eihän se tosiaankaan näin voi olla. Kuitilla on
omat tarkat määritelmät, millä sitä käytetään. Taksamittari pitää olla silloin, kun se on ai-
kaan tai matkaan perustuva, ja nämä hinnat tarvitsee aina olla etukäteen näkyvillä. Se on
lähtökohta. Sitten jos täyttää samat määritelmät, niin voi olla myös tekniikkaneutraaleja
vaihtoehtoja. Mutta ydin on se, että verottaja saa tiedot ja jälki jää maksutapahtumista, elik-
kä harmaata taloutta ei silloin synny.

Mutta koska tässä on asioita, mitkä muuttuvat niin paljon, niin tämä seuranta on erittäin
tärkeää. Tässä kohtaa me olemme myös lisänneet valvontaoikeuksia poliisille, Tullille ja
Rajavartiostolle. Harmaata taloutta koskien on tehty myös sitten yksi lausuma, joka kuu-
luu: "Eduskunta edellyttää valtioneuvoston huolehtivan siitä, että luvanvaraista liikennettä
koskevan sääntelyn noudattamisen viranomaisvalvonta säilyy tehokkaana ja lupasäänte-
lyn keventämisen myötä ei synny harmaaseen talouteen tai markkinahäiriöihin liittyviä il-
miöitä." Me olemme tähän kiinnittäneet huomiota.

Koska aika loppuu, niin menen vielä tähän kolmanteen lausumaan, joka koskee yleisesti
koko tätä lainsäädäntöä. Kun tämä on niin iso ja kolmessa vaiheessa, niin kolmas lausuma
kuuluu: "Eduskunta edellyttää, että valtioneuvosto seuraa tiiviisti nyt säädettävän lakiko-
konaisuuden vaikutuksia ja ryhtyy tarvittaessa viipymättä toimiin sääntelyn muuttamisek-
si. Valtioneuvoston tulee antaa liikenne- ja viestintävaliokunnalle kirjallinen selvitys lain
vaikutuksista ja mahdollisista muutostarpeista viimeistään vuoden 2018 loppuun mennes-
sä. Pidemmän aikavälin seurantaa ja vaikutuksia koskeva selvitys tulee antaa valiokunnal-
le viimeistään vuoden 2022 loppuun mennessä." [Puhemies: Nyt se aika on!] — Joo.

Viimeiseksi mainitsen [Puhemies: Kohta se loppuu!] sen, että tässä on myös sitten kaksi
vastalausetta. Käsittely on ollut erittäin perusteellista, asiantuntijoita on kuunneltu, ja kii-
tän koko valiokuntaa hyvästä yhteistyöstä. [Vastauspuheenvuoropyyntöjä]
3



Pöytäkirjan asiakohta PTK 36/2017 vp
Puhemies Maria Lohela:  Vastauspuheenvuoropyyntöjä tuli nyt sen verran, että pyydän,
että varaatte puheenvuorot V-painikkeella, niin kaikki tulevat huomioiduksi.

17.17 Mikko Alatalo kesk (vastauspuheenvuoro): Arvoisa rouva puhemies! Liikenneva-
liokunta tosiaan teki paljon työtä laeissa liikenteen palveluista, ja mietinnössä on hyvin ha-
vaittu myös ne riskit, mitä muutokset aiheuttavat. Harmaata taloutta torjuttiin jo etukäteen,
kun niin sanottuun kymppitonnin rajaan asti verovapaana tienaavat eivät ole mukana tässä.
Tässä laissa on paljon uutta, tulevaisuuden ajattelua: digitalisaatio, matkaketjut, lippujär-
jestelmien yhteensovittaminen. Ne ovat kaikki hyviä asioita.

Ovatko keinot oikeita taksien osalta? Se tullaan näkemään sitten, kun alalle pääsee hel-
pommin. Ja totta kai sitä pitää seurata, niin kuin näissä lausumissa on tätä tähdennetty,
mutta ei kannata myöskään dramatisoida.

Asiakas päättää, mitä tilaa — hänen ei ole pakko tilata esimerkiksi mopotaksia.
Taksien turvallisuus ja hinnoittelun oikeudellisuus ovat tärkeitä asioita. Taksin tulee il-

moittaa hinta etukäteen. Eivätkä taksitkaan halunneet loppujen lopuksi irrottautua tästä
laista, vaan Taksiliiton hallitus hyväksyi tämän lakiesityksen kuitenkin, vaikka tässä on
heidän kannaltaan tietysti muutamia duubioita.

Kuljettajakoe on saatu mukaan, ja se on hyvä asia.
Taksien tunnistettavuus, taksivalaisin ja taksamittari tai vastaava laite pitää olla.

17.18 Mirja Vehkaperä kesk (vastauspuheenvuoro): Arvoisa rouva puhemies! Laki lii-
kenteen palvelusta vie meidät liikenteen palveluissa 2000-luvulta eteenpäin. On haluttu
purkaa normeja ja tasoittaa mahdollisuutta tulla tekemään uusia liikenteen palveluita. Nyt
henkilö- ja tavaraliikennettä on uudistettu ja lainsäädäntöä yhtenäistetty, digitalisaatiota ja
matkaketjuja on parannettu ja yhteistä lippujärjestelmää odotetaan kaikkiin erilaisiin lii-
kennevälineisiin.

Liikenteeseen käytetään tällä hetkellä 30 miljardia euroa vuositasolla. Se on valtavan iso
potti, ja jos me haluamme kilpailukykyä Suomessa nostaa, niin erityisesti henkilö- ja tava-
raliikenteessä me tarvitsemme tehokkuutta, toimintavarmuutta ja kustannusten laskua niin
käyttäjien kuin yrittäjien osalta.

Maailma muuttuu ympärillämme, ja minun mielestäni myöskin liikennettä koskevien la-
kien on muututtava [Puhemies koputtaa] eteenpäin — tämä on yksi osoitus siitä.

17.20 Satu Taavitsainen sd (vastauspuheenvuoro): Arvoisa puhemies! Minulla on tässä
kopio valiokunnan puheenjohtajan Ari Jalosen haastattelusta lehdessä, jossa hän kertoo us-
kovansa, että nykyisen taksijärjestelmän pohjalta taksit pystyvät parhaiten kehittämään toi-
mintaansa vastaamaan yhä paremmin asiakkaiden ja muuttuvan yhteiskunnan tarpeita, ja
kuinka luotettava on suomalainen taksi ja muuta hyvää tälle meidän nykyiselle taksijärjes-
telmälle. Me sosiaalidemokraatit olemme sitä mieltä, että suomalainen nykyinen taksijär-
jestelmä on maailman paras — se on luotettava, turvallinen, se on aina ja kaikkialla saata-
villa — ja me emme kerta kaikkiaan ymmärrä, mitä varten maan hallitus haluaa romuttaa
tämän nykyisen järjestelmän.

17.21 Katja Taimela sd (vastauspuheenvuoro): Arvoisa rouva puhemies! Vuonna 2015
vähän ennen eduskuntavaaleja, edustaja Alatalo, te totesitte lehdessä: "Lehtitietojen mu-
kaan turisti on saattanut Ruotsissa maksaa taksimatkastaan jopa 10 000 kruunua eli yli
4



Pöytäkirjan asiakohta PTK 36/2017 vp
1 000 euroa kymmenen kilometrin matkalta." Sitten te jatkatte: "Kun Suomeen kaavail-
laan uusliberalistista vapautusta taksialalle, pitäisi tajuta, miten esimerkiksi Ruotsissa kä-
vi. Tätäkö meillekin halutaan?" Tämä jatkuu niin, että Alatalo kertoo, että Ruotsissa taksi-
asiakkaita huijataan päivittäin ja harmaa talous rehottaa: "Vapaassa kilpailussa taksipalve-
lut keskittyvät väkirikkaimmille alueille ja syntyy ylitarjontaa. Tällä hetkellä määräsäänte-
lyyn perustuvat taksikiintiöt takaavat päivystyksen myös kannattamattomaan aikaan syrjä-
seuduilla."

Olemmeko me ihan oikeasti haluamassa nyt tätä kaikkea, mitä edustaja Alatalo vielä
eduskuntavaalien alla on Ruotsista tuominnut? Tämä sama systeemi on tällä hetkellä käy-
tössä Tallinnassa, ja meillä on lukemattomia huonoja esimerkkejä siitä, miten ihmisiä ol-
laan näissä tilanteissa huijattu: harmaa talous rehottaa, ja vilpilliset taksiyrittäjät saavat li-
sää areenaa.

17.22 Mikko Alatalo kesk (vastauspuheenvuoro): Arvoisa puhemies! Todellakin, olen
kiinnittänyt huomiota, mitä Ruotsissa kehitys on ollut. Siellähän hallitus puuttui siihen,
että hinnoittelu ei saa olla liian kovaa. Ja totta kai myös Tallinnassa on kahdenlaisia takse-
ja. Minä näen tulevaisuuden niin, että se on brändi, kun on luotettava taksi, jossa on myös
taksitunnus, oma väri. Esimerkiksi itse käytän Ruotsissa TaxiKuririn tai Taxi Stockholmin
taksia, en käytä juuri niitä, jotka hinnoittelevat yli tämän homman.

Tässä lakiesityksen mietinnössähän ollaan tehty paljon parannuksia, [Suna Kymäläisen
välihuuto] on vaadittu, että hinta pitää ilmoittaa etukäteen, tässä on paljon parannettu sitä.
Ja minä uskon siihen, että nämä lausumat myös markkinahäiriöiden ja harmaan talouden
osalta ovat tärkeitä.

Voidaan myös korjata se, jos ilmenee tällaista vääryyttä, että ihmisiä kohdellaan huo-
nosti. Joka tapauksessa me elämme nyt sellaista aikaa, että muutosta on tehtävä myös maa-
seudun osalta. Siellä ei kerta kaikkiaan enää kohta ole takseja. Meidän täytyy yhdistää kyy-
tejä, ja Kelakin haluaa säästöjä. Eli tässä on pakko myös näitä uusia keinoja käyttää.

17.23 Suna Kymäläinen sd (vastauspuheenvuoro): Arvoisa rouva puhemies! Kun liiken-
nekaaresta käytiin lähetekeskustelua lokakuussa, silloin te, edustaja Alatalo, totesitte:
"Mutta erityisen tärkeää on tietysti myös se, että asemapaikka, ainakin pääasiallisesti, säi-
lyy, [Mikko Alatalo: Niinhän se säilyykin!] että siellä on myös päivystysvelvollisuutta."
Olisinkin tässä kysynyt, että näinköhän on. Mutta nyt, kun asemapaikkaa ei kaikkien osal-
ta sitten ole, [Mikko Alatalo: Näinhän se on!] maaseutua uhkaa se, ettei sieltä takseja esi-
merkiksi yöaikaan niin helposti saa. Tähän liittyy harmaa talous, jonka myöskin Ari Jalo-
nen tässä kovasti on esille ottanut. Jos asiakkaalla ei ole tietoa tai varmuutta siitä hinnasta,
pyydetään helpommin apuun vaikka naapurin Timppaa, tyyliin vaihdetaan kyyti porkka-
noihin. Kyllä tässä on suuri riski, että harmaa talous kasvaa.

Mitä tähän hintaan tulee, niin täällä muun muassa Ari Jalonen lupasi lähetekeskustelus-
sa, että myös hintasääntelyyn tulee muutoksia — ei tullut.

17.24 Ari Jalonen ps (vastauspuheenvuoro): Arvoisa puhemies! Tässä on nyt niin monta
syytöstä ollut jo, että... [Suna Kymäläinen: Syytöstä?] — Joo, ja oikeastaan väärää viestiä.
Siis jos edustaja Kymäläinen ei ole huomannut, niin nimenomaan valiokunnassa on sää-
delty siitä, että hinta on oltava tiedossa etukäteen ja samoin pääsääntönä on, että asema-
paikka on oltava, elikkä nyt kehotan tarkkaavaisuuteen.
5



Pöytäkirjan asiakohta PTK 36/2017 vp
Nyt perussuomalaisena vastaan: Kiitos edustaja Taavitsaiselle, että nostitte minun haas-
tatteluni esille. Olen edelleen sitä mieltä, ja jos perussuomalaiset tai minä olisin saanut tä-
män lain muodostaa, niin se ei olisi kaikilta osin tämmöinen. [Antti Lindtman: Siinä se tu-
li!] Mutta kun täällä onneksi demokratia vallitsee, niin silloin joudutaan tekemään komp-
romisseja, ja tämä on kompromissina niin hyvä kuin pystyy.

17.25 Antti Lindtman sd (vastauspuheenvuoro): Arvoisa puhemies! Siinä se tuli. Todis-
timme juuri, että edustaja Jalonen täällä totesi, että tässä asiassa perussuomalaiset ovat
kääntäneet takkinsa täydellisesti. [Ari Jalonen: Ei!] Hän tunnusti, että tämä lakiesitys olisi
erilainen. Ja on kuvaavaa, että huomenna, 2 päivää ennen kuntavaaleja, tästä asiasta äänes-
tetään.

Ja kun näitä sitaatteja tässä käydään, niin on jäänyt käymättä kyllä tämä Soinin osuus lä-
pi. Vielä silloin kun hallitus neuvotteli, Soini totesi Ilta-Sanomissa: "En lupaa mitään muu-
ta kuin pitää puolueen linjasta kiinni." Ja täällä hän perustelee, miten takseja ei vapauteta.
Minä uskon, että on totta se, mitä Alatalo sanoi Taksiliiton osalta, mutta uskon, että aika
moni taksimies, joka täällä mielenosoituksessa kävi, saattaa olla vähän eri mieltä siitä,
onko edustaja Jalonen, mukaan lukien edustaja Soini ja koko perussuomalainen puolue,
tästäkään vaalilupauksesta pitänyt kiinni. Ei ole.

17.26 Ari Jalonen ps (vastauspuheenvuoro): Arvoisa puhemies! Perussuomalaiset eivät
ole kääntäneet takkiaan. Suomen taksin etuja on ajettu, ja perussuomalaisten ja Taksiliiton
näkemykset ovat sattumoisin olleet koko ajan toisiaan vastaavia, joten taksin etuja on ajet-
tu.

Minä haluan nyt korostaa sitä, että Taksiliitto näki äärimmäisen tärkeänä, kuten perus-
suomalaisetkin, että taksi on mukana tässä lainsäädännössä, koska jos se ei ole siinä mu-
kana, se vaarantaa sen, että taksi pystyisi olemaan mukana tulevissa liikennepalveluissa,
liikenneketjuissa ja että taksi olisi välttämättä tulevaisuuden Kela-palveluiden piirissä. Jo-
ten jos tämä teidän vastalauseenne menisi läpi jostain syystä, se vaarantaisi taksin taloudel-
lisen aseman, koska liikennekaari on mahdollistava ja muut ajaisivat silloin ajot.

Puhemies Maria Lohela: Ministeri Bernerille 5 minuuttia, ja sitten jatketaan tätä debattia. 

17.28 Liikenne- ja viestintäministeri Anne Berner: Arvoisa rouva puhemies! Ensinnä-
kin haluan kiittää valiokuntaa siitä työstä, jonka se on tehnyt liikenteen palveluiden lain ää-
rellä. Kysymyksessä on aivan valtavan kokoinen uudistus.

Me olemme täällä salissa keskustelleet sote-palveluiden uudistamisesta moneen ker-
taan. Siinä meillä on ollut kuitenkin yksimielinen näkemys hallitus—oppositio-rajan yli,
että on välttämätöntä yhdistää saumattomia palveluketjuja kansalaisille ja sitä kautta
myöskin mahdollistaa sitä, että ihminen pääsee mahdollisimman yksinkertaisesti ja hyvil-
lä palveluilla paikasta A paikkaan B. Samalla me pyrimme turvaamaan sitä, että palvelui-
den laatu säilyy ja että yhdenvertaisuus on kustannustehokasta. Tässä meillä on varmasti
yhtenäiset keinot ja päämäärät.

On myöskin äärimmäisen tärkeää, niin kuin valiokunnan puheenjohtaja tässä totesi, että
kun me teemme saumattoman palveluketjun, se sisältää kaikki liikennemuodot ja että sil-
loin myöskään yksittäiset liikennemuodot eivät jää sen ulkopuolelle — varsinkin silloin,
kun jokin palvelu saa merkittävästi yhteiskunnalta rahoitusta, kuten esimerkiksi taksilii-
6



Pöytäkirjan asiakohta PTK 36/2017 vp
kenne saa. Tästä näkökulmasta meidän tavoitteemme on kuitenkin se, että me ennen kaik-
kea mahdollistamme yhdistelmäkuljetuksia, uudenlaisia palveluinnovaatioita ja että myös-
kin tässä kehitys menee ihan jatkuvasti kaiken aikaa eteenpäin.

On myöskin kysymys siitä, että tätä asiaa on nostettu esille jo aikaisemmin. Esimerkiksi
vuonna 2009 julkaistussa lähilogistiikkayrittäjyysprojektin selvitysraportissa on todettu,
että etenkin maaseudun palveluita tulee turvata kohtuuhintaisina. Siinä raportissa päädyt-
tiin kannattamaan yhdistelmäkuljetuksia yrittäjäpohjalta, ja lainsäädännön puolella rapor-
tissa nostettiin esiin normi- ja rakenne-esteiden poistaminen, toimintatapojen uudistami-
nen ja hyvien käytäntöjen levittäminen. Työryhmä totesi, että niitä lainsäädäntöjä, joita tu-
lisi tarkastella, ovat taksiliikennelaki, tavaraliikennelaki, joukkoliikennelaki ja erilaiset
ajoneuvosäädökset sekä tieliikennelaki. Lisäksi tulisi ottaa huomioon liikenneturvallisuus-
kysymykset sekä kuljetuksissa että pysähtymispaikoissa. Tätä tässä kokonaisuudessa nyt
merkittävissä määrin tehdään. Samalla pyritään myöskin huolehtimaan, että esimerkiksi
maaseudulle voidaan mahdollistaa parempaa ja monipuolisempaa palvelutarjontaa yhdis-
tämällä eri tahojen, kuten elintarvikekaupan, nettikaupan, kunnan, eri viranomaisten ja
postin, kuljetuksia aiempaa tehokkaammin. Samalla voidaan merkittävästi laskea lähikul-
jetusten kustannuksia ja turvata se, että kuljetukset säilyvät kohtuuhintaisina.

Toinen keskeinen kokonaisuus, paitsi että voidaan tuottaa yhdistelmäkuljetuksia, on se,
että tällä lailla ehdotetaan avattavaksi liikkumispalveluita koskevat olennaiset tiedot. Tie-
dolla on aivan ratkaiseva rooli liikenteessä. On olennaista, että tiedot ja tietojärjestelmät ja
myös lippu- ja maksujärjestelmät ovat yhteen toimivia, ja se turvataan tässä kokonaisuu-
dessa.

Kolmanneksi haluan tuoda esille myöskin sen, että tämän lain ehdoton vaatimus on ol-
lut harmaan talouden estäminen. On erittäin tärkeää, että harmaata taloutta valvotaan ja tor-
jutaan, ja digitalisaatio on tähän erinomainen työkalu. Harmaata taloutta torjutaan entistä
tehokkaammin sähköisillä palveluilla ja maksuvälineillä. Jatkossa takseissa vaaditaan
edelleen taksamittari tai vastaava teknologianeutraali laite, kun hinta perustuu matkan tai
ajan mittaamiseen. Laki edellyttää uutena vaatimuksena, että välityspalvelun tarjoajalla on
velvollisuus seurata ja ilmoittaa maksamansa korvaukset.

Taksisääntelyn kehittäminen on noussut tässä keskustelussa keskiöön, mutta on myös
aivan keskeistä muistaa, että tässä nimenomaan pyritään turvaamaan se, että meillä palve-
lut säilyvät. Me pyrimme huolehtimaan siitä, että palveluiden tuottaminen olisi koko ajan
entistä kilpailukykyisempää itsepalvelun kanssa ja että me aidosti pystymme huolehti-
maan siitä, että meillä säilyy mahdollisuus vähentää päästöjä, mahdollistaa paremmin tie-
don hyödyntämistä, olla teknologianeutraaleja, mahdollistaa innovaatioiden kehittämistä,
tukea yrittäjyyttä, luoda työllisyyttä ja sitä kautta turvata joukkoliikenne koko maassa kai-
kille liikennemuodoille yhteensopivalla tavalla. Se on tämän lain henki ja tavoite. Ja se,
että siihen tarvitaan kaikki mukaan, on toivottavasti hyvä asia, eikä niin, että suljemme
osan pois. — Kiitos.

Puhemies Maria Lohela: Jatketaan debattia.

17.33 Antero Vartia vihr (vastauspuheenvuoro): Arvoisa rouva puhemies! Kymmenen
vuotta sitten liikennekaarta ei olisi voinut esittää. Silloin ei ollut niitä työkaluja, [Markku
Pakkanen: Me ollaan esitetty 20 vuotta!] — mutta vastaavalla tavalla — kun nyt meillä on
mahdollisuus tietää, missä autot liikkuvat ja missä ihmiset liikkuvat, ja me voimme tehdä
7



Pöytäkirjan asiakohta PTK 36/2017 vp
tästä aivan toisella tavalla älykästä ja ennen kaikkea resurssitehokasta ja painaa kustannuk-
sia alas. Niin kuin ministeri juuri sanoi, palvelut kilpailevat sen yksityisautoilun kanssa, ja
me liikumme huomattavasti helpommin ja edullisemmin tulevaisuudessa. Kuten täällä on
mainittu aikaisemmin, kyse on ajattelutavan muutoksesta.

Kuvaavaa on ehkä se, että kun taksikuskilta kysyttiin tolpalla, mitä mieltä hän on liiken-
nekaaresta, hän vastasi, että kamalaa, eihän tässä ole mitään järkeä, kaikkihan sen näkee
että tässä taksit seisoo tolpalla eikä näille ole kysyntää, mutta samassa kuvassa taustalla nä-
kyi, kuinka paljon liikennettä on kuitenkin liikkeellä. Ihmiset liikkuvat. Kun me saamme
tähän lisää dynamiikkaa, aitoa kilpailua ja sen, että myös taksien hinnat voivat vaihdella
sen mukaan kuinka paljon kysyntää on, me emme enää liiku omilla autoilla vaan me käy-
tämme näitä palveluja enemmän, ja se parantaa kaikkien asemaa.

17.34 Jukka Kopra kok (vastauspuheenvuoro): Arvoisa rouva puhemies! Olemme tässä
valiokunnan puheenjohtaja Jalosen suulla ja ministerin suulla saaneet kuulla syyt, miksi
tätä lakiesitystä on tehty, ja tämä on tarpeen. Maailma muuttuu ja menee eteenpäin. Mei-
dän lainsäädäntömme on junnannut paikallaan, ja muutokset ovat tarpeen.

Edustaja Taavitsainen totesi tuossa keskustelussa asian, että Suomessa on maailman pa-
ras taksijärjestelmä. [Ari Jalonen: Minun sanomana!] Voi varmaan näin olla, mutta ei sillä
kyllä kukaan elä. En ole tavannut yhtään taksiyrittäjää tämän käsittelyn aikana, en ole ta-
vannut yhtään taksikuskia, joka olisi sanonut, että töitä on riittävästi, tämä on hyvä bisnes
ja tällä elän. Kaikki puhuvat, ettei töitä ole tarpeeksi. Pitäisikö meidän jäädä jumiin sitten
tähän? Eikö ole parempi nyt muuttaa järjestelmää, jotta töitä riittää yrittäjille ja kuskeille?

Edelleen edustaja Kymäläinen puhui asemapaikkavelvoitteen poistamisesta, että kyydit
sen myötä kyliltä katoaisivat. Nythän käy niin, että PSA-asetuksen turvin kunta voi vas-
tuuttaa taksiyrittäjän maksusta sinne päivystämään, ja kunta maksaa siitä eikä sitä rahaa
oteta taksiyrittäjän selkänahasta niin kuin tänä päivänä tehdään.

17.35 Katja Hänninen vas (vastauspuheenvuoro): Arvoisa rouva puhemies! Edustaja
Kopra, miten se työmäärä nyt nykyisillä taksiyrittäjillä lisääntyisi ja toimeentulo parantui-
si, jos nyt sitten tästä määräsääntelystä luovutaan? Nythän se tarkoittaa sitä, että taksien
määrä voi triplaantua, ja siinä vaiheessa nämä olemassa olevat yrittäjät ovat todella ahdin-
gossa. Kysyn vain teiltä, arvoisa edustaja: miten tätä perustelette?

Olen itse keskustellut useiden taksiyrittäjien kanssa, joista yksikään ei ole tätä esitystä
kannattanut, siis ei yksikään. He eivät pelkää kilpailua mutta ovat oikeutetusti huolissaan
epäreilusta kilpailusta ja mahdollisista pimeistä markkinoista. Olemme vasemmistoliitos-
sa todella huolissamme siitä, mitä nyt käsittelyssä oleva lakiehdotus tarkoittaa taksijärjes-
telmämme tulevaisuudelle, sen saatavuudelle erityisesti syrjäseuduilla, hinnoittelun ennus-
tettavuudelle ja taksiyrittäjien toimeentulolle. Miten te ministeri vastaatte niille tätä kes-
kustelua seuraaville lukuisille huolestuneille taksiyrittäjille, jotka pelkäävät oman elinkei-
nonsa jatkon puolesta? Mitkä ovat ne konkreettiset keinot, joilla estämme epäreilun kilpai-
lun ja harmaan talouden syntymisen, kun [Puhemies koputtaa] taksamittaria ei enää välttä-
mättä tarvita ja asemapaikka-, määrä- ja hintasääntelystä luovutaan?

17.36 Jukka Kopra kok (vastauspuheenvuoro): Arvoisa rouva puhemies! On yleinen ta-
loustieteellinen tosiasia, että kun kilpailu vapautuu, se vaikuttaa hintoihin, se vaikuttaa laa-
tuun, se vaikuttaa saatavuuteen. On perusteltua olettaa, että yritystoiminnan dynamiikka
8



Pöytäkirjan asiakohta PTK 36/2017 vp
taksi- ja liikennepalvelualalla muuttuu, kun se vapautuu ja kyydit mahdollisesti jopa hal-
penevat. Tämä sama ilmiö on nähty rautatieliikenteessä, tämä sama ilmiö on nähty linja-
autoliikenteessä. Ennustan, että se tullaan näkemään myös taksi- ja muussa liikenteessä, ja
ennustan, että hyvin hommansa hoitavat yrittäjät tulevat pärjäämään hyvin. Töitä tulee ole-
maan enemmän, ihmisten liikkumistarve lisääntyy koko ajan ja samoin tavaroiden. Tämä
esityshän koskee myös tavaraliikennettä.

17.37 Harry Wallin sd (vastauspuheenvuoro): Arvoisa puhemies! Niin, te, puheenjohta-
ja Jalonen, olette tässä Taksiliiton lehdessä 2015 todennut, että maailman parasta taksijär-
jestelmää ei pidä murtaa. Nyt te kerrotte perussuomalaisena kansanedustajana, että tämä
hallituksen esitys ei tyydytä teitä, mutta keskustapuolue on painostanut teidät tämän hy-
väksymään. Sitten te sanotte, että Taksiliitto on tämän takana. Tänä päivänä me saimme
pääkaupunkiseudun taksiyhdistysten avoimen kirjeen kansanedustajille, suuren vetoo-
muksen siitä, että tätä hallituksen esitystä ei hyväksyttäisi. 200 taksaria ajoi viime perjan-
taina mielenosoituksessa tässä Eduskuntatalon ympärillä ja osoitti mieltään tätä ehdotusta
vastaan. Kaksi päivää kunnallisvaaleihin — te sanoitte, että keskusta on teitä painostanut.

17.38 Ari Torniainen kesk (vastauspuheenvuoro): Arvoisa rouva puhemies! Keskusta-
puolue ei ole painostanut yhtään eduskuntaryhmää tässä liikennekaariasiassa. Tämä on
koko hallituksen yhteinen esitys, ja ministeri on vienyt tätä omalta osaltaan määrätietoises-
ti eteenpäin. Voin sanoa, että kun liikenne- ja viestintävaliokunnassa tätä asiaa on käsitel-
ty, niin siellä on erittäin paljon tästä asiasta keskusteltu ja on lähes yksimieliseksi saatu. Se,
missä on oltu eri mieltä, on, että SDP on halunnut erottaa taksit, taksiasian kokonaan pois
tästä liikennekaariasiasta. Omasta mielestäni on hyvä, että kaikki liikennemuodot ovat mu-
kana tässä liikennekaaressa tai oikeastaan laissa liikenteen palveluista. Miten te, SDP, ha-
luaisitte sitten kehittää taksialaa, taksiliikennettä, kun te haluatte nyt sen kokonaan pois täs-
tä liikennekaaresta tai laista liikenteen palveluista? Omasta mielestäni on hyvä, että kaikki
liikennemuodot ovat näissä palveluissa mukana. Tässä asiassa, nimenomaan tässä laissa on
asiakas keskiössä, kun tähän asti kehittäminen on ollut hyvin paljon järjestelmäkeskeistä.
Nyt mennään eteenpäin asioissa.

17.39 Suna Kymäläinen sd (vastauspuheenvuoro): Arvoisa puhemies! Olisi hyvä, että
täällä hallituspuolueen jäsenet myös lukisivat tämän meidän jättämämme vastalauseen,
kun täällä tulee väitteitä siitä, että haluaisimme jättää kokonaan tämän taksin pois tai emme
haluaisi kehittää. Täällä lukee, että esitetty täydellinen vapautus markkinoiden varaan il-
man vakuuttavia ohjauskeinoja ei ole paras tapa uudistaa taksipalvelujen tarjoamista. Me
emme näe, että vastustaisimme taksiliikenteen kehittämistä, mutta emme voi tässä muo-
dossa, mitä hallitus nyt esittää liikennekaaressa, missään tapauksessa tätä hyväksyä. Poik-
keuksellisen laajaa on ollut valiokunnan keskustelu ja myöskin ne kirjaukset sinne perus-
teluteksteihin. Ja juuri sen takia olemme jättäneet vastalauseen, koska te olette kirjoitta-
neet perusteluteksteihin tuotuja huolia ja toiveita valvonnasta, markkinavaikutuksista ja
harmaan talouden torjunnasta. Juuri tämän vuoksi emme halua tällaista lainsäädäntöä, kos-
ka ne vaikuttavuudet ja valvonnat tehdään pykälissä, ei perusteluteksteissä.

17.41 Jani Mäkelä ps (vastauspuheenvuoro): Arvoisa puhemies! Tämä puhe tästä täydes-
tä vapauttamisesta sosiaalidemokraattien suunnalta on kyllä tätä niin sanottua luovaa to-
9



Pöytäkirjan asiakohta PTK 36/2017 vp
tuuden käyttämistä. Niin kuin täällä jo aikaisemmin ollaan todettu, se ei kyllä vapaudu ol-
lenkaan täydellisesti elikkä siinä jää tämä luvanvaraisuus ja lupien määräaikaisuus ja mo-
net muut asiat, joita siihen alkuperäiseen esitykseen verrattuna ollaan saatu aikaan.

Mutta olen samaa mieltä edustaja Torniaisen kanssa siitä, että tämä SDP:n vastalause on
varsin kunnianhimoa vailla. Mielestäni se on vähän sellaista ei-politiikkaa. Että kun taksi-
ala erotettaisiin kokonaan tästä lakiesityksestä, niin mitä sitten teidän mielestänne pitäisi
tehdä takseille? Mitä pitäisi tehdä sille, että maassa on satoja taksilupia, joita kukaan ei hae,
että käytännössä liikenteessä on kuljettajia, joilla ei ole aitoa, riittävää paikallistuntemusta
ja joiden suhteen on epäilys, että ei makseta myöskään asianmukaista palkkaa. Mitä pitäisi
tehdä taksijärjestelmälle, jollei sitä mitenkään uudistettaisi? Onko se hyvä nyt tällaisena
kuin äsken mainitsin?

17.41 Mika Kari sd (vastauspuheenvuoro): Arvoisa puhemies! Itsellä on ollut ilo keskus-
tella Lahden seudun taksiyrittäjien kanssa, ja ei sieltä kehuja tälle esitykselle ole tullut.
Päinvastoin, niin kuin tässä keskustelussa on esiin tullut, on tullut enemmänkin palautetta
siitä, että taksiyrittäjät ovat huolissaan siitä, pysyvätkö hallituspuolue perussuomalaisten
napit kiinni liiveissä, mutta niin kuin tässä edustaja Jaloselta kuultiin, niin ei ole pysynyt,
takki on pyörinyt päällä.

Edustaja Vartia tässä kehui tätä esitystä. Tässä esityksessä on kiistatta ihan hyviäkin
asioita, niin kuin on tähän digitalisaatioon viitattu, mutta nyt on katsottava Suomea koko-
naisuutena. Me ymmärrämme edustaja Vartiaa, joka täällä pääkaupunkiseudulla pyörii,
tässä helsinkiläisessä — kauniisti sanottuna — hipsterikuplassa. Täällä tekniikka varmasti
toimii ja palvelee asiakasta, mutta miten koko Suomessa? 

Ja yksi asia, johon ministeri viittasi: Tuetaan yrittäjyyttä, kyllä, mutta tuetaan suomalais-
ta rehellistä yrittäjää eikä vapauteta kilpailulle, sellaiselle kilpailulle, jossa epärehelliset
pärjäävät mutta suomalainen rehellinen yrittäjä ei.

17.43 Antero Vartia vihr (vastauspuheenvuoro): Arvoisa puhemies! Jos me ajattelemme
harvaan asuttua aluetta, niin parhaat mahdollisuudet ihmisillä on saada kyyti, kun tarjontaa
on riittävästi. Se tarkoittaa sitä, että mitä useammalla ihmisellä on oikeus ajaa taksia, niin
sitä enemmän siellä on myös niitä, jotka voi sitten ottaa kyytiin. Ja nyt kun meillä on nämä
sovellukset olemassa, siellä se henkilö, joka tarvitsee sen kyydin, voi painaa nappia ja sa-
noa, että minä tarvitsen kyydin, ja kertoo todennäköisesti vielä etukäteen, minne menee.
[Suna Kymäläisen välihuuto] — Mutta silloin, kun siellä on enemmän niitä, jotka voivat
tarjota sen kyydin, todennäköisesti hinta laskee, saatavuus paranee.

Se päivystysvelvoite ei takaa sitä, että siellä on aina auto saatavilla, jos ne autot ovat jo
sillä hetkellä ajossa, ja jos se päivystysvelvoite kuitenkin halutaan säilyttää, niin se mah-
dollisuushan säilyy kunnilla, että ne maksavat siitä palvelusta. Tämä parantaa saatavuutta,
ei heikennä sitä, ja erityisesti kun se laskee liikkumisen hintaa, niin se jos mikä tuo nämä
palvelut ihmisten saataville.

17.44 Hanna Sarkkinen vas (vastauspuheenvuoro): Arvoisa puhemies! Tässä esitykses-
sä on paljon hyvää, ja liikennesääntely kaipaa uudistamista, kun maailma muuttuu. Olen
kuitenkin erittäin huolissani taksien enimmäishintasääntelyn poistamisesta. Sääntelyn
poistaminen jättää erityisesti syrjäseutujen asukkaat vaikeaan asemaan, kun taksi voi las-
kuttaa yksittäisestä kyydistä melkein mitä vain eikä kansalainen voi tarjonnan puutteen
10



Pöytäkirjan asiakohta PTK 36/2017 vp
vuoksi aina äänestää jaloillaan. Olen erityisesti huolissani vanhusten asemasta, sillä Trafin
yleisen hintatason seuranta ei riitä estämään ryöstöhinnoittelua yksittäistapauksissa. Van-
hukset eivät osaa käyttää näitä sovelluksia, eivätkä he aina ymmärrä edes rahan arvoa.

Mutta, arvoisa puhemies, nykyisin taksi ei voi kieltäytyä ottamasta asiakasta kyytiin
muutoin kuin työturvallisuussyistä. Uusissa pykälissä tätä säännöstä ei ole. Kuljettajat voi-
vat siis jatkossa kieltäytyä ottamasta asiakasta, jos vaikka hänen naamansa ei miellytä.
Voiko tämä todella olla näin?

17.45 Hannu Hoskonen kesk (vastauspuheenvuoro): Arvoisa rouva puhemies! On todel-
lakin suuri ihme, että oppositio näkee kaikissa asioissa suuria mörköjä, kun lähdetään uu-
distamaan maailmaa. Mitä edustaja Sarkkinen mainitsi maaseudun takseista, niin kyllä
minä suuresti ihmettelen sitä. Se ammattikunta, mikä siellä tekee töitä, taksiyrittäjät, he
ovat tänäkin päivänä äärimmäisen hyviä, loistavia ihmisiä, jotka ovat palveluhaluisia, am-
mattitaitoisia, [Välihuutoja vasemmalta] ja tämä uusi liikennekaarimahdollisuus monipuo-
listaa heidän palvelumahdollisuutensa monin verroin. Se antaa siihen mahdollisuuden, että
voi tehdä monta muuta palvelua sen taksipalvelun yhteydessä ja kunta voi joustavasti käyt-
tää palvelua toisinpäin, ja siihen on aitoa tarvetta.

Ei meillä Ilomantsin olosuhteissa esimerkiksi tänä päivänä, arvoisa puhemies, ole enää
linja-autoliikennettä. Se on nyt äärimmäisen vähäistä. Kun koulukyydit ovat menneet, lin-
ja-autoja ei näe. Taksi on ainoa vaihtoehto. Älkää hyvät ihmiset vastustako, [Välihuutoja]
älkää hyvät ihmiset vastustako kehitystä. Metsäpuolella olen kokenut sen saman kehityk-
sen. Aikanaan tehtiin lyijykynällä ja paperilla kaikki hommat. Nyt ne tehdään tietokoneel-
la, ja kaikki pelaa. Ei ole mikään muuttunut maailmassa pahaksi. Älkää unohtako, että
maailma on kehittynyt.

17.46 Sari Essayah kd (vastauspuheenvuoro): Arvoisa rouva puhemies! Nyt täytyy kyllä
vieruskaverilta, edustaja Hoskoselta, kysyä sitä, että kun asemapaikkavelvoite poistuu,
niin millä siellä Ilomantsissa ne taksit pysyvät, koska onhan paljon kannattavampaa lähteä
hakemaan niitä kyytejä Joensuusta ja jättää se Ilomantsi tyhjäksi. Elikkä kyllä tässä sinäl-
länsä, vaikka tässä esityksessä on paljon hyviä elementtejä — on matkojen yhdistelyjä, li-
sääntynyttä kilpailua ja mahdollisesti alentuneita hintoja — monet näistä toiveista liittyvät
nimenomaan Ruuhka-Suomeen, suuriin kaupunkeihin. Mutta sitten kun mennään sinne
Ilomantsiin ja mennään sille Itä-Suomen seudulle, jonka me molemmat edustaja Hoskosen
kanssa hyvin tunnemme, niin kyllä on vaikea nähdä, että sillä seudulla arki-iltaisin olisi yh-
tään ketään päivystämässä missään, koska ei ole asemapaikkavelvoitetta eikä niillä kunnil-
la ole rahaa maksaa siitä, että siellä joku sitten vielä taksitolpalla olisi. Elikkä kyllä lähde-
tään hakemaan ne asiakkaat sieltä, missä ne ovat — ne menevät Kuopioon, ne menevät Jo-
ensuuhun. Määräsääntelyn ja enimmäishintasääntelyn yhtäaikainen poistaminen [Puhe-
mies koputtaa] varmasti heikentää maaseudun taksipalveluja.

17.47 Hannu Hoskonen kesk (vastauspuheenvuoro): Arvoisa rouva puhemies! Kiitoksia
edustaja Essayahille hyvästä kysymyksestä ja lämpimästä myötätunnosta ilomantsilaisia
ihmisiä kohtaan. Kuten tässä olemme kuulleet jo aikaisemmin, niin pääasiallinen määrä-
paikka-asema taksimiehillä ja taksiyrittäjillä säilyy edelleen, elikkä kyllä siellä takseja on
ihan varmasti saatavilla. Nyt tämä järjestelmä joustavoituu — jos aikaisemmin oli sellaisia
ongelmia, ja minä tiedän sen, että reuna-alueilla taksilla on ollut vaikeuksia — ja kuitenkin
11



Pöytäkirjan asiakohta PTK 36/2017 vp
tähänkin päivään mennessä taksit ovat palvelleet kiitettävän hyvin, ja nyt joustavoitetaan ja
annetaan mahdollisuuksia palvella paremmin erilaisissa tehtävissä, ei olla enää siinä sa-
massa kaavassa. Maailma on muuttunut aivan valtavasti viimeisen 20 vuoden aikana, ja
toivoisin, että te, arvoisat opposition edustajat, panisitte myös tämän merkille. Emme me
voi enää elää metsäpuolellakaan siinä lintukodossa, mikä 20 vuotta sitten oli. Digitalisaa-
tio on tullut sillekin puolelle rytinällä läpi, ja sille me emme vain mahda mitään. Onko se
parempi, että hyväksymme tämän muutoksen, vai se, että rupeamme tappelemaan sitä vas-
taan ja vetäydymme johonkin maailmaan, jota ei enää ole? 

17.48 Susanna Koski kok (vastauspuheenvuoro): Arvoisa rouva puhemies! Ensinnäkin
olen ilahtunut siitä, että Suomessa tehdään maailman edistyksellisintä liikennelainsäädän-
töä. Tosin tämä kuilu edistyksen ja taantumuksen välillä tässäkin salissa on miltei käsin
kosketeltavissa — kun puhutaan siitä, että tässä salissa ollaan usein myös huolissaan työn
määrästä ja työn määrän vähyydestä ja siitä, miten Suomeen saataisiin lisää työtä. Tämä
lainsäädäntö ulottaa vaikutuksensa myös siihen kysymykseen, että kun muutamme sitä
ajattelutapaa, johon itse asiassa edustaja Vartiakin tässä viittasi, niin silloin tulee myös uu-
sia mahdollisuuksia, joita voimme käyttää. Nämä yrittäjät voivat luvat, vaatimukset täyt-
täessään kuljettaa sekä ihmisiä, tavaroita että erilaisia palveluita niin niillä harvaan asutuil-
la syrjäseuduilla kuin sitten täällä tiiviimmin asutuissa kaupunkikeskuksissa, tämä tuo var-
masti toteutuessaan paljon enemmän hyvää kuin kukaan osaa kuvitellakaan. Minusta on
hienoa ja äärimmäisen tärkeää, että tämä lakipaketti [Puhemies koputtaa] ja uudistus vie-
dään eteenpäin pikimmiten. [Suna Kymäläinen: Hallelujaa!]

17.49 Krista Mikkonen vihr (vastauspuheenvuoro): Arvoisa puhemies! Tässä liikenne-
kaarilakihankkeessa on paljon hyvää, ja näihin tavoitteisiin, mihin tällä pyritään, on help-
po yhtyä, mutta kyllä minun oma huoleni kohdistuu siihen, miten käy syrjäseutujen taksi-
liikenteen. [Eduskunnasta: Näin on!] Ajatus siitä, että avataan markkinoita, on hyvä, mutta
jos ollaan alueella, jossa markkinoita ei ole, niin se ei oikein toimi. Itse olisin nähnyt kyllä
hyvänä sen, että tässä kohtaa olisi maakunnille annettu mahdollisuus valita, avataanko näi-
tä markkinoita vai ei. [Eduskunnasta: Yksi maa!] — Joo, yksi maa, mutta hyvin erilaiset
olosuhteet eri puolilla maata. — Tässä on puhuttu siitä, että kunta voi rahalla sitten ostaa,
mutta me tiedämme, että nämä syrjäseudun kunnat ovat yleensä taloudellisesti kaikkein
heikoimmassa asemassa. Tässä on kerrottu, että kun linja-autoliikenne vapautettiin, niin
hinnat alentuivat. Kyllä, siinä kaupunkien välisessä liikenteessä kyllä, mutta eivät ne On-
nibussit edelleenkään kulje siellä syrjäseuduilla.

17.51 Eeva-Maria Maijala kesk (vastauspuheenvuoro): Arvoisa puhemies! Kiitoksia sii-
tä, että maaseudun palveluista ollaan yhä huolissaan, mutta minä maaseudun asukkaana,
oikein syrjäisimmän maaseudun asukkaana, sanon, että kiitos tästä esityksestä, kiitos siitä
tulevasta postilakikokonaisuudesta ja muistakin, tästä liikennekaarikokonaisuudesta.
Nämä laajentavat mahdollisuuksia maaseudun monielinkeinoyrittäjyydelle. [Eduskunnas-
ta: Hyvä!] Nämä todella monipuolistavat meidän mahdollisuuksiamme. Minun työurani on
se, että minä olen ollut maaseudun kehittäjä, olen kehittänyt maaseudun monipuolista yri-
tystoimintaa. Maaseudulla perinteisesti on elanto saatu monesta eri palasesta, ja nyt on jär-
kevää, että jatkossakin voidaan kuljettaa palveluita, tuotteita, ihmisiä, kaikkia näitä. Sitten
kun sanotaan, että voi voi, kun maaseudulta on joukkoliikenne poistunut, niin tietenkin se
12



Pöytäkirjan asiakohta PTK 36/2017 vp
on poistunut, koska joukkojen kuljettamiseen tarvitaan joukkoja. Ja sen takia meillä on
tämä liikennekaarikokonaisuus, ja nyt laki liikenteen palveluista on sillä tavalla, että me
voimme uudella tavalla [Suna Kymäläisen välihuuto] kuljettaa ihmisiä ja yhdistellä ne
muihin palveluihin.

17.52 Katja Taimela sd (vastauspuheenvuoro): Arvoisa puhemies! Jos ette oppositiota
usko, niin uskokaa alan toimijoita. Elikkä me olemme saaneet postia ja yhteydenottoja, että
taksiyrittäjät ja -kuljettajat ovat tavanneet tätä liikennevaliokunnan mietintöä ja ovat edel-
leen sitä mieltä, että kun alalle tuloa ei käytännössä mitenkään säännellä ja hinnoittelu va-
pautetaan eikä takseissa enää vaadita taksamittareita, on lopputuloksena harmaan talouden
kasvu ja huijatuksi tulleita asiakkaita, ja että on myös selvää, että taksien saatavuus tulee
kaupunkien ulkopuolella romahtamaan, kun päivystysvaatimuksista ja autojen sijainnin
varmistavasta asemapaikasta ollaan tosiasiallisesti luopumassa. He jatkavat myös sano-
malla, että nyt päätettävä uusi lainsäädäntö johtaisi Suomessakin järjestelmään, jonka on-
gelmat ovat tuttuja Tukholmasta ja Tallinnasta. Tätäkö me ihan oikeasti haluamme?

Sitten täällä on puhuttu siitä, että — ministeri totesi — tuetaan yrittäjyyttä. Edustaja
Koskesta lähes fantastinen, ihana lakiesitys tuo työtä. [Eeva-Maria Maijala: Tuo työtä!]
Lähetekeskustelussa edustaja Jalonen, joka on myös valiokunnan puheenjohtaja, duubioi:
maaseutu tyhjenee takseista, [Puhemies koputtaa] palvelu heikkenee, siellä tulevat hinnat
nousemaan. Sitten kun kasvukeskuksiin tulee ylitarjontaa autoista, niin tulee olemaan aika
paljon konkursseja. [Puhemies: No niin, aika!] Tämä konkurssiaalto pitäisi jotenkin vält-
tää.

17.53 Ari Jalonen ps (vastauspuheenvuoro): Arvoisa puhemies! Täällä aikaisemmin ky-
syttiin, onko luettu demareitten vastalausetta. Kyllä on, ja minä olen sinänsä vähän huolis-
sani siitä, että teillä ei nyt välttämättä ole ollut ihan ymmärrystä siitä, mihin se teidän vas-
talauseenne johtaisi. Kun täällä edustaja Kymäläinen toi esimerkin, että kyyti maksetaan
porkkanoilla, niin nimenomaan tuo teidän vastalauseenne tekisi sen tilanteen, että näillä
porkkanoilla, naapuriapuna maksettu kyyti vaatisi taksiluvan, joten tämmöinen tavanomai-
nen sosiaalinen kanssakäyminen teidän vastalauseenne perusteella ei olisi mahdollista.

Toinen asia: Kun täällä on mainittu tämä Suomen paras taksi, mikä on edelleenkin hyvä,
niin minun mielestäni tämä olisi siinä alkuvaiheessa pitänyt tehdä sen ympärille, koska nyt
tämä on mahdollistava laki ja jos nyt tästä mahdollistavasta laista otetaan ulos [Puhemies
koputtaa] tämä taksi, niin se vaarantaa sen, [Puhemies: Aika täynnä!] että taksi on mukana
Kela-kyydeissä ja -matkoissa.

17.54 Suna Kymäläinen sd (vastauspuheenvuoro): Arvoisa rouva puhemies! Kyllä tämä
keskustelu tässä salissa hallituspuolueen jäsenten osalta on perin liikuttavaa "toivotaan,
toivotaan" -osastoa, kun kuitenkaan itse pykälissä näitä huolia ja toiveita ei ole otettu huo-
mioon.

Kun taksikentille syntyy tämän teidän uudistuksenne jäljiltä kaaos, toteatteko, että tämä
tiedettiin ja siksi kirjattiin perusteluteksteihin tarkasti — ja kuten edustaja Jalonenkin tote-
si esittelypuheenvuorossaan, että sitten lakia voidaan muuttaa, että on tärkeää, että tätä seu-
rataan, niin todetaanko sitten, että "kyllä me toivoimme, ettei kaaosta syntyisi, koska kir-
jattiin se ylöskin"?
13



Pöytäkirjan asiakohta PTK 36/2017 vp
17.55 Markku Pakkanen kesk (vastauspuheenvuoro): Arvoisa rouva puhemies! Kyllä
suomalainen taksi on huolissaan omasta tulevaisuudestaan, ja minusta ihan perustellusti.
Nämä lakiesityksen muutokset ovat uhka tietenkin nykyjärjestelmälle, mutta kun maailma
muuttuu, niin suomalainen taksikin haluaa olla muutoksessa mukana ja siksi on lähtenyt
esittämään omia toiveitaan tähän lakiesitykseen.

Kovasti ihmettelen täällä valiokunnan jäsenen ja opposition sekä hallituspuolueitten
edustajien tietämättömyyttä tästä asiasta. Esimerkiksi tämmöinen asia, että joillain porkka-
noilla maksetaan kyytiä ja se vaatii liikenneluvan, on minusta ammattikunnan halventa-
mista, ja pidän sitä tosi epäsopivana vertailuna, miten suomalaista hyvää taksijärjestelmää
arvioidaan täällä salissa.

Taksiliikenteen rahoitukseen on muun muassa täällä puututtu: Yhteiskunta tukee suo-
malaista taksia 4 008 eurolla hankintavaiheessa. Kaikki muu raha pitää taksin itse suorit-
taa, ajaa, jotta sitä yhteiskunnan niin sanottua Kela-rahaa tulee, ei sitä mistään ilmaiseksi
suomalaiselle taksille tule. Toivoisin, että tällaisia karkeita virheitä ei täällä esiteltäisi, et-
tei täällä tarvitse koko iltaa oikoa näitä asioita.

17.56 Ari Jalonen ps (vastauspuheenvuoro): Arvoisa puhemies! Edustaja Pakkanen var-
masti taksikuskina tietää, ettei nykylainsäädännössä porkkanoita annettaessa vaadita taksi-
lupaa, se on täysin näin. Mutta tämä demarien vastalause vaatii sen. Se muodostaa tilan-
teen, jossa ollaan mahdollistavan lainsäädännön kautta mahdollistamassa muitten liiken-
nöinti ja sitten taksi otetaan siitä erikseen. Silloin se naapuriapu, missä annetaan porkka-
noita korvaukseksi, johtaa siihen, että se vaatii taksiluvan, koska se on maksu ja ansainta-
tarkoitus on otettu pois. Se tekee tämän, vaikka sitä porkkanaa ei ole mainittu tietenkään
siellä poikkeuslistalla.

Ja tämä epäily, että voi olla, ettei taksi pääse matkaketjuihin, ja voi olla, ettei pääse Kela-
kyyteihin, on varmistettu LVM:stä.

17.57 Krista Kiuru sd (vastauspuheenvuoro): Arvoisa puhemies! Täytyy sanoa, että itse-
kin porilaisena yhdyn kyllä siihen porilaisen kansanedustaja Ari Jalosen ajatteluun, että
maailman parasta taksijärjestelmää ei pidä murtaa, ja ymmärrän pettymyksen siitä, että
tämä hallitus kuitenkin meni näin pitkälle. Minusta on tärkeä muistaa, kun digitaalisuudes-
ta puhutaan, että ei tämä nykyjärjestelmä ole poissulkeva digitaalisuuden osalta. On käsit-
tämätöntä keskustelua kuunnella sitä, että ajatellaan, että vain joku muu järjestelmä voi tar-
jota täysin digitaalisia mahdollisuuksia. Ei kai meillä sentään näin yksinkertaista ajattelua
voi tällaisessa talossa olla?

Minun täytyy sanoa, että jos ainoa vaihtoehto, kun taksiliikennettä kehitetään, oli se, että
tämä markkinoituminen oli ratkaisu, vapautetaan kaikki, niin sellaisella logiikalla ei mi-
nusta hirvittävän hyvää lopputulosta pääse saamaan aikaiseksi. Tältä osin olen hyvin pet-
tynyt siihen, että edes taksamittaria ei haluta säilyttää olennaiselta osalta niin, että varmasti
harmaa talous voidaan torjua.

17.59 Markku Eestilä kok (vastauspuheenvuoro): Arvoisa rouva puhemies! Koulutus ja
ammattitaito ovat joka ammatissa tarpeellisia, ja suomalainen taksi on ollut tähän saakka
turvallinen ja siihen on voinut kaikissa olosuhteissa luottaa. Toivottavasti se on sitä jatkos-
sakin. Mutta kyllä tämä huoli syrjäseutujen kuljetuspalveluista on aivan aiheellinen, sillä
monin paikoin julkinen liikenne ei enää toimi ja taksit oikeastaan ovat se ainoa keino, mil-
14



Pöytäkirjan asiakohta PTK 36/2017 vp
lä saa jonkunmoisen kuljetuksen ja hädänkin sattuessa jopa yöaikaan. Onko, ministeri,
näin, että me kuitenkin tulemme seuraamaan — vaikka kunnilla kuinka on oikeus ja ehkä
jopa jonkinasteinen velvollisuus huolehtia, että tämä kuljetustouhu sitten pelaa eri vuoro-
kaudenaikoina — ja voimmeko me tässä salissa olla varmoja ja voiko ministeri luvata, että
jos näitä kohtuuttomia ongelmia jossakin puolella Suomea esiintyy, niin niihin palataan
joko eduskunnan toimesta tai viranomaisten toimesta? Tästä pitää pitää huoli, ja mitään
epäselvyyttä ei saa siihen tulla, että joku osa Suomesta jää täysin ilman liikennepalveluja.

Puhemies Maria Lohela:  Ministeri Berner, sopiiko 3 minuuttia tähän kohtaan?

18.00 Liikenne- ja viestintäministeri Anne Berner: Rouva puhemies! Liikenne on koti-
talouksien toiseksi suurin yksittäinen kustannus. Kotitalouksilta menee yhteensä noin 19
miljardia euroa liikenteen kulujen kattamiseen. Me puhumme siis merkittävästä kokonai-
suudesta, jolla on aitoa vaikutusta. Tämän lisäksi tämän lakikokonaisuuden tehtävä on ni-
menomaan huolehtia siitä, että me lähdemme asiakas edellä, palvelut edellä, jotta jokaisel-
la olisi mahdollisuus järkeviin, kustannustehokkaisiin palveluihin.

Tässä on puhuttu paljon harmaasta taloudesta. Uudistus ei edistä harmaata taloutta, ja
taksitoiminta on jatkossakin viranomaisten kontrollissa. Me emme myöskään tällä lainsää-
dännöllä puutu vero- tai työlainsäädäntöön, vaan ne velvoitteet ovat edelleen voimassa. Di-
gitalisaatio edistää harmaan talouden kitkentää. Se mahdollistaa sen, että kaikille välittäjil-
le syntyy velvoitteita toimittaa tietoa viranomaisille maksusuorituksista, joita sen kautta
kulkee. Tilaajavastuu on edelleen voimassa. Ja jatkossakin vaaditaan taksamittari tai luo-
tettavuudeltaan, tietosuojaltaan vastaava laite. [Eduskunnasta: Juuri näin!]

Tämän lisäksi haluaisin kiinnittää teidän huomiotanne Verohallinnon valiokunnalle an-
tamaan lausuntoon, jonka mukaan taksamittari antaa mittaridataa, jota Verohallinto pys-
tyy vain vertailemaan sille toimitettuihin tietoihin. Se ei kerro, vastaavatko ajettu matka ja
mittarin tuottama tieto toisiaan. Verohallinnon mukaan pitäisi mennä kohti Ruotsin-mal-
lia, jolloin vertailutietoa saataisiin nykyistä laajemmin ja yhtenäisemmin. Tässäkin pyri-
tään nimenomaan edistämään sitä, että meillä syntyy vertailutietoja ja lähdetään kehittä-
mään sitä mallia, jolla kehitetään taksien läpinäkyvyyttä ja myöskin markkinoiden toimi-
vuutta.

Se on myöskin selvää, että jos emme tee mitään, niin silloin maaseudun liikenteen pal-
velut jatkavat näivettymistä. On myöskin erittäin tärkeätä, että tässä syntyy myös uutta lii-
ketoimintaa ja uutta yrittäjyyttä. Kaiken kaikkiaan kysymys ei ole siitä, että nyt syntyy
mahdollisuus ryöstöhinnoittelulle, vaan taksipalvelut ja kaikki liikennepalvelut ovat sa-
manlaista palvelua kuin mikä tahansa muukin palvelu: hinta ja sen määräytymisen perus-
teet on ilmoitettava etukäteen. Uudet digitaaliset palvelut ovat muutenkin lisääntyneet, ja
se mahdollistaa entistä enemmän asiakkaille sen tilan selvittää hintaa ja myöskin vertailla
eri hintoja keskenään.

Jos vielä halutaan katsoa, miten Ruotsissa tulot ovat kehittyneet, niin siihen joudun var-
maan palaamaan sitten seuraavassa puheenvuorossa, mutta ihan niin yksiselitteistä tämä ei
ole kuin annetaan ymmärtää, että Ruotsissa kehitys on ollut vain negatiivista, päinvastoin.

Toinen varapuhemies Arto Satonen:  Avaamme vielä V-painikkeen ja otamme tässä tä-
män yhden debattikierroksen. — Edustaja Mäkisalo-Ropponen.
15



Pöytäkirjan asiakohta PTK 36/2017 vp
18.03 Merja Mäkisalo-Ropponen sd (vastauspuheenvuoro):  Arvoisa puhemies! Nyt
käytän hiukan toisenlaisen puheenvuoron Muistiliiton puheenjohtajana. Olen nimittäin
erittäin huolissani ikäihmisistä, muistisairaista ja muista paljon apua tarvitsevista taksien
asiakkaista. Heidän on hyvin vaikea vertailla palvelujen laatua tai hintaa. Kuljettajien kou-
lutuksesta luopuminen on heidän kannaltaan todella huono asia. Tämmöinen pelkkä kul-
jettajakoe ei anna valmiuksia auttaa apua tarvitsevia asiakkaita. Eli kuljettajakurssista ei pi-
täisi missään tapauksessa luopua. Monille sosiaali- ja terveyspalveluiden asiakkaille, vam-
maispalveluiden asiakkaille sekä ikäihmisille, ammattitaitoiset kuljettajat ovat turvalli-
suustekijä. Mielestäni liikenneluvan haltija ei ole riittävä taho varmistamaan kuljettajan
turvallisia auttamis- ja vuorovaikutustaitoja. Nämä valmiudet pitäisi jatkossakin varmistaa
riittävän laadukkaalla koulutuksella. Eli olen huolissani siitä, miten käy ikäihmisille ja pal-
jon apua tarvitseville asiakkaille jatkossa.

18.04 Mirja Vehkaperä kesk (vastauspuheenvuoro): Arvoisa herra puhemies! On käsit-
tämätöntä, että sosiaalidemokraatit ja vasemmisto tällaista kaaosta ja villin lännen meinin-
kiä nyt kaavailevat taksialalle. Taksit ovat mukana liikennekaaressa, laissa liikenteen pal-
veluista, jota te itsekin kannatatte, ja se tarkoittaa silloin sitä, että kaikki tavara- ja henki-
löliikenne on yhden lain ja yksien kansien välissä. Te ette esimerkiksi esitä koko lain hyl-
kyä, mikä olisi sitten tälle liikennekaarelle rastit päälle.

Minäkin olen huolissani ja valiokunnassakin on otettu huomioon taksien luotettavuus.
Me jatkossakin haluamme, että taksiautoilulta vaaditaan taksilupa, ajolupa ja ajoneuvolta
niitä kriteerejä, mitä me olemme sinne vaatineet. Kuljettajalla tai harjoittajalla ei pidä olla
rikostaustaa, pitää olla hyvä vakavaraisuus ja toimipaikka Suomessa. Pätevyysvaatimuk-
sia on listattu todella paljon. Ei tämä ole mikään villi länsi takseille.

18.05 Matti Semi vas (vastauspuheenvuoro): Arvoisa puhemies! Olin yhteydessä alueen
taksiyrittäjään ja taksiyhdistyksen vetomieheen ja kysyin häneltä, mitenkä heistä näyttää
tämä tilanne. Ensinnäkin tuohon asemapaikkavelvoitteen poistumiseen hän oli sitä mieltä
suoraan, että maaseudun palvelutaso heikkenee, kun yrittäjällä ei ole velvoitetta toimia tak-
sitolpalla. Toiminta-alueeksi voi ilmoittaa vaikka useamman kaupungin Utsjoen ja Helsin-
gin välillä ja olla siellä, missä on niitä taksikuljetettavia. Taksiluvan saanti helpottuu, sa-
moin maksuliikenne ja laskutus muuttuvat. Se mahdollistaa käteiskaupan ja vaaran har-
maaseen talouteen. Nykyiset maksukuitit sekä tämän nykyisen hyvän järjestelmän ylläpi-
täminen, missä menee suoraan verottajalle se tieto, hänen mielestään romuttuvat.

Sitten kysymys vielä ministerille, kun tässä on puhuttu näistä taksikuljetuksista ja [Pu-
hemies koputtaa] taksojen karkaamisesta: miten varmistetaan myös, että Kela-kuljetusten
maksut eivät pääse karkaamaan käsistä?

18.07 Markku Eestilä kok (vastauspuheenvuoro): Arvoisa puhemies! Täytyy hieman ny-
kysysteemejä arvioida ensin, kun lähtee arvioimaan tulevaisuutta. Ainakin itse aika paljon
olen käyttänyt taksipalveluja, ja kyllähän ne ovat korkeatasoisia Suomessa, ja minusta
tämä luotettavuus, turvallisuus ja ennen kaikkea tietoisuus siitä, mitä tämä kyyti maksaa,
eikä tarvitse tinkiä eikä huolehtia siitä, ovat aika suuria arvoja ja niille pitää antaa myös ar-
vo.

Toinen, mihin kiinnittäisin huomiota asiakkaana, on myös tämä autojen kohtalaisen kor-
kea laatu Suomessa, että kyllähän nämä taksiautot ovat hyviä. Nyt pidetään huoli sitten sii-
16



Pöytäkirjan asiakohta PTK 36/2017 vp
tä, että jos tämä uudistuu — ja toteutuuhan tämä — niin tämä laatu ei kärsi missään suh-
teessa. Jo tänä päivänä joutuu joskus Helsingissä ihmettelemään, minkä kurssin taksinkul-
jettaja on käynyt, jos ei takapenkiltä ohjaus oikealle vasemmalle toimi. Tämäkin täytyy
ihan rehellisesti sanoa, että emme me voi semmoiseen tulevaisuuteen mennä, jossa ammat-
titaitoa poljetaan ja kalustoa poljetaan ja kaikkea, ja kyllä siitä joku raha täytyy sille kul-
jettajallekin jäädä, ja liikenteen verotus on korkeaa.

18.08 Sari Essayah kd (vastauspuheenvuoro): Arvoisa puhemies! Niin kuin monessa pu-
heenvuorossa on tullut esille, tuntuu, että tässä tämmöinen vastakkainasettelu "stadi vas-
taan lande" tahtoo nyt toteutua. Tässä on paljon sellaisia asioita, joitten kohdalla ajattelee,
että kasvukeskuksissa ja pääkaupunkiseudulla tämä varmasti tulee parantamaan ja tämä
varmasti tulee olemaan monella tavalla eteenpäin vievää, mutta sitten on maaseutu ja haja-
asutusalue ja se ongelma, mitä siellä tullaan kohtaamaan. Olisin halunnut ihan ministeriltä
kysyä, että nyt kun tässä on sekä tämä määräsääntely että tämä enimmäishinta, molemmat,
haluttu purkaa, niin olisiko ollut mahdollista ajatella, että jompikumpi näistä olisi säilytet-
ty, jotta tämä olisi jollakin tavalla ollut hallitumpaa. Tästä haluaisin kuulla vähän peruste-
luja, miksi näin ei voitu ajatella. Myöskin se, kun tämä asemapaikkavelvoite jää kunnille
katsottavaksi, ja kun me tiedämme kuntatalouden tilanteen, että tuskin siellä sitä rahaa on,
niin millä me estämme taksien karkaamisen pelkästään niihin kasvukeskuksiin?

18.09 Mika Niikko ps (vastauspuheenvuoro): Arvoisa puhemies! Onhan tämä huomatta-
va parannus siitä, mistä tämä liikennekaari lähti liikkeelle, varsinkin tämän taksilain osal-
ta. Tästä todistaa myös se, että Taksiliitto on itse hyväksynyt tämän esityksen ja ollut sitä
mieltä, että tämä on riittävä. Toki tässä on paljon haasteita. Itse olen sitä mieltä, että kyllä
meidän täytyy erilaisia monopoleja purkaa, ei tässä yhteiskunnassa enää yhdenlaisia mo-
nopoleja voi olla oikeastaan kenelläkään. Mutta se, miten ne purkamiset tehdään, on ihan
aiheellinen kysymys oppositiolta, minä olen ihan samaa mieltä.

Olen itsekin huolissani, mistä edustaja Eestilä mainitsi, ovatko taksit tulevaisuudessa
luotettavia paikkoja ja onko myös laadukkaita kulkuvälineitä, niin että siellä ei millä tahan-
sa traktorilla tulla hakemaan lentoasemalta, kun tullaan lentokoneesta. Siinä mielessä oli-
sin kysynyt ministeriltä, millä tavalla voidaan varmistaa taksien laatu ja luotettavuus jat-
kossakin, koska varmasti seuraavaksi pohditaan esimerkiksi sitä, tuleeko taksiautoilijoilla
enää tulevaisuudessa olemaan tätä veroetua, että saa uusia takseja ostaa.

Ja harmaan talouden [Puhemies koputtaa] kitkeminen on äärimmäisen tärkeä homma: se
taksamittari pitäisi olla aina, vaikka ei olisi kysymys matkan pituuden mittaamisesta, [Pu-
hemies koputtaa] vaan se on oltava joka kerta.

Toinen varapuhemies Arto Satonen:  Pidetään kiinni tästä minuutin vastauspuheenvuo-
roajasta, jotta mahdollisimman moni edustaja pääsee ääneen.

18.10 Satu Taavitsainen sd (vastauspuheenvuoro): Arvoisa puhemies! Viime vuonna
maan hallitus ministeri Soinin johdolla poisti Suomesta kansalliset kabotaasimääräykset,
vaikka olisi pitänyt taistella näistä meidän omien kuljetusyrittäjien puolesta. No, nyt sitten
tässä lakiesityksessä on taksien lisäksi erittäin haitallinen kuljetusyrittäjiä koskeva asia eli
se, että enää ei vaadita liikennelupaa ollenkaan alle 3,5 tonnia painavilta autoilta. Nyt se
raja on ollut 2 tonnia. Eli tämä tarkoittaa sitä, että tulee todella paljon pakettiautoja ammat-
17



Pöytäkirjan asiakohta PTK 36/2017 vp
timaisen kuljetustoiminnan markkinoille ja tulee kahdet markkinat: ne, jotka kuljettavat
kuorma-autoilla tavaroita, joilta vaaditaan kaikki verot, liikenneluvat, kaikki asialliset hoi-
tamiset, ja sitten nämä alle 3,5 tonnia, joilta ei vaadita mitään.

18.11 Mikko Alatalo kesk (vastauspuheenvuoro): Arvoisa puhemies! Olin puolitoista
viikkoa sitten puhumassa Hämeen taksiyhdistyksen 60-vuotisjuhlissa juhlapuhujana. Siel-
lä oli myös Lahden seudulta taksimiehiä, ja kyllä he ymmärsivät, että ei tämä maailman-
loppu ole, mutta toki huolta on varmasti siitä, miten harmaa talous torjutaan, ja siitä, että se
on asiakkaan valinta, millaisen taksin haluaa. Kerroin ihan tarkkaan, miten tämä mietintö
menee, ja ilman muuta siellä oltiin tyytyväisiä siihen, että taksamittari tai muu vastaava lai-
te pitää olla. Kuitinantovelvollisuus on toisen lain pohjalta. Tunnettavuus on takseilla tär-
keä, monet haluavat jopa brändätä nyt sen oman luotettavan taksinsa. Ja todellakin poliisi,
Tulli, Rajavartiolaitos ja ylimpänä Trafi tulevat seuraamaan myös, ja Trafi seuraa hintake-
hitystä. Eli kyllä tässä aiotaan puuttua siihen sitten, jos siellä tällaista ryöstöä tapahtuu.

Maaseudulla, minä luulen, tulee erilaisia yhdistelmäkyytejä: halutaan autot täyteen.
Tämä tulee olemaan se tulevaisuuden kehitys joka tapauksessa, ja ihan siihen [Puhemies
koputtaa] ei enää päästä, että esimerkiksi Kela-kyydissä on vain yksi ihminen kyydissä.

18.13 Jukka Kopra kok (vastauspuheenvuoro): Arvoisa herra puhemies! Tämä on iso
uudistus, eikä mikään tietenkään ole täysin itsestään selvää ja ennalta nähtävissä. Siksi va-
liokunta on rajannut tätä esitystä, tehnyt sinne merkittäviä rajauksia, kolme lausumaa, joil-
la suitsitaan ja kontrolloidaan uudistuksen vaikutuksia ja jätetään perusteet, joilla voidaan
puuttua, jos tarve on.

Palaisin vielä tähän asemapaikkavelvoitteeseen, kun siitä niin moni puhui. Tilannehan
on se, että taksilupaan liittyy velvollisuus päivystää siellä asemapaikalla. Nyt kun se taksi-
kuski on siellä yöllä, niin kuka tämän maksaa nyt? Sen maksaa se taksikuski itse — siitä,
että hän on siellä, oli kyytiä tai ei. Siitä ei maksa kukaan muu, muuta kuin siinä vaiheessa,
kun se kyyti tulee. Onko tämä oikein? Sitten jos tämä velvollisuus nyt poistetaan, niin se
kunta tai liikenteen järjestävä viranomainen kyllä saa sen päivystyksen sinne. Se on maa-
kunta tai kunta, joka sen järjestää sopimalla tästä päivystyksestä sillä tavoin, että siellä on
joku taksiyrittäjä, joka sen kyydin tarjoaa sillä alueella. [Puhemies koputtaa] On oikeam-
paa, että se liikenteen järjestävä viranomainen maksaa siitä, kuin että se otetaan yrittäjän
selkänahasta. Yrittäjillä kuitenkin on huonommin asiat tällä hetkellä.

18.14 Katja Taimela sd (vastauspuheenvuoro): Arvoisa puhemies! Kun käydään luulta-
vasti tässä kohtaa viimeistä debatointikierrosta, niin on pakko nyt lukea tämä meidän vas-
talauseemme tekstiosio, kun täällä on vähän väitetty, että me haluamme jollain tavalla be-
tonoida taksit. Tämä on ihan suora lainaus: "Taksiliikenteen poistaminen lakiesityksestä ei
tarkoita, että vastustamme taksiliikenteen kehittämistä tai vaadimme nykyisen järjestel-
män kahliutumista. Se tarkoittaa, ettei meidän mielestämme nyt esitetty täydellinen vapau-
tus markkinoiden varaan ilman vakuuttavia ohjauskeinoja ole paras tapa uudistaa taksipal-
velujen tarjoamista. Taksipalveluita tulee kehittää kohti parempia, digitaalisia palveluita
pitäen mielessä teknologian kehityksen ja jo nyt toimialan itsenäisesti tekemän kehitys-
työn. Nykyisen järjestämistavan muutokset pitää toteuttaa hallitusti, jotta voidaan mini-
moida muutosten negatiiviset vaikutukset." — Ne negatiiviset muutokset, joita nyt tämä
hallituksen esitys on väistämättä tuomassa, koska jos tämä hallituksen esitys olisi jollain
18



Pöytäkirjan asiakohta PTK 36/2017 vp
tavalla täysin ongelmaton, tämä olisi tuskin ollut meillä valiokunnassa niitä lukuisia kuu-
kausia, joita se oli siellä, [Puhemies koputtaa] ja täällä tuskin olisi näin monta lausumaesi-
tystä "huolissaan siitä", "huolissaan tästä", "viipymättä toimiin".

18.15 Ari Jalonen ps (vastauspuheenvuoro): Arvoisa puhemies! Olen täysin vakuuttu-
nut, että myös oppositio on huolissaan tästä tilanteesta, ja olen täysin vakuuttunut siitä, että
demaritkin ovat halunneet hyvää taksiliikenteelle. Mutta käytännössä on kuitenkin niin,
kuten olen sanonut, että teidän vastalauseenne tähän lakiin käytännössä uhkaa sitä, että tak-
si pääsee mukaan matkaketjuihin ja Kela-kyyteihin — mutta sen olen sanonut jo moneen
kertaan.

Täällä tuli tämä ammattiliikennekäsitys, edustaja Taavitsainen nosti sen esiin: Kaikki
ajoneuvot, jotka ovat taksiliikenteessä tai pakettiautoliikenteessä, pitää rekisteröidä am-
mattiliikenteeseen. Eli tämä väite, että ei vaadita mitään, on täysin tyhjä. Ja jos kaikki eivät
ole sitä huomanneet, niin valiokunta vaatii myös kabotaasisäädöksiä [Puhemies koputtaa]
pakettiautoille.

18.16 Markku Pakkanen kesk (vastauspuheenvuoro): Arvoisa puhemies! Täällä hyvin
edustaja Kopra perusteli tätä päivystysvelvoitetta. Sehän on velvoite silloin, kun on tarve-
harkintaan perustuva lupasääntely ja hinnat on rajattu. Siihenhän se lähtökohtaisesti perus-
tuu, ja siksi se on hyvä asia. Mutta kun sitä nyt muutetaan, niin silloin tietenkin päivystys-
velvoitteestakin pitää luopua, koska ei voi velvoittaa ihmisiä, joilla ei ole mitään oikeuk-
sia. Näinhän tämä nykyinen säädäntö menee.

Sitten tuossa arvoisa ministeri otti puheeksi tämän Verohallinnon tiedon, että taksamit-
tari ei kerro, vastaavatko mittarin ajettu matka ja tuottama hinta toisiaan. Valitettavasti Ve-
rohallinnolla on tässä väärää tietoa, minkä toin jo valiokunnassa esille: Kyllä taksamittari
kertoo. Se on sinetöity mittari, eli se kertoo tasan tarkkaan ajetut kilometrit ja ajetut tuotot,
ja niitä Verohallinto pystyy vertailemaan. Ne ovat katsastuskonttorin sinetöimät tuotteet, ja
kyllä verottajan pitää niihin pystyä luottamaan. Ei siinä ole semmoista ongelmaa. Valitet-
tavan paljon täällä on tätä harmaata tietoa liikkeellä.

18.17 Mika Kari sd (vastauspuheenvuoro): Arvoisa herra puhemies! Me kaikki varmaan
muistamme, olikohan Taksiliiton markkinointikampanjan slogan aikanaan: "Onneksi on
taksi." Se on hyvä kysymys jatkossakin, jos me pystymme vastaamaan tähän esitettyyn ky-
symykseen, johonka voi laittaa kysymysmerkinkin. Onneksi on taksi — vai onneksi oli
taksi aikana, jolloin me saatoimme laittaa lapsemme, vanhukset taksiin luottavaisin mielin
ja olla varmoja siitä, että toisessa päässä tulee tyytyväinen asiakas turvallisin mielin autos-
ta ulos palvelun saatuaan?

Mutta tämä asemapaikkavelvoite on yksi keskeinen puute tässä esityksessä. Se tulee am-
mattiautoilijoilta itseltään esiin. Silloin kun palvelun saatavuutta heikennetään, jossain vai-
heessa tulee hetki, jolloin myös kysynnän puolella tapahtuu iso notkahdus. Kun kysynnän
puolella tapahtuu notkahdus, missä on se taksi, se onneksi on -taksi? Se on siellä kaukana
keskuskaupungin tolpalla odottamassa niitä asiakkaita, jotka varmasti [Puhemies koput-
taa] edustaja Vartian ja muiden toimesta löytävat sinne kännykkäsovelluksiensa kautta.
Mutta missä se maakunnan taksi on? Ei enää maakunnassa.
19



Pöytäkirjan asiakohta PTK 36/2017 vp
18.18 Antero Vartia vihr (vastauspuheenvuoro): Arvoisa puhemies! Olisi mielenkiin-
toista palata siihen aikaan, kun televerkot aikoinaan avattiin markkinoille ja kilpailulle,
minkälaisia uhkakuvia siihen on nähty. Mutta jos sitä ei olisi tehty, niin ei meillä olisi kos-
kaan syntynyt Nokiaa, emme olisi rakentaneet tämänkaltaista hyvinvointia. Liikenteessä
me puhumme vielä paljon suuremmista summista. Me olemme ensimmäisinä maailmassa
tekemässä tämänkaltaista muutosta. Se tarkoittaa, että täällä syntyy palveluita, jotka tule-
vat leviämään muualle maailmaan.

Kun me puhumme takseista, minä ymmärrän taksiyrittäjän ahdistuksen, kun se ympäris-
tö muuttuu. Se on pelottavaa. Mutta meidän ensisijainen tehtävämme eduskunnassa ei ole
miettiä, miten taksiyrittäjän käy. Meidän tulee miettiä, miten kuluttajien käy. Kuluttajien
kannalta mitä enemmän on tarjontaa, sitä enemmän on kilpailua, niin markkinatalous on
toiminut kaikilla muillakin alueilla yhteiskunnassa. Ei ole mitään syytä, miksei se toimisi
myös taksien kohdalla. Se parantaa palvelua, se lisää saatavuutta, se painaa hintoja alas.
Varmistutaan niistä reunaehdoista, varmistutaan siitä, että tieto kulkee, verot maksetaan, ja
siitä, että ei tapahdu väärinkäytöksiä. Mutta näille uhkakuville, mitä täällä esitetään, on
vaikea nähdä [Puhemies koputtaa] todellisia perusteita.

18.20 Ari Torniainen kesk (vastauspuheenvuoro): Arvoisa puhemies! Koska kyseessä
on iso muutos nykyjärjestelmään, niin aivan aiheesta ja ymmärrettävästi asiaan liittyy
myös paljon huolenaiheita ja epävarmuutta. Nyt tämä tietysti konkretisoituu nimenomaan
tässä taksialalla ja taksikeskustelussa. Erityisen tärkeää on seurata ja varmistaa asiakkaan
aseman, palveluiden alueellisen saatavuuden ja markkinoiden kilpailuedellytysten tasa-
puolisuuden sekä uudenlaisten liikennepalveluiden syntymisen tavoitteiden toteutumista,
mitä tällä lailla haetaan nimenomaan. Sitä on syytä seurata.

Mitä tässä keskustelussa on tullut esille tästä asemapaikasta, niin kyllä tämä hallituksen
esitys lähtee siitä, että tämän jälkeen taksialan nimenomaan toimijoiden on ilmoitettava
asemapaikkansa ja päivystysaikansa elikkä pääasiallinen toiminta-alueensa ja palveluai-
kansa. Mitä tulee taas näihin hintoihin, jos hinnat karkaavat, niin Liikenteen turvallisuus-
virasto elikkä Trafi voi tarvittaessa antaa määräyksen taksiliikenteen palveluiden [Puhe-
mies koputtaa] hinnoista, jos hinnat nousevat kohtuuttomiksi.

18.21 Jani Mäkelä ps (vastauspuheenvuoro): Arvoisa puhemies! Näistä uhkakuvista kun
nyt puhutaan, niin on hyvä, että tämä kabotaasikysymys otettiin esiin. Sehän oli varsin ikä-
vä asia, kun siihen aikanaan jouduttiin EU-tuomioistuimen paineesta taipumaan, että näitä
kabotaasisäädöksiä muutettiin, ja silloin sosiaalidemokraatit suuresti pelottelivat, että tämä
on sitten kuljetusalan maailmanloppu. Nyt kun ne määräykset ovat olleet voimassa jonkun
aikaa, en ole nähnyt yhtään lehtiotsikkoa, että se olisi ollut maailmanloppu. Korjatkaa, jos
joku on niitä lehtiotsikoita nähnyt.

Mutta tämä liikennekaari on laaja kokonaisuus, ja on hieman harmillista, että keskustelu
keskittyy pelkästään tähän taksikysymykseen. Täytyy muistaa, että taksiyrittäjiä kyllä
kuultiin valiokunnan kuulemisessa mutta kuultiin kaiken kaikkiaan 70:tä eri asiantuntijaa
tästä laajasta lakikokonaisuudesta. Lähetekeskustelussa esittämiäni huolia tämän lain suh-
teen on huomioitu erittäin hyvin valiokunnan mietinnössä. Jos mietinnön tekstillä ei olisi
mitään merkitystä, niin miksi niitä mietinnön tekstejä nyt sitten laadittaisiin täällä edus-
kunnassa? Miksi meidän aikaamme siihen käytettäisiin? Ne kuvastavat lainsäätäjän tah-
toa, ja se sinne huomioidaan.
20



Pöytäkirjan asiakohta PTK 36/2017 vp
18.22 Harry Wallin sd (vastauspuheenvuoro): Arvoisa puhemies! Minä nyt vetoaisin tei-
hin, kansanedustajat, lukekaa pääkaupunkiseudun taksiyhdistysten avoin kirje, joka on tä-
nään tullut teille kaikille. [Välihuuto] — No hyvä. — Eli minä lainaan sitä: "Lähialueillam-
me ollaan menossa täysin päinvastaiseen suuntaan kuin Suomessa. Ruotsissa vapautettiin
taksien määrä ja hinnoittelu 90-luvun alussa. Viime aikoina säätelyä on kuitenkin lisätty,
koska vapauttaminen ei laskenut hintoja ja lisäsi harmaata taloutta. Ruotsissa ollaan esi-
merkiksi ottamassa käyttöön 1.5. fiskaali mittari, jossa rajapinta on auki suoraan verotta-
jalle juuri harmaan talouden estämiseksi." Älkää täällä kertoko, että taksiyrittäjät ovat tyy-
tyväisiä tähän hallituksen esitykseen. Suuri tyytymättömyys on kentällä, ja se on varmaan
tullut teille tietoon. Ja kiitos, edustaja Pakkanen, te tunnette tämän asian ja tuotte esille näi-
tä epäkohtia, mitkä tämä hallituksen esitys pitää sisällään.

18.23 Hannu Hoskonen kesk (vastauspuheenvuoro): Arvoisa herra puhemies! Varmaan
maailmassa täydellistä esitystä ei ole tehty sen jälkeen, kun kumipyörän joku keksi.

Mutta, arvoisa puhemies, kysyn ministeriltä, kun hän on nyt arvokkaasti paikalla täällä:
Moni liikenteen käyttäjä, lähinnä julkisen liikenteen käyttäjä, on harmitellut sitä ihan käy-
tännössä, kun linja-autojen aikatauluja, niitä vuorolistoja ei enää Matkahuollosta kaikkien
osalta saa. Onko tähän tulossa parannusta? Moni on sitä minultakin kysynyt, että mistä ih-
meestä he löytävät, esimerkiksi kun Ilomantsiin, Joensuuhun menevät, linja-autojen ajoai-
kataulut. Tai sitten jos haluaa mennä vaikka Pohjois-Karjalan maakunnasta Kuopioon, niin
sen aikataulun löytäminen vaatii äärimmäisen tarkkaa salapoliisityötä. Onko tähän tulossa
parannusta? Minusta olisi hyvä, että kootusti saataisiin nämä aikataulut näkösälle, koska
sehän parantaisi tämän julkisen liikenteen mahdollisuutta tarjota palveluitaan, kun ihmiset
tietävät, milloin bussit kulkevat.

18.24 Suna Kymäläinen sd (vastauspuheenvuoro): Arvoisa herra puhemies! Todellakin
täällä on otettu keskustelussa esille myöskin se, että tähän pakettiin kuuluu paljon muuta-
kin kuin taksit. Toki taksiliikenteen täysin markkinoille vapauttaminen on tämän paketin
suurimpia asioita ja sen vuoksi varmasti ansaitsee sen keskustelunsakin tässä salissa.

Muun muassa traktoreiden osalta meidän vastalauseessamme olemme ottaneet kantaa
siihen, kun nyt esitetään traktorien lupavaatimusrajaa jopa 60 kilometriä tunnissa kulke-
viin traktoreihin. Tällä on suuri vaikutus muun muassa liikenneturvallisuuteen, sillä kyllä
se on tätä päivää Suomessa, kun nähdään, että muun muassa nuoret, 16-vuotiaat kokoon-
tuvat kirjastojen tai kauppojen pihalle vanhempiensa traktoreilla. Ja kun näillä ajellaan 60
kilometriä tunnissa sitten kuntataajamissa, niin kyllä se on muun muassa liikenneturvalli-
suuden kannalta merkittävä asia.

On surullista, että täällä hallitus kuulee eri tavalla taksiyrittäjiä [Puhemies koputtaa]
kuin oppositio on kuullut. Oli aika kuuluva mielenosoitus viime viikolla tässä Eduskunta-
talon ympärillä, kun taksiyrittäjät vastustivat tätä esitystä.

Toinen varapuhemies Arto Satonen: Vielä edustaja Maijala.

18.25 Eeva-Maria Maijala kesk (vastauspuheenvuoro): Arvoisa puhemies! On niin
helppo sanoa "ei". On helppo hakea myötätuntoa ja sanoa kaikkeen "ei, en kannata, en kan-
nata". Mutta sitten, kun me tämän mietinnön olemme tehneet, se, että kun taksikuskeilta ja
monilta teiltä opposition edustajiltakin olen kysynyt, että mitä siinä mietinnössä lukee, niin
21



Pöytäkirjan asiakohta PTK 36/2017 vp
yllätys, yllätys: hyvin harva on todellisuudessa perehtynyt, mitä täällä mietinnössä lukee,
sanotaan vain, että ei pidä tehdä muutosta, ei tarvitse tehdä näitä. Esimerkiksi hyvin monet
niistä asioista, mitä opposition edustajat ovat tänään tuoneet tässä esille, lukevat täällä mie-
tinnössä. [Suna Kymäläisen välihuuto] Ne on täällä selostettu ja kerrottu, miten niitten
asioitten kanssa tullaan toimimaan ja tekemään. Ja tosihan on se, että täydellisyyttähän ei
pysty kerralla tekemään — sen takia meillä liikenne- ja viestintäministeriöllä on mahdol-
lisuus asetuksilla tarkentaa ja säätää näitä asioita. Eli hyvin paljon siinä on vielä tehtävissä
ja tehdään ja tullaan tekemään, että me saamme semmoisen hyvän kokonaisuuden nyt sit-
ten aikaiseksi.

Toinen varapuhemies Arto Satonen: No niin, ja sitten ministeri Berner, 5 minuuttia. Sen
jälkeen puhujalistaan.

18.26 Liikenne- ja viestintäministeri Anne Berner: Arvoisa herra puhemies! Kiitoksia
näistä moninaisista näkökulmista, ja kiitoksia myöskin tästä keskustelusta.

Tämä lakikokonaisuus on valtava muutos, ja se ansaitsee siihen liittyvän keskustelun,
näkökulmat, opponoinnin ja myöskin sen, että ne lausumat, joita valiokunta on tähän tuo-
nut, myöskin huomioidaan nimenomaan siitä näkökulmasta, miten markkina kehittyy.

Se on kuitenkin totuus, että liikennemarkkina on valtavan murroksen kohteena, ja sekin
on totuus, että uusia, vaihtoehtoisia palveluita syntyy. Sekin on varmasti selvää, että on pa-
rempi, että niitä varten on olemassa lainsäädäntöä, kuin että ne kehittyvät omalla tavallaan
riippumattomasti.

Samanaikaisesti meillä on haasteita ylläpitää maaseudun palveluita. Meillä on aidosti
huolenaiheita siitä, miten palvelut tulevat jatkossa uudistumaan, miten tietoa voidaan hyö-
dyntää nimenomaan asiakkaan ja kuluttajan parhaaksi ja millä tavalla me myöskin huoleh-
dimme ja vastaamme yhdessä eduskuntana siitä, että veronmaksajan rahat käytetään vii-
saasti ja harkitusti ja että pystytään luomaan yhtenäiset ketjut, yhtenäiset palvelut, yhtenäi-
set mahdollisuudet tasavertaisesti yhdenvertaisuutta korostaen koko maassa. Maaseudulle
tämä uudistus on täysin välttämätön. Ainoastaan yhdistämällä kuljetuksia, mahdollista-
malla kokonaisvaltaisia palveluketjuja me pystymme turvaamaan sen, että jatkossakin
maaseudulla saadaan taksipalveluita. Meillä ei nytkään ole maaseudulla kaikkia kiintiöitä
käytössä, meillä on nytkin vapaita kiintiöitä siellä. Meillä ei nytkään ole velvoitetta päivys-
tää kaikkialla syrjäseuduilla. Meillä nytkään taksit eivät ole maaseudulla tolpalla. Meillä
nytkin maaseudulla keskimäärin 80 prosenttia taksien tuloista tulee yhteiskunnan maksa-
mista palveluista.

Me haluamme, että tällä uudistuksella luodaan takseille uutta tulevaisuutta. Me haluam-
me huolehtia siitä, että palvelut kehittyvät. Me haluamme huolehtia siitä, että meillä on jat-
kossakin maailman paras taksijärjestelmä. Mutta silloin pitää myös olla rohkeutta antaa
yrittäjyydelle tilaa, antaa uusille palveluille tilaa ja antaa tilaa myöskin sille, että se, joka
haluaa ja pystyy luomaan uusia innovaatioita, uudenlaisia palveluita asiakkaille, saa siihen
mahdollisuuden.

Meidän taksikalusto on keskimäärin 35-prosenttisella käyttöasteella. Me haluamme vä-
hentää yhteiskunnan liikenteestä tulevia päästöjä. Me haluamme huolehtia siitä, että meil-
lä ajoneuvot ovat paremmassa ja tehokkaammassa käytössä. Siihen pitää antaa myös lupa,
ja siihen pitää antaa myös tilaa. Liikennemarkkinoiden kilometrimääräisestä liikevaihdos-
ta taksien osuus on 1,4 prosenttia. Me puhumme koko liikennemarkkinan uudistamisesta.
22



Pöytäkirjan asiakohta PTK 36/2017 vp
Me puhumme myöskin siitä, että voidaan luoda yhteiskuntaa varten kutsupohjaisia palve-
luita, voidaan uudistaa joukkoliikennepalveluita. Ja meidän tavoitteemme on saada aikai-
seksi tällä uudistuksella 1 miljoonan tonnin päästövähennykset [Suna Kymäläisen välihuu-
to] vuoteen 2030 mennessä. Se edellyttää sitä, että me aidosti saamme koko maahan aikai-
seksi sellaisia palveluita, jotka pystyvät kilpailemaan sen kanssa, että me palvelemme it-
seämme, ja löydämme aidosti kilpailukykyisiä ratkaisuja ja vaihtoehtoja myös autoilulle.
Se tarkoittaa myöskin sitä, että taksiyrittäjille ja yleensä liikennesektorin yrittäjyydelle toi-
von löytyvän sellaisia ratkaisuja, jotka luovat myöskin mahdollisuuksia parempaan ansain-
taan, mahdollisuuksia parempaan kaluston hyötykäyttöön ja myöskin mahdollisuuksia
kannattavaan liiketoimintaan. Taksiliiketoiminta on Suomessa tällä hetkellä kannattavim-
pien liiketoimintojen joukossa, suunnilleen samassa tasossa apteekkiliiketoiminnan kans-
sa. [Antero Vartia: Ja kummallekin alalle tulo on este!] — Niin. Tämä tarkoittaa myöskin
sitä, että me haluamme huolehtia, että tulevaisuudessakin näin voi olla, mutta on myöskin
ehkä selvää, että jos me mahdollistamme markkinoille tulon ja sallimme yrittäjyyden, niin
meillä ei voi olla määräsääntelyä. [Puhemies koputtaa] Ja määräsääntelyn vastinpari on
hintasääntely. Meillä ei voi olla joko—tai, vain toista. Meillä pitää olla joko molemmat tai
ei kumpaakaan. — Kiitos.

Toinen varapuhemies Arto Satonen:  Sitten puhujalistaan.

18.32 Katja Taimela sd: Arvoisa herra puhemies! Hyvät kollegat! Laki liikenteen palve-
luista, tuttavallisemmin liikennekaari ykkönen, on viimein ponnistettu ulos liikenne- ja
viestintävaliokunnasta, niin kuin olemme keskustelusta voineet jo ehkä havaita. Me olem-
me kuulleet kasvotusten valiokunnassa noin 70:tä asiantuntijaa ja kirjallisesti olemme saa-
neet useita kymmeniä lausuntoja. Osana lakia liikenteen palveluista on kannatettava tavoi-
te digitalisaation edistämisestä. Tietorajapintojen avaaminen uusien liikennepalveluiden ja
matkaketjujen luomiseksi on kannatettavaa ja digitalisaatiokehitystä tukevaa. Päällekkäi-
syyksiä pitää voida välttää, ja uusien palvelumallien käyttöönotto sekä esimerkiksi kulje-
tuskalustojen tehokkaampi käyttö on tärkeä keino myös liikenteen päästötavoitteiden saa-
vuttamiseksi.

Mutta siihen se hyvä lainsäädäntö sitten jääkin, ja siitä ollaan täällä salissa tänään suu-
rimmaksi osaksi keskusteltu, koska iso asia tässä uudistuksessa on se, että hallituspuolueet
ovat valmiit romuttamaan tällä lakipaketilla maailman parhaan taksijärjestelmän — tois-
tan, uskallan sanoa: maailman parhaan taksijärjestelmän. Te olette valmiit luopumaan tak-
sien hinta- ja määräsääntelystä. Vielä viime eduskuntavaalien aikaan 136 kansanedustajaa
piti määräsääntelyä hyvänä.

Jos mietimme tämänhetkistä tilannetta: Taksi on viimeinen valtakunnallinen liikenne-
muoto, joka on saatavilla kaikkialla Suomessa kaikkina vuoden- ja vuorokaudenaikoina
kohtuulliseen hintaan. Taksipalvelu ei ole kadonnut maaseudulta ja haja-asutusalueilta
muiden liikennemuotojen tapaan. Tämän hetken sääntely takaa palveluiden saatavuuden,
luotettavuuden, turvallisuuden ja kohtuullisen hinnoittelun alan kustannustason huomioi-
den. Tästä hallituspuolueet ovat nyt valmiit luopumaan.

Jatkossa hallituksen linjauksien mukaan myös asemapaikkavelvoite on poistumassa.
Kun asemapaikkaa ei enää ole, yrittäjä voi aivan vapaasti toimia miten parhaaksi näkee,
siis käytännössä keskittyä hyville liikepaikoille, ja sivualueet tulevat jäämään vaille autoa.
Näin tämä vain menee.
23



Pöytäkirjan asiakohta PTK 36/2017 vp
Päivystysvelvoitteen poistaminen taas tekee sen, että yrittäjät ovat töissä vain kannatta-
vina aikoina. Hiljaisemmat ajat samoin kuin työn tekemisen kannalta hankalat ajat jäävät
helposti vaille riittävää tarjontaa.

Jatkossa ei myöskään vaadita enää autokohtaisia lupia. Kun yhdellä luvalla voi liiken-
nöidä vapaasti useammalla autolla eikä lupaa tarvita autossa, valvonnan mahdollisuudet
heikkenevät oleellisesti. Harmaalle taloudelle hallitus antaa tässä ihan täyden tarjottimen.

Taksamittaria ei myöskään jatkossa enää vaadita hallituspuolueiden toimesta. Jos asiaa
vähänkään miettii, ymmärtää, että autossa voi olla useampi kännykkä ja niissä useampi eri
taksa-applikaatio, joissa kaikissa eri hinnat. Kuka kuvittelee tämän jälkeen, että palvelun-
tuottaja ilmoittaisi kaikki tulonsa verottajalle?

Taksinkuljettajilta ei enää vaadita jatkossa myöskään ammatillista kurssia. Pelkkä koe
riittää. Tässä kohdin erityistä huolta aiheuttaa erityisryhmien taksipalveluiden laatu jatkos-
sa. Turvallinen kalusto ja turvallinen kuljetus on heidän kohdallaan erityisen tärkeää.

Taksien lisäksi en halua oikeastaan nostaa esiin kuin liikennekaaren sisällä olevat kaksi
esitystä, jotka tulevat sotkemaan kuljetusmarkkinoita ja viemään leivän muutamilta kulje-
tusyrittäjiltä. Yksi sellainen on se, että hallituksen esityksessä ollaan poistamassa paketti-
autojen luvanvaraisuus. Toinen on se, että tavaraliikennelupaa ei edellytettäisi Suomen si-
säisessä tavarankuljetuksessa sellaisilta traktoreilta, joiden suurin sallittu nopeus on enin-
tään 60 kilometriä tunnissa. Kukin meistä voi miettiä, mitä nämä kaksi esitystä tarkoittavat
paitsi kuljetusmarkkinoiden kannalta myös liikenneturvallisuuden ja ympäristön näkökul-
masta.

Arvoisa puhemies! Yleisesti tästä pitkittyneestä käsittelystä valiokunnassa voi todeta
erityisesti kaksi murhetta. Ensimmäinen on se, että kun hallituksessa ei ollut valmiutta py-
kälämuutoksiin, lakiteksti on täynnä tulkintaohjeita paremman omantunnon vuoksi. Toi-
nen mutta ei vähäinen murhe on se, että kansalaiset ovat eri tavoin saaneet tietää, että subs-
tanssivaliokunnan roolia asiantuntijavaliokuntana ei arvostettu vaan ministeriö päätti
sapluunan, jossa pysytään, vaikka muutoksille olisi asiantuntijakuulemisten jälkeen ollut
huutava tarve. Tätäkö on hallituksen demokratiakäsitys laajemminkin?

Me sosiaalidemokraatit yhdessä vasemmistoliiton kanssa jätimme valiokunnassa tähän
hallituksen esitykseen vastalauseen. Se on tullut tässä debatissa jo selväksi. Taksien koh-
dalla meille ei jäänyt muuta vaihtoehtoa kuin esittää, että pidättäydytään nykylainsäädän-
nössä, koska me emme missään nimessä halua vapauttaa takseja hinta- ja määräsääntelys-
tä. Lisäksi teimme pykälämuutokset, että pakettiautot pidetään jatkossakin luvanvaraisina
ja Suomen sisäisissä kuljetuksissa suurin sallittu nopeus ilman lupaa traktorilla kuljettaval-
la tavaralla on 40 kilometriä tunnissa. Vastalauseemme pitää sisällään myös kolme lausu-
maehdotusta.

Nyt huomaan, että aikaa on mennyt, mutta, arvoisa puhemies, ihan tähän loppuun vielä:
Kun valiokunnan puheenjohtaja totesi tässä mietinnön esittelypuheenvuorossaan useam-
man kerran sanat "seuranta" ja "muutospaineet" ja sitten siellä mietinnössä on tietysti ne
lausumat ja näistä asioista keskusteltiin myös tässä debatin aikana hyvin paljon, niin kyllä
jotenkin itse lähtisin siitä, että eiköhän meidän pitäisi tehdä pääsääntöisesti sellaista lain-
säädäntötyötä tässä talossa, ettemme me ainakaan heti, kun valiokunnan käsittelyn jälkeen
laki tulee ensimmäiseen käsittelyyn tänne saliin, olisi jo huolissamme niin monesta asias-
ta, että niitä pitää täällä sitten miettiä siitä kannasta kuin olemme tänään miettineet ja tehdä
lausumia seurannasta ja kaikesta muusta. Sinänsä lausumat ovat hyviä, mutta kun niillä
paikataan tavallansa huonoa lainsäädäntöä, silloin ne eivät ole oikeutettuja.
24



Pöytäkirjan asiakohta PTK 36/2017 vp
18.38 Satu Taavitsainen sd: Arvoisa puhemies! "Tumma on yö, sade lasiin lyö, pyyhki-
men sulat puhdistaa koettaa. Sää armoton, mutta mentävä on. Jälleen tien päällä oon, tai-
vaat mua varjelkoon." Näin runoili eräs ammattikuljettaja. Suomalaiset raskaan kuljetus-
alan yrittäjät ja taksiyrittäjät painavat pitkää päivää. Jos he eivät ole itse ratin takana, niin
he päivystävät puhelimen äärellä, jos tulee soitto, että ajossa oleva auto on hajonnut tai on
tapahtunut onnettomuus. Rautaisella ammattitaidollaan he pystyvät puhelimessakin selvit-
tämään sen, mikä letku on sillä kertaa aiheuttanut vian. Arvostan suuresti heidän sitkeyt-
tään ja nälän, kuumuuden, kylmyyden, pimeyden ja yksinäisyyden sietokykyään. [Kari
Kulmala: Vaalipuhe!] Sekä henkilö- että tavarakuljetusalan ihmisten turnauskestävyys on
kova. Pienyrittäjän työviikko on usein yli 45-tuntinen eivätkä lomat ja pyhät aina toteudu.
He ovat duunareita isolla d:llä. Kuljetusyrittäjänä on raskasta silloin kun töitä ei ole tai nii-
tä on liikaa tai kun koneet hajoavat ja velat painavat päälle. Toisaalta arki on mukavaa sil-
loin kun saa tehdä sitä työtä, josta tykkää.

Mutta miten arvostaa maan hallitus suomalaisia kuljetus- ja taksiyrittäjiä? Ensin se teki
ministeri Soinin johdolla päätöksen luopua Suomen kansallisista kabotaasikuljetuksia kos-
kevista määräyksistä eikä taistellut EU:n komissiota vastaan, ei siis pitänyt huolta omien
yritystensä menestymisestä. Ja nyt maan hallitus perussuomalaisen edustaja Jalosen johta-
man valiokunnan esityksen mukaisesti heikentää suomalaisten raskaiden ajoneuvojen kul-
jettajien, yrittäjien mahdollisuutta pärjätä alalla sallimalla tavaran kuljettamisen ilman lii-
kennelupaa eli niin, että kuljettajaan ja yritykseen ei kohdisteta mitään liikennelupavaati-
muksia silloin kun auto painaa alle 3,5 tonnia, nykyisin raja on 2 tonnia. Tämä vapauttaa
viranomaisten valvonnan piiristä pakettiautoilla harjoitettavan ammattimaisen kuljetustoi-
minnan. [Kari Kulmala: Mikä valvonta?] Tällä muutoksella luodaan kahdet selkeästi eri
kuljetusmarkkinat, jotka eivät tule olemaan sääntelyn, velvoitteiden ja niistä aiheutuvien
kustannusten osalta tasavertaisessa kilpailuasetelmassa. Vaarana on pakettiautokuljetus-
ten siirtyminen ulkomaisten yritysten käsiin, kun yrityksiin ei kohdistu valvontaa ja kun
uhka työehtojen polkemisesta on kokemusten perusteella suuri. Tämä tarkoittaa suoma-
laisten ahkerien ja rehellisten kuljetusyrittäjien vähentymistä, työntekijöiden työttömyy-
den lisääntymistä ja valtion verotulojen vähentymistä. Liikennelupa ei ole ollut tähänkään
asti este työntekijöiden palkkaamiselle ja laadukkaalle palvelulle. Työllisyyden ja liike-
vaihdon osalta merkityksellistä on kuljetustarve, eikä liikenneluvan poistaminen lisää kul-
jetettavien tavaroiden määrää. Töitähän yrittäjillä on, jos vain on tilauksia, joita pitää kul-
jettaa rakennustyömaille, tehtaille, satamiin, lentokentille, kauppoihin ja kuluttajille.

Arvoisa puhemies! Liikennelupa on kaiken viranomaisvalvontamme perusta. Harmaan
talouden myötä Suomi menettää vuosittain miljardeja euroja. Liikennesektori ja rakennus-
ala ovat suurimmat alat, joissa harmaata taloutta esiintyy jo nykyään, ja tehokkaalla val-
vonnalla on onnistuttu sitä kitkemään. [Kari Kulmalan välihuuto] Harmaasta taloudesta
kärsivät rehelliset yrittäjät, heidän työntekijänsä ja valtio. Valvonnan väheneminen tavara-
liikenteessä sekä taksamittarivaatimuksen poistuminen taksiliikenteestä heikentävät val-
tion mahdollisuutta varmistaa, että verot ja maksut maksetaan asianmukaisesti. Taksamit-
tarivaatimuksen poistaminen on sama asia kuin emme enää vaatisi kaupoissa kassakonet-
ta. Valitettavasti ei voi välttyä siltä ajatukselta, että hallituspuolueiden tavoitteena on na-
kertaa rehellisesti toimivien kuljetus- ja taksiyrittäjien toimintamahdollisuuksia lisäämällä
harrastelija- ja pimeitä kuljetuksia. Ministeri Berner kerran paljasti todelliset korttinsa sa-
noessaan eräässä haastattelussa kabotaasiin liittyen, että kuljetusten avaaminen ulkomai-
selle kilpailulle sujuvoittaa kuljetuksia ja laskee kustannuksia ja että tämä taas hyödyttää
25



Pöytäkirjan asiakohta PTK 36/2017 vp
elinkeinoelämää yleensä. Ministeri siis ajaa vain suuryritysten etua, jotka haluavat tilata
kuljetuksia halvalla. Kyllähän kuljetusten hinnat saadaan alas, jos työsuhteiden ehdoissa ei
noudateta työlainsäädäntöä ja työehtosopimuksia eikä makseta veroja tai jos pienyrittäjä ei
ota itselleen voita leivän päälle.

Arvoisa puhemies! Suomalaiset tavalliset pienet ja keskisuuret kuljetusyritykset ja tak-
siyrittäjät tarvitsevat nyt puolustajia. Puolustajia tarvitsevat myös kansalaiset. Kun taksia-
lalle tuloa ei jatkossa käytännössä säädellä lainkaan, hinnoittelu vapautuu, takseissa ei ole
enää taksamittareita ja paikallistuntemusalueena onkin koko Suomi, niin on suuri vaara,
että Suomessa tulee olemaan huijatuksi tulleita asiakkaita. Taksien saatavuus kaupunkien
ulkopuolella laskee, kun enää ei ole päivystysvelvollisuutta eikä asemapaikkaa. Kakkua ja-
kamaan tulee varmasti suuri määrä takseja silloin kun juna saapuu rautatieasemalle, mutta
sen jälkeen ei varmasti takseja näykään. Entä kun pitää lähteä tärkeään kokoukseen tai työ-
paikalle tai päästä sateisena, hiljaisena arki-iltana kotiin hiljaisessa suomalaisessa pikku-
kaupungissa? Silloin pitää alkaa soitella taksiyrittäjille ja kyselemään hintoja. Ihminen,
palveluiden tarvitsija, ei ole tässä keskiössä, ja hinnat voivat olla käytännössä mitä tahan-
sa, eikä kukaan takaa päivystystä maaseudulla. Kunnat laitetaan nyt maksamaan päivystä-
vistä takseista. Mistä ne rahat otetaan? Lasten päivähoidostako? Ruotsin huonoista koke-
muksista ei ole opittu näköjään yhtään mitään, ei taksien eikä soten osalta. Taksien vapaut-
taminen Ruotsissa ei laskenut hintoja ja lisäsi harmaata taloutta. Miksi ihmeessä emme ota
käyttöön samaa kuin Ruotsi nyt eli sitä, että takseissa tulee olemaan sellainen taksamittari,
jossa on suora yhteys verottajalle harmaan talouden estämiseksi. Tanskassa on harmaan ta-
louden valvonta takseissa viety niin pitkälle, että takapenkeillä on istuintunnisteet, jotta ve-
rottaja saa tietää, kun matkustaja on istunut kyydissä, ja vertaa sitä saatuihin maksuihin.

Arvoisa puhemies! Keskustalaisen ministeri Bernerin esitys perussuomalaisten ja ko-
koomuksen siunauksella romuttaa maailman parhaimman taksijärjestelmän. Sitä tosiasiaa
on ihan turha täällä salissa kaunistella.

18.46 Katja Hänninen vas: Arvoisa puhemies! Liikennesektori elää tosiaan suurten mul-
listusten aikaa. Nyt käsittelyssä oleva laki liikenteen palveluista eli vanhalta nimeltään lii-
kennekaari on vain yksi osa tätä kokonaisuutta. Lakiesitys on laaja, eikä sitä tässä puheen-
vuorossa ole mahdollista käydä yksityiskohtaisesti läpi, joten nostan muutamia keskeisiä
seikkoja esiin.

Lakiesitys parantui valiokuntatyöskentelyn aikana erityisesti valvonnan osalta. Oli ai-
noa järkevä ratkaisu palauttaa lakiin poliisin, Tullin ja Rajavartiolaitoksen valvontatehtä-
vät. Myös nimen muuttaminen oli hyvä päätös. Valitettavasti valiokunnassa emme pääs-
seet yksimieliseen lopputulokseen vaan lakiin jäi vielä kaksi suurta puutetta. Ensimmäi-
nen koskee tavaraliikenteen harmaata taloutta ja toinen taksien sääntelyä. Ylipäätään har-
maan talouden torjuntaa ei tässä laissa huomioitu riittävästi.

Me vasemmistoliitossa haluamme suojella kotimaista työtä ja rehellisiä yrittäjiä. Tava-
raliikenneluvan rajoja ei pidä nostaa, vaan niiden tulisi olla 2 000 kilossa pakettiautojen ja
40 kilometrissä tunnissa traktoreiden osalta. Vasemmistoliiton tavoite on estää ja kitkeä
harmaata taloutta sekä panostaa suomalaiseen osaamiseen ja yrittäjyyteen.

Taksien kohdalla valiokunnan tekemät muutokset olivat lähinnä kosmeettisia. Varsinai-
nen ongelma eli asemapaikka- ja maksimihintasääntelystä luopuminen jäi ennalleen. Ym-
märrän kyllä tarpeen sääntelyn muuttamiselle ja tavoitteet luoda uudenlaisia joustavia pal-
veluita, mutta näiden muutosten hinta on liian kova etenkin harvaan asutulla alueella sekä
26



Pöytäkirjan asiakohta PTK 36/2017 vp
kuvaannollisesti että konkreettisesti. Taksien hinnat nimittäin nousisivat siellä, missä ky-
syntää ei ole niin paljoa, ja taksien saatavuus ylipäätään heikentyisi. Lisäksi kyytien hinto-
jen yksittäisiltä ylilyönneiltä ei suojelisi mikään, mikä vaarantaa erityisesti ikääntyneiden
ihmisten aseman.

Kaupungeissa tilanne olisi toinen. Täällä suuri tarjonta pitää huolen siitä, että hinnat
ovat kurissa. Samalla kuitenkin voi tosin käydä niin, ettei taksinkuljettaja enää tule toi-
meen tekemällään työllä. Kuulimme viime perjantaina taksiyrittäjien äänekkään protestin
tätä lakia kohtaan. Olemme myös saaneet jatkuvasti viestiä taksikuskeilta sekä sähköpos-
tilla että asiakkaina. Haluankin kiittää kaikkia viestin lähettäjiä, meille päätöksentekijöille
on nimittäin todella tärkeää ja arvokasta saada kuulla eri tahojen näkemyksiä. Järkevintä
tässä vaiheessa on jättää taksien sääntelyä koskevat pykälät pois laista liikenteen palveluis-
ta ja suunnitella ne paremmin ja riskit huomioon ottaen.

Arvoisa puhemies! Vasemmistoliitto korostaa, että emme ole esittäneet koko lain hyl-
käämistä. Liikenteen sääntely kaipaa uudistamista, ja on hienoa, että nyt vastataan tulevai-
suuden tarpeisiin liikenteen digitalisaation ja liikennetiedon avaamisen osalta. Erilaiset uu-
det liikenteen palvelut ovat tärkeitä, jotta liikennetottumuksemme voivat muuttua ja voim-
me saavuttaa liikennesektorille asetetut päästövähennystavoitteet. Uudet liikenteen palve-
lut luovat myös uutta työtä. Tulemme näkemään liikennesektorilla seuraavien 15 vuoden
aikana todella suuren muutoksen. Me emme nyt voi edes kuvitella, miten liikumme vuon-
na 2030, saati sen jälkeen. Siksi meidän täytyy katsoa avoimin mielin tulevaisuuteen ja
luoda tilaa uusille ideoille. Samalla on kuitenkin pidettävä mielessä kirkkaana se, mikä on
arvokasta: laadukkaat ja sujuvat koko maan kattavat palvelut, liikenneväylien kunnossapi-
to, reilut pelisäännöt markkinoilla, veronmaksun ja valvonnan luotettavuus, päästöjen vä-
hentyminen ja turvallisuus liikenteessä.

Arvoisa puhemies! Olisimme halunneet kestävän ja ehyen kokonaisuuden laiksi liiken-
teen palveluista myös taksiliikenteen osalta. Näin ei valitettavasti käynyt, ja siksi vasem-
mistoliitto yhtyy sosiaalidemokraattien vastalauseeseen, jossa taksilainsäädäntö esitetään
erotettavaksi nyt tässä käsiteltävänä olevasta laista. On pakko kysyä hallitukselta, kenen
etu on tuhota suomalainen, yksi maailman luotettavin, parhain ja toimivin taksijärjestelmä.

18.51 Jyrki Kasvi vihr: Arvoisa puhemies! Viime vuosikymmeniä on leimannut tieto- ja
viestintätekniikan nopea kehitys, joka ei osoita hidastumisen merkkejä. Päinvastoin: se
kiihtyy. Tähänastinen digitalisaatio onkin vasta esimakua haasteista, joihin Suomen on lä-
hivuosina kyettävä vastaamaan.

Liikenne on yksi digitalisaation radikaalisti muuttamista toimialoista, jo pelkkä teknii-
kan muutos on raju. Ensimmäiset robottilaivat seilaavat Suomen vesillä 20-luvulla. Ensim-
mäiset robottiautot ajavat Suomen teillä ensi vaalikaudella. Ensimmäiset drone-lähetit kul-
jettavat ostoksia Tallinnan kaduilla jo nyt. Mutta tekniikka on vain digitalisaation väline.
Digitalisaatio ei tarkoita esimerkiksi drone-lähettejä vaan niiden mahdollistamia uusia lii-
ketoimintamalleja ja arvoketjuja.

Hyvän vertailukohdan tarjoaa rautatie. Kun veturien höyryvoima korvasi hevosten li-
hasvoiman, syntyi aivan uudenlainen Suomi. Rautatien vaikutukset yhdyskuntarakentee-
seen ja talouteen olivat dramaattiset, mutta murros kesti vuosikymmenten ajan. Nyt kaikki
tapahtuu nopeammin, paljon nopeammin. Sopeutumisaikaa on vain vuosia.

Jotta Suomi voi olla edelläkävijä uusien liikenteen palveluiden kehittäjänä ja viejänä,
Suomen liikennelainsäädännön on oltava mahdollistavaa ja neutraalia. Mitään liikenne-
27



Pöytäkirjan asiakohta PTK 36/2017 vp
muotoa on mahdotonta kapseloida toimialan muutosten ulkopuolelle. Se olisi yhtä järke-
vää kuin vossikkatoimiluvan sitominen hevosvoiman käyttöön olisi ollut sata vuotta sitten.

Tästä esityksestä käyty keskustelu on keskittynyt taksipalveluiden sääntelyn keventämi-
seen, mutta kyse on paljon kokonaisvaltaisemmasta murroksesta, joka kattaa kaikki liiken-
teen sektorit. [Eduskunnasta: Juuri näin!] Näin kokonaisvaltaisessa murroksessa on tietys-
ti riskinsä, se on totta, ja nimenomaan meidän lainlaatijoiden tehtävä on ottaa ne huo-
mioon, jotta pystymme paitsi hyödyntämään uuden tekniikan mahdollisuudet myös mini-
moimaan ainakin ennakoitavissa olevat riskit.

Liikenne- ja viestintävaliokunta tekikin perusteellista työtä, kuuli laajaa joukkoa asian-
tuntijoita ja kiinnitti huomiota useisiin kipupisteisiin. Toki ote olisi voinut olla tiukempi-
kin, mutta liian tiukka sääntely voi ehkäistä paitsi riskit myös innovaatiot. Kilpailun rajoi-
tukset rajoittavat väistämättä myös palveluiden kehittymistä. Hallituksen esityksen tavoit-
teena, kannatettavana tavoitteena, on kuitenkin nimenomaan mahdollistaa uusien, uutta
tekniikkaa hyödyntävien, asiakkaiden tarpeista lähtevien liiketoimintamallien synty henki-
lö- ja tavaraliikennemarkkinoilla.

Arvoisa puhemies! Näin laajassa lakipaketissa on ongelmana, että kokonaisuudessa on
väistämättä mukana myös sellaisia yksityiskohtia, joita on vaikeampi kannattaa. Esimer-
kiksi huoli harmaasta taloudesta on perusteltu, mutta siihen on mielestäni kiinnitetty valio-
kunnan mietinnössä ja lausumissa paljon huomiota. Lisäksi valiokunta teki esitykseen
muutoksia, jotka ainakin auttavat torjumaan harmaata taloutta. Se ei tietenkään tarkoita, et-
tei tilanteen kehitystä tulisi seurata, kuten valiokunta lausumassaan edellyttää. Lisäksi va-
liokunta valtuutti poliisin, Tullin ja Rajavartiolaitoksen jatkamaan lain noudattamisen val-
vomista. Hallituksen esityksen olisi nimittäin voinut tulkita niinkin, että liikennepalvelui-
den luvanvaraisuutta ei olisi tien päällä valvonut kukaan. Joka tapauksessa tähän lakiin pa-
lataan vielä monta kertaa. Näin suuri paradigman muutos vaatii hienosäätöä, eikä toimin-
taympäristön kiihtyvä muutos ainakaan helpota asiaa.

Arvoisa puhemies! Valiokunnan mietinnössä on kuitenkin yksi kohta, jota en voi koko-
naisuuden nimissäkään hyväksyä. Lakiesitys vapauttaisi traktoreilla tehtävät kuljetukset
tavaraliikenneluvasta 60 kilometrin tuntinopeuteen asti. Esitetyn lupapoikkeuksen vaiku-
tus luvanvaraisiin kuljetusmarkkinoihin ei olisi vähäinen, ja mikä tärkeintä, se heikentäisi
liikenneturvallisuutta merkittävästi. Traktorilta edellytetään kuorma-autoihin verrattavaa
jarrujärjestelmää vasta, kun sen nopeus on yli 60 kilometriä tunnissa. Myös ajokorttivaati-
mukset ovat traktoreilla kevyemmät: jo 15-vuotiaana voi saada LT-ajokortin, joka oikeut-
taa ajamaan perävaunuineen traktoria, jonka enimmäisnopeus on se 60 kilometriä tunnis-
sa. Kun tämä laki tulee voimaan, tiellä voi siis tulla vastaan ilman liikennelupaa ajavan, 15-
vuotiaan kuljettama 60 kilometrin tuntinopeudella kulkeva, 15 tonnia painava traktori-pe-
rävaunuyhdistelmä, jossa ei ole edes kuorma-autojen jarruja. Siksi vihreiden vastalausees-
sa esitetään traktorien lupapoikkeuksen rajanopeuden laskemista 40 kilometriin tunnissa.
Se parantaisi liikenneturvallisuutta ja vähentäisi vaikutusta luvanvaraisiin kuljetusmarkki-
noihin mutta mahdollistaisi edelleen maatilayrittäjien oheisbisnekset, eli esimerkiksi hal-
ko- ja hiekkakuljetukset.

Toinen varapuhemies Arto Satonen: Edustaja Kymäläinen, ja edustaja Kymäläisen pu-
heenvuoron jälkeen tämän asian käsittely keskeytetään ja siihen palataan sen jälkeen, kun
kaikki muut istunnon asiakohdat on käsitelty.
28



Pöytäkirjan asiakohta PTK 36/2017 vp
18.57 Suna Kymäläinen sd: Arvoisa herra puhemies! Tämä on huono päivä monille Suo-
men kansalaisen hyvinä pitämille palveluille. Samaan aikaan, kun voimme lukea joukko-
liikenteen loppumisesta monelta paikkakunnalta Suomessa, toteuttavat hallituspuolueet
taksiliikenteen vapauttamista, toisin sanoen alasajoa. Olen pahoillani kaikille suomalaisil-
le, ettei valiokunnassa kyetty edes näitä pahimpia virheitä korjaamaan.

Arvoisa puhemies! Valiokunnan mietintö on harvinaisen laaja, ja valiokunta on ottanut
hallituksen esitykseen kantaa erityisesti perusteluteksteissä. Valiokunta on tehnyt kovasti
töitä tämän eteen, ja tästä hallituspuolueiden edustajatkin kyllä ansaitsevat kiitoksen. Var-
sinaisia pykälämuutoksia on tullut jonkun verran, muun muassa se, että ensisijainen val-
vontavastuu on laajennettu Trafilta poliisille, Tullille ja Rajavartiostolle, mikä on hyvä
asia.

Mutta kaiken kaikkiaan valitettavasti voi todeta, että valiokunta tuomalla toiveitaan val-
vonnasta, markkinavaikutuksista ja harmaan talouden torjunnasta on tehnyt lainsäädännöl-
lisesti huonoakin tulkintojen toivomiseen perustuvaa työtä. Lainsäädäntömme perustuu
kirjoitettuihin pykäliin, joissa asian pitäisi olla yksiselitteisesti todettu. Mietinnössä valio-
kunta yrittää pelastaa perusteluteksteillään, mitä pelastettavissa on. Tämä on ollut, ikävä
kyllä, tyypillistä koko vaalikauden ajan. Esimerkiksi kabotaasilainsäädännön kansallisten
määritelmien purkamisen jälkeen liikenne- ja viestintäministeriö perusti työryhmän, jonka
yhteenvedon loppulause oli tiivistettynä: "Harmaan talouden torjuntaan tähtäävästä sääte-
lystä ei tulisi aiheutua suhteettomia kustannuksia tai rasitteita yrityksille tai kansalaisille."

Valiokunnan työskentelyn aikaan hallituspuolueet kipuilivat selvästi monen lainkohdan
kanssa, ja valiokunta esitti liikenne- ja viestintäministeriölle pykälämuutoksia, joita ei kui-
tenkaan suostuttu ministeriössä tekemään. Laajassa asiantuntijakuulemisessa tuotiin esiin
useita lain ongelmia, joita meidän sosiaalidemokraattien vastalauseeseen on sisällytetty.

Arvoisa puhemies! Taksiliikenteen osalta meidän ja suuren osan kuulluista asiantunti-
joistakin mielestä suurin uhka taksiliikennelupien ja hinnoittelun vapauttamisessa on pal-
veluiden keskittyminen kilpailluille markkinoille suuriin kaupunkikeskuksiin, joissa asiak-
kaita riittää. Samalla syntyy myös vaara taksiyritysten keskittymisestä suurten toimijoiden
lähtiessä liikkeelle. Pienimmissä maakuntakeskuksissa hallituksen tavoitteet julkisesti os-
tettujen kuljetusten hinnan laskemisesta saattavatkin kääntyä nousuun, kun kilpailutuksis-
sa onkin enää mukana yksi tai kaksi yritystä. Yksittäiset kansalaiset tuskin ovat enää mi-
tenkään yhdenvertaisessa asemassa taksipalveluiden saatavuudessa. Harvemmin asutuilla
alueilla ei enää taksia saa kohtuulliseen hintaan öisin tai viikonloppuisin, ja näin sanovat
nuo taksiliikenteessä toimivat yrittäjät. Te kaikki voitte mennä todentamaan, mihin tämä
johtaa jopa kaupungissakin. Menkää yksin naisena tai miehenä Tukholman Arlandan len-
toasemalle kello 22:n jälkeen yrittämään saada taksia Tukholman keskustan hotelliin. Voi
tulla useille orpo olo säällisestä hinnasta puhumattakaan.

Meidän sosiaalidemokraattien esityksen tavoitteena on taksipalveluiden nykyinen jär-
jestämistapa, jolla turvataan yrittäjäpohjaisten taksipalveluiden mukaan lukien esteettö-
mien palveluiden saatavuus koko maassa asemavelvoitteen myötä ja ehkäistään markki-
noiden keskittyminen vilkkaimmille alueille sekä suuremmille taksiyrityksille. Jatkossa-
kin asetuksella määriteltävällä enimmäishinnalla estetään villi hinnoittelukulttuuri alalla.
Taksiliikenteen poistaminen lakiesityksestä ei tarkoita, että vastustamme taksiliikenteen
kehittämistä. Se tarkoittaa, ettei meidän mielestämme nyt esitetty täydellinen markkinoi-
den vapautus ilman vakuuttavia ohjauskeinoja ole paras tapa uudistaa taksipalvelujen tar-
29



Pöytäkirjan asiakohta PTK 36/2017 vp
joamista. Taksipalveluita tulee kehittää kohti parempia digitaalisia palveluita pitäen mie-
lessä teknologian kehitys ja jo nyt toimialan itsenäisesti tekemä kehitystyö.

Arvoisa puhemies! Lakiuudistuksen pitää taata tavarankuljetuksessa yhtäläiset toimin-
ta- ja kilpailuedellytykset kaikille toimijoille. Tästä syystä esitämme tavaraliikennelupa-
vaatimuksen alarajaksi 2 000 kiloa ajoneuvoille tai ajoneuvoyhdistelmille, kuten nykyises-
säkin laissa. Vaikka pakettiautot eivät kilpaile täysin päällekkäin raskaamman kuorma-au-
tokaluston kanssa, toisi esitetty muutos eriarvoisen kilpailuasetelman eri ajoneuvotyyp-
pien välillä. Traktorien lupavaatimuksen ehdotamme muutettavaksi EU-asetuksen mukai-
seen korkeintaan 40 kilometrin tunnissa nopeuteen. Traktorikalustoa käytetään pääasialli-
sesti maansiirtokuljetuksissa, joissa kuljetukset ovat lyhyitä joka tapauksessa. Jo tällä
hetkellä traktoreiden osuus liikenneluvan alaisista maansiirtokuljetuksista on ajoneuvo-
määrällä mitattuna noin 40 prosenttia. Vaikutusta ei siis voi pitää vähäisenä kuljetusmark-
kinoihin maansiirtoalalla ottaen varsinkin huomioon suuret erot kaluston teknisten tarkas-
tusten ja vaadittavan kuljettajakoulutuksen määrässä. Esitetyllä muutoksella olisi todennä-
köisesti negatiivinen vaikutus liikenneturvallisuuteen traktorikaluston matalammasta ikä-
rajasta, ajokorttivaatimuksesta sekä siitä johtuen, ettei ole esitetty katsastuspakkoa tulevas-
sa katsastuslaissakaan huomioiden.

Arvoisa puhemies! Hallituksen esityksen pahimpia puutteita on vaatimaton suhtautumi-
nen harmaan talouden torjuntaan. Harmaan talouden myötä Suomi menettää vuosittain
jopa miljardeja erilaisten verojen ja maksujen menetyksinä. Liikennesektori on yhdessä ra-
kennusalan kanssa merkittävin harmaan talouden sektori. Kuljetusalan harmaan talouden
osuudeksi on arvioitu noin 500 miljoonaa euroa. Joustavoittamalla sääntelyä vaatimusten
ja valvonnan osalta hallituksen esitys asetti valiokunnan melko mahdottoman korjausope-
raation eteen. Suomalaisille yrittäjille, työntekijöille ja koko kuljetusalalle valvonta ja yh-
teiset vaatimukset merkitsevät reilua kilpailua, jossa parhaat yritykset pärjäävät, kasvavat
sekä menestyvät, eivät ne, jotka välttelevät velvollisuuksiaan valvonnan puutteiden vuok-
si. Kuljetustoimialalla harmaan talouden torjunta on ensiarvoisen tärkeää, jota ei tehdä
vain silloin, kun siitä ei synny ylimääräistä työtä tai kustannuksia. Valitettavasti valiokun-
tamme joutui suurelta osin työssään varmistamaan nykytasoisen harmaan talouden torjun-
nan keinoja mietinnössään eikä usein peräänkuulutettuja uusia keinoja syntynyt lakiuudis-
tuksen myötä.

Arvoisa puhemies! Olen havainnut, että monelle hallituspuolueiden maakuntaedustajal-
le tämä hallituksen esitys on ollut vaikea ja on esiintynyt tarvetta selittää myös mustaa val-
koiseksi. Perussuomalaiset ovat kääntäneet takkiaan taksijärjestelmän puolustamisessa.
[Ari Jalonen: Ei pidä paikkaansa!] Keskustan edustaja Pakkanen on ymmärrettävästi vas-
tustanut esitystä ryhmässään ja valiokunnassa. Nämä ovat oireita, joita nousee esiin, kun
hallituksen esitys on huono tai perustelut ovat ylimalkaiset ja vaikuttavuusarviot perustu-
vat toiveisiin. En ole lainkaan varma, kuinka helposti näitä virheitä seuraavat eduskunnat
onnistuvat korjaamaan.

Tämä hallituksen esitys on myös aiheuttanut riitaa taksiyrittäjien keskuudessa. Viime
viikolla ollut mielenilmaus oli myös taksiyrittäjien epäluottamuslause Taksiliittoa koh-
taan. "Kyllä tämän kanssa voidaan elää" on lause, jonka moni taksinkuljettaja jättää alle-
kirjoittamatta. Tilanne on kuvaava tämän hallituksen toiminnalle. Luodaan vahingossa tai
tietämättäkin kaaos. Häviäjä on kansalainen, joka kaipaa luotettavia, turvallisia ja laaduk-
kaita palveluja päivään, kellonaikaan ja sijaintiin katsomatta. On valitettavaa, että valio-
kunnasta ei löytynyt rohkeutta tämän lain suurempiin muutoksiin. Edustajan tehtävänä on
30



Pöytäkirjan asiakohta PTK 36/2017 vp
säätää hyviä lakeja kansalaisille koko valtakirjan antamalla painoarvolla eikä toimia halli-
tuksen politiikan käsikassarana. Vaihtoehtomme antaa mahdollisuuden äänestää SDP:n
minimikorjauslistan mukaisesti tai ainahan voi olla poissa äänestyksestä, jotta tämän esi-
tyksen mukanaan tuomat mustat aukot saadaan tilkittyä.

Toinen varapuhemies Arto Satonen: Tässä vaiheessa yleiskeskustelu ja asian käsittely
keskeytetään. Asian käsittelyä jatketaan tässä istunnossa päiväjärjestyksen muiden asia-
kohtien tultua käsitellyiksi.

Yleiskeskustelu keskeytettiin kello 19.06.

————

Yleiskeskustelua jatkettiin kello 20.16.

Toinen varapuhemies Arto Satonen: Nyt jatketaan aiemmin tässä täysistunnossa kes-
keytetyn asiakohdan 3 käsittelyä. 

20.17 Mirja Vehkaperä kesk: Arvoisa puhemies! Käsittelyssä on laki liikenteen palve-
luista. Siinä yhdistetään henkilöliikenne ja tavaraliikenne ja lisäksi tuodaan mukaan tieto-
jen ja tietojärjestelmien yhteentoimivuus — digitaalisuus, lippujärjestelmät esimerkiksi.

Lain tarkoituksena on yhdistää liikenteen palveluita nykyistä paremmin niin, että eri lii-
kennemuotoja yhdistetään tiedon avulla esimerkiksi juuri lippupalveluiden avulla, mutta
mahdollistetaan matkaketjut, esimerkiksi oman auton käyttö, sen pysäköinti, junan lipun-
käyttö ja sen jälkeen vaikka pyörälläajo jossakin kaupungissa. Voi ostaa koko tämän pake-
tin yhdellä sähköpostilla tai lippujärjestelmällä ja toimia sen mukaisesti. Se siis helpottaa
arkea kansalaisten palveluilla.

Samoin me haluamme, että kuljetuksia yhdistetään, siis niin tavara- kuin henkilöliiken-
teen osalta. Salissa on käyty kovaa keskustelua siitä, mitä tulee tapahtumaan maaseudun
liikennepalveluille. Erityisesti on otettu taksipalvelut tässä keskiöön, mutta tarkoitus on,
että joka puolella Suomea liikkumisesta ei rangaista, päinvastoin sitä helpotetaan, ja myös-
kin palveluita yhdistetään toisiinsa niin, että tulevaisuudessa esimerkiksi postipalvelut,
henkilöliikenne, kaupalliset palvelut, mitkä tahansa kunnan ja kaupunkien järjestämät la-
kisääteiset palvelut voidaan laittaa yhteen ja kuljettaa niitä eri puolille kuntaa ja kuntakes-
kuksia. Liikennepalvelujen integraatio siis pyritään tekemään saumattomaksi kuljetusket-
juksi.

Tässä vaiheessa tätä ensimmäistä liikennekaarta oli siis mukana henkilö- ja tavaraliiken-
ne, mutta toisessa vaiheessa tulee mukaan juna-, lentoliikenne ja sitten meriliikenne. Siellä
tarkastellaan näitten ketjujen sujuvuutta mutta myöskin ammattipätevyyksiä.

On huomattava, että asiakkaan pompottaminen lippuluukulta toiselle loppuu ja mahdol-
lisuus yhdistää lippuja ja maksualustoja tässä helpottuu. Samalla myöskin kiinnitetään
huomiota siihen, että liikkumisen kustannuksia pyritään alentamaan julkisella puolella,
kun palveluita ostetaan, mutta toivottavasti myöskin asiakkaan palveluhintoja.

Me annamme nyt tilaa ja päätösvaltaa kehittää kuljetuspalveluita alueelliset olosuhteet
huomioiden ja asiakaslähtöisesti. Omassa maakunnassani on esimerkiksi olemassa kunta-
kohtainen liikennekaari tai omanlainen viritys, jossa käydään läpi kaikki yhden kunnan
31



Pöytäkirjan asiakohta PTK 36/2017 vp
käyttämät liikkumispalvelut ja -muodot. Tämä on hyvin järkiperäistä siinä mielessä, jos
halutaan esimerkiksi koulukyytejä tai palvelukyytejä yhdistää ja miettiä kustannustehok-
kuutta ja järkevyyttä siihen, miten ihmisiä saadaan liikkumaan eri muodoilla palveluitten
perään. Se mahdollistaa myöskin uutta yrittäjyyttä, jota itse toivon, että liikenteen palve-
luihin tulee entistä enemmän mukaan.

Arvoisa puhemies! Keskiöön tässä liikennekaaren käsittelyssä ja valiokuntakäsittelyssä
on joutunut taksilainsäädännön uudistaminen. Se herättää hyvin paljon mielipiteitä puoles-
ta ja vastaan, mutta ennen kaikkea uusi luo aina epävarmuutta. On puhuttu siitä, miten yh-
denvertaisesti tämä laki käsittelee kansalaisiamme taksiliikenteen osalta eri puolilla Suo-
mea. Miten käy maaseudun palveluiden, nousevatko kustannukset vai laskevatko, kuka
päättää hinnasta, miten taksien luotettavuudelle käy? Entä sitten kaikkinensa erilaiset ky-
symykset taksamittareista, kuitinantovelvollisuudesta, siitä, mitä velvollisuuksia taksin-
kuljettajan ammattipätevyydelle on asetettu? Hyvin paljon erilaisia kysymyksiä, joihin va-
liokuntatyöskentelyssä paneuduttiin ja pyrittiin säätämään ja katsomaan lakia sen kautta,
että juuri tämä taksin palvelualttius, luotettavuus säilyisi tulevaisuudessa entistä parem-
min. Sen vuoksi tehtiin useita täsmennyksiä mietintöluonnokseen, ja ennen kaikkea lähdet-
tiin siitä, että tulevaisuudessa taksipalvelu on edelleenkin luvanvaraista. Tarvitaan taksilu-
pa, ajolupa ja taksin ajoneuvolupa taksitoiminnan harjoittamiseen. Ammattipätevyysvaati-
muksia pistettiin myöskin paljon mukaan siitä, minkälaista ammattipätevyyttä edelleenkin
taksinkuljettajalta vaaditaan.

Teknologianeutraalisuudesta taksamittarin osalta sanon sen, koska myöskin talousvalio-
kunta otti siihen kantaa, että taksamittarithan edelleenkin säilyvät vaatimustasolla. Pitää
siis olla taksamittari tai hinnan määrittelyssä on käytettävä muuta laitetta tai järjestelmää,
jolla saavutetaan vastaavat mittaustiedot, sen luotettavuus sekä tiedon suojauksen taso.
Täällä salissa on moneen kertaan sanottu, että taksamittarit poistuvat. Kun olen ammatti-
laisilta sitä kysynyt, niin moni luottaa edelleenkin siihen taksamittariin ja tulee varmasti
sen mukaan myöskin toimimaan. Mutta teknologianeutraalisuus haluttiin tuoda mukaan
myöskin tähän taksamittarilogiikkaan.

Kuitinantovelvollisuus säilyy myöskin. Kuitinantovelvollisuus on pääsääntö ja siitä on
poikkeuksena lähinnä jotkut sähköisesti, esimerkiksi tilauksen yhteydessä, suoritettavat
maksut, ja nämä maksut on sähköisesti todennettava ja niin edelleen. Eli kyllä tässä hyvin
paljon otettiin kantaa siihen, että luotettavuus edelleenkin säilyy.

Taksinkuljettajalta, niin kuin sanoin, edelleen sitä lupaa — ajolupaa, taksilupaa ja taksin
ajoneuvolupaa — tarvitaan, mutta mitä tulee taksinkuljettajan ammattipätevyyteen, niin
hänen on oltava soveltuva henkilö alalle ja hänen on omattava tarvittavat tiedot ja osaami-
set. Me tässä valiokuntakäsittelyssä toimme uuden elementin esiin, eli kun se kurssittami-
nen, koulutus, pakollisuus poistuu, niin silti kuljettajan koe mittaa sen, kuinka ammattipä-
tevä kuljettaja tulevaisuudessa kuitenkin on.

Kaikkinensa voidaan sanoa, että olemme uuden edessä. Liikenteen palvelut muuttuvat,
voi sanoa, melkein lainsäädännöstä huolimatta. Niin linja-autopuolella kuin junapuolella
olemme sen vastikään nähneet, ja kyllä taksiala on aivan olennainen osa meidän liikenteen
palveluja. Toivon, että tämä laki menee eteenpäin ja pystymme matkaketjuja soveltamaan
niin, että myöskin taksit ovat osa meidän matkaketjua.

20.26 Ari Torniainen kesk: Arvoisa herra puhemies! Liikennekaari tai oikeastaan nyt-
temmin laki liikenteen palveluista on merkittävä ja kunnianhimoinen lakipaketti, jolla on
32



Pöytäkirjan asiakohta PTK 36/2017 vp
käytännön toimeenpanossa onnistuessaan positiivisia vaikutuksia liikennejärjestelmämme
toimivuuteen ja saatavuuteen. Tämä lakipaketti voi luoda myös kokonaan aivan uusia lii-
ketoimintamahdollisuuksia, edistää kilpailua ja mahdollistaa ihmisille sekä tavaroille ny-
kyistä sujuvamman ja tehokkaamman liikkumisen niin kaupungeissa, taajamissa kuin
maaseudullakin.

Tässä isossa lakipaketissa asiakas on keskiössä, kun tähän asti liikenteen kehittäminen
on ollut hyvin paljon järjestelmäkeskeistä. Koska kyseessä on iso muutos nykyjärjestel-
mään, niin aivan ymmärrettävästi asiaan liittyy myös paljon huolenaiheita ja epävarmuut-
ta. Nyt tässäkin tänään keskustelussa ja tuon puolen vuoden aikana, mitä se oli liikenne- ja
viestintävaliokunnassa käsittelyssä, nämä asiat ovat konkretisoituneet etenkin taksialalla.

Erityisen tärkeää on seurata ja varmistaa asiakkaan aseman, palveluiden, alueellisen saa-
tavuuden, markkinoiden kilpailuedellytysten tasapuolisuuden sekä uudenlaisten liikenne-
palveluiden syntymisen tavoitteiden toteutumista jatkossa. Samoin esimerkiksi sääntelyä
ja toimintaa on tarpeen seurata hyvinkin tarkasti nimenomaan harmaan talouden torjumi-
sen näkökulmasta.

Koko tässä isossa tulevaisuuteen tähtäävässä asiassa ovat eniten keskusteluttaneet ja as-
karruttaneet taksit ja taksialan tulevaisuus. Omasta mielestäni on hyvä, että taksiala on mu-
kana tässä lakikokonaisuudessa. Mikäli se olisi jätetty kokonaan tämän lain ulkopuolelle,
niin todennäköisesti se ei olisi ollut myöskään taksialan etu. Myöskin Taksiliitto on itse ha-
lunnut, että taksit ovat tässä liikennekaaressa tai laissa liikenteen palveluista mukana.

Nyt ehdotetun taksijärjestelmän on arvioitu edistävän resurssien tehokasta käyttöä ja
helpottavan kuljetusten yhdistämistä. Toki on tässäkin yhteydessä todettava, että valiokun-
nan laajassa kuulemisessa asiantuntijat ovat sekä kannattaneet että vastustaneet esitettyjä
uudistuksia. Huolta on ollut etenkin taksien saatavuudesta haja-asutusalueilla, taksipalve-
luiden korkean laadun säilymisestä ja hiljaisten viikonloppujen ja öiden hinnoista.

Taksiliikenteen suurimmat muutokset ovat nyt lupakiintiöjärjestelmästä luopuminen
sekä asemapaikka- ja enimmäissääntelyn muuttaminen. Valiokunnan käsittelyssä ja mie-
tinnössä on kiinnitetty erityisesti huomiota muun muassa taksiliikenteen palvelun laatuun,
kuljettajan lupavaatimuksiin ja hinnoitteluun.

Valiokunta haluaa turvata taksiasiakkaiden oikeusturvan säilyttämällä Trafin määritte-
lemän taksinkuljettajan kokeen, jossa vaaditaan muun muassa ainakin toisen kotimaisen
kielen osaaminen, nimenomaan suomen kielen osaaminen, ja riittävä paikallistuntemus.
Taksinkuljettajalla tulee olla edellytykset huolehtia asiakkaan turvallisuudesta ja ottaa
huomioon mahdolliset toimintarajoitukset. Taksinkuljettajilta edellytetään jatkossakin am-
mattitaitoista ajotaitoa ja henkilökohtaista soveltuvuutta tähän vaativaan työhön. Nyt tak-
siluvan haltijoista tulee aidosti yrittäjiä, jotka myös vastaavat, että heillä on ammattitaitoi-
set taksinkuljettajat jatkossakin. Taksiliikenteen harjoittaja vastaa, että taksinkuljettajalla
on taksinkuljettajan ajolupa.

Itseäni, kun olen kuunnellut tämänpäiväistä keskustelua, harmittaa se, että monissa pu-
heenvuoroissa on tavallaan syyllistetty taksinkuljettajia ja taksialaa aivan turhaan, sillä he
ovat ammattitaitoista ja palvelevaa väkeä kyllä tänäkin päivänä.

Kun nyt taksipalvelun hintasääntely muuttuu, niin jatkossa Trafi voi puuttua asiaan, mi-
käli hinnoittelun osalta todetaan olevan merkittäviä ongelmia. Valiokunnassa on kannettu
huolta myös taksien tunnistettavuudesta. Siksi on tärkeää, että taksiliikennettä suorittavan
ajoneuvon tulee olla asiakkaan tunnistettavissa. Samoin asiakkaan oikeusturvan kannalta
on tärkeää, että hinnoittelu on selvästi tiedossa ennen matkan alkua ja että asiakas saa mak-
33



Pöytäkirjan asiakohta PTK 36/2017 vp
sustaan taksamittarin tai vastaavan laitteen osoittaman kuitin. Jatkossakin siis takseissa
vaaditaan taksamittari tai luotettavuudeltaan ja tietosuojaltaan vastaava laite, kun hinta pe-
rustuu matkan tai matka-ajan mittaamiseen.

Kaiken kaikkiaan tämä laki liikenteen palveluista on ihmisten liikkumista ja tulevaisuu-
den tarpeita mahdollistava lakikokonaisuus, jota tulevat jatkossa täydentämään jo valmis-
telussa oleva kakkosvaihe sekä aikanaan myös kolmosvaihe. Siten saadaan sitten kaikki lii-
kennemuodot samalle viivalle.

Arvoisa puhemies! Valiokunnan mietinnössä olevat kolme lausumaa ovat aivan aiheel-
lisia ja perusteltuja. Niissä kiinnitetään huomiota siihen, että luvanvaraista liikennettä kos-
kevan sääntelyn noudattamisen viranomaisvalvonta säilyy tehokkaana eikä lupasääntelyn
keventämisen myötä saa syntyä harmaaseen talouteen tai markkinahäiriöihin liittyviä ilmi-
öitä sekä myös että valtioneuvosto seuraa tiiviisti nyt säädettävän lakikokonaisuuden vai-
kutuksia ja ryhtyy tarvittaessa viipymättä toimiin sääntelyn muuttamiseksi.

20.33 Markku Pakkanen kesk: Arvoisa herra puhemies! Hyvät edustajat! Laki liiken-
teen palveluista on nyt ollut salikäsittelyssä tänään, ja itse asiassa tämä on lähes vuoden ol-
lut eduskuntakäsittelyssä eri vaiheissa. Matkan varrella hallituksen esitys on muuttunut
toki paljon, ja tänään on sitten lopullisen esityksen salikeskustelun vuoro. Laissa lähdetään
liikkeelle siitä, että henkilökuljetukset ja niihin läheisesti liittyvät kuljetukset edustavat
noin 30 miljardin euron liikevaihtoa Suomessa ja siitä yksityisautoilun osuus on erittäin
merkittävä, laskentatavasta riippuen siellä yli 90 prosentin luokkaa. Tänään suurimman
huomion on keskustelussa saanut taksiliikenne, jonka osuus tästä potista on noin 1,5 pro-
senttia. Voimme siis syyllä sanoa, että taksiliikenne on merkittävin osa suomalaisesta hen-
kilöliikenteestä, jos tätä keskustelun määrää mietitään. 1,5 prosenttia on kuitenkin alan lii-
kevaihto koko potista, ja täysin vaille huomiota on jäänyt yksityisautoilu, jonka osuus on
sen lähes 90 prosenttia. Mielestäni tähän olisi tullut kiinnittää huomio paljon suuremmassa
määrin, kun kaiken kaikkiaan tänään on keskusteltu laista liikenteen palveluista.

Hyvää tässä hallituksen esityksessä on digitalisaation eteneminen, muun muassa lippu-
käytäntöjen yhtenäistämisessä eri kuljetusvälineiden kesken ja aikatauluinformaatio. Ai-
katauluista tiedottaminen on tätä päivää, ja se on digitalisaation kautta hyvä asia.

Taksien merkitsemiseen, taksikupuun, taksivaloon, on myös valiokuntakäsittelyssä
kiinnitetty huomio. Muistuttaisin kuitenkin, että jo olemassa oleva taksi Suomessa on hy-
vin merkitty taksikuvulla ja taksivalolla. Tässä hallituksen esityksessä on nostettu tämän-
tyyppisiä itsestään selviä asioita esille, jotta se päähuomio ilmeisesti saataisiin käännettyä
siitä suurimmasta kysymyksestä pois.

Hyvää tässä esityksessä on myös nuorten yrittäjien alalle tulo. Heille ei ole juurikaan mi-
tään vaatimuksia alalle tulolle. Nuhteettomuus, ja kun rikostausta on puhdas, niin lupa tak-
siyrittäjälle heltiää, ja kun se lupa on yrityskohtainen, niin määräsääntelystä luopumisen
myötä lupia tulee niin paljon kuin haluaa. Nuoret yrittäjät varmaan kiittävät tästä asiasta, ja
täällä salikeskustelussa on tänään hehkutettu myös paljon tämän asian puolesta.

Hyvää tässä varmaan on tämä vapaa hinnoittelukin, koska toki markkinataloudessa jos
eletään, vapaa hinta on aina se, mikä sillä hetkellä siitä kyydistä on maksimaalisesti saata-
vissa. Tästä myös nuoret yrittäjät varmasti kiittävät, koska vapaa hinnoitteluhan mahdol-
listaa myös huippuhinnat. Toki hintajoustoa tulee varmaan olemaan verrattuna nykyiseen
tämän päivän kiinteätaksaiseen hintajärjestelmään, mikä Suomessa on ollut. Tässä vapaas-
sa hinnoittelussa Trafilla on sitten mahdollisuus määritellä joku kattohinta, mutta jokainen
34



Pöytäkirjan asiakohta PTK 36/2017 vp
voi kuvitella, että jos vappuaatonyönä kokee, että on satasen maksanut jostain kyydistä,
niin kannattaako yöllä Trafin virkamiehelle soittaa ja alkaa nuhtelemaan ja vaatia asiasta
oikaisua? Tämä on sellainen kaunis toive, mutta ei normaalielämässä tule kyllä toteutu-
maan tämmöinen hintasääntely. Tietenkin sitten, jos jatkuvaa ylihinnoittelua jollain alueel-
la on, Trafi voi puuttua, mutta siinäkin tapauksessa ollaan jo koko lailla myöhässä, ja voin
sanoa, että kun maito on kaatunut, niin turhaa sitä on enää pyristellä.

Itse haluaisin tässä hallituksen esityksessä ja valiokunnan mietinnössä vertailla tilannet-
ta nykytilaan, koska tänään on käyty keskustelua siitä, mikä muuttuu ja mitä hyvää tässä
uudessa esityksessä on. Lupa on edelleen toki taksille edellytys, ja lupa on tulevaisuudessa
sitten yrityskohtainen. Tänä päivänähän lupa on autokohtainen, ja esimerkiksi luvan
myynti ei ole mahdollista, vaan se lupa luovutetaan pois takaisin ely-keskukselle, ja tällä
lailla seuraava yrittäjä, joka aloittaa, pääsee mahdollisimman pienin kustannuksin aloitta-
maan, koska hänen ei tarvitse itse liikenneluvasta maksaa kuin niin sanottu leimavero,
mikä on tänä päivänä muutaman sata euroa. Tätä on kovasti hehkutettu, että tämä on hyvä
asia, koska tästä tulee myyntitavaraa. Itse alalla 26 vuotta toimineena tiedän, että mikäli
aletaan tekemään bisnestä liikenneluvilla, se nostattaa välittömästi taksan hintaa ja näin ku-
luttajat sen maksavat. Mutta näin on tänään keskustelussa moneen otteeseen todettu, että
tämä on hyvä asia. Itse pidän sitä haitallisena ja huonona asiana.

Kyytien yhdistelyä on kovasti hehkutettu tässä uudessa esityksessä, ja se toki tulevai-
suudessa voi olla mahdollista. Tänä päivänä kuitenkin lainsäädäntö estää vielä elintarvike-
kuljetuksen, tavarankuljetuksen ja henkilökuljetuksen yhdistämisen säännöllisesti, koska
elintarvikekuljetuksissa on määrätyt kylmä- tai lämminsäädökset. Tänä päivänä taksi ei ole
siihen tarkoitukseen sopiva. Myös erilainen arvonlisäveropohja elintarvikkeitten kuljetta-
misessa, tavarankuljetuksessa ja henkilökuljetuksessa on iso kynnyskysymys, ja luulen,
että käytännön ongelmia myös tästä syntyy. No, tätä on pidetty uudistuksena, mutta mo-
neen otteeseen on todettu, että postin kuljettamista on taksi hoitanut Suomessa jo viime
vuosisadalta — joten se siitä uudistuksesta.

Kilpailun edellytyksethän tässä tietenkin on aina se yksi asia, mitä halutaan verrata, ja
täällä on annettu ymmärtää, että tasapuoliset kilpailun edellytykset on lain suuri tavoite. Se
pitää paikkansa, se on hyvä tavoite, mutta erilainen autoveropohja, autoverosäädökset,
mitkä ovat tällä hetkellä vielä voimassa — ja tässäkin esityksessä erityisesti painotetaan,
että autoveroasiaan ei puututa — luovat jo sellaisen tilanteen, että nuo tasapuoliset kilpai-
lun edellytykset eivät toteudu. Autoveroasiahan sinällänsä on hyvä: taksin autoveroetu,
4 800 euroa, säilyy. 1.7.2018 sitten kaikilla, joilla on se taksilupa taskussa, on mahdolli-
suus ostaa autoverovapaa auto, mutta mitään velvoitetta ei ole aloittaa taksiliikennettä,
koska luvansaanti ei ole millään lailla velvoittava vaan taksiluvan voi hankkia kuka vain
Suomessa ja niin mennä sitten autokauppaan ja ostaa tällaisen autoveroetuauton pois itsel-
leen ja ajella sitten sillä siviiliajoa niin paljon kuin haluaa, koska millään lailla ei velvoiteta
liikenteen aloittamista. Tänä päivänä, mikäli haluaa taksiluvan ja ottaa veroedun, on ehdot-
tomasti kuuden kuukauden sisällä aloitettava liikennöinti — ellei, niin luvan joutuu palaut-
tamaan ely-keskukselle ja toki autoveroedunkin joutuu sitten maksamaan autokauppiaalle,
mikäli on kerennyt auton ostaa. Elikkä tänä päivänä se on velvoite aloittaa, tulevaisuudes-
sa siinä ei ole mitään velvoitetta.

Harmaan talouden ongelmiin on myös kiinnitetty täällä paljon huomiota, ja tämä esitet-
ty lainsäädäntöuudistus verrattuna nykytilaan on erittäin monilta osin selvästi löysempi ja
mahdollistaa monella tapaa harmaan talouden tulon takaisin alalle, elikkä palataan noin 20
35



Pöytäkirjan asiakohta PTK 36/2017 vp
vuotta ajassa taaksepäin ja otetaan nämä Ruotsin 20 vuoden takaiset esimerkit käyttöön
Suomessa. Tämä on erittäin valitettavaa minusta, koska tässä olisi ollut mahdollisuus ottaa
naapurimaasta esimerkkiä ja mennä edes siihen, missä Ruotsi tällä hetkellä on. Siellähän
on monessa asiassa tultu takaisin, mutta valiokunnassa ja hallituksen esityksessä ei haluttu
ottaa Ruotsista eikä myöskään Tanskasta esimerkkiä vaan haluttiin käydä tämä asia. Tämä
asiahan ei ole missään maailmassa toteutunut niin. Kun liikennesäätelystä on luovuttu,
missään päin maailmaa tämä ei ole lähtenyt laskemaan kyytien hintoja eikä juurikaan ta-
loutta parantanut, vaan on lähdetty, voisiko sanoa, montun kautta aina yrittämään ja sitten
asioita on jouduttu uudestaan palauttamaan.

Taksien saatavuudesta on täällä kannettu myös huolta. Itse näen, että haja-asutusalueilla
taksin saatavuus heikkenee nykypäivästä, koska tänä päivänä asemapaikkavelvoite on ja
päivystysvelvoite ja kohtuullisen etäisyyden päästä on taksi saatavissa joka puolella Suo-
mea. 1.7.2018 tämä velvoite sitten poistuu, ja sitten mennään kysynnän ja tarjonnan mu-
kaan, ja jokainen voi kuvitella tilanteen, miten silloin käy: saatavuus heikkenee, ja toki sit-
ten hintakin siinä kyseisessä kyydissä aina menee markkinoiden mukaan. Maaseudun pal-
veluista on kannettu myös huolta, ja tämä saatavuuskysymys koskee erityisesti maaseutua.
Palvelut siellä mielestäni ovat selvästi uhanalaiset.

No, Ruotsin ja Tanskan esimerkkiä tuossa jo mainitsinkin. Olisin nähnyt viisaana, että
Suomi olisi ottanut naapurimaista nyt esimerkkiä ja mennyt tässä säädännössä Ruotsin ny-
kytilannetta vastaavaan tilanteeseen, kun haluttiin uudistuksia tehdä. Siellähän on nämä
säädökset ja harmaa talous saatu nyt hyvin hanskaan.

Vielä muutama sana taksien koulutuksesta ja kuljettajien koulutuksesta: Nyt yrittäjä-
koulutusta ei vaadita...

Puhemies Maria Lohela:  Edustaja Pakkanen, joudun muistuttamaan, että se 10 minuutin
suositus on kaikille sama puheenvuoron enimmäispituudeksi.

Okei, voin sitten jatkaa myöhemmin... Minulla olisi ollut kaksi kohtaa, mutta otan uu-
den 10 minuuttia sitten illan mittaan. Selvä, kiitoksia.

20.44 Hannu Hoskonen kesk: Arvoisa rouva puhemies! Lyhyesti omalta osaltani tähän
liikennekaarikeskusteluun vielä sen verran, että erittäin suuresti arvostan suomalaista tak-
siyrittäjyyttä, siellä ovat todelliset alan ammattilaiset. Ja tämä uusi lainsäädäntö, mikä nyt
on saanut liikennevaliokunnan mietinnössä lopullisen muotonsa, on mielestäni kohtuulli-
sen hyvä kompromissi. Totta kai sinne jää vielä muutamia ongelmia, joista emme kaikkea
edes tiedä vielä, koska uusi lakihan ei ole voimassa ja uutta käytäntöä olemassa, mutta on-
neksi laissahan on ihan selkeät, liikennevaliokunnan hyväksi harkitsemat lausumaehdotuk-
set, joiden perusteella sitten seurataan tilannetta ja tarvittaessa puututaan niihin ongelmiin,
mitä uusi lain tilanne aiheuttaa.

Ja kun edustaja Markku Pakkanen omassa puheenvuorossaan erinomaisesti nosti esille
näitä eri vaihtoehtoja ja eri ongelmia, mitä siihen voisi liittyä, niin allekirjoitan ne hänen
puheensa kaikki teesit. Ja toivon hartaasti, että kun uusi laki tulee voimaan, niin jos niitä
ongelmia tulee, niihin sitten aidosti ja välittömästi puututaan. Meillähän on läntisessä naa-
purissa Ruotsissa tästä esimerkkejä, mitä pahimmillaan voisi olla se taksiliikenteen epäon-
nistuminen, jos lainsäädäntö ei vastaa olemassa olevia olosuhteita. Mutta uskon, että lii-
kennevaliokunta on tätä asiaa asiantuntijakuulemisissa ja omassa pohdinnassaan tarkasti
36



Pöytäkirjan asiakohta PTK 36/2017 vp
miettinyt, ja mielestäni lopputulos, mikä on nyt saatu aikaiseksi, on hyvä, ja sitä tulee sit-
ten parantaa lähiaikoina tulevilla mahdollisilla lain korjauksilla.

Sitten vielä yksi asia, arvoisa rouva puhemies, on tämän tavarakuljetusliikenteen puolel-
la. Olen hyvin tyytyväinen siitä, että traktorien liikennelupamenettely poistuu. Liikennet-
raktorithan nykyisin pystyvät hyvin kätevästi kuljettamaan isojakin kuormia ja ihan turval-
lisesti, ja ne ovat hyviä esimerkiksi maaseutuolosuhteissa. Siellä, missä kuorma-autoja ja
isoja kaivinkoneita ei ole nopeasti saatavilla, tuommoinen liikennetraktori, jossa on etu-
kuormaaja, kyllä aika hyvin pystyy muun muassa teiden sorastukset hoitamaan itsenäisesti
ilman sen suurempia apuja. Siitä on suuri apu, ja se toimii todella tehokkaasti, ja nyt, kun
siltä liikennelupamenettely poistuu, se on monelle nuorelle yrittäjälle erittäin merkittävä
asia.

20.46 Jukka Kopra kok: Arvoisa rouva puhemies! Käsillä oleva esitys laiksi liikenteen
palveluista on huomattava ja kunnianhimoinen lainsäädäntöhanke. Tarkoitus on moderni-
soida liikenteen palveluiden sääntelyä ja tarjota toimijoille tasapuolisempia kilpailun mah-
dollisuuksia. Esitys vaikuttaa henkilö- ja tavaraliikenteen palveluiden sääntelyyn. Liiken-
nepalvelut ovat kautta maailman muuttumassa kovasti johtuen teknologian kehityksestä ja
uusista palveluinnovaatioista. Suomen lainsäädäntö ei ole tunnistanut maailman muuttu-
mista, ja siksi lakia on uudistettava. Lainsäädäntömme on oltava sellaista, että se mahdol-
listaa kehityksen ja eteenpäinmenemisen.

Liikennepalveluiden ja maailman muuttumisen vaikutuksia on vaikea yksityiskohtaises-
ti ennustaa ja arvioida, ja siksi valiokunta on rajoittanut hallituksen esittämiä muutoksia
joiltain osin sekä korostaa mietinnössään vaikutusten tiiviin seurannan ja tarvittaessa no-
pean reagoinnin merkitystä. Lain uudistamisen onnistumisen kannalta on kriittisen tärkeää
seurannalla varmistaa, että lain tavoitteet saavutetaan asiakkaan aseman, palveluiden saa-
tavuuden, sääntelytaakan vähentämisen, markkinoiden ja kilpailun tasapuolisuuden sekä
uudenlaisten liikennepalveluiden syntymisen osalta.

Kun rajapinnat liikkumispalveluja koskeviin olennaisiin tietoihin avataan ja säädetään
niiden yhteistoiminnasta, syntyy mahdollisuuksia uusille markkinointi-, myynti- ja palve-
luntuottamistavoille. Tarkoitus on edistää palveluiden kehittymistä asiakkaiden ehdoin va-
paan ja terveen kilpailun periaatteita noudattaen. Palveluntarjoajat voivat avoimien raja-
pintojen avulla kehittää liikkumispalvelutuotteita, auttaa asiakkaita matkaketjujen hahmot-
tamisessa ja ostamisessa ja niin edelleen. Näitä MaaS-palveluita ja -innovaatioita edistä-
mällä voidaan saada suomalaisille yrityksille uusia liiketoimintamahdollisuuksia ja mah-
dollisesti jopa merkittäviä vientituotteita.

Joukkoliikenteen osalta tässä uudistuksessa poistetaan kansallinen vaatimus erillisestä
reitti- ja kutsuliikenneluvasta. Kuorma- ja linja-autonkuljettajan ammattipätevyyksiä ke-
vennetään. Tavaraliikenteen harjoittajalta ei jatkossa vaadita pakollista yrittäjäkoulutusta
alle 3 500 kilon painoisen kaluston osalta ja liikenteen harjoittamisen luvanvaraisuuden
raja nostetaan niin ikään 3,5 tonniin. Yli 2 000 kilon painoisella autolla tavaran kuljettami-
nen ammattimaisesti vaatii siis kuitenkin rekisteröitymistä Trafin rekisteriin.

Arvoisa puhemies! Liikennekaaren valiokuntakäsittelyssä ylivoimaisesti eniten aikaa ja
työtä oli taksiliikenteen muutoksien ja niiden vaikutusten pohdinnassa. Valiokunta ei hy-
väksynyt alkuperäistä ministeriön esitystä sellaisenaan, vaan sitä täydennettiin matkan var-
rella, ja sen lisäksi valiokunta otti mietinnössään kantaa taksipalveluiden järjestämiseen.
Valiokunta on siis neuvotellut ministeriön kanssa lukuisia muutoksia matkan varrella.
37



Pöytäkirjan asiakohta PTK 36/2017 vp
Taksijärjestelmässä on siis tapahtumassa kolme isoa muutosta: luopuminen lupien mää-
räsääntelystä, hintasääntelystä ja asemapaikkavelvoitteesta. Näiden muutosten vaikutuk-
sia henkilöliikennepalveluihin on haluttu arvioida huolellisesti. Taksiliikenteen osalta va-
liokunnassa on käyty suuri määrä keskusteluja ja kuultu lähes 70:tä asiantuntijaa. Huomi-
onarvoista on, että perustuslakivaliokunta on lausunnossaan katsonut, että taksilupien mää-
räsääntelystä luopuminen on valtiosääntöoikeudellisesti perusteltua.

Taksiliikenneluvan saanti siis helpottuu merkittävästi. Enää se ei myöskään ole ajoneu-
vokohtainen. Lupaa ei kuitenkaan saa kuka tahansa jatkossakaan, vaan tietyt perusehdot on
täytettävä.

Alun perin esitysluonnoksen ajatuksena oli luopua kuljettajan ajoluvasta. Ajolupa säi-
lyy. Kurssivaatimus helpottuu olennaisesti, mutta kuljettajan soveltuvuus ja taidot mita-
taan kokeella jatkossakin ja tietty taito ja taso ja kyvyt on oltava. Valiokunta muun muassa
lisäsi lakiin vaatimuksen, että kuljettajan kielitaito ja esteettömyysosaaminen mitataan ko-
keella.

Taksin on oltava asiakkaalle helposti tunnistettavissa. Tästä säädellään erikseen. Ko-
koomukselle on tärkeää, että oikeus taksitunnisteiden käyttöön on vain taksiluvan haltijoil-
la. Tällä hetkellä keltaisen kuvun voi autonsa katolle laittaa kuka tahansa, eikä sitä aina-
kaan lailla ole kielletty.

Taksamittaria vastaava järjestelmä on oltava käytössä jatkossakin. Valiokunta on aset-
tanut tälle minimivaatimukset ja vaatii, että Liikenteen turvallisuusvirasto antaa tarkem-
mat määritykset vaadittavista laitteista. Luotettavuuden tason on oltava vähintään samalla
tasolla kuin nykyisissä taksamittareissa. Havaintojeni mukaan ei yksikään liikenteen väli-
tyspalvelu tällä hetkellä, ei suomalainen eikä ulkomainen, ole vielä toteuttanut taksamitta-
rin korvaavaa järjestelmää, joka täyttäisi nyt asetettavat vaatimukset, joita valiokunta pe-
nää, ja jossa esimerkiksi olisi automaattinen digitaalinen rajapinta sen varmistamiseksi,
että yhteiskunnalliset velvoitteet varmasti tulevat hoidettua.

Erityisen tarkkana tulee olla ulkomaisten välityspalveluiden osalta muun muassa sen
suhteen, että arvonlisävero ja muut vastuut maksetaan Suomeen. Tällä hetkellä asia ei ole
mitenkään itsestäänselvä. Edelleen: Joidenkin ulkomaisten välityspalveluiden osalta on
viitteitä siitä, että rahaliikenteen ja varsinaisen välityspalvelun hoitavatkin eri yhtiöt. Suo-
malaisen viranomaisen on seurattava toimintojen asianmukaisuutta tarkasti, sillä tällainen
järjestely hämärtää vastuuta ja antaa perusteen tarkastella perusteellisemmin kyseisten yri-
tysten tahtoa hoitaa yhteiskuntavastuunsa. Luonnollisestikaan uutuuksien huumassa ei tule
sallia minkäänlaista ketkuilua tai puliveivausta veronmaksun, vakuutusten tai muiden
työnantajamaksujen suhteen.

Valiokunta sisällytti mietintöönsä kolme lausumaa, joilla valtioneuvosto käytännössä
velvoitetaan seurantaan ja toimiin mahdollisten markkinahäiriöiden syntyessä ja harmaan
talouden suhteen. Edelleen: eduskunta vaatii valtioneuvostolta selvityksiä tämän lain vai-
kutuksista aina vuoteen 2022 asti, ja tarvittaessa valtioneuvoston on ryhdyttävä viipymättä
toimiin sääntelyn parantamiseksi, mikäli aihetta on.

Arvoisa puhemies! On kysytty, tarvitaanko tällaista uudistamista lainkaan. Mielenkiin-
toinen piirre asiantuntijakuulemisissa oli se, että kukaan kuultavista tai keskusteluun osal-
listuneista ei missään vaiheessa sanonut, että taksialalla tai henkilöliikenteessä menisi lii-
ketoiminnallisesti hyvin ja että nykytilanne kannattaa säilyttää tällaisenaan. Olen keskus-
tellut kymmenien taksiyrittäjien ja taksikuskien kanssa, eikä heistä yksikään ole todennut,
että ajettavaa on ihan riittävästi eikä enempää kaipaisi. Päinvastoin: jos jostain ollaan oltu
38



Pöytäkirjan asiakohta PTK 36/2017 vp
yhtä mieltä, niin ainakin siitä, että kyytejä ja ajettavaa pitäisi olla enemmän. Toisaalta on
käynyt myös ilmi, että kuljettajia on vaikea saada.

Nykykäytäntö on hankala, ja muutoksia siis tarvitaan. Varmasti moni taksialan toimija
joutuu miettimään omia toimintatapojaan. Kilpailun kirittävä vaikutus on yleisesti tunnet-
tu talouden tosiasia. Kun kilpailu lisääntyy liikennealalla, kuluttajan liikkumispalvelun
hintalapun voi kokonaisuutena tarkastellen odottaa pienenevän ja laadun paranevan. Kun
palveluja tarjotaan, yhdistellään ja käytetään monipuolisemmin ja tehokkaammin, on tämä
oletus perusteltu. Jos näin ei käy, on viranomaisen ja lainsäätäjän puututtava asiaan ja oh-
jattava säädöksillä siten, että tämänkin lakihankkeen perimmäinen tarkoitus toteutuu. Esi-
merkit maailmalta kertovat, niin kuin täällä tänään on todettu moneen kertaan, ettei tässä
onnistuminen ole mitenkään itsestäänselvää, ja siksi seuranta on tarpeen.

On erityisen tärkeää, että kilpailutilanne on reilu eikä kukaan saa epäreilua kilpailuetua
esimerkiksi ulkomaisesta alemmasta verokannasta tai muusta vastaavasta. Tähänkin valio-
kunta on kiinnittänyt huomiota. Kysymysmerkkejä on, sitä on turha kiistää. Esimerkiksi
taksien saatavuutta jatkossa on seurattava. Erityisesti haja-asutusalueilla asemapaikkavel-
voitteen poistumisen myötä on riski, ettei kyytiä ole tarjolla silloin, kun sitä tarvitaan. Tä-
hän on puututtava tarvittaessa ohjaavin toimin. Mikäli näin käy jossain säännöllisesti, voi
alueen liikenteestä vastaava viranomainen soveltaa palvelusopimusasetuksen mukaista
menettelyä ja hankkia taksiliikennettä avoimena, joukkoliikenteeseen verrattavana liiken-
teenä. Tällöin maksajana olisi yhteiskunta eikä taksiyrittäjä niin kuin tällä hetkellä.

Summa summarum: Edessä on suuri muutos liikenteen palveluissa. Tilanne on uusi ja
tarjoaa uusia mahdollisuuksia. Tämän lain myötä Suomeen syntyy aito liikkumispalvelu-
markkina ja mahdollisuuksia uudentyyppiselle liiketoiminnalle ja uusien innovaatioiden
helpommalle soveltamiselle. Tiedän, että joitain uudistus arveluttaa, ja toisaalta tiedän, että
moni suhtautuu tähän innostuneesti ja on jo ryhtynyt kehittämään toimintojaan. Maailma
muuttuu, ja toimintatavat kehittyvät. Tämä lainsäädäntö antaa Suomelle mahdollisuuden
olla kehityksessä mukana ja jopa näyttää muille suuntaa.

20.55 Juha Pylväs kesk: Arvoisa puhemies! Historia tuntee monia isoja muutoksia yh-
teiskunnassa. Näitä ovat muun muassa autoilun vastustaminen kansalaisten toimesta, eri-
tyisesti kaupungeissa 1960-luvulla henkilöautojen lisääntyessä ja virkamiesten siirtyessä
autopuolueeseen. Käytännössä tuolloin teitä suunniteltaessa ja rakennettaessa yksityisau-
toilua pyrittiin lisäämään tarkoituksella, koska se oli trendikästä. Onneksi tässä ei ihan
edetty hulluimpien visioiden mukaan, vaan nykyään kaikkia liikennemuotoja kehitetään
sopusoinnussa. Turvavyöpakkoa vastustettiin, koska se rajoitti yksilöiden vapauksia, sa-
moin nopeusrajoituksia. 1800-luvulla suhtauduttiin ilmassa liikkumiseen erittäin epäluu-
loisesti. Nyt todennäköisesti meistä jokainen on lentänyt useita kertoja, ja se on arkinen ja
turvallisin liikkumisen muoto.

Muutos on myös mahdollisuus. Liikenne kehittyy uusilla visioilla ja mahdollisuuksilla.
Tätä pitää tukea poliittisilla päätöksillä, ei vaikeuttaa. Siksi onkin ollut varsin surullista
kuulla täällä tänään, että taksiyrittäjät ovat ilman erittäin tiukkaa sääntelyä heti harmaan ta-
louden suurkuluttajia. Minun oma kokemukseni palveluyrittämisestä lähtee rehellisyydes-
tä ja luottamuksesta. Ilman sääntelyäkin palvelun pitää olla erinomaista, joustavaa ja vel-
vollisuudet hoidetaan lain mukaan.

Liikenne- ja viestintävaliokunnan mietintö liikennekaaresta ja eräistä siihen liittyvistä
laeista on laadittu varsin perusteellisesti. Lakiesitys on varsin uudistuksellinen, ja monia
39



Pöytäkirjan asiakohta PTK 36/2017 vp
uusia avauksia on lakiesitykseen otettu mukaan. Eniten keskustelua ovat herättäneet taksi-
liikenteen muutokset. Tavoitteena on jatkuvasti ollut taksiliikennetoiminnan mahdollista-
minen edelleen tulevaisuudessakin supistuvilla tilauskannoilla. Varsinkin maaseutualueil-
la ovat monet taksiyrittäjät lähes vain koululaiskuljettajia ja Kela-kyytien hoitajia. Varsi-
naiset asiakaskyydit ovat olleet melko vähissä pitkästä tolpalla päivystyksestä huolimatta.
Tähän on tulossa muutoksia, juuri näihin tiukkoihin säännöksiin. Kankea etusijajärjestel-
mään perustunut taksilupajärjestelmä poistuu, ja jatkossa lupa pitää olla yrittäjällä, olipa
hänellä niitä autoja sitten yksi tai useampia. Samoin linja-autoliikenteelle tehdään paljon
sääntelyn poistamista ja mahdollistetaan entistä yrittäjämäisempää toimintaa ilman jatku-
vaa lupien hakemista erilaisiin uusiin reitteihin tai toimintaideoihin. Tällä lailla rakenne-
taan pohjaa tulevaisuuden liikenteen palveluille. Tällä lailla saadaan hyvä perusta hyödyn-
tää digitalisaatiota entistä enemmän tulevaisuuden palvelukokonaisuuksille. Perusajatuk-
sena olisi edelleen, että keskiössä olisi asiakas järjestelmän sijaan. Minä ainakin luotan
suomalaisen taksialan ammattilaisiin, jotka tämän muutoksen myötä nopeasti kehittävät
omaa yritystoimintaansa lain sallimiin laajempiin kokonaisuuksiin.

Arvoisa puhemies! Toinen tärkeä kokonaisuus tässä laissa on tavaraliikennetoiminnan
helpottaminen. Perimmäisenä ajatuksena on helpottaa ilman kankeaa lupajärjestelmää suo-
ritettavaa tavaraliikennetoimintaa. Toiminta, jolla on vähäinen vaikutus kuljetusmarkki-
noihin, ei edellytä jatkossa liikennelupaa. Tämä ratkaisu on todella toivottu ja oikeansuun-
tainen norminpurku. Tältä osin normeja on hyvä purkaa myös pitempään. Lain mukaan
muun muassa traktoriliikennelupa poistuu enintään 60 kilometriä tunnissa kulkevilta trak-
toreilta. Tämä helpottaa varsinkin maansiirtotehtävissä olevien traktoriyrittäjien toimin-
taa. Toisin kuin monet haluavat pelotella, traktoriliikennöinti suoritetaan yleensä siellä,
mihin kuorma-autoilla ei pääse. Toiminta-alueet ovat siten toisiaan täydentäviä eivätkä kil-
pailevia. Näin helpotetaan hankalissa olosuhteissa olevien maanrakennustöiden sujuvam-
paa ja edullisempaa toteutumista. Samalla myös valvontaresursseja säästetään merkittä-
västi, kun ylimääräisiä sääntelyrajoja vähennetään. Käytännössä monet yrittäjät ovat tus-
kastuneet ilmiantojen ja valvontojen noidankehään, jota onneksi tällä esityksellä ainakin
vähennetään.

Täällä tänään esillä olleisiin väitteisiin siitä, että nyt kossit alkavat traktorilla ajella kuut-
takymppiä: Käytännössä tuollaisia traktoreita ei Suomesta löydy. Laki sallii, mutta käytän-
nössä sellaisia ei ole. Toki traktorit kulkevat reilua viittäkymppiä jo nykyisinkin. Niiltä
osin kauhukuvien luominen on harhauttavaa, koska nykyisinkään liikenneriskit eivät ole
uhkamaalauksista huolimatta lisääntyneet. Tässä esityksessä vapautetaan ne vain liikenne-
luvasta, ei ajoluvasta.

Arvoisa puhemies! Tämä lakiesitys on kannatettava. Vaikka joitain huolia lakiesityk-
seen liittyy, pidän kokonaisuutta oikeansuuntaisena.

Valiokunta on mietintöön lisännyt kolme lausumaehdotusta, joita pidän varsin onnistu-
neina ja kannatettavina.

21.01 Harry Wallin sd: Arvoisa puhemies! Hallitus on ottanut suuren riskin lähtiessään
romuttamaan Suomen erinomaisesti toimivaa taksijärjestelmää. Liikennekaariesityksestä
näkyi jo alusta alkaen poliittinen tavoite lähteä purkamaan itse asiassa muihin maihin näh-
den varsin vähän säänneltyä lupajärjestelmää. Sääntelyn härkäpäinen purku on ollut minis-
teri Bernerin kunnianhimoinen tavoite, ja liikennekaariesitys on tehty tämän linjauksen
pohjalta välittämättä sen vaikutuksista maamme elintärkeisiin liikennepalveluihin, jotka
40



Pöytäkirjan asiakohta PTK 36/2017 vp
ovat etenkin maaseutualueilla kansalaisille ja kunnille sekä Kelalle muiden liikennepalve-
lujen puuttuessa elintärkeitä.

On huomattava, että taksien säätely on pääsääntö koko Länsi-Euroopassa ja jopa Yhdys-
valloissa. Missään ei ole vielä tehty onnistunutta taksialan säätelyn purkua, vaan nekin har-
vat maat, jotka ovat tähän lähteneet, Ruotsi, Hollanti ja Irlanti, potevat valtavia ongelmia ja
tekevät koko ajan uutta säätelyä epäkohtien korjaamiseksi. Miten pelkkään markkinata-
louteen perustuva malli voisi onnistua harvaan asutussa Suomessa, jossa kansalaiset ja yh-
teiskunnan vastuulla olevat taksipalvelut ovat täysin riippuvaisia toimivasta taksijärjestel-
mästä? Tämän vuoksi Tanska, Islanti ja jopa varakas Norja pitävät edelleen voimassa tak-
silupien ja taksimaksujen säätelyä, koska se on halvin keino turvata palvelut koko maassa
ja kaikkina aikoina.

Poikkeuksena on Ruotsi, jonka taksiliikenteen mallia ei ole aikaisemmin tänne haluttu.
Toki lupamäärien säätely on siellä lopetettu mutta se on korvattu tiukalla muulla säätelyl-
lä, niin sanotulla soveltuvuusharkinnalla. Lähtökohtana on se, että maaseutualueiden pal-
velut ostetaan yhteiskunnan rahalla.

Mikäli tämä hallituksen esitys hyväksytään, merkitsee se suurelta osin taksipalvelujen
voimakasta heikennystä tai jopa loppumista useissa maaseutumaisissa kunnissa. Uber-tak-
siliikenne on laitonta, näin totesi Helsingin hovioikeus, kun se tuomitsi kaksi kuljettajaa
sakkoihin ja vahingonkorvauksiin luvattoman taksiliikenteen harjoittamisesta. Tosiasialli-
sesti Suomessa tietyt tahot myös liikenne- ja viestintäministeriössä innostuivat kyytipalve-
lu Uberin rantautumisesta Eurooppaan ja myös Suomeen, vaikka jopa sokea Kreettakin nä-
ki, että toiminta on voimassa olevan taksilainsäädännön vastaista.

On huomattava, että tähän Uber-ylistämiseen lähtivät myös monet mediat. Äänenpainot
kyllä laantuivat sen jälkeen, kun Saksassa, Ranskassa, Espanjassa, Belgiassa ja Ruotsissa
toiminta laittomana kiellettiin. Valiokunnassa on ollut esillä vaihtoehto, jossa lupa tarvit-
taisiin aina, kun kuljetuksia hoidetaan korvausta vastaan. Nykykäytäntöä vastaavat poik-
keukset olisi lueteltu erikseen, kuten satunnainen yhteisajaminen vastavuoroisesti tai pien-
tä korvausta vastaan, lasten kuljettaminen harrastuksiin, vaikka siitä jotain korvausta mak-
settaisiinkin, siis yleensä sellaiset tilanteet, joissa ei ole kyse taksityyppisestä toiminnasta.
Selkeä rajanveto ei hallituspuolueille kelvannut, joten epäillä sopii, että tässä haetaan taas
jotain porsaanreikää Uberille tai jollekin muulle toiminnalle, johon ei haluta esimerkiksi
tulojen salaamisen vuoksi hakea liikennelupaa.

Erittäin huonoa lakiesityksessä on myös lähes kaiken koulutuksen karsiminen pois ny-
kykäytännöstä. Koulutus on esityksen mukaan tarkoitus sälyttää yrityksille. Kuitenkin uusi
tyypillinen yritys on yhden henkilön harjoittama taksiyritys. Sehän siis tulisi alalle usein
ulkomaalaistaustaisena ilman minkäänlaista yrittäjäkoulutusta. Valiokunnassa kuljettajia
koskevaa sääntöä sentään muutettiin sen verran, että kuljettajiksi aikovilta vaaditaan jon-
kinlainen koe.

Ruotsista ei ole haluttu kokemuksia ottaa, vaikka olisi jotain kannattanut kuitenkin sel-
vittää. Ruotsissa vaaditaan kuluttajansuojan ja verotuksen vuoksi takseissa luvat ja oikeat
taksamittarit. Taksien pitää, kuten muissakin Euroopan maissa, näyttää takseilta. Vaadi-
taan myös taksamittarit, joilta saadaan suoraan tiedot ilman mitään pilvipalveluja verotus-
ta ja palkanmaksua varten. Täällä valiokunnassa jopa Trafin edustajat pitivät taksamittaria
kilpailun esteenä korkean hankintahinnan vuoksi. Nykyaikainen, jopa Suomessa valmis-
tettu, taksamittari uudella tiedon taltioivalla tekniikalla maksaa noin 700 euroa. Ei voine
olla kenenkään yrittäjätoiminnan aloittamisen este.
41



Pöytäkirjan asiakohta PTK 36/2017 vp
Miten hoidetaan asiakkaan ja kuljettajan väliset riitatapaukset, kun matkan hinnasta syn-
tyy ristiriita? Ruotsissa kuljettajat, niin sanotut friåkaret, ovat olleet suurissa Ruotsin kau-
pungeissa suuri ongelma muun muassa ylisuuren hinnoittelun vuoksi. Näille ei Ruotsissa
voida mitään, kun vahvistettua enimmäistaksaa ei ole. Suomessa nykyisin on, jatkossa esi-
tyksen mukaan ei. Kun väärinkäytöksiä hinnoittelun osalta alkaa esiintyä, koska Trafi mää-
rää hintakaton ja kenelle — kaikille vaiko väärinkäytöksiin syyllistyneille?

Hallituksen tavoitteena on vähentää byrokratiaa. Ihmettelen vain, miten se voi onnistua.
Nykyisin taksiasioita hoitaa valtakunnassa noin 15 henkilöä, siis 10 000 yrittäjän ja noin
15 000 kuljettajan ammattia. Miettikääpä, paljonko tuohon verrattuna tarvitaan väkeä
vaikkapa vain kuluttajavalitusten käsittelyyn tai rikosten selvittelyyn, jota väistämättä täl-
lä lakiesityksellä taksiliikenteeseen syntyy. Siitä ei ole epäilystäkään.

On myös syytä huomioida, että taksialan jo rakentamat keskitettyihin tilausjärjestelmiin
ja yhteiskunnallisiin kuljetuksiin perustuvat kuljetukset ovat säästäneet jo nyt yhteiskun-
nan varoja pelkästään Kela-kuljetuksissa noin 20 miljoonaa euroa vuositasolla.

Oma lukunsa on vielä hallituksen esityksen mukaan taksiliikenteessä käytettävä kalus-
to. Mitä tekevät takseina kuorma- ja pakettiautot, kevyet ja raskaat kolmipyörät ja nelipyö-
rät ja niin edelleen? Läntisessä Euroopassa ja muuallakin halutaan, että taksit ovat uusia ja
vähäpäästöisiä henkilöautoja.

Mikäli tämä esitys hyväksytään, se tulee aiheuttamaan suunnattoman epävarmuuden
alan yrittäjien ja heidän perheidensä toimeentuloon. Rajut muutokset tulisivat kosketta-
maan nuoria, vasta luvan saaneita yrittäjiä, joilla on velkarahalla hankittu auto ja laitteet.
Syntyykö ulkomailta tulevien taksien suuryritysten kautta Suomeen halvat taksihinnat ja
jäävätkö verorahat Suomeen? Oma arvioni on, että voitot menevät ohi verotuksen samaan
osoitteeseen kuin Uberinkin voitot. Tästä laskun maksaa suomalainen taksin pienyrittäjä ja
heidän kuljettajansa.

Kannatan, että lakiesitys hylätään ainakin taksiliikenteen säännösten osalta ja uusi val-
mistelu aloitetaan nykyisten taksisäännösten pohjalta. Pohjaksi asetetaan alueelliset lupa-
kiintiöt, asemapaikat ja kuluttajataksa, joka on myös kuluttajaa suojaava enimmäistaksa.
Luvat ovat joukkoliikennelain tapaan autokohtaisia ja takseina voitaisiin käyttää vain uu-
sia, vähäpäästöisiä henkilöautoja. Laatuvaatimuksista ja nykyisen koulutuksen laajuudes-
ta sekä alan yrittäjien ja kuljettajien osalta pidetään kiinni, jolloin alan peruskoulutustaso ja
taksipalvelujen laatu säilyy.

Lopuksi. Helsingin ja Uudenmaan taksiyrittäjät julkaisivat asiantuntijanäkemyksen,
mitä tulee tapahtumaan, jos hallituksen esitys hyväksytään: "Uusi laki johtaisi sekavaan
järjestelmään, jonka ongelmat ovat tuttuja esimerkiksi Tukholmassa ja Tallinnassa. Val-
vonnan puuttuessa hinnat voivat olla käytännössä mitä tahansa, eikä kukaan takaa päivys-
tystä harvaan asutetuille alueille. Vastuu ja vahingot kaatuvat matkustajille. Juuri näistä
syistä Tukholmassa on palattu säännellympään malliin. Perinteiset taksit eivät toki ole ka-
toamassa. Sen sijaan suomalainen taksiala sellaisena kuin se on palvellut 111 vuoden ajan
on jäämässä historiaan. Uudet toimijat voivat tuoda kasvua, mutta pelkona on se, että se
kohdistuu harmaan talouden alueelle." Taksiyrittäjät toteavat, että liikennekaarihanketta
puoltavien vastuulla on ratkaista, miten palveluiden laatu ja toiminnan rehellisyys tulevai-
suudessa varmistetaan, taksimatkustamisen kun ei kuulu olla onnenkauppaa.

Lopuksi haluan kiittää edustaja Pakkasta asiantuntevasta puheenvuorosta ja erityisesti
siitä rehellisestä puheesta, jonka piditte täältä pöntöstä. [Markku Pakkanen: Kiitos!]
42



Pöytäkirjan asiakohta PTK 36/2017 vp
21.10 Ari Jalonen ps: Arvoisa puhemies! Aloitin esittelypuheenvuoron toteamalla, että
tämä lainsäädäntö muuttuu paljon ja se muuttuu periaatteellisesti, mikä johtaa siihen, että
joillakin voi olla vaikeuksia ymmärtää, mitä tässä säädetään. On todella paljon vääriä kä-
sityksiä, kuten esimerkiksi äskeisessä puheessa se, että mitä nyt nämä kuorma-autot ja
nämä tarkoittavat, miten ne liittyvät tähän taksiliikenteeseen. Jos toimittaisiin tosiaan niin
kuin tämä äskeinen näkemys oli, niin silloin näillä voisi nimenomaan liikennöidä ilman lu-
paa ja velvoitteet eivät tulisi koskemaan niitä, jolloin liikenne vapautuisi. Eli tämä dema-
reitten vastalause ohjaa nykyiset taksit säädöksiensä vangiksi eivätkä ne pääsisi, ainakin
vaarantaisivat sen, käytännössä niihin liikenneketjuihin, ja todennäköisesti Kelan kyydit-
kin jäisivät saamatta. Eli tämän lain henkeä, kun se on mahdollistava, ei pystytä enää tässä
kohtaa korjaamaan.

Täällä on perussuomalaisten kimppuun hyökätty tämmöisillä väärillä valheilla. Kerron
hieman, miten tähän tilanteeseen on päädytty ja miten tämä juttu on mennyt. Kun ministeri
Berner toi keskusteluun sen ensimmäisen esityksensä, missä oli muun muassa tämä kymp-
pitonnin puuhasteluraja, ja silloin ei olisi tarvinnut mitään velvoitteita olla mihinkään
suuntaan, niin se ei käynyt tosiaan perussuomalaisille [Mirja Vehkaperän välihuuto — Ari
Torniaisen välihuuto] — silloin kun se oli lausuntokierroksella, joo, täsmennetään. Hyvä.
Eli silloin kun se ensimmäinen muotoilu tuli siitä, käytetään nyt muotoilu-termiä, ja se ei
perussuomalaisille käynyt, ja se ei käynyt Taksiliitolle.

Sitten kun ajan saatossa, keskustelujen saatossa kävi ilmi, että tätä ei nyt saada semmoi-
sessa muodossa läpi, että taksin nykylainsäädäntö olisi mukana tässä liikennekaariesityk-
sessä, niin siinä vaiheessa Taksiliitto muutti linjaansa, vaihtoi sen B-vaihtoehtonsa, joka on
siis markkinaehtoinen liikenne tietyin säädellyin kuvioin, ja siinä vaiheessa myös sitten pe-
russuomalaiset siirtyivät keskustelujen jälkeen vastaavalle linjalle, ja näin ollen Taksiliit-
toa kuunnellen päädyttiin liikennekaareen. Eli liikennekaari kun tuli tänne, niin siinä oli
sitten pohjana markkinaehtoinen liikennekuvio. Kun siitä mentiin eteenpäin ja tehtiin täs-
mennyksiä, niin edelleenkin on Taksiliitto ollut mukana, sitä on kuultu. Ja osa näistä tie-
doista, mitkä julkisuudessa nyt menevät vähän sinne sun tänne, on tämmöistä väärään tie-
toon pohjautuvaa.

Nyt on joka tapauksessa valiokunnassa tehty näille pykälämuotoiluille, mitä meillä nyt
on käytössä, niin hyvä mietintö, lainsäädäntö kuin se on mahdollista. Nyt se tulee esimer-
kiksi niin, että vaikka lupien määrä ei ole enää rajoitettu, niin samat lupaehdot koskevat
kaikkia, esimerkiksi niin, että sen ajoneuvon tulee olla ammattiliikenteeseen rekisteröity,
ja sitä kautta tulevat tietyt laatuvaatimukset, muun muassa vakuutukset, katsastukset ynnä
muut. Täällä on väitetty, että lupaa ei tarvitse olla mukana autossa. Se on väärää tietoa.
Lupa pitää olla autossa mukana. Siellä pitää olla myös kuljettajan tiedot mukana, elikkä
siellä autossa pitää olla kahden luvan tiedot matkassa. Matkanvälitysjärjestelmällä, on se
sitten missä tahansa ja minkämoisessa järjestelmässä tahansa, kaikki maksuliikennetiedot,
mitä on tiedossa, on ilmoitettava. Nämä ovat niitä kohtia, jotka on valiokunnan pöydän ym-
pärillä nähty erittäin tärkeiksi, ja näitä tullaan paimentamaan. Jos on jotain epäilystä, että
tämä kirjoitusasu on jotenkin niin, että se voisi aiheuttaa tulkintavaikeuksia, niin sitten kak-
kos- ja kolmosvaiheessa tähän tullaan palaamaan. Se on valiokunnan henki, että kaikesta
rahaliikenteestä ilmoitetaan aina kaikki tiedot eteenpäin. Tämä on sitä harmaan talouden
torjuntaa. Tämä on joka tapauksessa niin tasapuoliseksi tehty kuin pystyy.

No, ydinhän tässä oli tosiaan se, että kaikkien liikennemuotojen tulee olla tässä samassa
lakisääntelyssä. Jos taksi jostain syystä olisi tästä ulkopuolella, niin kuin esimerkiksi de-
43



Pöytäkirjan asiakohta PTK 36/2017 vp
mareitten vastalauseessa ilmoitetaan tai ehdotetaan, tarkoittaa se sitä, niin kuin olen jo sa-
nonut aikaisemminkin, että se vaarantaa sen, että ne eivät pääse näihin matkaketjuihin mu-
kaan eivätkä ne pääse edes Kela-kyyteihin mukaan, mikä tarkoittaisi sitä, että taksiyrittäji-
en tulot romahtaisivat, koska tämän lain muoto on semmoinen, että se mahdollistaa muun-
laisen toiminnan. Se olisi ollut mahdollista kirjoittaa silloin sen alkuperäisen perussuoma-
laisten tavoitteen mukaan, elikkä koko laki olisi muotoiltu niin, että taksi toimii sen sään-
telyn perusteella, mikä nyt tällä hetkellä on. Mutta kun se on kirjoitettu tähän muotoon, niin
sitä ei pysty ottamaan pois ilman, että taksi kärsii. Tämä mahdollistaa nyt siis nämä mat-
kaketjut.

Nyt täällä pääkaupunkiseudullahan on ollut MaaS-kokeilu. Mitä siitä on kuultu uutisia,
niin se on toiminut juuri niitten odotusten mukaan, mitä näiltä matkaketjuilta odotetaan,
elikkä kokeilijat ovat vähentäneet oman auton käyttöä ja lisänneet joukkoliikenteen ja tak-
sin käyttöä, joka on osana joukkoliikennettä. Tämä tarkoittaa, kun puhdasta rahaa käyte-
tään taksiliikenteeseen enemmän, taksiyrittäjien tulojen lisääntymistä. Se tarkoittaa myös
sitä, että sen ihmisen, joka on liittynyt näihin palveluihin, menot pienenevät, koska sitä
omaa autoa ei välttämättä tarvita. Tämä toimii silloin, kun tämä lähtee kunnolla mene-
mään. Nythän on vasta kokeilu. Silloin kun tämä lähtee kunnolla menemään ja se tulee, täs-
sä ympäri maailmaa on hyviä paikkoja, mistä se kehittyy, niin siinä vaiheessa tästä hyöty-
vät taksiyrittäjät, joukkoliikenneyrittäjät ylipäätänsä ja koko kansa, koska silloin joukko-
liikenteen olemassaolo lisääntyy ja sen käytettävyys lisääntyy.

Niin tai näin, perussuomalaiset ovat koko ajan puolustaneet suomalaista taksia, Suomen
kansaa. Tällä pykäläkokoonpanolla, pykälämuotoilulla, minkä tässä on nyt hallitus valin-
nut ja Taksiliitto siunannut, tämä on niin hyvä kuin tällä pykälämuotoilulla saa. Kiitoksia
tästä.

21.20 Markku Pakkanen kesk: Arvoisa rouva puhemies! Jatkan siitä, mihin edellisellä
kerralla jäin, elikkä hallituksen esityksen koulutusosioon haluaisin vielä puuttua.

Tässä esityksessä luovutaan lähes kaikesta siitä koulutuksesta, mitä tänä päivänä tak-
siyrittäjältä vaaditaan: yrittäjäkoulutusvaatimus lopetetaan, taksinkuljettajalle kuljettaja-
koulutus, mikä on viikon mittainen koulutus, ja on vain tämä koe. Itse arvostan koulutusta,
ja suomalaista koulutusta myös yrittäjille pidän tärkeänä. Tämä on sinällänsä vähän häm-
mästyttävä linjaus tässä asiassa, että kun on kyse henkilökuljetuksista, pienistä lapsista tai
vammaisista, niin niiden kuljettajalla ei ole koulutusvaatimusta siihen määrään nähden
kuin tänä päivänä, vaan niistä ollaan valmiita luopumaan, kun taas raskaan liikenteen ja
linja-auton koulutuksesta valiokunnassa tiedetään, että sinne kouluttajavaateet tulevat jää-
mään ja sitä koulutusasiaa ei missään vaiheessa haluttukaan kyseenalaistaa. Minun mieles-
täni olisi ollut linjakasta, että myös takseissa olisi säilynyt tämä koulutusvaade, toisaalta
sitten linja-autoissa ja kuorma-autoissa olisi luovuttu koulutusvaateesta, mutta kyllä minä
arvostan tätä koulutusta ja pidän tärkeänä, että laadukkaan taksipalvelun yksi edellytys on,
että kuljettajat ja luvanhaltijat tietävät lainsäädäntöasiat riittävällä tarkkuudella eivätkä
pelkästään ole palvelualttiita ja hallitsevat kielen ja paikkakuntatuntemus on riittävä, niin
kuin esityksessä sanotaan.

Täällä on monessa puheenvuorossa kiinnitetty huomiota taksin kannattavuuteen ja on
arvioitu, että tämä on huonoa bisnestä. Ministeri omalla suullaanhan tänään sanoi, että tak-
si on toinen huippubisnes apteekkialan lisäksi Suomessa, ja siitä lausumasta ymmärränkin
sen, että mikä vimma nyt sitten on muuttaa tätä nykyjärjestelmää. Meillähän apteekkialaa-
44



Pöytäkirjan asiakohta PTK 36/2017 vp
kin kovasti ollaan suunnittelemassa uusiksi, ja jos tämä on se motivaatio muuttaa suoma-
laista taksijärjestelmää, niin pidän sitä hiukan erikoisena alana.

Tiedän, että monella taksiyrittäjällä on toiveita lisää: ansioita lisää, ajokilometrejä. Itse
kuitenkin 26 vuotta alalla toimineena minulla ei ole yhtään miinusmerkkistä vuotta ollut.
Tietysti tällainen asiahan ei kelpaa asiantuntijalausunnoksi, koska se on omakohtainen ko-
kemus, mutta kyllä minä olen ainakin toistaiseksi pystynyt harrastamaan ja tekemään kan-
nattavaa taksitoimintaa Suomessa.

On nostettu keskusteluun myös ulkolaiset kyydinvälitysjärjestelmät, ja niin kuin valio-
kunnassa saatiin kuulla, niin tämän esityksen myötä, jos se menee tässä muodossa läpi, 1.7.
2018 muun muassa Uber on sitten laillista toimintaa Suomessa, koska silloin kuljettaja, jol-
la on lupa ja tämä tilausvälitys, mikä nyt on jo luvallista — sillä on yhteys — on luvallinen
kuljettaja ja Uber-välitystoiminta on luvallista sinä päivänä. Silloin ei enää lainsäätäjä tai
viranomainen pääse tähän asiaan kiinni. Siksi itse halusin siihen ammattimaisen liikenteen
määritelmään tiukemman määritelmän, elikkä olisi ollut tämä "korvausta vastaan" -toimin-
ta, mutta sitä ei valiokunnassa saatu läpi, ja se neuvottelutuloksen kautta Taksiliiton ja mi-
nisteriön neuvottelussa jäi siihen muotoon, missä se tässä yhteydessä esityksessä oli, mutta
se mahdollistaa sitten tulevaisuudessa tämäntyyppisen liiketoiminnan.

Työnantajavelvoitteista ja niiden noudattamisesta. Tällä hetkellä taksityönantajat nou-
dattavat omia alansa sopimuksia ja neuvotteluita. Tulevaisuudessa en olisi niinkään var-
ma, jos alalle tulee sitten kovin kirjavaa yrittäjäporukkaa mukaan. Kuljettajien ammattitai-
to ja velvoitteet on täällä monissa puheenvuoroissa hiukan jopa kyseenalaistettukin, ja us-
kon, että yksi tapa harmaata taloutta on välttää työnantajavelvoitteita, ja uudella yrittäjällä
tietysti houkutus tulla alalle on kovasti sellainen, että vältetään ylimääräisiä kuluja. Nämä
ovat hankalia. Ja olinkin aika yllättynyt, että muun muassa näissä opposition omissa muu-
tosesityksissä ei millään lailla kiinnitetty kuljettajan asemaan huomiota, ja tätä pidin vähän
huonona linjauksena. Olisin odottanut, että vasemmistopuolueet ainakin ovat huolissaan
taksinkuljettajan tilanteesta, mistä itse kannan kovasti myös huolta, koska tälläkin hetkellä
kolmelle vakituiselle kuljettajalle palkkaa maksan.

Sitten kaiken kaikkiaan tämä uudistushan ei ole tosiaankaan missään muualla päin maa-
ilmassa onnistunut, näin kova vapauttaminen, ilman säädöksiä mennä tähän linjaukseen.
Toivotaan tietenkin, että se Suomessa onnistuu. Suomi olisi ensimmäinen maa, joka pys-
tyisi tämän vapauttamisen tekemään niin, että kaikki menee hyvin. Kovasti valiokunta it-
sekin on epäileväinen, koska on laittanut omat lausumat tähän omaan esitykseensä, kolme
lausumaa, ja on kova huoli harmaan talouden seurannasta, niin kyllä kai rehellisyyttä on
tunnistaa, että kyllä tässä nyt sellaista esitystä tehdään, mistä kannetaan kovasti huolta.
Tämä kuuluisa suomalainen luotettava taksijärjestelmä on kyllä nyt suuresti uhanalainen.

Suomalainen taksi ei kuole tähän esitykseen. Suomalainen taksi pärjää kyllä. Tässä
asiassa suurin menettäjä on suomalainen yhteiskunta. Se menettää mielestäni merkittävän
määrän verotuloja tässä harmaan talouden mahdollisuudessa. Tämä ehkä kuulostaa jo vä-
hän jankkaamiselta tästä harmaasta taloudesta, mutta otetaan nyt esimerkiksi tämä mittari
tai vastaavan tyylinen laite siihen autoon, niin se jo mahdollistaa niin monta välivaihetta,
että harmaan talouden niin sanottu rintataskuun laittaminen tulee ilman muuta houkuttele-
vaksi vaihtoehdoksi. Mikäli alalle tulee tuollainen määrä uutta toimijaa, niin kuin esityk-
sessä on arvioitu, että tuhatmäärin tulee uusia takseja liikenteeseen erityisesti täällä pää-
kaupunkiseudulla, niin tilanne on äärimmäisen hankala silloin, kun tämä uusi tilanne syn-
tyy. Houkutus hoitaa asioita hieman väljemmin tulee ilman muuta. Tästä syystä uskon, että
45



Pöytäkirjan asiakohta PTK 36/2017 vp
suomalainen yhteiskunta on suurin menettäjä tässä. Suomalainen taksi tulee selviämään
tästäkin. Ja jos tässä on liikenneministeriöllä ajatuksena, että saadaan suomalainen tak-
siyrittäjä polvilleen, niin se ei tule toteutumaan tässäkään esityksessä.

Taksien hinnoista ja niiden näyttämisestä. Elikkä kun hinta pitää kertoa etukäteen, niin
haluaisin nyt vielä nostaa yhden esimerkin. Meillähän on Suomessa pitkään ollut lentoken-
tällä nämä keltaiset taksit ja siellähän on ollut hinta kerrottuna, paljonko kyyti maksaa len-
tokentältä Helsinkiin. Tämä on ollut ihan normaali käytäntö, luvanvaraista toimintaa, lail-
lista toimintaa. Sitäkään varten ei olisi tällaista uudistusta tarvinnut tehdä. Jos oikein tark-
kaavainen kuluttaja on huomannut, niin se tarjous saattaa olla joskus 25 euroa per henkilö
Helsingin keskustaan, vaikka hotelli Marskiin sieltä. Sitten siinä odotellaan 4—5 matkus-
tajaa ja kaikki maksavat sen 25 euroa tälle yritykselle, no se on sataviisikymppiä. Se on
erinomaisen hyvä keikka sille taksiyrittäjälle. Totta kai tämä yksittäinen asiakas saa edul-
lisen kyydin, 25 euroa. Mutta jos tämä kyseinen ryhmä olisi valinnut siitä taksijonosta sel-
laisen auton, mihin mahtuu vaikka kuusi matkustajaa, niin se sama kyyti olisi maksanut tä-
män päivän hinnoittelulla lentoasemalta tuohon hotelli Marskille noin 75—80 euroa, ja se
kun olisi jaettu kuudelle, niin siitä olisi tullut sellainen 13—14 euroa normaalilla käytän-
nöllä ja normaalilla taksalla. Tätä pidetään nyt sitten uudistuksena, että tämä 25 euroa on-
kin kuluttajalle edullinen kyyti, mutta tätä normaalia 13—14 euron taksaa pidetään suoma-
laisen taksin hinnan kannalta liian korkeana. Itse tunnen tämän asian kovin hyvin, koska
kotiseudullani Kouvolassa nuoret erityisesti harrastavat tällaista porukan kasaamista. Kun
ollaan samaan suuntaan menossa, niin kasataan 5—6 kaveria samaan autoon ja lähdetään
sieltä yön syliin kotiin päin. Kyyti on hyvinkin edullinen: 10—15 euroa, niin saadaan nuo-
ret turvallisesti kotiin. Mutta tässä uudistuksessahan nyt ei tästä olekaan kyse, vaan pide-
tään järkevämpänä mennä tähän ehkä vähän kalliimpaan vaihtoehtoon, ja pidetään sitä hie-
nona uudistuksena. Sinällänsä nämä uudistukset, mitä tässä on, ovat normaalia arkipäivää
jo tänäkin päivänä suomalaisessa taksiliikenteessä. — 10 minuuttia.

21.30 Sami Savio ps: Arvoisa puhemies! Tämä käsittelyssä oleva laki liikenteen palve-
luista, tunnettu myös liikennekaaren nimellä, sisältää useita merkittäviä muutoksia. Suuri
osa näistä liittyy taksialan sääntelyn purkamiseen. Tässä laissa on tältä osin sekä hyviä
puolia että joitakin kohtia, jotka vaativat jatkotarkastelua lain hyväksymisen jälkeenkin.
Onneksi lakiin on saatu monia parannuksia ministeri Bernerin alkuperäiseen esitykseen
verrattuna.

Perussuomalaisten vaatimuksesta taksinkuljettajalta edellytetään jatkossa muun muassa
riittävää vuorovaikutus- ja kielitaitoa. Näiden edellytysten täyttymistä mitataan kokeilla.
Taksinkuljettajalla tulee olla myös riittävä paikallistuntemus. Nämä ovat erittäin tärkeitä
asioita asiakkaiden saaman palvelun kannalta.

Myös kuuluisasta Taksiliitonkin vastustamasta 10 000 euron liikevaihtorajasta on luo-
vuttu, kuten valiokunnan puheenjohtaja, edustaja Jalonen edellä totesi. Hintasääntely ja
hinnoittelu muuttuvat, mutta Liikennevirasto voi jatkossa asettaa tietyin edellytyksin tak-
siliikenteeseen enimmäishinnan. Säännöksen tarkoituksena on estää hintojen epäsuotuisa
kehitys sellaisilla markkinoilla, joilla kilpailu on vähäistä. Tämäkin rajoitusmahdollisuus
on tärkeä asia.

Valiokunnan mietinnössä on painotettu taksamittarin tai sitä vastaavan järjestelmän
käyttöä. Sekin on hyvä, jotta asiakkaat voivat luottaa hinnoittelun asianmukaisuuteen jat-
kossakin. Myös verottajalla on oltava mahdollisuus tarkistaa suoritetut maksut. Harmaan
46



Pöytäkirjan asiakohta PTK 36/2017 vp
talouden torjuntaan tulee kiinnittää huomiota uudistuksen yhteydessä, kuten valiokunta on
mietinnössään esittänyt.

Arvoisa puhemies! Toivottavasti kilpailun lisääntymisen myötä takseja riittää myös
maaseudulla. Kiitän lopuksi valiokuntaa sen tekemistä järkevistä muutoksista lakiesityk-
seen taksiliikenteen turvaamiseksi ja edistämiseksi.

21.32 Markku Pakkanen kesk: Arvoisa rouva puhemies! Haluan vielä tässä lopuksi
käyttää puheenvuoron ainakin siitä, että täällä edustajat Jalonen ja Savio ovat maininneet,
että perussuomalaisten vaatimuksesta tähän esitykseen saatiin muodot. Kyllä valiokunnas-
sa tehtiin työtä niin hallitus—oppositio-rintamalla kuin hallituksen sisälläkin. On minusta
pikkusen erikoista, että tässä nyt nostetaan tämä perussuomalaisten osuus niin merkittä-
vään osuuteen tässä valiokunnan työssä.

Käytän tämän puheenvuoron myös siksi, että vain nämä keskustelut taltioituvat histo-
riankirjoihin. Valiokuntakeskustelut taikka Ilta-Sanomien keskustelu, ne ovat eri juttu,
mutta tämä on se virallinen paikka, missä tästä keskustelua käydään.

Ja ainakin itse koen niin, että hallituspuolueet osallistuivat vahvasti tämän hallituksen
esityksen muutoksiin, vaikuttivat sen sisältöön, samoin oppositio omilla näkemyksillään.
Tämä on kokonaisuus, mitä tästä on mennyt, ja tämä on monen kipuilun kautta syntynyt
lopputulos, ei pelkästään perussuomalaisten esitys. Sinällänsä perussuomalaiset olivat kyl-
lä kaapintekijän paikalla, että jos olisivat halunneet suomalaisen taksiliikenteen säilyttää,
heillä olisi ollut siihen valtaa ja tahtoa, mutta saattoi olla, että taitoa hiukan puuttui.

21.34 Ari Torniainen kesk: Arvoisa rouva puhemies! Kuten edellä edustaja Pakkanen jo
otti esille, viittaan edustaja Savion puheeseen, jossa hän toi esille, että hallituksen esityk-
sessä olisi ollut tämä kymppitonnin raja. Sitä ei ole ollut hallituksen esityksessä, ministeri
Berner ei ole sitä esittänyt. Sitä ei ollut nimenomaan hallituksen esityksessä, se oli siellä
lausuntokierroksella, ja lausuntokierroksen jälkeen se on poistettu sieltä.

Ja kun edustaja Savio otti esille, että kuljettajan pätevyysvaatimuksia olisi tarkennettu
valiokunnan käsittelyn yhteydessä nimenomaan perussuomalaisten esityksestä, niin kyllä
ne kaikki, mitkä liittyivät kuljettajan pätevyysvaatimuksiin, nimenomaan kuljettajakokee-
seen ynnä muuhun, olivat valiokunnan yksimielisesti ja kaikkien hallituspuolueiden edus-
tajien yhteisesti esille tuomia asioita. Voin itse kyllä todeta tämän, kun olin siellä itsekin
niitä esittämässä. Myöskin kaikki hallituspuolueiden edustajat olivat näitä asioita yhteises-
ti esiin tuomassa, samoin myöskin oppositiopuolueiden edustajat omaehtoisesti toivat näi-
tä asioita hyvin voimakkaasti esille. En haluaisi kyllä nostaa ketään tai mitään hallituspuo-
luetta erityisesti esille tässä asiassa. Tämä on yhteinen kompromissi, mikä ollaan löydetty,
yhteisiä parannuksia ollaan saatu siihen hallituksen esitykseen ja yhteisesti niitä asioita ol-
laan viety eteenpäin, ja tämä on käsittääkseni kyllä myöskin hallituspuolueiden yksimieli-
sesti hyväksymä esitys.

21.36 Ari Jalonen ps: Arvoisa puhemies! Edustaja Pakkasen puheenvuoroon pieni täs-
mennys: Se on täysin kuten edustaja Torniainen sanoi, elikkä sitä kymppitonnin rajaa ei ol-
lut hallituksen esityksessä, vaan se oli siinä Bernerin esityksessä.

Pakkaselle voisin tässä kohtaa todeta, että keskustan puoluevaltuusto on antanut täyden
tukensa Bernerin politiikalle, eli se keskustelu lienee jossain muualla kuin Pakkanen antaa
ymmärtää.
47



Pöytäkirjan asiakohta PTK 36/2017 vp
Joka tapauksessa perussuomalaiset oli suuressa roolissa siinä kohtaa kun hallituksen esi-
tystä tehtiin, ja siellä on nimenomaan näitä kovia vaatimuksia, mitkä hallituksen esityk-
seen tulivat. Mutta ne, mitä on tehty valiokunnassa, on tehty, niin kuin täällä on todistettu,
hyvässä yhteishengessä koko valiokunnan toimesta eli myös oppositio mukaan lukien ja
myös edustaja Pakkanen mukaan lukien. Me olemme olleet varsin yhtenäisiä ja huolissam-
me muun muassa tästä taksihommasta.

Tämä nyt oli tämmöinen puheenvuoro, missä toin asiat esille, kun täällä voi jäädä jolle-
kin jotain väärää mielikuvaa muuten.

21.37 Sami Savio ps: Arvoisa puhemies! Haluan nyt vielä täsmentää tässä omaa äskeistä
puheenvuoroani, kun se herätti ilmeisesti hieman hämmennystä. Tähän 10 000 euron liike-
vaihtorajaan viitatessani tarkoitin tosiaan lausuntokierroksen jälkeen tulleita muutoksia
hallituksen sisäisten neuvotteluiden tuloksena. On tosiaan hyvä, että tämä muutos tehtiin
hallituksen sisäisissä neuvotteluissa hyvässä yhteisymmärryksessä. Kuitenkin perussuo-
malaiset hyvin vahvasti olivat sillä kannalla, että tämä raja tulee tästä alkuperäisestä luon-
noksesta poistaa. Samoin tätä toistakin kohtaa, mihin viittasin tästä kielitaitovaatimukses-
ta, perussuomalaiset ovat vaatineet jo ennen valiokuntakäsittelyä. Mutta on tietysti hyvä,
että nämä muutokset ovat tähän lakiin nyt tulleet. Ne varmasti edistävät taksiliikenteen su-
juvuutta jatkossa. Kiitos näistä muutoksista kaikille, jotka ovat olleet niitä kannattamassa.

Yleiskeskustelu päättyi ja asian käsittely keskeytettiin.
48


