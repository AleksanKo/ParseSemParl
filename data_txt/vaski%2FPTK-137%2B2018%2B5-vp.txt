















































DEM69A9.tmp.xml


Pöytäkirjan asiakohta PTK 137/2018 vp
Pöytäkirjan asiakohta 

PTK 137/2018 vp

Täysistunto

Tiistai 8.1.2019 klo 14.00—18.02

5. Hallituksen esitys eduskunnalle laiksi kuntien kulttuuritoiminnasta
Hallituksen esitys HE 195/2018 vp
Valiokunnan mietintö SiVM 14/2018 vp

Ensimmäinen käsittely

Puhemies Paula Risikko: Ensimmäiseen käsittelyyn esitellään päiväjärjestyksen 5. asia.
Käsittelyn pohjana on sivistysvaliokunnan mietintö SiVM 14/2018 vp. Nyt päätetään la-
kiehdotuksen sisällöstä.

Keskustelu

15.56 Kari Kulmala sin: Arvoisa rouva puhemies! Esityksessä ehdotetaan säädettäväksi
laki kuntien kulttuuritoiminnasta. Esityksellä annetaan kunnille uusia keinoja kunnan kult-
tuuritoiminnan järjestämiseen, ja tätä pidän erittäin tärkeänä seikkana.

Esityksen myötä muutettaisiin ajan tasalle kunnan tehtäviä ja valtionrahoitusta koskevat
säännökset. Esityksen myötä lakiin lisättäisiin kuntien kulttuuritoiminnan tavoitteet, val-
tion viranomaisten tehtävät, kunnan asukkaiden osallistuminen, kehittämistehtävä, yhteis-
työ sekä tiedon tuottaminen ja toiminnan arviointi. Laki korvaisi nykyisen lain vuodelta 92,
eli jo on aikakin.

Uudistettavan lain lähtökohtana on ollut kulttuuriin ja taiteeseen liittyvän luovan toimin-
nan edistäminen ja kaikkien väestöryhmien yhdenvertaiset mahdollisuudet osallistua kult-
tuuriin, taiteeseen ja sivistykseen. Kunnan tehtävänä olisi perus- ja lähipalveluna järjestää
kulttuuritoimintaa lain tavoitteiden ja tehtävien mukaisesti. Tämä lähtökohta on erittäin
haastava, kun tiedetään suomalaisten pienten kuntien mahdollisuudet tuottaa erilaista kult-
tuuritoimintaa. Monessa kunnassa kulttuuritoiminta rajoittuu kirjastoon ja sen palveluihin
sekä kesäaikana kesäteattereihin, jotka nykyisin ovat erittäin suosittuja.

Esitetyssä lainvalmistelussa on kuitenkin mielestäni otettu monipuolisesti huomioon
erilaiset kulttuuriin liittyvät tarpeet ja näkemykset. Myös sekä kulttuurin että taiteen yh-
teiskuntapoliittinen merkitys ja vaikutus tunnistetaan ja tunnustetaan aikaisempaa sel-
keämmin. Ehdotettu laki vahvistaa kulttuurin roolia kunnan toiminnassa sekä perustelee
kulttuurin merkitystä ja asemaa kunnan peruspalveluna. Se myös tukee keskeisiltä osiltaan
tulevaisuuden kuntia sekä tunnistaa taiteen ja kulttuurin monipuolisen ja tärkeän merkityk-
sen meille kuntalaisille ja kunnan elinvoimalle.

Erinomaisen lain toisaalta kumoaa esityksen lause, missä todetaan, että toiminnan to-
teuttamisen keinot päättää kunta itsehallintonsa puitteissa paikalliset olosuhteet huomioon
ottaen. Kunta siis päättää, ei lain aikaansaanut eduskunta tai valtio. Tämä laki kannustaa-
kin kuntia tekemään yhteistoimintaa, mutta sekin vaatii yhteisymmärrystä ja sopuisuutta.
On tärkeää, että kuntien kulttuuritoiminta on kaikkien väestöryhmien saavutettavissa ja
 Tarkistettu
4.0



Pöytäkirjan asiakohta PTK 137/2018 vp
että siihen eivät pystyisi yksittäiset valtuutetut ja heidän viha-rakkaussuhteensa vaikutta-
maan. Kulttuuri kuuluu meille kaikille.

15.59 Ritva Elomaa ps: Arvoisa puhemies! On hienoa, että kulttuuritoimintaa koskevaa
lainsäädäntöä uudistetaan. Nykyinen laki on peräisin jo 90-luvun alkupuolelta, niin pitkäl-
tä ajalta, joten aika on. Toimintakenttä on muuttunut vuosien saatossa melkoisesti.

Muun muassa kulttuuritoiminnan tavoitteiden määrittely ja asukkaiden osallistumisen
edistäminen ovat kannatettavia tavoitteita. Esitys onkin suurimmilta osiltaan mielestäni
hyvä. Me jätimme kuitenkin edustaja Savion kanssa mietintöön vastalauseen.

Arvostan puolueeni tavoin suomalaisen kulttuuriperinnön hyvin korkealle. Tältä osin
hallituksen esityksessä on parantamisen varaa. Kansallisperinteemme varjeleminen jää esi-
tyksessä niin sanotusti vajaaksi. 

Kotiseutumuseoiden tai muiden tuleville sukupolville kulttuuriperintöä välittävien toi-
mijoiden taloudelliset edellytykset tulisi turvata esityksessä paremmin. Monissa kunnissa
vallitsee tiukka taloudellinen tilanne, ja kulttuuripalvelut eivät tunnetusti ole ahdingossa
olevien kuntien prioriteettilistan kärjessä. Tähän liittyen kuntasektoria näivettävät indeksi-
jäädytykset tulisi perua kulttuuritoimialan osalta. Lisäksi kannamme huolta kotiseutututki-
muksen ja kulttuuripalvelujen tulevaisuudesta. Nyt on leikattu arvioimatta tarpeeksi perus-
teellisesti rahojen pois vetämisen vaikutuksia esimerkiksi juuri kotiseutututkimukseen. Tä-
män kaltainen toiminta nakertaa pitkässä juoksussa arvaamattomalla tavalla kulttuuritoi-
mintaamme.

Me perussuomalaiset esitämmekin näistä syistä sivistysvaliokunnan mietintöön vasta-
lausetta, joka sisältää kaksi lausumaehdotusta. Vaikka ne esitetäänkin seuraavassa istun-
nossa, niin varmistuksen vuoksi, jotta edustajat pystyvät tutustumaan näihin hyviin lausu-
maehdotuksiin, luen ne tässä.

”Eduskunta edellyttää, että hallitus ryhtyy tarvittaviin toimenpiteisiin valtionosuusra-
hoitukseen kohdistuvien indeksijäädytysten peruuttamiseksi siltä osin, kuin ne kohdistu-
vat kuntien kulttuuritoimintaan.”

Ja toinen: ”Eduskunta edellyttää, että hallitus ryhtyy tarvittaviin toimenpiteisiin, joilla
säästöpäätösten vaikutukset kotiseutututkimukseen ja kulttuuriin arvioidaan.” — Kiitos.

16.02 Jukka Gustafsson sd: Arvoisa puhemies! Vaihdankin puheeni sisällön rakennetta
ja jatkan tuosta edustaja Elomaan puheenvuoron loppuosasta, jossa toit esille nämä perus-
suomalaisten vastalauseet, luitte kaksi lausumaehdotusta.

Minulta on kysytty, mikseivät sosiaalidemokraatit ole olleet tukemassa näitä lausuma-
ehdotuksia, kun ne näyttävät kivoilta. Totean seuraavat asiat: Niistä ei neuvoteltu etukä-
teen. Voin yleisesti sanoa, että yhteistyö perussuomalaisten kanssa on sujunut kohtuulli-
sesti, mutta nämä tulivat ihan puskista käsittelyn yhteydessä. No nyt, kun niihin paremmin
sitten perehdyin, tulee poliittinen uutinen — toivon, että media kuuntelee jossain tarkasti:
perussuomalaisilla ei ole budjettivastalauseessa eikä vaihtoehtobudjetissa kulttuurille kuin
3 miljoonaa euroa kotiseutumuseolle. Eli teidän ensimmäinen lausumanne, jossa esitätte
valtionosuusrahoitukseen kohdistuvien indeksijäädytysten peruuttamista, on ihan tyhjää
puhetta. Se kumpuaa tyhjyyttä. Sosiaalidemokraateilla oli omassa budjettivaihtoehdos-
saan — ja me myöskin äänestimme siitä — 12 miljoonaa euroa museoiden, teattereiden ja
orkestereiden valtionosuusuudistukseen, indeksiin ja uudistukseen. Että näin. Koen tämän
2



Pöytäkirjan asiakohta PTK 137/2018 vp
nyt kyllä ihan tämmöiseksi poliittiseksi populismiksi, jos nyt uskallan näitä sanoja käyttää,
joitten käyttöä olen koettanut välttää.

Sitten teillä on toinen lausuma, jossa edellytätte, että säästöpäätösten vaikutukset koti-
seutututkimukseen ja kulttuuriin arvioidaan. Se nyt on varmaan itse kullekin, kotiseututut-
kimus, kotiseutumuseot ja niin edelleen, arvokasta ja tärkeätä. Jää nyt sitten nähtäväksi,
miten ryhmämme äänestyksessä tähän kakkoslausumaan suhtautuu. Mutta näen, että siinä-
kin nyt on takana enemmän tämmöinen perussuomalaisten poliittinen viritys kuin välttä-
mättä nyt ihan sitten vakavaa kulttuuripolitiikkaa. [Ritva Elomaan välihuuto]

Arvoisa puhemies! Toisesta näkökulmasta toteaisin sen, miksi tässä ei ole esimerkiksi
sosiaalidemokraattien vastalausetta. Sekä tämä hallituksen lakiesitys että asiantuntijakuu-
leminen puolsivat sitä näkemystä, joka on kirjattu tähän mietintöön, ja tämä kohta on yk-
simielinen: ”Valiokunta toteaa, että taiteen ja kulttuurin käsitteiden merkitys lakiesityksen
yhteydessä on avattu selkeästi ja monipuolisesti. Hallituksen esityksessä tulee esille sekä
kuntien kulttuuripalveluiden välinearvo että myös taiteen itseisarvo sekä kulttuurin laajen-
tunut yhteiskuntapoliittinen merkitys. Kulttuuri kytkeytyy laajasti kuntien tehtäviin asuk-
kaiden hyvinvoinnin ja kunnan elinvoiman edistämisessä.” Tamperelaisena, pirkanmaalai-
sena kansanedustajana totean, että siellä meilläpäin kulttuuri on otettu hyvinkin vakavasti
ja tosissaan juuri tästä näkökulmasta ajatellen asukkaitten hyvinvointia ja kunnan elinvoi-
maa, niin että se palvelee koko Pirkanmaata ja laajasti koko Suomen kansakuntaa.

Sitten myöskin on syytä todeta, kun puhuimme tästä yhteiskuntapoliittisesta merkityk-
sestä, että myöskin tiedämme sen, että kulttuurilla on koko ajan kasvava merkitys, rooli
kansantaloudessa. Suomessakin lähes 4 prosenttia työvoimasta työskentelee kulttuurin toi-
mialalla, ja se on merkittävä asia.

Sitten myöskin tässä meidän mietinnössä nostetaan vahvasti esille kulttuuriperinnön
vaaliminen — perinteinen kulttuuri: taiteet, tapahtumat, kirjastotoimi ja niin edelleen — ja
myöskin korostamme kulttuuriympäristön merkitystä osana kulttuuria. Se liittyy jokaisen
kansalaisen elämään ja on jatkuvasti läsnä kertoen alueen historiasta ja juurruttaen asuk-
kaan kotiseutuunsa.

Arvoisa puhemies! Tässä puheenvuoroni. — Kiitos.

16.08 Pia Viitanen sd: Arvoisa puhemies! Tässähän on kysymys hyvin merkittävästä
asiasta eli kulttuurista ja sitten myös kuntien roolista tämän tärkeän kulttuurityön turvaa-
misessa ja tukemisessa.

Katselin tätä valiokunnan mietintöä ja olen hyvilläni siitä, että valiokunta selkeästi alle-
viivaa omassa kannanotossaan esimerkiksi sitä, että kulttuuri on nähtävä osana peruspal-
veluja, osana kuntien peruspalveluja. Minusta on tärkeää huomata, että kansalaisten hyvin-
voinnissa iso osa tulee siitä ja että voimme vahvistaa henkistä hyvinvointia juuri sillä, että
mahdollisuus olla luova, mahdollisuus toimia kulttuurin parissa, mahdollisuus nauttia kult-
tuurista ja taiteesta kuuluu joka ikiselle, se kuuluu meille kaikille. Se on myös ollut keskei-
nen korostus, mitä me sosiaalidemokraatit omassa kulttuuriajattelussamme korostamme.
Kulttuuri kuuluu kerta kaikkiaan kaikille, ja olen hyvilläni siitä, että myös tässä valiokun-
nan mietinnössä tätä alleviivataan.

Edustaja Gustafsson esitellessään tätä valiokunnan mietintöä hyvin totesi myös sen, että
tässä on nähty kulttuurin ja taiteen merkitys laaja-alaisesti, mikä on hyvin tärkeää. Paitsi
että kulttuurilla ja taiteella on merkittävä itseisarvo, tänä päivänä sillä tiedetään myös ole-
van entistä enemmän vaikutuksia ihmisten terveyteen, hyvinvointiin, niin henkiseen kuin
3



Pöytäkirjan asiakohta PTK 137/2018 vp
jopa fyysiseen hyvinvointiin, sillä on valtava merkitys aluetalouksille, elinkeinojen mah-
dollisuuksille kehittyä, paikalliselle työllisyydelle, kaikelle tälle. Olen myös siitä tyytyväi-
nen, että valiokunta toteaa mietinnössään muun muassa niin kulttuurin merkityksen hyvin-
voinnille ja sitä kautta myös sosiaalipoliittisen ulottuvuuden kuin sitten esimerkiksi kult-
tuurin merkityksen kaiken kaikkiaan ja roolin kansantaloudessa. Siellähän kerrotaan muun
muassa se, että jo 6,8 prosenttia Euroopan bruttokansantuotteesta tulee kulttuuriin liittyvi-
en asioiden kautta.

Tietenkin minäkin pirkanmaalaisena voisin todeta, että meillä se on toden totta nähty.
On ihanaa tulla maakunnasta, missä taide ja kulttuuri kukoistavat. Muistan aina esimerkik-
si erään tutkimuksen, mikä meidän maakunnassamme tehtiin ja mikä varmasti pätee myös
muualla. Siellä Pirfest tutki, mikä merkitys aluetalouksille on sillä, että meillä on festivaa-
leja, kulttuuritapahtumia alueellamme. Se oli aivan valtava. Se oli reilussa vuodessa yli
200 miljoonaa hyvää aluetalouteen, ja kaikki voivat ymmärtää sen, että merkitys on silloin
valtava ja iso.

Oli myös iloista, kun olin jokin aika sitten eri kulttuuritoimijoiden, voisiko sanoa, yh-
teistyöelimen tai tällaisen yhteistyöporukan eli KULTA ry:n kokouksessa, jossa käsiteltiin
näitä asioita taiteen kentän kesken. Siellä totesin, että hienoa työtä on tehty muun muassa
Sitran ollessa mukana tässä, kun on tehty tällaiset arviot, että mikä on kulttuurin vaikutta-
vuus vaikka työllisyysnäkökulmasta, mikä on kulttuurin vaikuttavuus osallisuuden näkö-
kulmasta, mikä on kulttuurin vaikuttavuus terveyden ja hyvinvoinnin näkökulmasta, mikä
osaamisen näkökulmasta, osallisuuden, kaiken tämän, ja se oli todella tärkeää. Varmasti
mekin kaikki sen materiaalin saamme käyttöömme ja voimme sitä sitten hyödyntää myös
omassa ajattelussamme, kun haluamme toivottavasti tukea kulttuuria nyt ja myös tulevai-
suudessa.

Tämä tästä yleisestä.
Sitten mitä tulee tähän edustaja Gustafssonin huomioon, niin myös minua hämmästyt-

tää se, jos on niin, että perussuomalaiset valitettavasti eivät ole vaihtoehtobudjetissaan re-
sursseja turvanneet valtionosuuksien pitämiseen nykyisellä tasolla ja vieläpä nostamiseen.
Nimittäin meillä on sosiaalidemokraatteina siihen kyllä selkeät sitoumukset, koska näem-
me sen, että tällä hetkellä vaikkapa sillä, miten kehittyy orkestereiden, museoiden ja teat-
tereiden valtionosuusjärjestelmä, on iso merkitys tulevaisuudessa. Se on sitä kulttuurin ja
taiteen tukemista, mikä kohdistuu tasaisesti ympäri Suomea, joka maakuntaan.

Nythän on tekeillä tämä VOS-uudistus, mistä tiedämme ja olemme täälläkin käyneet
keskusteluja, että nyt sitä aiotaan toteuttaa tulevana vuotena siten, että rahoitusta on varat-
tu jonkin verran museopuolen VOSin eteenpäinviemiseen ja sitten esittävien taiteiden va-
paiden ryhmien käyttöön, mutta nämä ovat hyvin pieniä summia, ne eivät vielä riitä, ja oli-
si hyvin tärkeää saada tämä uudistus siten läpi, että siihen kerta kaikkiaan resursoitaisiin
tarvittava lisäeuromäärä. Se on erittäin merkittävää. Muun muassa valtiovarainvaliokunta
kun teki mietinnön budjetista, totesimme siinä ihan yksimielisesti ponnenkin kautta, min-
kä sivistys- ja tiedejaostossa käsittelimme, että eduskunta edellyttää, että tämä VOS-uudis-
tus viedään eteenpäin ”riittävin resurssein”, alleviivaan: ”riittävin resurssein”. Nimittäin
kun tätä uudistusta lähdettiin tekemään, niin aluksi ministeri Grahn-Laasonen totesi, että
pitäisi tulla kustannusneutraalisti, ja kaikki ymmärtävät, että se johtaa vain näihin katast-
rofeihin, että esitettiin välillä jopa Tampereen Työväen Teatterille miinusmerkkiä. Sehän
ei tietenkään käy. Onneksi tämä torjuttiin ja nyttemminhän on tultu siihen johtopäätökseen
4



Pöytäkirjan asiakohta PTK 137/2018 vp
— kaikki tietävät käytännössä — että tämä ei tule onnistumaan. Jos haluamme uudistuk-
sen, se tarvitsee lisäresursseja, ja mielestäni kulttuuri, puhemies, ansaitsee sen.

16.14 Outi Alanko-Kahiluoto vihr: Arvoisa herra puhemies! Minäkin totean, että tä-
nään puhutaan tärkeästä asiasta, kun puhutaan kulttuurista. Olikin ilo kuunnella näitä edel-
lisiä puheenvuoroja, varsinkin edustaja Viitasen ansiokasta, monella tavalla asiantuntevaa
puheenvuoroa kulttuurin resursseista ja tulevista kehityshankkeista.

En itse ole tällä hetkellä sivistysvaliokunnan jäsen, mutta sikäli kuin olen oikein ymmär-
tänyt, tämä hallituksen esitys päivittäisi voimassa olevan kuntien kulttuuritoimintaa koske-
van lain, joka on vuodelta 1992. Tähän ehdotettuun lakiin siis lisättäisiin kuntien kulttuu-
ritoiminnan tavoitteet, valtion viranomaisten tehtävät, kunnan asukkaiden osallistuminen,
kehittämistehtävä, yhteistyö sekä tiedon tuottaminen ja toiminnan arviointi ja samalla sit-
ten muutettaisiin ajan tasalle kunnan tehtäviä ja valtionrahoitusta koskevat säännökset.
Lain lähtökohtana on siis kulttuuriin ja taiteeseen liittyvän luovan toiminnan edistäminen
ja kaikkien väestöryhmien yhdenvertaiset mahdollisuudet osallistua kulttuuriin, taiteeseen
ja sivistykseen.

Sinänsä tämän lakiesityksen merkittävintä antia lienee se, että tässä ehdotetaan valta-
kunnallista ja yhteneväistä tiedonkeruuta ja arviointia kuntien kulttuuripalveluista, tiedon-
keruujärjestelmää, jonka tarkoituksena on parantaa nykytilaa sen suhteen, että tietäisim-
me, millä tavalla kulttuuripoliittiset tavoitteet eri kunnissa eri puolilla Suomea toteutuvat.
Tällaista valtakunnallista tietoa tarvitaan, ja tiedon keruuta kulttuuripalveluiden tilasta
lämpimästi kannatan, koska tiedossamme on, että eri puolilla Suomea kulttuuritoiminnan
järjestämisessä ja kulttuuripalveluiden kehittämisessä on hyvin erilaisia tilanteita ja että
erityisesti tässä tilastoinnissa on aika merkittäviä kuntakohtaisia eroja. Esimerkiksi jos
ajattelemme, että maakuntauudistus tulisi voimaan — sehän nyt on tällä hetkellä kysymys-
merkki, ehdimmekö siitä tällä kaudella päättää — ja jos maakunnat perustetaan tai perus-
tetaan tämmöiset laajemmat väestövastuualueet, joille mahdollisesti sitten tulevaisuudessa
siirtyy sotea ja muuta, niin siinä yhteydessä on hirveän tärkeää mielestäni päivittää käsitys
siitä, mitkä kulttuuripalvelut, toiminnat ja rahoitus kuuluvat kunnille ja mitä sitten taas
nämä uudet maakunnat voivat tehdä. Kun tästä päätetään, niin muun muassa siinä kohtaa
on hirveän tärkeää, että me tiedämme, minkälaiset kulttuuripalvelurakenteet eri kunnissa
eri puolilla Suomea on.

Tämä esitys tukee keskeisiltä osin tulevaisuuden sivistyskuntia ja tunnistaa taiteen ja
kulttuurin monipuolisen ja tärkeän merkityksen kuntalaisille ja kunnan elinvoimalle, ja tu-
levien rakenteellisten uudistusten, kuten esimerkiksi maakunta- ja sote-uudistus, toteutues-
sa kuntien tehtävät suuntautuvat nykyistä vahvemmin tälle sektorille elikkä sivistys-, kult-
tuuri- ja vapaa-ajanpalveluiden järjestämiseen. Itse näen tässä hallinnollisessa, planetaari-
sessa uudistuksessa — sikäli kuin se etenee — mahdollisuuden tosiaankin paitsi vahvistaa
kulttuurin roolia kunnissa myös tuoda sen uutena, vahvana elementtinä sinne maakuntiin.

Esimerkiksi itse olen puhunut aikaisemmin hyvin voimakkaasti sen puolesta, että kult-
tuuriprosenttiperiaate voitaisiin laajentaa myös esimerkiksi sote-sektorille, ja näen mah-
dollisuuksia siinä, että jos soten määrärahat siirtyvät maakunnille, myös siellä voitaisiin ot-
taa käyttöön tämä kulttuuriprosenttiajatus. Jos me oikeasti uskomme siihen, että kulttuuri
tuottaa hyvinvointia eikä se ole pelkästään tämmöistä lämmintä puhetta, silloinhan olisi
hyvin perusteltua ajatella, että myös soten määrärahojen sisällä pieni prosentti — olkoon se
vaikka aluksi puoli prosenttia ellei prosentti — voitaisiin käyttää nimenomaan siihen, että
5



Pöytäkirjan asiakohta PTK 137/2018 vp
kulttuuria tuotaisiin esimerkiksi vanhustentaloihin tai päivähoitoon ja niin edelleen, sinne,
missä ihmiset ovat ja missä se parantaisi ihmisten hyvinvointia.

Pidän hirveän ansiokkaana tässä valiokunnan lausunnossa sitä, että valiokunta korostaa
kulttuurin merkittävää roolia kansantaloudessa. Sehän on kasvava, ja jos verrataan vaikka
muihin Pohjoismaihin, Suomella olisi mahdollisuuksia kasvattaa kulttuurin osuutta brutto-
kansantuotteesta ja sen merkitystä työllisyydessä, työpaikkojen luojana.

Kaikki tiedämme, että ilmastonmuutos, ilmaston kriisi, on meidän ajan kaikkein merkit-
tävin uhka ja merkittävin ongelma, ja meidän täytyy tulevaisuudessa siirtää esimerkiksi
työllistämisen määrärahoja ympäristöä saastuttavilta aloilta sellaisille aloille, joilla ympä-
ristöhaittoja ei synny. Esimerkiksi tässä kohtaa on mielekästä tarkastella sitä, voidaanko
tätä kautta kasvattaa kulttuurin ja taiteen määrärahoja: siirretään pois sieltä ympäristöä
saastuttavilta aloilta sinne, missä palvelut eivät ympäristöä sitten haittaa vaan parantavat
ihmisten ja yhteiskunnan hyvinvointia keskimäärin.

Kulttuuri tuottaa nyt jo 6,8 prosenttia Euroopan kansantuotteesta, ja suppeammin mää-
riteltynä kulttuurin toimiala työllistää asiantuntijalausunnon mukaan jo 3,5 prosenttia työ-
voimasta, ja kasvun edellytyksiä todellakin on. Kulttuurin osuus kaikista kulutusmenoista
on 4,7 prosenttia ja yksityisistä kulutusmenoista 5,8 prosenttia. Kulttuurin kuluttaminen to-
siaan on pääsääntöisesti ympäristöystävällistä kulutusta verrattuna moneen muuhun kulut-
tamiseen.

Eli tässä lakiesityksessä on paljon hyvää, mutta jos katsoo kulttuurin määrärahoja ja
kulttuuripolitiikkaa kokonaisuutena, siinä olisi monenlaista kehittämisen varaa, ja toivon
todella, että seuraavissa hallitusneuvotteluissa esimerkiksi VOS-uudistukseen palataan sil-
lä tavalla, [Puhemies koputtaa] että sen toteuttamiseen myöskin varataan riittävät määrära-
hat ensi kaudella. — Kiitos. 

16.21 Ritva Elomaa ps: Arvoisa puhemies! Kun perussuomalaiset esittävät kulttuurin
puolesta edistyksellisiä asioita, se ei näköjään kelpaa SDP:lle. [Pia Viitanen: Kelpaa, totta
kai!] Ilmeisesti väärä taho, väärä puolue esittää edistyksellisiä asioita. [Pia Viitanen: Esit-
täisitte vaan rahaa!] Pitäisi ilmeisesti tulla teiltä se esitys ja sitten me kannatamme, niin se
sopisi paremmin. Tässä on kaksi selvää lausumaa. Joko SDP tulee niitä kannattamaan tai
sitten ei kannata.

Me perussuomalaiset pidämme kulttuuriperintöämme ja kulttuuria ylipäätään erittäin
tärkeänä asiana, ja henkilökohtaisesti ei varmaan ollut mikään ihme, että puhun myös pön-
tössä kulttuurin puolesta. Koska olen elänyt ammatissani parikymmentä vuotta kulttuurin
saralla ja siitä on tullut leipäni, niin jotenkin tiedän, mistä puhun.

Kiitän myös Alanko-Kahiluotoa siitä, että hän otti esille luovien alojen merkityksen hy-
vinvoinnin ja työllisyyden kannalta. [Outi Alanko-Kahiluoto: Kiitos!]

Kulttuurin puolesta puhumisen ei pitäisi olla tosiaan mikään yllätys. Perussuomalaissa
on valtavan paljon ihmisiä, jotka ovat kulttuurin kannattajia ja edistyksellisiä siinä suhtees-
sa.

Minun on todettava, että sosiaalidemokraattien populismi vaalien edellä hipoo jo aivan
huippua tällä hetkellä. Aloitetaan nyt eläkeläisistä, Satosesta ja tullaan nyt vaikka tähän
kohtaan. Mutta ojennan myös hyvin neuvottelevan käden edustaja Gustafssonin puoleen.
Nimittäin meillä on ollut myös erittäin hyvää oppositioyhteistyötä sivistysvaliokunnan
puolella, ja toivon, että se jatkuu edelleen.
6



Pöytäkirjan asiakohta PTK 137/2018 vp
16.23 Jukka Gustafsson sd (vastauspuheenvuoro): Arvoisa puhemies! Niin kuin puhees-
sani totesin, perussuomalaisten toiminta ja lausumaesitykset tämän asian kohdalta kävivät
niin, että lausumat tuotiin kokouksen jo käynnissä ollessa, ja kyllä toimintakulttuuri on se,
että jos halutaan saada muut puolueet ja oppositioryhmät mukaan, niin niistä keskustellaan
yhdessä. Näistä olisi voitu hyvin sorvata yhteinen, mielestäni parempikin, lausuma, jos
tahtoa olisi ollut. Tämä nyt oli tämäntyyppinen, ehkä irtiotto tai profiilin kohotus, eikä siitä
nyt sen isompaa numeroa, mutta pakkohan tämäntyyppiseen asiaan on puuttua. Sillä ei ole
mitään tekemistä sosiaalidemokraattisen kulttuuripolitiikan kanssa. Koko sosiaalidemo-
kraattinen työväenliike on itse asiassa syntynyt kulttuuriliikkeenä työväentaloilla, kansa-
laisten kirjastotoiminnan käynnistymisen yhteydessä, torvisoittokuntien ja muitten myötä,
[Puhemies koputtaa] eli minä jätän tämmöiset heitot ihan omaan arvoonsa.

16.24 Pia Viitanen sd (vastauspuheenvuoro): Arvoisa puhemies! On juuri näin kuin edus-
taja Gustafsson tuossa sanoi. Itse mielelläni aina näkisin, että näitä asioita edistettäisiin
parhaiten niin, että jotta esimerkiksi nyt tämä kulttuurin välttämättä tarvitsema ja ansaitse-
ma lisärahoitus voisi toteutua tulevina vuosina, olisi hyvin tärkeää, että jokainen puolue
täällä jo ennen vaaleja selkeästi voisi vaikka sitoutua siihen, että toteutetaan VOS-uudistus
ja turvataan siihen ne puuttuvat miljoonat. Ne ovat pieni osa isoa kokonaisuutta nimeltä
valtiontalous, ja se paremminkin vie sitä valtiontaloutta parempaan suuntaan kuin että se
tuhoaisi sen, jos niitä miljoonia kulttuurille tulisi.

Se, mikä on meidän kritiikkimme aihe ja mikä aidosti täytyy todeta, on se, että jos teh-
dään tällaisia hyviä lausumia, mitä voidaan varmasti sinänsä hyvin kannattaa ja minkä puo-
lesta voidaan äänestää, niin olisi varmasti hyvä, että myös omissa vaihtoehtobudjeteissa ol-
taisiin rahallisesti varauduttu tähän. [Puhemies koputtaa] Se meitä hämmästytti, että teidän
vaihtoehtobudjetissanne tähän ei oltu pennin hyrälää pistetty.

16.25 Leena Meri ps: Arvoisa puhemies! Katsoin tuosta monikulttuurisuuden sivuilta,
tämmöisestä kansalaisopistosta, että mitä kulttuuri on. Kulttuuriin kuuluu taide ja kirjalli-
suus, ajattelun ja tuntemisen tavat, toimintatavat, -mallit, tunteet, kehonkieli, elintavat, pe-
rinteet, perusoikeudet, vakaumukset. Kun mietin keskusteluja täällä eduskuntasalissa ja
eduskuntasalin ulkopuolella, niin perussuomalaiset ovat hyvin vahvasti pitäneet esillä suo-
malaisuutta, suomalaista kulttuuria, suomalaista luontoperintöä, suomen kieltä, suomalai-
suutta. Olemme puhuneet siitä, että Suomessa tulisi olla maassa maan tavalla. En oikein
näe sitä, että me emme panostaisi kulttuuriin, koska kulttuuri on laaja käsite. Esimerkiksi
asenteet, suomen kieli, opitut tavat — en oikein ymmärrä, miten niistä pitäisi ajatella, että
niihin täytyy olla joku raha. Se on olemassa oleva asia, [Pia Viitasen välihuuto] joka täytyy
olla. — Viitanen varmaan saa kohta uuden puheenvuoron. Hän ei koskaan malta oikein
kuunnella, kun muut puhuvat. [Pia Viitanen: Tässä kuunnellaan koko ajan!]

Sitten ottaisin esille Ilta-Sanomien jutun vuodelta 2016, jota katselin. Siellä oli käyty
läpi sitä, mitkä puolueet ovat esimerkiksi myyneet eniten Suomen kansallisomaisuutta.
Minä näen kansallisomaisuuden yhtenä kulttuurisesti erittäin tärkeänä asiana, koska on
valtio, kulttuuri, ihmiset ja kansallisomaisuus. Siihen kuuluvat myös meidän keskeiset yh-
tiöt. Täällä on aika paljon lueteltu sdp:läisiä Urpilaisesta taaksepäin ja Fortumia ja Caru-
naa nyt viime hallituskaudelta viimeisimpänä, niin että en minä nyt tiedä, onko sosiaalide-
mokraateilla nyt niin hirveästi varaa hurskastella siitä, mitä suomalaisuuden ja Suomen
kulttuurin eteen ja Suomen kansallisomaisuuden eteen on tehty. [Jukka Gustafsson: Kyllä
7



Pöytäkirjan asiakohta PTK 137/2018 vp
meillä on!] — Nyt Gustafssonkin jo hermostui, taisi mennä aika ytimeen. [Jukka Gustafs-
son: Keskustapuolueellakin on!]

Tämä on hyvin tyypillistä, mistä edustaja Elomaa puhui, että ollaan aina kovin vahvasti
esillä juuri ennen vaaleja ja vaalipuheissa — minä en tiedä, oliko se nyt alun perin jo
useampi satanen se eläkelupaus, ja se pikkuhiljaa laskee. Ja mitä nyt tulee näihin, mitä 30-
luvulla tai joskus on perustettu, niin valitettavasti meidän puolue ei ole ollut silloin vielä
hengissä, silloin emme ole valitettavasti päässeet osallistumaan tähän. Mutta nyt tehdään
tietysti politiikkaa tätä päivää ja tulevaisuutta varten, mutta näihin on hyvä palata aina.
Nämä ovat tietysti asioita, mistä te ette mielellään puhu, mutta onneksi media tuo näitä vä-
lillä esille. Tämäkin oli ihan hyvä artikkeli, joka tässä yksi päivä pompahti esiin, ja tämä
kannattaa tuolta katsoa.

16.28 Sari Tanus kd: Arvoisa puhemies! Tämän lain lähtökohtanahan on kulttuurin ja tai-
teen, kaiken siihen liittyvän toiminnan edistäminen sillä tavoin, että eri väestöryhmät pys-
tyisivät myös osallistumaan ja hyödyntämään tämän alueen tärkeitä elementtejä. Lailla on
myös se tarkoitus, että huomioitaisiin paremmin paikalliset olosuhteet ja eri väestöryhmi-
en erilaiset tarpeet ja odotukset. Niin kuin tässä on käytetty monia hyviä puheenvuoroja,
edellisessä edustaja Meri toi esiin sen, kuinka tavattoman laaja käsite kulttuuri on. Siihen
kuuluu hyvin laaja kirjo erilaisia elementtejä. Me kristillisdemokraatit olemme kanssa pal-
jon tuoneet esille sitä, kuinka tärkeää on paitsi tietysti ottaa käyttöön ja hyödyntää uusia
nykyaikaisia kulttuurielementtejä myös huolehtia siitä, että meidän kulttuuriperimäämme
kuuluvat tärkeät kulttuurin elementit siirtyvät myös seuraaville sukupolville. Ja tässä kai-
kessa nyt, kun annetaan ehdotus kuntien kulttuuritoiminnasta, toki on erittäin tärkeää, että
pyritään huolehtimaan myös niistä riittävistä resursseista eli niistä resursseista, joilla luo-
daan niitä toimintaedellytyksiä.

Kulttuurilla on paljon vaikutuksia, ja tällä alueella on myös paljon mahdollisuuksia, kun
me ajattelemme terveyden ja hyvinvoinnin edistämistä. Kun me ajattelemme lapsia, nuo-
ria aikuisia ja myös sitä isoa joukkoa ikäihmisiä, yksinäisyyttä, syrjäytymistä ja niin edel-
leen, niin kulttuurilla ja sen eri elementeillä on kyllä tässä paljon mahdollisuuksia, ja näki-
sin, että meillä on paljon sellaisia käyttämättömiä mahdollisuuksia myös terveyden ja hy-
vinvoinnin edistämisessä. Tässä Alanko-Kahiluoto aiemmassa puheenvuorossa mainitsi
esimerkiksi ikäihmisten palvelut. Ajattelen kotipalveluja, vanhainkoteja, erilaisia hoitoyk-
siköitä: musiikki, taide, erilaiset kulttuurin elementit siellä käytettyinä ovat helposti toi-
meen ja päivän työhön liitettäviä, mukaan otettavia, ja ne kyllä voivat luoda paljon enem-
män terveyttä ja hyvinvointia kuin käsittääkseni noin keskivertoisesti Suomessa ollaan
toistaiseksi ymmärretty.

Kun me ajattelemme kulttuuritoimintaa, kuten moneen kertaan on sanottu, niin tietysti
resurssit ovat yksi keskeinen elementti, mutta sitten tietysti se kulttuuriympäristö myös:
kun suunnitellaan kaupunkia, suunnitellaan liikenneyhteyksiä, rakennettua ympäristöä ja
myös niitä tärkeitä luontoelementtejä, joita tänä päivänä tässä salissa ollaan jo nostettu
esiin, niin kaikkiin näihin liittyy myös paljon kulttuurisia elementtejä, joita voisimme [Pu-
hemies koputtaa] hyödyntää huomattavasti nykyistä enemmän.

16.31 Pia Viitanen sd: Arvoisa herra puhemies! Ihan alkuun tässä nyt vain totean, että
kyllä minä kovin tarkasti koetin kuunnella sitä, tulisiko perussuomalaisilta jokin selitys sil-
le, miksi heidän vaihtoehtobudjetissaan ei selkeästi esitetä lisämäärärahoja kulttuuritoi-
8



Pöytäkirjan asiakohta PTK 137/2018 vp
men valtionosuusindeksien jäädytyksen purkamiseksi, koska te tässä ponnessa, jota te nyt
haluatte täällä esittää, esitätte, että näin toimittaisiin. Silloin tietenkin olisi aika loogista,
että olisi myös esitettynä varat siihen. Meillähän on: meillähän on 12 miljoonaa, eli sekä
jäädytyksen purku että sitten tulevan VOS-uudistuksen rahoitukseen liittyviä varauksia
meillä on laskettu tähän mukaan.

Ja tästä päästäänkin siihen mielestäni tärkeään ajatukseen, mistä olen yrittänyt kovasti
puhua erilaisissa tilaisuuksissa, kun olen kohdannut kulttuurin alalla toimivia ihmisiä, sekä
myös muiden poliittisten puolueiden kanssa ollessani samoissa keskustelupöydissä, että
olisi hyvin tarpeen, että me kaikki voisimme sitoutua omissa puolueemme ohjelmissa sii-
hen, että esimerkiksi muutamia miljoonia, mitä tullaan sitten tarvitsemaan kulttuurin val-
tionosuusuudistukseen, voitaisiin yhteisesti sitoutua satsaamaan tulevana kautena, koska
olen, puhemies, täysin vakuuttunut siitä, että jos me sijoitamme sinne jonkin rahasumman
x — muutamia kymmeniä miljoonia euroja se tulee vaatimaan — me sijoitamme tulevai-
suuteen, me tulemme saamaan sillä paljon työllisyyttä ja kasvua, me tulemme saamaan sil-
lä henkisen hyvinvoinnin kasvua, ihmisten luovuuden kasvua, sitä kautta koko kansanta-
loudelle valtavasti hyvää, niin uskoisin, että tämä sitoutuminen ja tämä panostus kannattai-
sivat. Ja me olemme juuri sosiaalidemokraatteina esimerkiksi julkistaneet oman kulttuuri-
poliittisen ohjelmamme. Toivon, että kaikki siihen tutustuvat. Siitä on kovasti sanottu, että
se on hyvä ohjelma, ja siinä muun muassa sitoudutaan tähän prosenttiperiaatteeseen, mistä
toivoisin myös muiden puolueiden ottavan koppia.

Puhemies! Eli minun lähtökohtani on koko ajan hakea tässä konsensusta, ja toivoisin,
että ennen vaaleja esimerkiksi, kun käydään näitä keskusteluja ihan yleispolitiikastakin,
myös kulttuuripoliittinen osa nousisi keskusteluun ihan puoluejohtajienkin kesken ja kaik-
kien kesken, jotta saataisiin selvyys, miten eri puolueet näistä ajattelevat.

Eli mielestäni tämä on positiivinen asia ja hyvä asia, että tätä lähdettäisiin edistämään.
Olemme omalta osaltamme kantaneet kortemme kekoon. Olemme vastalauseissamme jo
varautuneet näihin rahasummiin ja tulevaisuutta ajatellen myös ohjelmissamme ja myös
tähän mennessä olemme halunneet toimia niin, että niitä niukkojakin voimavaroja voisim-
me jonkin verran kohentaa.

16.34 Eeva-Maria Maijala kesk: Arvoisa herra puhemies! Perustuslain 17 § on oikeus
omaan kieleen ja kulttuuriin. Sen 3 momentissa sanotaan, että saamelaisilla alkuperäiskan-
sana sekä romaneilla ja muilla ryhmillä on oikeus ylläpitää ja kehittää omaa kieltään ja
kulttuuriaan. Eli siis koko maassa on oikeus ylläpitää ja kehittää omaa kieltään ja kulttuu-
riaan.

Kunnat ovat kulttuuritoiminnan ydin hyvin monessa asiassa, ja olen todella tyytyväinen
tähän lakiesitykseen kokonaisuudessaan. Tässä on kulttuuria käsitelty monipuolisesti, kos-
ka se on meille kaikille erittäin tärkeä asia.

Mutta nyt sitten otan saamelaisasian tässä esille. Yritin lukea lakiesityksen, yritin lukea
tämän mietinnön, ja tässä oli muuten erittäin vähän otettu huomioon alkuperäiskansa saa-
melaiset, joita on tällä hetkellä koko Suomessa. Saamelaiskäräjien vaaliluettelossa on tällä
hetkellä 10 000 henkilöä, ja siinä luettelossahan on mukana vain osa saamelaisista. Heistä
asuu 3 000 saamelaisalueella, 7 000 muualla Suomessa. Lisäksi on meitä metsälappalaisia
ja muita, joilla saamelaiskulttuuri on hyvin voimakkaasti meidän verissämme ja asioissa
esillä monessakin paikassa.
9



Pöytäkirjan asiakohta PTK 137/2018 vp
Tässä laissa kuntien kulttuuripuolen asioista, mikä nyt on käsittelyssä, on mainittu saa-
melaiset ainoastaan 5 §:ssä, jossa sanotaan: ”Saamelaisten kotiseutualueen kunnissa on
huolehdittava, että saamenkielisen ja suomenkielisen väestöryhmän tarpeet otetaan huo-
mioon samanlaisten perusteiden mukaan.” Perustuslaissa todellakin edellytetään, että saa-
melaisilla alkuperäiskansana sekä romaneilla ja muilla ryhmillä on oikeus ylläpitää ja ke-
hittää omaa kieltään ja kulttuuriaan, ja minun mielestäni tässä lakiesityksessä on nytten
kyllä alimitoitettu täysin saamelaisasiat. Ja sekin on huono puoli, että kun minä katsoin,
keitä siellä valiokunnassa on kuultu, niin ei siellä ole saamelaisia kuultu ollenkaan. Toivot-
tavasti, kun tätä asiaa viedään eteenpäin, jatkossa huomioidaan, että saamelaisuus on pal-
jon paljon muutakin kuin pelkkää kieliasiaa. Se on laajassa mittakaavassa kulttuuri. Toi-
vottavasti tämä asia menee nyt jatkossa eteenpäin.

16.37 Jukka Gustafsson sd: Arvoisa puhemies! Edustaja Maijala käytti erittäin hyvän ja
tärkeän puheenvuoron. Voi olla näin — tulkitsen sen nyt parhaalla mahdollisella tavalla —
että kuitenkaan, kun tässä pykälässä oli näinkin vahvasti tämä saamelaisasia sanottu, se ei
muistaakseni lausunnoissa asiantuntijakuulemisessa noussut esille. Olisi pitänyt. Välitän
tämän kritiikin myöskin valiokunnan puheenjohtajistolle vastaisuuden varalle. Tämä oli
niin painava puheenvuoro, että minä luulen, että se on syytä tallentaa sydämiimme, ettei
tämä toistu.

Arvoisa puhemies! Pyysin puheenvuoroni oikeastaan tämmöiseksi finaali-, loppupu-
heenvuoroksi siltä osin, kun nyt puhumme tästä kulttuurin rahoituksesta. Itse näen, että sil-
loin puhumme nimenomaan museosta, teatterista, musiikista, ehkä siinä rinnalla myöskin
elokuvasta, tanssista ja niin edelleen. Ja kun on sivistysvaliokunnasta ja kulttuuripolitiikas-
ta kysymys, niin minun lempiaiheeni on nähdä peruskoulu ja perusopetus vahvemmin si-
doksissa kulttuuriin ja sivistykseen, ja se tapahtuu nimenomaan taide- ja taitoaineiden
kautta. Silloin kun me resursoimme riittävästi museo-, teatteri- ja musiikkitoimintaa, niin
se myöskin palvelee ja varisee ja tekee yhteistyötä peruskoulun ja nimenomaan lasten
kanssa, koska näen, että tulevaisuuden eväät ja siivet lapset saavat taito-, taide- ja kulttuu-
riaineiden kautta. Ne kantavat, tietoainekset muuttuvat.

16.39 Satu Hassi vihr: Arvoisa puhemies! Tässä hallituksen lakiesityksessä on monia
erittäin hyviä ja kannatettavia asioita, kuten kuntalaisten osallistumismahdollisuuksien li-
sääminen, kielellisten oikeuksien laajentaminen. Edustaja Maijala ihan perustellusti kiin-
nitti huomiota saamelaisten kielellisiin oikeuksiin, mutta kehitettävääkin on. Kun tässä
hallituksen lakiesityksessä lähtökohtana on se, että ei annettaisi lisää resursseja, niin on vä-
hän vaikea käytännössä kuvitella sitä, miten nämä kaikki hyvät tavoitteet ilman lisäresurs-
seja oikeasti toteutuisivat.

Mitä tulee kielellisiin oikeuksiin, niin vihreä eduskuntaryhmä haluaa kiinnittää huomio-
ta viittomakielisten oikeuksiin, joita tässä hallituksen esityksessä ei mielestämme ole riit-
tävästi otettu huomioon. Lisäksi näissä kehitettävissä asioissa, joita toivottavasti sitten si-
vistysvaliokunta pohtii, on myöskin se, millä lailla kunnissa voitaisiin nykyistä paremmin
hyödyntää taiteilijoiden, taiteen ammattilaisten osaamista uusilla toiminnan aloilla. Edus-
taja Gustafsson otti tässä esille perusopetuksen ja kulttuurin. Mielestäni esimerkiksi juuri
tässä perusopetuksen ja kulttuurin, miten nyt sanoisi, yhteenliittämisessä taiteen ammatti-
laisten, taiteilijoiden roolin kasvattaminen nykyisestä voisi olla yksi hyvä mahdollisuus.
[Jukka Gustafsson: Kyllä!]
10



Pöytäkirjan asiakohta PTK 137/2018 vp
16.40 Sami Savio ps: Arvoisa puhemies! Palaan edustaja Gustafssonin alussa pitämään
puheenvuoroon ja siihen sisältyneeseen purkaukseen perussuomalaisten tekemistä lausu-
maehdotuksista. Puheenvuoro oli kyllä sinänsä mielestäni sävyltään hieman hämmästyttä-
vä. Olen tottunut pitämään kollegaani asiapoliitikkona, mutta ehkä siinä hieman tunteet
nousivat nyt pintaan. Varsin hämmästyttävää se oli varsinkin siinä mielessä, kun edustajan
puheenvuorosta kävi selvästi ilmi, että esittämämme lausumat ovat sinänsä sisällöllisesti
ilmeisen kannatettavia.

Arvoisa puhemies! Sinänsä on tietenkin aina kehitettävää eduskunnan toimintatavoissa.
Jokainen edustaja voi omalta kohdaltaan miettiä, miten valiokuntatyöskentelyä tehdään, ja
myös opposition välistä yhteistyötä on toki hyvä kehittää, mutta pitäisin kuitenkin asiaa
tärkeämpänä kuin varsinaista menettelytapaa. Nämä lausumaehdotukset ovat nyt täällä
eduskunnan käsittelyssä, ja niistä voimme äänestää nähdäkseni ensi viikolla. Eduskunta-
han hyväksyi viime joulukuussa valtion tämän vuoden talousarvion. Nämä meidän lausu-
mamme voidaan kuitenkin jo nytten hyväksyä täällä koskemaan tulevaisuutta. Mehän esi-
timme vaihtoehtobudjetissamme muun muassa kotiseutumuseoille 3 miljoonan euron
määrärahaa. Sitä ei toki täällä eduskunnassa hyväksytty.

Hämmästelen hiukan myös edustaja Gustafssonin ensimmäisessä puheenvuorossaan te-
kemää huomautusta siitä, että perussuomalaisten vastalauseessaan käyttämät perustelut
olisivat jollain väärällä tavalla muotoiltuja tai esitettyjä. En nyt oikein tiedä, mihin hän viit-
tasi. Me olemme vastalauseessamme muun muassa todenneet, että pidämme maamme kan-
sallisperinteen kunnioittamista ja ylläpitämistä erittäin tärkeänä. Sen lisäksi toteamme, että
Suomen kansallista historiaa ja kulttuuriperinteitä vaaliva museotoiminta on lähellä sydän-
tämme, ja lisäksi haluamme varmistaa kotiseutumuseoiden rahoituksen riittävyyden sekä
kannustaa museoita tallentamaan kokoelmissaan olevien esineiden tarinat ja laajentamaan
historian dokumentoinnin ulottumaan nykypäiviin asti tuleville sukupolville. Eli minä en
oikein nyt tiedä sitten, mikä tässä oli niin pöyristyttävää.

16.43 Pia Viitanen sd: Arvoisa puhemies! Taas kerran kuuntelin tarkkaan, mitä perus-
suomaiset sanoivat, ja vieläkään en kuullut sille yksinkertaiselle kysymykselle vastausta,
että jos ja kun te esitätte mielestäni ihan hyvää pontta, että eduskunta edellyttää, että indek-
sileikkauksia kulttuurin valtionosuuksiin ei tehtäisi, mistä olemme samaa mieltä — sosiaa-
lidemokraatit ovat esittäneet sitä myös ja vaihtoehtobudjetissaan myös budjetoineet tähän,
ja varmasti voimme sitä tukea, koska olemme itsekin sen kirjanneet omiin esityksiimme —
niin miksi teillä ei ole siihen varattua resurssia sitten näissä vaihtoehdoissa. Se on ollut
meidän kysymyksemme, ja kun me sitä kysymme ihan reilusti ja rehellisesti, että miksei
sitä ole, niin vastausta emme siihen saa. Sen sijaan saamme jonkin verran syyttelyjä sun
muita, mikä on mielestäni aivan turhaa, ja roskakoppaan sellaiset. Kulttuuripoliittinen kes-
kustelu on arvokasta, ja se, että me kaikki ymmärtäisimme sen merkityksen ja sen, miksi
kannattaa sitä tukea, olisi nyt tärkeää. 

Ja kyllä minä, puhemies, edelleen toivon sitä, kun tässä vaalikausi lähenee loppuaan em-
mekä valitettavasti tällä kaudella saaneet sitä VOS-uudistusta riittävine resursseineen
eteenpäin, että nyt ennen vaaleja rehellisesti keskusteltaisiin, liikenisikö meillä nyt yhteis-
tä tahtoa siihen, että me yhteisen hyvän nimissä voisimme tulevina vuosina rahoittaa kult-
tuuria enemmän kuin tänä päivänä juuri siinä merkityksessä, että me sitä kautta saisimme
myös luovaa taloutta kukoistamaan, saisimme työllisyyttä, elinvoimaa eri maakuntiin, sai-
simme ihmisten henkistä hyvinvointia parannettua, lasten luovuutta, kaikkien ihmisten oi-
11



Pöytäkirjan asiakohta PTK 137/2018 vp
keutta kulttuuriin edistettyä. Väitän, että jos me yhteisesti sitoutuisimme siihen, että tätä ra-
hoitusta voitaisiin lisätä tulevina vuosina vaikkapa ohjelmallisesti, niin tämä kansakunta
voittaisi siinä paljon.

Tätä olen hakenut ainakin omilla puheenvuoroillani, ja mielestäni edustaja Gustafsso-
nin kanssa olemme esittäneet ihan oikeutetun kysymyksen tästä vähän menettelytavalli-
semmasta kysymyksestä, että jos kerran ponsia halutaan, niin sitten pitää niissä omissa
vaihtoehdoissa olla myös resurssit näille.

16.45 Jukka Gustafsson sd: Arvoisa puhemies! En halua jatkaa tällaista henkilökohtais-
ta nokkapokkaa edustaja Savion kanssa, jota kuitenkin ihmisenä ja työtoverina arvostan,
mutta oli mielestäni syytä läpivalaista nämä perussuomalaisten lausumat. Mitä tulee sii-
hen, olenko asiapoliitikko vai en, voin todeta, että itseäni pidän sekä asia- että tunnepolii-
tikkona — asia- ja tunnepoliitikkona. [Pia Viitanen: Molemmat ovat tärkeitä!] Näin myös-
kin kansalaiset ovat monasti sanoneet. [Sami Savio: Ei tätä kukaan ole kyseenalaistanut-
kaan!] 

16.46 Eeva-Maria Maijala kesk: Arvoisa puhemies! Nyt kun on kyse kuntien kulttuuri-
toiminnan kehittämisestä, niin ensinnäkin kiitos edustaja Gustafssonille, että huomioitte
saamelaisasiat, ja nytten kun asia tuli esille, niin hoksottimet tuli meille kaikille, että het-
kinen, tämähän jäi hoitelematta. Itseäni harmittaa se, että sivistysvaliokunnan varajäsene-
nä en ole ollut paikalla silloin, kun tästä asiasta olisi voinut olla keskustelemassa. Ehkä se
on meille kaikille semmoisen heräämisen paikka, että emmekö me ole todellakaan tajun-
neet ottaa näitä saamelaisasioita huomioon tässä meidän hienossa Suomen moninaisessa
kulttuurikokonaisuudessa. Ehkä meidän tosiaan, ja saamelaisten yleensäkin, pitäisi olla ak-
tiivisempia, että saamelaisuus huomioidaan maamme monimuotoisissa kulttuurin kehittä-
misasioissa. Eli silloin kun on kyse tämmöisten eri lakiasioiden valmistelusta tai kuntapuo-
len asioista, tuodaan nämä asiat esille.

Todellakin myöskin meidän pitäisi miettiä, miten kuntien kulttuuripuolen strategioissa
— tai mitä missäkin kunnassa laaditaan — otettaisiin huomioon meidän saamelaisasiat,
sillä yhä enemmän ja enemmän asuu saamelaisia Helsingissä, näissä pääkaupunkiseudun
kunnissa, Oulussa, Rovaniemellä. Kaikissa näissä on ihan merkittävät saamelaisryhmät
olemassa. Näissä on useissa kielikoulutusta ja on kielipesiä olemassa — otettaisiin hieno-
na tämmöisenä kokonaisuutena matkaan nämä asiat esille. Sehän, että tuodaan nämä esil-
le, on meille kaikille hieno rikkaus, kun meillä on olemassa tämmöinen kulttuuri, jolloin
me koko porukalla voisimme kunnioittaa saamelaisväestöä, ettei tulisi semmoinen mieli-
kuva, että saamelaisia sorretaan. Yleensä ottaen kyse on tiedonpuutteesta, ja yrittäkäämme
me täällä sitten viedä tätä tiedonpuuteasiaa eteenpäin niin, että ihmiset saisivat tietoa, mis-
tä tässä kokonaisuudessa on kysymys.

Yleiskeskustelu päättyi.

Eduskunta hyväksyi hallituksen esitykseen HE 195/2018 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.
12


