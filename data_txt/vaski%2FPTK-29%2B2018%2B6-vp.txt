















































DEMB811.tmp.xml


Pöytäkirjan asiakohta PTK 29/2018 vp
Pöytäkirjan asiakohta 

PTK 29/2018 vp

Täysistunto

Keskiviikko 4.4.2018 klo 14.00—18.19

6. Hallituksen esitys eduskunnalle  laiksi kolmansien maiden kansalaisten maahantulon ja 
oleskelun edellytyksistä tutkimuksen, opiskelun, työharjoittelun ja vapaaehtoistoiminnan 
perusteella ja eräiksi siihen liittyviksi laeiksi

Hallituksen esitys HE 21/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 6. asia.
Puhemiesneuvosto ehdottaa, että asia lähetetään hallintovaliokuntaan.

Keskustelu

15.24 Sisäministeri Kai Mykkänen (esittelypuheenvuoro):  Arvoisa puhemies! Tämä
koskee siis laillista maahanmuuttoa koskevan direktiivin toimeenpanoa, jossa sisällöllises-
ti oleellista on se, että jatkossa tutkijoille ja opiskelijoille myönnettäisiin oleskeluluvat
kahdeksi vuodeksi yhden vuoden sijaan — edellyttää tietysti, että luvan myöntämisen kri-
teerit täyttyvät, erityisesti turvattu toimeentulo tältä osin — ja tämän jälkeen samalla pyri-
tään siihen, että meillä on hyvin helppokäyttöinen sähköinen uusintamenettely, siis esimer-
kiksi kokonaisen tutkinnon Suomessa opiskeleville, johon liitetään opintorekisteriote ja
toimeentulo-ote pankin kautta, ja tämän jälkeen se voidaan uusia. Eli käytännössä pysty-
tään markkinoimaan Suomea koulutusviennin näkökulmasta myöskin luvituksen mielessä
sujuvana kokonaisuutena.

Tutkijoiden lupaharkinta selkiytyy erityisesti sitä kautta, että jakoa tutkijoiden ja jatko-
opiskelijoiden välillä ei enää tehtäisi. Täällä on ollut hieman semmoista harmaata vyöhy-
kettä, joka on aiheuttanut mutkia matkaan. Esitys lähtee myös siitä, että tutkijat jatkossa
saisivat tutkimushankkeensa jälkeen oikeuden työnhakuun vuoden ajaksi, saisivat työpe-
rusteisen oleskeluluvan työnhakuun, kuten tälläkin hetkellä ulkomaalaisille opiskelijoille,
jotka Suomessa valmistuvat, on mahdollista myöntää.

Yhdenvertaisen kohtelun osalta ulkomaisten tutkijoiden osalta asema paranisi siten, että
heidät rinnastettaisiin Suomen kansalaisiin sosiaaliturvaa ja terveydenhoitoa koskevassa
lainsäädännössä riippumatta heidän oikeussuhteestaan tutkimusorganisaatioon, eli jälleen
pyritään siihen, että Suomi on houkutteleva kansainvälisten tutkijoiden vierailuvaihtoon,
työvaihtoon ja tältä osin avoin ja kansainvälinen maa.

Samalla ehdotetaan lisättäväksi ulkomaalaislakiin säädökset au pair -sijoituksen perus-
teella myönnettävästä oleskeluluvasta. Tätä lupatyyppiä ei ole aikaisemmin ollenkaan
säännelty, vaan se on perustunut vain vakiintuneeseen käytäntöön, ja tässä samalla pyri-
tään siihen, että au pairin asema selkeytyy, kun laissa määrätään tarkemmin, mitä au pai-
rilta edellytetään isäntäperheessä ja mitkä ovat hänen oikeutensa. Tällaisen luvan voisi saa-
da aina vuodeksi kerrallaan.
 Tarkistettu
4.1



Pöytäkirjan asiakohta PTK 29/2018 vp
15.27 Antero Laukkanen kd: Arvoisa rouva puhemies! Tämä esitys, jossa maahantuloa
järkeistetään niiden osalta, jotka eivät hae kansainvälistä suojelua, on erittäin tervetullut.
Olin hiljattain tilaisuudessa, jossa olivat kasvuyritysten nuoret toimitusjohtajat läsnä, ja
kun heiltä kysyttiin, mikä on suurin este heidän toiminnalleen Suomessa, niin he kaikki
katsoivat toisiaan ja hymyilivät ja sanoivat yhteen ääneen: Suomen valtio. Tänne on niin
vaikea saada osaavaa henkilöstöä, heille työlupia, opiskelulupia ynnä muuta ja niin edel-
leen. Tervehdin tätä muutosta, joka tässä nyt tulee, selkeänä parannuksena, ja pidän sitä pe-
rusteltuna ja myös erittäin hyvin kirjoitettuna.

15.27 Joona Räsänen sd: Arvoisa puhemies! Tässähän nyt laitetaan kansalliseen lainsää-
däntöön, täytäntöönpannaan, tätä EU-direktiiviä, mikä nimenomaisesti — niin kuin minis-
teri hyvin avauspuheenvuorossaan tämän kävi läpi — koskee lähinnä opiskelijoita ja har-
joittelijoita, ja on myös tämä au pairien uusi sääntely, mitä meillä aikaisemmin ei ollut.
Suurimmat muutoksethan koskevat näitä lupien pituuksia: kun tänä päivänä lupa on annet-
tu vuodeksi, niin tulevaisuudessa annettaisiin kahdeksi vuodeksi. Ja tässä myös omalta
osaltaan helpotettaisiin oleskelulupakäytänteitä ja sujuvoitettaisiin nykyistä järjestelmää.
Tämä on siinä mielessä oikein perusteltu uudistus, jolla toivon mukaan osittain pystytään
myös helpottamaan sitä, että varsinkin ne opiskelijat, jotka meillä korkeakouluissa tällä
hetkellä opiskelevat ja valmistuvat, pystyisivät myös työllistymään Suomeen, koska heitä
todella tarvitsemme.

Tässä myös on ehkä hyvä todeta tämmöinen nyanssi, että on hyvä, että tämä muuttuu
tutkijoiden osalta myös siten, että enää ei ole merkitystä sillä, onko tutkija työsuhteessa vai
tutkiiko hän apurahalla. Tämä sidos tämän lainsäädännön myötä poistetaan ja saadaan tä-
mäkin järkevämmälle pohjalle.

Mutta ehkä kaiken kaikkiaan tästä kokonaisuudesta voisi vielä näin loppuun kysyä mi-
nisteriltä — tässähän myös hallituksen oma tavoite on ollut selvittää, millä tavalla me pys-
tyisimme houkuttelemaan nimenomaan osaavaa työvoimaa Suomeen, ja tästä hallitus omia
papereitaan on julkaissutkin viime vuoden puolella. Olisin kysynyt: onko tässä nyt tapah-
tumassa joitain uusia hankkeita sen suhteen, millä Suomi olisi toisaalta houkuttelevampi
kohde tulla tekemään töitä, mutta myös niin, että yhä enenevässä määrin pystyisimme jous-
tavoittamaan joitakin näitä meidän lupakäytäntöjämme ja tehostamaan näitä prosesseja,
joita meillä edelleen on?

15.29 Sari Essayah kd: Arvoisa rouva puhemies! Niin kuin tuossa edellinen puhuja tote-
si, tässä todellakin on kysymys EU-direktiivin toimeenpanemisesta, ja itse asiassa tämän
direktiivin käsittely alkoi silloin, kun itsekin tuolla Euroopan parlamentissa työ- ja sosiaa-
liasioitten valiokunnassa istuin, ja silloin jälleen kerran, tämänkin direktiivin kohdalla,
tämä Suomen asumisperusteinen sosiaaliturva oli sellainen kysymys, jota jouduttiin sitten
pohtimaan. Sinällänsä kun tässä katsotaan näitä tutkimukseen ja opiskeluun suuntautuvia
kolmansien maitten kansalaisten maahantuloon ja oleskeluun liittyviä edellytyksiä, niin
näissä ei varmaankaan ole mitään erityistä huomautettavaa, mutta sitten muistan sitä kes-
kustelua, että työharjoittelun ja vapaaehtoistoiminnan kohdalla oli kyllä pieniä duubioita,
eikä ainoastaan Suomella vaan muutamilla muillakin mailla, että pelättiin, että saattaa olla
mahdollista, että siitä tulee sitten jonkunlainen houkutteleva reitti kuitenkin hakeutua joi-
hinkin muihin tehtäviin kuin varsinaisesti siihen työharjoitteluun ja vapaaehtoistoimin-
taan. Tästä olisinkin halunnut kysyä ministeriltä: voidaanko jollakin tavalla sitten varmis-
2



Pöytäkirjan asiakohta PTK 29/2018 vp
tua, että nämä sopimukset, mitä työharjoitteluun ja myöskin vapaaehtoistoimintaan teh-
dään, tosiasiallisesti koskevat juuri sitä toimintaa eivätkä kenties sitten mahdollisesti nämä
ihmiset päädy joillekin harmaille työmarkkinoille, niin että tämä on ikään kuin se reitti tul-
la sinne?

Tietysti näiden au pairien kohdalla Suomi tässä nyt tekee omaa lainsäädäntöään. Jos nyt
oikein muistan, tämä au pair -asiakin oli alun perin siinä direktiivissä, mutta se oli todella-
kin niin ristiriitainen, että se jäi sitten käsittääkseni siitä loppukahinoissa kokonaan pois,
koska näitä käytäntöjä on niin valtavan paljon eri puolilla Eurooppaa. Sitten todellakin on
se, miten au pairia kohdellaan työntekijänä ja minkälainen välimuoto hänestä helposti työ-
markkinoilla tulee, ja siihen sisältyy ihmiskauppaa ja naiskauppaa ja monenlaisia riskejä.
Että sinällänsä tietysti hyvä, että Suomessa tätä säädellään omalla lainsäädännöllä, koska
siihen ei Eurooppa-tasolla kyllä pystytty.

15.32 Hannu Hoskonen kesk: Arvoisa rouva puhemies! Tämä hallituksen esitys panee
täytäntöön Euroopan unionin direktiivin, joka on koko Euroopan kannalta varsin olennai-
nen. Pitää muistaa, että Euroopan valtioista Suomi lienee valtio, jossa on ikääntyneiden
väestöosuus erittäin suuri, ja se ikävä kyllä koskee montaa muutakin Euroopan valtiota, ja
jos me haluamme varsinkin erityisaloille työvoimaa, niin yksi vaihtoehto ja ihan varteen-
otettava vaihtoehto on, että saadaan tänne opiskelijoita, jotka suorittavat täällä tutkinnon,
jonka jälkeen sitten jäävät hyödyntämään suomalaista yhteiskuntaa tekemällä työtä Suo-
messa ja maksamalla veronsa Suomeen.

On hyvä, että Euroopassa yhtenäistetään nämä menettelyt. Tästä varmaan ollaan mon-
taa mieltä eri puolilla Suomea, miten tämä tulisi hoitaa, mutta kylmä tosiasia on tänä päi-
vänä se, että esimerkiksi atk-alalla, esimerkiksi ohjelmointityössä, jossa tietokoneohjel-
mia suunnitellaan... Sanotaan nyt vaikka, että tätä sote-hanketta kun viedään eteenpäin, se
vaatii valtavasti tietokonetyötä, jotta saadaan nämä ohjelmat synkkaamaan yhteen ja saa-
daan se kansallinen tietokanta pelaamaan oivallisesti. Se vaatii valtavasti ohjelmointia, tie-
tokonehuippuosaamista. Meillä on monta muuta yritysaluetta Suomessa, jotka vaativat
huippuosaajia, tutkimusta, tiedettä, ja monta muuta huippuosaamisen alaa me tässä maas-
sa tarvitsemme, ja ikävä kyllä oma työvoima ei tällä hetkellä taida ihan riittää siihen. Nii-
den henkilöiden kohdallahan, jotka Suomessa sitten opiskelevat, suurin vahinko tehdään
silloin, kun huippuunsa opiskellut opiskelija tekee vaikka väitöskirjan Suomessa, sanotaan
nyt vaikka sähköalalla, ja sen jälkeen lähtee töihin vaikka nyt Englantiin. Siinä tapahtuu
kyllä melkoinen aivovuoto, kun hänet on täällä koulutettu ja sitten hän poistuu maasta, ja
on varmaan meidän kaikkien suomalaisten puolesta hyvä, että tällainen erikoisosaaja jää
hyödyntämään Suomea, tekee täällä työtä ja antaa sen oman panoksensa yhteiskunnan ra-
kentamiseen.

15.33 Jari Ronkainen ps: Arvoisa puhemies! Hallituksen esityksessä ehdotetaan säädet-
täväksi ulkomaalaislaista erillinen laki, joka koskisi kolmansista maista tulevien tutkijoi-
den, opiskelijoiden, työharjoittelijoiden ja vapaaehtoistyöntekijöiden maahantulon ja oles-
kelun edellytyksiä. Mielestäni erillislain säätäminen ei ole toivottava ratkaisu ja kaikenlai-
set maahantulosäädökset tulisi sisällyttää ulkomaalaislakiin. Lisäksi oleskelulupia koske-
via säännöksiä ja käytäntöjä olisi tärkeää jatkuvasti kehittää siten, että ne palvelisivat Suo-
men etua.
3



Pöytäkirjan asiakohta PTK 29/2018 vp
Olen huolissani siitä, olemmeko säätämässä uutta sosiaalisen maahantulon ja harmaan
talouden kanavaa. Harjoittelijoiden, au pairien ja vapaaehtoistyöntekijöiden sisällyttämi-
nen direktiivin toimeenpanoon saattaa synnyttää mahdollisen työlainsäädännön kiertämi-
sen. Lisäksi kolmansien maiden korkeakoulujärjestelmät ovat kirjavia ja osin hankalasti
yhteensovitettavissa suomalaisen järjestelmän kanssa. On mahdollista, että myönnettyä
oleskelulupaa käytetään vain EU-alueelle pääsemiseen.

Oleskeluluvan myöntäminen opiskeluoikeuden perusteella suoraan kahdeksi vuodeksi
on mielestäni huono asia. Ensimmäisen vuoden jälkeen on mahdollista seurata maahantu-
lijan opintomenestystä. Ne, jotka väärinkäyttävät tämän lain perusteella myönnettyä oles-
kelulupaa, tuskin edes ilmaantuvat oppilaitokseen, saati suorittavat yhtäkään opintopistet-
tä. Tämän nykykäytännön mukaan päästäisiin nopeammin kiinni ja päästäisiin perumaan
sitten tarpeettomat oleskeluluvat.

15.35 Mari-Leena Talvitie kok: Arvoisa puhemies! Tämä hallituksen esitys on hyvin tar-
peellinen, ja meillä on, niin kuin tässä on tullut useassa muussakin puheenvuorossa jo esiin,
työvoimapula. 

Kerron yhden esimerkin pari vuotta sitten Oulusta: Yritys haki ohjelmistoalan työnteki-
jää avoimella haulla, haastatteli monta mutta ei löytänyt juuri oikeanlaista osaajaa. Löysi
osaajan, joka oli korkeakoulussa opiskelemassa, mutta tulikin ilmi, että hän on kotoisin
kolmannesta maasta ja hänellä oli työlupa ainoastaan siivousalan töihin. Ja kuinka olla-
kaan, kun yritys haki tälle opiskelijalle työlupaa ict-alan töihin, siinä vaiheessa Oulussa oli
vielä aika paljon muitakin ict-alan osaajia työttömänä ja todettiin, että hän ei saa työlupaa.
Yritys oli hyvin pettynyt siinä vaiheessa, koska oli löytänyt kotikaupungista osaajan, joka
oli korkeakouluopiskelija ja jolla oli siis lupa olla Oulussa ja Suomessa, mutta hän ei saa-
nut kuitenkaan sitten arvioinnin jälkeen sitä työlupaa.

Tässä on kyse siis kolmansien maiden kansalaisten maahantulon ja oleskelun edellytyk-
sistä tutkimuksen, opiskelun, työharjoittelun ja vapaaehtoistoiminnan perusteella ja eräistä
siihen liittyvistä laeista. Tämä kokonaisuus on iso. Hallintovaliokunnassa sitä tullaan sit-
ten vielä kevään aikana tarkastelemaan, ja jos nähdään, että siellä on vielä jotain, jota pitää
tarkentaa, niin se sitten on eduskunnan käsissä, että se tehdään, mutta lain tavoite ja myös-
kin sen aika on hyvä. Eli kannatettava asia.

15.37 Hannu Hoskonen kesk: Arvoisa rouva puhemies! Vielä sen haluan sanoa tässä tä-
män hallituksen esityksen kohdalta, että on syytä muistaa Suomi esimerkiksi Nokian aika-
na, silloin kun Nokia eli suuruuden päiviä puhelinteknologian alalla — ja tokihan se elää
verkkojen rakentajana tässä maailmassa huippuosaajana edelleen, elikkä silläkin alalla me
tarvitsemme huippuosaajia, nimenomaan matemaatikkoja ja tietokoneohjelmoijia ja yleen-
sä huipputeknologian osaajia, mikroelektroniikan, juuri sen tekniikan, mitä me käytämme,
kun tartumme esimerkiksi tämmöiseen älypuhelimeen. Suomalaiset nuorethan ovat mo-
nessa tapauksessa menneet tuonne Euroopan eri yliopistoihin opiskelemaan, lähimmillään
Viroon, kauimmillaan jonnekin Espanjaan taikka Italiaan taikka Kreikkaan, minne nyt me-
nevätkään, mutta joka tapauksessa opiskelijavaihto on ollut vilkasta. Me olemme hyöty-
neet siitä, että suomalaiset nuoret ovat päässeet opiskelemaan eri puolille maailmaa, joten
sen verran pitää meilläkin toki olla solidaarisuutta, että me annamme sitten mahdollisuu-
den toisille kansallisuuksille tulla Suomeen opiskelemaan.
4



Pöytäkirjan asiakohta PTK 29/2018 vp
Ja uskallan väittää, että henkilö, joka vaikka jonkin korkean, hienon tutkinnon suorittaa
vaikka nyt tällä uudella älyteknologian alalla... Tämä keinoälyhän tekee tuloaan kaikkialla
maailmalla hurjaa vauhtia, ja siinä monet osaajat tänä päivänä, monen yliopiston rehtorit,
huippuosaajat, ovat kaikki liikuttavan yhtä mieltä siitä, että suomalaisten kannattaa pysyä
tässä kehityksessä mukana. Jos me jäämme siitä jälkeen, se johtaa siihen, että työpaikat
pikku hiljaa siirtyvät täältä pois. Me olemme täällä Pohjolan kauimmaisessa nurkassa
eräänlaisena saarekkeena Euroopan pohjoisinta osaa, ja meidän ei kannata eristäytyä. Kyl-
lä meidän kannattaa tämän muun maailman mukana kulkea ja pyrkiä myymään niitä huip-
puteknologian tuotteita muualle maailmaan ja sitä kautta luoda uutta elintasoa. Työllä on
tämä maa ennenkin rakennettu, ja uskon vakaasti, että niin tehdään tulevaisuudessakin.

15.39 Joona Räsänen sd: Arvoisa puhemies! On ihan ymmärrettävää, että aina, kun var-
sinkin näistä ulkomaalaislain pykälistä ja oleskeluluvan edellytyksistä puhutaan, keskuste-
luun nousevat myös nämä tietynlaiset uhkakuvat ja kysymykset siitä, voidaanko näitä jär-
jestelmiä käyttää väärin. Oleskelulupalainsäädäntöhän on aina tasapainoilua oikeastaan
kahden asian välillä: toisaalta sen kanssa, että pystymme vastaamaan akuuttiin tarpeeseen,
luomaan väyliä lailliseen maahantuloon, mutta toisaalta sen kanssa, että pystymme myös
ehkäisemään näitä väärinkäytöksiä. Olisi hyvä, että ministeri, kun varmaan vielä puheen-
vuoron tähän loppuun saa, kävisi myös läpi, mitkä ovat niitä keinoja, joilla pystymme esi-
merkiksi tällaisen kahden vuoden luvan osalta myös näitä välitarkasteluja tekemään ja
puuttumaan selviin väärinkäytöksiin, koska kyllähän meillä lainsäädäntö antaa myöden
myös siihen, että jos oleskeluluvan edellytykset eivät jossain vaiheessa enää täytyy, niin
sitten siinä vaiheessa voidaan peruuttaa ja lähteä toisenlaisiin toimenpiteisiin. Ehkä tämä
olisi hyvä käydä tässä läpi, ettei jää sellaista kuvaa, että tässä olisi hirveästi erilaisia suden-
kuoppia.

15.40 Jani Mäkelä ps: Arvoisa puhemies! Edustaja Ronkainen toi tuossa esiin minunkin
mielestäni merkittävän huolen sosiaaliturvan väärinkäytön suhteen, joka näihin asioihin
voi aina sisältyä. Kun tuodaan tänne saliin esityksiä, joissa pyritään tuomaan enemmän tai
vähemmän työperäistä maahanmuuttoa Suomeen, niin siinä on aina se pelko, että joku —
elleivät nyt kaikki, niin ainakin joku — yrittäisi väärinkäyttää tätä meidän oleskelulupajär-
jestelmäämme. Kuitenkin meidän pitäisi ensin keskittyä siihen, että saataisiin suomalaiset
työllistettyä ja koulutettua ja estettyä heidän syrjäytymisensä, eikä tarjota niinkään niitä
opiskelu- ja työpaikkoja ulkomaalaisille. Minäkin siis kuulisin mielelläni ministeriltä kei-
noista, joita hallitus on ajatellut, siihen, ettei tällaista oleskelulupakäytäntöä ainakaan vää-
rinkäytettäisi ja hankittaisi perusteettomasti sosiaaliturvaa Suomesta.

Puhemies Paula Risikko: Ja sitten ministeri Mykkänen. Enintään 3 minuuttia, kiitos.

15.41 Sisäministeri Kai Mykkänen: Arvoisa puhemies! Kiitos kysymyksistä.
Tähän edustaja Räsäsen ja Hoskosenkin painottamaan aivan oikeaan kysymykseen, mi-

ten käytännössä myös houkutellaan osaajia Suomeen, opiskelijoita, tutkijoita, työharjoitte-
lijoitakin. Hallituksen Talent Boost -ohjelma tähtää tähän. Ehkä niitä muita toimia on lu-
pahallinnon puolella oleellinen englanninkielisten viranomaispalveluiden lisääminen ja
sitten toki myös esimerkiksi enterfinland.fi, sähköiset palvelut maahantulomenettelyiden
osalta. Tätä työtä tehdään työ- ja elinkeinoministeriön kanssa kovasti. Olen samaa mieltä,
5



Pöytäkirjan asiakohta PTK 29/2018 vp
että se on olennainen osa, että Suomi on pidettävä maailman turvallisimpana maana mutta
samalla avoimena, kansainvälisenä, houkuttelevana, se on meidän tulevaisuutemme kan-
nalta ehdottomasti etu.

Edustaja Essayah otti esiin työharjoittelusopimukset. Näiden osaltahan nyt tällä halli-
tuksen esityksellä mahdollisestaan vain työsuhteessa tapahtuva työharjoittelu, ja koko di-
rektiivikin koskee vain korkeintaan kaksi vuotta sitten suoritetun korkeakoulututkinnon
omaavien työharjoittelua, eli ei mitään laajamittaista työharjoittelumaahanmuuttoa tämän
pohjalta kyllä voi oikein helposti nähdä.

Vapaaehtoistyön osalta tässä täytäntöönpannaan ainoastaan EU:n vapaaehtoisohjel-
miin, siis tiettyihin EU:n määrittelemiin ohjelmiin, liittyvä vapaaehtoistyö. Ei mikään laa-
jempi, ikään kuin paikallisesti järjestetty vapaaehtoistyöjärjestely mahdollista tämän HE:n
puitteissa annettavien oleskelulupien myöntämistä. Tältä osin sinänsä, kun on pelkoja vää-
rinkäytöksistä, aika tarkkaan on minusta pystytty tässä kansallisessa toimeenpanossa tätä
rajaamaan, ja kokonaisuus on ehdottomasti Suomen edun mukainen.

Opiskelijoiden osalta tietysti se pääsääntö on se, että nyt pyrkimyksenä on, että lupa
myönnetään kerralla kahdeksi vuodeksi silloin kun opiskelija pystyy osoittamaan kahden
vuoden toimeentulon, mutta jos opiskelija ei pysty sitä osoittamaan, niin on mahdollista
edelleen myöntää vain yhdeksi vuodeksi tämä lupa. Toki sitten, jos syyllistyy merkittäviin
rikkomuksiin, törkeisiin rikoksiin, aivan normaalisti oleskelulupia voidaan purkaa. Tä-
näänkin on tähän liittyvä kiirehtimismenettely meillä täällä eduskunnassa esillä.

Tältä osin nämä riskit ovat minusta kyllä hyvin kohtuulliset verrattuna siihen, että —
niin kuin täällä useat edustajat ovat todenneet — avainkysymys Suomelle on, että me
olemme houkutteleva paikka lahjakkaille nuorille opiskeluun, tutkijavaihtoon ja myöskin
työharjoitteluun. 

Keskustelu päättyi.

Asia lähetettiin hallintovaliokuntaan.
6


	6
	15.24
	15.27
	15.27
	15.29
	15.32
	15.33
	15.35
	15.37
	15.39
	15.40
	15.41


