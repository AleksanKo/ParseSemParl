















































DEM8864.tmp.xml


Pöytäkirjan asiakohta PTK 163/2018 vp
Pöytäkirjan asiakohta 

PTK 163/2018 vp

Täysistunto

Torstai 21.2.2019 klo 16.01—22.46

15. Lakialoite laeiksi oppilas- ja opiskelijahuoltolain ja perusopetuslain 16 a ja 17 §:n muut-
tamisesta

Lakialoite LA 93/2018 vp Raija Vahasalo kok

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 15. asia.
Puhemiesneuvosto ehdottaa, että asia lähetetään sivistysvaliokuntaan.

Keskustelu

21.33 Raija Vahasalo kok (esittelypuheenvuoro): Arvoisa puhemies! Tekemässäni lakia-
loitteessa ehdotetaan oppilas- ja opiskelijahuoltolain sekä perusopetuslain muuttamista si-
ten, että yhteisöllisestä opiskeluhuollosta on säädettävä paljon täsmällisemmin.

Oppilas- ja opiskelijahuoltolaki tuli voimaan 1.8.2014 ja on siten ollut noin kaksi ja puo-
li vuotta voimassa. Lain keskeinen tavoite oli siirtää painopiste yhteisölliseen, ennaltaeh-
käisevään ja varhaista tukea tarjoavaan opiskeluhuoltoon ja vähentää korjaavien toimenpi-
teiden tarvetta. Kansallinen koulutuksen arviointikeskus Karvi arvioi tätä lakia, ja arvioin-
tituloksen mukaan keskeiset tavoitteet eivät ole toteutuneet: Psykologi- ja kuraattoripalve-
luiden saatavuudessa on suurta vaihtelua kouluittain ja oppilaitoksittain. Epäselvyyttä ja
tulkinnanvaraisuutta on opiskeluhuoltorekistereitten kirjaamiskäytänteiden ja lain tulkin-
tavariaatioiden suhteen. Näitä tulkintaepäselvyyksiä ja epätietoisuutta kouluissa ja oppilai-
toksissa on todella paljon siitä, mitä saa tehdä, milloin saa tehdä, miten tätä lakia sovelle-
taan. Itsekin olen sen kyllä todennut, kun olin tässä töissä rehtorina koulussa muutaman
vuoden ajan.

Yhteydenottoja viranomaisiin ja sidosryhmiin on tullut runsaasti, ja siten voidaankin
ajatella, että arviointitulokset sieltä Karvilta ja yhteydenotot viranomaisiin tuovat selkeästi
esille tarpeen uudistaa oppilas- ja opiskeluhuoltolaki. Siinä on monta kohtaa, mitkä pitäisi
korjata tai parantaa, muun muassa yhteisöllisen opiskeluhuollon täsmentäminen. Esimer-
kiksi yksilökohtaisesta opiskeluhuollosta laissa on säädetty hyvinkin tarkasti, kun taas täs-
tä yhteisöllisestä opiskeluhuollosta on säädetty hyvin yleisellä tasolla. Kun laissa ei ole
säädetty riittävällä tarkkuudella yhteisöllisestä opiskeluhuollosta, silloin käy helposti niin,
että Opetushallituksen opas ohjaa sellaiseen toimintaan, johon ei ole olemassa normipoh-
jaa.

Opetussuunnitelman mukainen opiskelijahuolto, 6 §, tulisi poistaa, koska laissa ei ole
määritelty, mitä opetussuunnitelman mukainen opiskeluhuolto on, ja nykyisellään kirjaus
on omiaan aiheuttamaan pelkkiä epäselvyyksiä. Asiaa ei voida jättää sen varaan, että jo-
kainen opetuksen järjestäjä toteuttaa ja tulkitsee pykälää haluamallaan tavalla ja tarkkuu-
della.
 Tarkistettu
4.1



Pöytäkirjan asiakohta PTK 163/2018 vp
Opiskeluhuoltoryhmän on voitava olla useamman koulun yhteinen. Meillä on vielä Suo-
messa noin 380 koulua, joissa on enintään 50 oppilasta, ja olisi paljon käytännönläheisem-
pää ja järkevämpää, että pieniin oppilaitoksiin ja kouluihin voitaisiin perustaa yhteinen op-
pilaskohtainen opiskeluhuoltoryhmä, eikä niin, että joka ikiseen välttämättä tarvitaan ihan
oma.

Monialaisen asiantuntijaryhmän kokoonpanosta on paljon epäselvyyksiä. Samoin mo-
niammatillisen yhteistyön päällekkäisyyksien purkamista tarvitaan. Opetushenkilöstön oi-
keutta saada opetuksen kannalta välttämättömät tiedot pitää selkeyttää, jotta nämä tiedot
oikeasti kulkisivat. Valvontaoikeuden laajentamista pitäisi ulottaa aluehallintovirastolle
niin, että sillä on mahdollisuus oma-aloitteiseen puuttumisoikeuteen niin, että se kattaa
koko opiskeluhuoltolain alaisen toiminnan.

Käytännössä kouluissa on myöskin ollut suurena epäkohtana se, että ei eroteta sitä, mikä
asia kuuluu opiskeluhuoltoon ja mikä kuuluu taas perusopetuslain varjolla olevaan oppi-
misen ja koulunkäynnin tukeen. Opiskeluhuolto on vapaaehtoinen, oppimisen ja koulun-
käynnin tuki on pakollinen — se ei edellytä oppilaan tai huoltajan suostumusta, ja se liittyy
siis pedagogiikkaan. Tämä ero ei ole riittävän selkeä, mikä kuuluu opiskeluhuoltoon, mikä
kuuluu siihen pedagogiseen puoleen.

Arvoisa puhemies! Tämä laki on aiheuttanut paljon hämminkiä kentällä, ja jotta oppi-
laat saisivat sen avun, mikä tässä laissa oli ajatuksena, niin on välttämättä joko muutettava,
selkeytettävä tätä tai sitten kumottava koko oppilas- ja opiskeluhuoltolaki ja merkittävä
tarvittavat pykälämuutokset perusopetuslakiin.

Keskustelu päättyi.

Asia lähetettiin sivistysvaliokuntaan.
2


