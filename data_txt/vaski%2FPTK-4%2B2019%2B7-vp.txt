















































DEM7F4E.tmp.xml


Pöytäkirjan asiakohta PTK 4/2019 vp
Pöytäkirjan asiakohta 

PTK 4/2019 vp

Täysistunto

Tiistai 7.5.2019 klo 14.00—17.13

7. Yleisradion hallintoneuvoston kertomus eduskunnalle yhtiön toiminnasta vuonna 2018
Kertomus K 10/2019 vp

Lähetekeskustelu

Ensimmäinen varapuhemies Juho Eerola: Lähetekeskustelua varten esitellään päiväjär-
jestyksen 7. asia. Puhemiesneuvosto ehdottaa, että asia lähetetään liikenne- ja viestintäva-
liokuntaan.

Avataan keskustelu. — Hallintoneuvoston varapuheenjohtaja, edustaja Satonen.

Keskustelu

16.37 Arto Satonen kok (esittelypuheenvuoro): Arvoisa puhemies! Tässähän on kyse
vuosittain annettavasta Ylen kertomuksesta eduskunnalle, joka täällä sitten perusteellisesti
liikenne- ja viestintävaliokunnassa käsitellään. Muutamalla sanalla ajattelin tässä avata tä-
män kertomuksen sisältöä. Tätähän on tietysti käsitelty jo Ylen elimissä, erityisesti hallin-
toneuvoston työvaliokunnassa, joka tätä asiaa on seurannut.

Ihan taustaksi, ja varsinkin uusille edustajille kertoakseni: Edellisellä vaalikaudella istui
kaksikin parlamentaarista työryhmää, jotka käsittelivät Ylen tehtäviä, Yle-lakia, Ylen ra-
hoitusta ja myöskin Ylen roolia suhteessa kaupalliseen mediaan ja ylipäätään sen asemaa
suomalaisilla mediamarkkinoilla. Nämä molemmat työryhmät päätyivät yksimieliseen
mietintöön, joiden seurauksena sitten Yle on myös tehnyt jonkun verran muutoksia omaan
toimintaansa. Ennen kaikkea ostot ulkopuolisilta tahoilta ja erityisesti suomalaisilta indie-
toimijoilta ovat kasvaneet. Eli nämä edellisen vaalikauden parlamentaaristen työryhmien
tulokset ovat siellä ikään kuin pohjana.

Tässä Ylen kertomuksessa esitellään erityisesti Ylen julkisen palvelun tehtävä ja strate-
gia, toimintaympäristön muutokset, Ylen sisällöt ja palvelut, Ylen arvo suomalaisille, jo-
hon menen kohta vähän tarkemmin, ja Ylen toiminnan kehittäminen ja toimintaperiaatteet
sekä Ylen rahoituskustannusrakenne ja hallinto. Nämä ovat asiakohdat, jotka löytyvät tuol-
ta kertomuksesta. 

Arvoisa puhemies! Muutamia faktalukuja, jotka kertovat siitä, kuinka merkittävä toimi-
ja Yle on suomalaisten arjessa. 95 prosenttia suomalaisista käyttää jotain Ylen sisältöä vii-
koittain. Tämä luku on edelleen noussut kahdella prosenttiyksiköllä viimeisen vuoden ai-
kana, ja luku on noussut myös alle 45-vuotiaiden keskuudessa. Eli pitkään on ollut huolena
se, että Ylen saavutettavuus on heikompi nuoremmissa ikäluokissa kuin korkeamman iän
saavuttaneissa, mutta nyt myöskin näiden nuorempien ikäluokkien keskuudessa Ylen seu-
ranta, tavalla tai toisella, on kasvanut. 89 prosenttia suomalaista luottaa Ylen uutisiin, ja
sitä pidetään luotettavimpana uutiskanavana Suomessa. Ylipäätään Ylen toimintaan luot-
taa joko erittäin paljon tai melko paljon 69 prosenttia suomalaisista, mikä sekin on varsin
 Tarkistettu
4.0



Pöytäkirjan asiakohta PTK 4/2019 vp
korkea luku. Yle TV1 on edelleen Suomen katsotuin televisiokanava, ja Yle Radio Suomi
on Suomen kuunnelluin radiokanava, ja Yle Areena on valittu Suomen parhaaksi brändik-
si. Eli Yle on näillä toiminnallisilla mittareilla pärjännyt vuonna 2018 varsin vahvasti. 

Vuonna 2018 suurimmat yksittäiset panostukset Yleisradiolla olivat presidentinvaalei-
hin, USA:n ja Venäjän valtiojohtajien, Putinin ja Trumpin, Suomen huippukokoukseen,
Etelä-Korean olympialaisiin ja Venäjän jalkapallon MM-kilpailuihin. Näistä panostuksis-
ta, erityisesti näistä suurista urheilutapahtumista, johtuen myöskin Ylen tulos vuonna 2018
päätyi viisi ja puoli miljoonaa euroa miinukselle, kun se edellisenä vuonna on ollut 6,9 mil-
joonaa euroa positiivinen. Tuloshan Ylellä riippuu nimenomaan näistä kansainvälisistä ur-
heilukilpailuista, eli jos on isoja urheilutapahtumia, joiden lähetysoikeuksista maksetaan
isoja summia, niin silloin yleensä tulos menee miinukselle, ja niinä vuosina, kun tällaisia
isoja urheilutapahtumia ei ole, niin vastaavasti tehdään jonkun verran plussaa, jotta talous
pysyy tasapainossa. 

Yle on myös iso työnantaja. Sillä on 3 309 henkilöä töissä, ja tämä työntekijämäärä on
vähentynyt 24:llä vuoden 2018 aikana eli käytännössä pysynyt lähes samalla tasolla. 

Yle on lisännyt ulkopuolisia ohjelmahankintoja, kuten jo aiemmin tässä sanoin, ja sen li-
säksi erilaisia yhteistyöhankkeita kaupallisen median kanssa. Tätä jälkimmäistä pidän erit-
täin tärkeänä asiana, koska on tietysti välttämätöntä sananvapauden kannalta, että Suomes-
sa pärjää Yle mutta pärjäävät myöskin kaupalliset kanavat — niin valtakunnallisesti, maa-
kunnallisesti kuin paikallisellakin tasolla — jotta kansalaiset saavat riittävän monipuoli-
sen ja luotettavan tiedonvälityksen. Tässä ajassa, jossa me tällä hetkellä elämme, jossa
meillä kaikenlaisia valeuutisia ja erilaisia hybridiuhkia on jatkuvasti arjessa läsnä, on ää-
rimmäisen tärkeätä, että tälle laadukkaalle lehdistölle kaikissa sen muodoissa on paikalli-
sesta valtakunnalliselle tasolle riittävästi tilaa.

16.43 Ari Torniainen kesk: Arvoisa herra puhemies! Ylen hallintoneuvoston varapu-
heenjohtaja, edustaja Satonen kuvasi hyvin Yleisradion viime vuoden tunnuslukuja ja sitä
toimintaa myöskin. Myöskin Yleisradion hallintoneuvoston kertomus antaa erittäin hyvän
ja laajan näkemyksen yhtiön toiminnasta vuodelta 2018. Tuossa kertomuksessa myös hal-
lintoneuvoston puheenjohtaja kuvaa hyvin, kuinka mediakentän murros on kiihtynyt enti-
sestään ja median käyttö on myöskin yksilöllistynyt, ja se antaa varmaan haasteita pitkälle
tulevaisuuteen.

Tässä muuttuneessa toimintaympäristössä korostuu entisestään korkealla ammattietii-
kalla toimivan luotettavan julkisen palvelun mediayhtiön tärkeys myös tulevina vuosina,
uskon näin. Yle kuuluu suomalaiseen elämänmuotoon, ja kansalaiset pitävät tärkeänä, että
Suomessa on vahva, monipuolinen, kotimaisia sisältöjä tuottava mediatarjoaja. Ja suoma-
laiset myöskin luottavat, kuten edustaja Satonen tuossa omassa esittelypuheenvuorossaan
totesi, edelleen Yleen ja Ylen tarjontaan ja Ylen uutisiin.

Viime vuoden ehkä merkittävimpiin kehityshankkeisiin kuului muun muassa urheilun
kokoavan verkkopalvelun rakentaminen Yle Areenaan. Areenalla onkin jatkossa varmasti
yhä kasvava merkitys, ja sitä on ruvettu seuraamaan yhä enemmän, ja myöskin nuoret kan-
salaiset seuraavat Areenaa entistä enemmän, ja Areenan kautta voi myöskin katsoa ohjel-
mia jälkikäteen. Sen suosio varmasti lisääntyy.

Samoin tärkeä kehityshanke oli alueuudistuksen valmistelu. Itse uskon, että aluetoimi-
tuksilla onkin tärkeä merkitys kansalaisille, ja kansalaisilta tulee hyvinkin paljon viestiä
2



Pöytäkirjan asiakohta PTK 4/2019 vp
siitä, että säilyttäkää nimenomaan aluetoimitukset ja kehittäkää aluetoimituksia. Alueuuti-
sia omalta alueelta seurataan hyvinkin paljon.

Sitten kun tuota toimintakertomusta selaa, niin Yleisradion arvot — riippumattomuus,
luotettavuus ja ihmisen arvostaminen — ovat hyviä arvoja, ja niiden tulee näkyä myöskin
jatkossa Ylen toiminnassa. Me tarvitsemme nimenomaan riippumatonta ja luotettavaa uu-
tisointia jatkossakin.

16.46 Sebastian Tynkkynen ps: Arvoisa herra puhemies! On mielenkiintoista näin uute-
na kansanedustajana huomata, että kun tuossa vähän aikaa sitten me kävimme keskustelua
istumapaikkajärjestyksestä, siinä kohtaa sitten täällä oli muutamia edustajia, muun muassa
demareista Lindtman ja sitten taas vasemmistosta Arhinmäki, jotka totesivat, että heitä har-
mittaa niin älyttömän paljon, kun tämä keskustelu ei mene tärkeämpiin asioihin vaan tuol-
laisesta asiasta keskustellaan, ja nyt kun katson tätä salia, täällä taitaa olla ainoastaan 15
prosenttia, jos nyt oikein laskin, jäljellä keskustelemassa niinkin merkittävästä asiasta kuin
Ylestä tai vaikkapa suomalaisesta kirjastokulttuurista tai vaikkapa Sitrasta, eli toisin sa-
noen tulevaisuuteen satsaamisesta tai muista asioista, mistä nyt keskustellaan. Kyseiset
herrat eivät enää täällä ole, mutta keskustellaan nyt tästä Ylestä.

On aivan totta, että totta kai tuollaisella summalla rahaa, mitä Yle käyttää — noin puoli
miljardia on budjetti — pystyy tekemään vaikka ja mitä, mutta toinen asia on sitten se,
kuinka kustannustehokkaasti asioita tehdään. Tässä hallintoneuvoston raportissa listataan
verkkopalvelujen viikkotavoittavuutta esimerkiksi syksyllä 2018, ja täällä selkeästi käy il-
mi, että yle.fi/uutiset tavoittaa 36 prosenttia suomalaisista, mutta tätäkin korkeammat lu-
kemat saavat esimerkiksi Iltalehti ja Ilta-Sanomat, mikä on hyvin mielenkiintoista. No
tämä vertailu ei ole sitten mitenkään järkevää, kun mennään talouden puolelle. Nimittäin
tässä hallintoneuvoston Yle-raportissa — minkä varmaan Yle on niin kuin käsikirjoittanut
— on media-alan keskeisten toimijoiden liikevaihto ja vertailu julkisen palvelun yhtiöihin
2017. Tässä kohtaa varmasti olisi tosi mielenkiintoista, että siinä listattaisiin nimenomaan
niitä kansallisia toimijoita ja sitä, kuinka paljon rahaa ne ovat käyttäneet, koska äskenkin
huomattiin, että saatiin noita kansallisia toimijoita vaikkapa uutispalveluiden ja verkkopal-
veluiden osalta. Mutta tämä vertailu käy niin, että ensin tässä on listattu kaikki 65 yleisra-
dioyhtiötä Euroopasta yhteen ja laitettu niille oma palkkinsa ja sitten toisessa päässä täällä
vertaillaan Amazonia, Microsoftia ja Netflixiä, jolloin meillä nämä suhteet häviävät hyvin
nopeasti. Eli toivoisin, että jatkossa näissä raporteissa tehtäisiin myöskin paljon avoimem-
min tätä taloudellista vertailua, koska se on kyllä eduskunnan näkökulmasta erittäin mer-
kityksellistä.

Sen lisäksi toivoisin myöskin... Tästä itse asiassa kävin keskustelua jo Aten kanssa ai-
koinaan silloin kun hän oli Ylessä. He olivat järjestämässä jotain tämmöistä lobbausiltaa
nuorille poliitikoille. Siellä oli hienot ruuat ja oltiin jotain lätkämatsia katselemassa, ja sa-
noin hänelle, että toivoisin, että näissä raporteissa — silloinkin luettiin näitä raportteja —
paljon selkeämmin tuotaisiin esiin, mikä on ruotsinkielisen ohjelmatuotannon osuus ver-
rattuna suomenkieliseen ohjelmatuotantoon. Esimerkiksi tässä raportissa se hyvin heikosti
ilmenee. Täällä on kyllä listattu esimerkiksi vaikkapa hartausohjelmia ja muuta, mutta se
kokonaisuus jää hyvin vajaaksi. Sitten kun taas puhutaan siitä, paljonko on käytetty resurs-
seja, niin se jää vieläkin vajaammaksi. Täytyy sanoa, että Ylessä on aika pitkään käytetty
ruotsinkieliseen ohjelmatuotantoon aivan suhteettoman paljon rahaa verrattuna siihen, pal-
3



Pöytäkirjan asiakohta PTK 4/2019 vp
jonko tässä maassa on suomenruotsalaisia. Nämä eivät kulje missään mielessä käsi kädes-
sä.

Kun esitetään perusteita sille, että tarvitaan se tietty kriittinen määrä radiokanavia tai tar-
vitaan oma kanava, jotta voidaan tarjota mielekkäällä tavalla riittävästi palveluita, niin jos
se näin on, miksi tätä samaa argumenttia ei esitetä saamenkielisten Ylen palveluiden osal-
ta? Sielläkinhän tarvittaisiin ehdottomasti nämä samat satsaukset, jotta se minimimäärä
saataisiin tuotettua. Eli ruotsinkielisten kohdalla huomataan heti, että toimitaan epäloogi-
sella tavalla ja kulutetaan enemmän resursseja, ja toivon, että jatkossa tähän raportointiin
kiinnitetään erityisesti huomiota, koska tämä on yksi niistä rakenteellisista asioista Suo-
messa, mikä on pielessä. Eli suomenkielisten syrjintä verrattuna ruotsinkielisiin. — Kiitos,
arvoisa puhemies.

16.51 Heikki Autto kok: Arvoisa puhemies! On todella tärkeää, että Suomessa on luotet-
tavaa ja riippumatonta tiedonvälitystä — erityisesti luotettavia ja riippumattomia uutisvä-
lineitä. On tärkeää, että Yleisradio sitä edustaa, ja on tärkeää, että meillä on kaupallisia toi-
mijoita, jotka myös pystyvät näin toimimaan.

Ylen toiminnalta olen itse aina toivonut sitä, että kun kaikissa Pohjoismaissa on varsin
tasokkaat yleisradioyhtiöt, jotka tuottavat uutissisältöä, ajankohtaissisältöä ja toki muita
mielenkiintoisia sisältöjä, niin näitä sisältöjä pystyttäisiin jakamaan mahdollisimman te-
hokkaasti niitä kanavia pitkin, joita kullakin yleisradioyhtiöllä eri maissa on käytettävis-
sään. Tämä varmasti palvelisi sitä tarkoitusta — kun tässä edelläkin viitattiin näihin erikie-
lisiin palveluihin, joita Yleisradio tarjoaa — että näin saataisiin lisätarjontaa muilla kielil-
lä. Esimerkiksi ruotsinkielisten uutislähetysten seuraaminen, joka meille suomenkielisille
olisi varmasti kiinnostavaa, myös parantaa ihan käytännön kielitaitoa. Mutta vastaavasti
sitten taas Ruotsissa asuu huomattava määrä suomenkielistä väestöä, ja ehkä myös heille
entisen kotimaan tai isovanhempien kotimaan uutiset, ajankohtaisasiat voisivat olla kiin-
nostavia, niin kuin sitten yleensä siellä nuorten suomen kieltä harjoittelevien kannalta olisi
hyvä sitä kieltä käytännössä arjessakin päästä kuulemaan.

Tässä mielessä esittäisin vetoomuksen sinne Ylen suuntaan, että niitten ohjelmien osal-
ta, joissa ei tule mitään tekijänoikeuskorvauksia taikka muita kysymyksiä vastaan, tätä tar-
jonnan jalkauttamista käytettävissä olevia kanavia pitkin ristiin kaikissa Pohjoismaissa
mietittäisiin. Uskon, että siitä olisi lisäarvoa kaiken kannalta.

16.53 Marko Asell sd: Arvoisa puhemies! Ylen kertomus vaikutti hyvältä ja kattavalta.
Se oli helppolukuinen. Koska Yle tavoittaa 95 prosenttia kansasta ja myöskin luotettavuus
on erittäin suurta, niin se on ainakin omasta mielestäni laadullisestikin ihan ykkösmedia
Suomessa — vähättelemättä nyt muita laatumedioita, joilla tässä on entistä enempi haas-
teita tehdä laatujournalismia, joka perustuu oikeaan tietoon, tässä kun on paljon näitä va-
lemedioita, jotka tämän tiedonvälityksen alustoja myöskin ovat vallanneet. Mutta toisaalta
sitten niitten määrän lisääntyminen lisää tietysti Ylen ja muun laatujournalismin kysyntää,
koska ihmiset haluavat oikeaa tietoa ja faktaa. On se sitten omaan mieleen tai ei, niin fak-
taa tarvitaan.

Lueskelin vähän noita prosentteja, mitä siellä nyt on ollut lähinnä televisio-ohjelmien ja
-tuotannon puolella, ja se oli hieman yllätys, että esimerkiksi urheilun osuus on vain 11
prosenttia. Itse tietysti haluaisin ehkä enempikin nimenomaan urheilua sitten nähdä televi-
siosta, mutta ehkä kuitenkin, jos ei nyt prosentteja sille lisättäisi, etteivät ne olisi muista tär-
4



Pöytäkirjan asiakohta PTK 4/2019 vp
keistä asioista pois — onhan se mitattu, totta kai, varmasti, kuinka paljon kysyntää niille on
— niin ainakin semmoista monipuolisuutta haluaisin enempi. Se on tullut monipuolisem-
maksi kyllä, mutta lisää sellaista, että tulee vaihtoehtoja ja tietoa sitten myöskin erilaisista
urheilu- ja liikuntamahdollisuuksista. Se on tärkeätä myöskin meidän nuorisolle, koska
myöskin he näkevät sitä television ja medioiden kautta. Kun puhutaan siitä, että lasten ja
nuorten pitäisi löytää esimerkiksi harrastuksia, niin mistä muualta kuin medioista? Tässä
tietysti Ylelläkin on iso merkitys.

Sitten vielä tämmöistä toivoisin: Ylen arkistossahan on paljon materiaalia, vanhoja jut-
tuja vuosikymmenten ajalta, ja ne tuntuvat ehkä olevan aika hankalia ja kalliita saada. Jos
sieltä tilaa jotain, niin siellä joku editoi ja se maksaa tietysti. Ne tuntipalkat eivät ole kovin
pieniä sillä lailla, kun niitä nyt vaikka yksityisenäkin tilaa — ja varmaan yrityksillä on
sama juttu. Jos niitä arkistoja pääsisi jollain systeemillä vähän helpommin avaamaan ja se-
laamaan itsekin, niin se voisi olla tulevaisuutta ja myöskin kaupallisesti Ylen kannalta pa-
rempi.

16.55 Joonas Könttä kesk: Arvoisa puhemies! Ehkä muutama huomio tähän raporttiin,
mutta tuosta edustaja Tynkkysen hyvästä puheenvuorosta kuitenkin sellaisen huomion
teen, että se rooli, mikä Ylellä on verrattuna vaikkapa iltapäivälehtiin, on kovin erilainen,
ja toivon, että Yle ei sellaiseen klikkijournalismiin tule menemään. Mutta yhtä kaikki, mi-
nusta edustaja Tynkkysen huomio siitä, että tehdään raportointia, jolla on selkeä tarkoitus,
on erittäin hyvä. 

Edustaja Satonen kertoi hyvin kattavasti tästä Ylen merkityksestä suomalaisille ja Suo-
melle. Nämä aiemman eduskunnan tekemät linjaukset rahoituksesta ja suhteesta kaupalli-
seen mediaan on todella tärkeätä huomioida siinä tulevaisuustyössä, mitä Ylen suhteen teh-
dään tässä talossa. Tasapaino kaupallisten toimijoiden kanssa on tehtävä taiten.

Antaisin erityiskiitoksen Ylelle yhä paremmasta palvelusta erityisesti ulkosuomalaisia
kohtaan. Olen itse ollut ulkosuomalainen eräässä vaiheessa elämääni, ja minusta ne palve-
lut ovat parantuneet vuosi vuodelta. 

Tässä Ylen työssä on todella paljon mahdollisuuksia. Omaan tuotantoon tulee panostaa
ja samalla, aivan kuten nyt on tehty, huomioida nämä kotimaiset toimijat, kotimaiset tuo-
tantoyhtiöt ja myös pienet tuotantoyhtiöt. Tässä Ylen mahdollisuudet ovat nimenomaan
laadussa. Me olemme nyt nähneet useita laadukkaita tuotantoja, joissa on myös isoja, isoja
mahdollisuuksia vientiin. 

Ennen kaikkea luotettavuus ja toimituksellinen riippumattomuus ovat Ylen vahvuuksia,
ja niistä meidän pitää pitää huolta. Meidän pitää taata se itsenäisyys, ja meidän pitää huo-
mioida erityisesti informaatiosodankäynti, ihan niin kuin edustaja Satonen aiemmin mai-
nitsi. Tätä näkökulmaa ei minusta 2020-luvulla saa missään nimessä unohtaa. Meidän tu-
lee turvata riippumaton ja lahjomaton media myös vallan vahtikoirana ja tämän talon vah-
tikoirana. Näen tässä Ylellä erittäin ison roolin. Ylen toiminta ja ylipäätään se, että meillä
on Suomessa sananvapaus ja lahjomaton media, on suomalaisen demokratian tae ja turva,
ja minä uskon ja toivon, että tämä talo tulee sitä puolustamaan. — Kiitos. 

16.58 Sebastian Tynkkynen ps: Arvoisa herra puhemies! Yle puhuu tässä hallintoneu-
voston raportissa missiosta, visiosta ja arvoista, ja mission kohdalta todetaan, että Yle vah-
vistaa suomalaista yhteiskuntaa ja kulttuuria. Nyt täytyy kyllä sanoa Ylen ohjelmatarjon-
nan uutisoinnin näkökulmien osalta, että kyseenalaistan, onko Yle hoitanut oikealla taval-
5



Pöytäkirjan asiakohta PTK 4/2019 vp
la omaa missiotaan, ja toivon, että tulevassa raportissa, mikä tehdään sitten taas tästä vuo-
desta, perusteellisemmin avataan esimerkiksi juurikin tätä missiota. Esimerkiksi viime
syksynä Yle rahoitti Seinäjoen arabikevät -dokumenttia, jota kuvattiin ja josta käytiin neu-
votteluja sitten taas tämän dokumentin tekijän kanssa, siitä vaadittiin erilaisia versioita.
Tällaiset dokumentit olisivat juurikin sitä Ylen ohjelmatuotantoa, joka voisi nimenomaan
paljastaa sellaisia asioita tästä yhteiskunnasta, joita korjaamalla tämä yhteiskunta voisi to-
dellakin olla eheämpi, vahvempi yhteiskunta, mutta tällaisia yritetään sitten taas sensuroi-
da.

Toisaalta arvojen osalta tässä raportissa todetaan, että Ylen arvot ovat riippumattomuus,
luotettavuus ja ihmisen arvostaminen, ja kyllä tässäkin kohtaa joutuu aika koville usko sii-
hen, toteutetaanko näitä arvoja. Kun esimerkiksi juurikin viime syksynä valmistellussa ja
tänä vuonna julkaistussa Ylen vaalikoneessa, vaali-chatbotissa nuorille, ihan ensin kerrot-
tiin, miten asioista pitää ajatella esimerkiksi vaikkapa transasioiden tai ilmaston tai hakkui-
den suhteen, ja sen jälkeen kysyttiin, että mitä mieltä olet, niin minä en pidä tällaista mil-
lään tavalla riippumattomana enkä luotettavana. Ja kun tiedän, että Ylen pomot tätä kes-
kustelua todellakin kuuntelevat, niin vahva viesti heidän suuntaansa on se, että näiden
asioiden osalta todellakin pitää tehdä tarkempaa raportointia nyt tulevan vuoden osalta ja
tässä raportissa ainakin tämä analyysi oli jäänyt aivan liian heikoksi. — Kiitos.

17.00 Juha Mäenpää ps: Arvoisa puhemies! Vielä sellaisia asioita, mitä itselläni näistä
puheenvuoroista on noussut nyt mieleen — Asell käytti hyvän puheenvuoron, samaten
myös Tynkkynen on käyttänyt hyviä puheenvuoroja. Haluan kahta asiaa kommentoida.

Elikkä meidän Yleisradion tulisi voimakkaammin tukea nuorisourheilua sillä tavalla,
että he oikeasti tekisivät näistä Suomessa paljon menestystä saaneista urheilulajeista ohjel-
mia. Tämä suomalaisten urheilijoiden menestys ja kilpailutilanteet auttavat meidän omaa
nuorisoamme pysymään niin sanotusti kaidalla tiellä ja pysymään mukana urheilussa. Olen
itse läheltä seurannut erästä yksilölajia, ja valitettavan heikosti siitä on ollut ohjelmatarjon-
taa nähtävissä Yleisradiossa. Elikkä toivoisin, että tähän Yle panostaisi jatkossa.

Sitten tuo Seinäjoen arabikevät -dokumentti, mitä Yleisradio piti islamofobisena ja maa-
hanmuuttovastaisena — en tarkkaan muista niitä sanoja, mitkä ne olivat. Kuitenkin sellai-
nen kuva on itselläni tullut tästä asiasta — olen aika läheltä seurannut tuota dokumenttia,
olen nähnyt sen kahdesti — että mielestäni se on tällaista ongelmien poliittista sensuroin-
tia. Tämä arabikevätdokumentti olisi tullut näyttää omassa aikataulussaan ennen näitä vaa-
leja. Tämä on ihan selkeästi nyt siirretty eduskuntavaalien ja eurovaalien jälkeiseen ai-
kaan. Nyt se näytetään sellaisena dokumenttina kuin se on ollutkin, ja nyt se ilmeisesti ei
enää näitä aikaisemmin mainittuja kriteerejä täytä, jotka se vielä ennen vaaleja täytti. Elik-
kä tässä niin kuin näkyy mielestäni sellainen poliittinen suuntautuneisuus jonkun asian
puolesta tai jotakin asiaa vastaan. — Kiitoksia.

Ensimmäinen varapuhemies Juho Eerola: Ja sitten vielä Yleisradion hallintoneuvoston
varapuheenjohtaja, edustaja Satonen.

17.03 Arto Satonen kok: Arvoisa puhemies! Ihan sellainen kommentti tästä, kun men-
nään näiden yksittäisten ohjelmien tasolle, pitäisikö tulla enemmän urheilua ja minkätyyp-
pistä urheilua ja pitäisikö joku dokumentti näyttää vai ei: Kuten edustaja Tynkkynen sanoi,
niin toki Ylen johto tätä keskustelua varmaan kuuntelee, ja se on hyvä. Sinnepäin voi toki
6



Pöytäkirjan asiakohta PTK 4/2019 vp
viestiä viedä, mutta haluaisin tässä tuoda esille sen, että Ylen hallintoneuvosto ei ole sel-
laisessa asemassa, että se päättää ohjelmapolitiikasta, vaan nimenomaan on tehty linjaus
siitä, että siinä on palomuuri, koska minä luulen, että sellaisessa järjestelmässä ja maassa,
jossa poliitikot päättävät siitä, mitä Yleisradio näyttää, kukaan meistä ei halua elää. Eli se
on ihan selkeä ratkaisu. Nämä isomman luokan linjanvedot tehdään hallintoneuvostossa
mutta ei sillä tasolla, mitä ohjelmia näytetään. Tämän sanon siitäkin huolimatta, että mi-
nustakin olisi hyvä, että esimerkiksi urheilua tulisi sieltä enemmän ja myöskin muita lajeja
kuin mitä yleensä aina näytetään.

Sitten toinen sellainen asia, joka tässä keskustelussa on noussut esille ja johon myöskin
edustaja Tynkkynen kiinnitti huomiota, on Ylen näkyvyys netissä. Tämä on itse asiassa
erittäin hyvä havainto, ja tästä asiasta on todella paljon myöskin keskusteltu. Minä en ole
ihan varma, onko se järkevää, että Ylen pitäisi olla kaikissa mahdollisissa sektoreissa
markkinajohtaja ja vielä ylivoimaisesti suurin markkinajohtaja, koska kannan todella pal-
jon huolta siitä, että nimenomaan esimerkiksi kaupallinen lehdistö ja erityisesti meidän
maakuntalehtemme, paikallislehtemme ja myöskin mainostelevisio Nelonen tulevat pär-
jäämään tässä kilpailussa. Esimerkiksi maakuntalehdille nämä maksulliset nettisivustot
ovat hyvin tärkeitä, ja jos Yle on siellä jatkuvasti kilpailemassa ilmaisella tarjonnalla, niin
se saattaa viedä mahdollisuuden näiltä maakunnallisilta toimijoilta. Koska tilattavien leh-
tien määrä kuitenkin vähenee koko ajan, uutta liiketoimintaa pitää silloin hakea sähköisel-
tä puolelta. Tämä rajanveto on hyvin tarkka siinä, missä Yle toimii, jotta ei viedä toimintaa
pois kaupalliselta lehdistöltä, koska me tarvitsemme sekä Yleä että kaupallista lehdistöä,
kaupallista televisiota, kaupallista radiotoimintaa.

Haluaisin vielä lopuksi sanoa sen, että mielestäni edustaja Kenttä käytti erinomaisen pu-
heenvuoron tästä kokonaisuudesta, mikä kaikkineen on Yleisradion ja radion rooli suoma-
laisessa yhteiskunnassa ja minkä takia me tällaista instrumenttia tässä tarvitsemme. Vah-
van Ylen lisäksi me tarvitsemme ehdottomasti paikallisesti, maakunnallisesti ja valtakun-
nallisesti toimivaa kaupallista lehdistöä ja radio- ja tv-toimintaa.

17.06 Ari Torniainen kesk: Arvoisa herra puhemies! Tässäkin keskustelussa, samaten
kuin monessa muussakin yhteydessä tietysti, on käyty hyvinkin paljon debattia siitä, mikä
on Yleisradion hallintoneuvoston rooli ja mikä on sitten Yleisradion hallituksen rooli ja
mikä on sitten toimitusten rooli, se on varmaan jatkuvaa keskustelua. Käytännössähän
Yleisradion hallintoneuvosto päättää strategiasta, ja sen jälkeen operatiivinen toiminta läh-
tee sitä kautta pyörimään. Se strategia antaa Ylen toiminnalle suuntaviivat, joiden pohjalta
yhtiön hallitus sitten päättää tarjonnan linjauksista ja tärkeimmistä uudistushankkeista, ja
yhtiön sisältöä koskevista päätöksistä vastaavat sitten sananvapauslain nojalla nimetyt vas-
taavat toimittajat. Tämä on se järjestelmä. 

Itsekin olen Yleisradion hallintoneuvoston jäsen, ja kokouksissa ollaan kyllä käyty
monta kertaa hieman keskustelua ohjelmien sisällöstä ja siitä, mitä toivottaisiin lisää, ja itse
kyllä entisenä urheiluihmisenä ja miksei urheilua seuraavana ihmisenä toivoisin, että
Yleisradiolta näytettäisiin, nimenomaan näillä maksuttomilla kanavilla, enemmän suoma-
laista urheilua, ja sitä seurattaisiin entistä enemmän. Kannatan lämpimästi sitä linjaa, että
niitä urheiluohjelmia tulee — niitä ihmiset haluavat seurata, kaiken ikäiset ihmiset, nuoret-
kin. Nuoret saavat niistä urheilijoista myöskin esikuvia, ja sitä kautta viedään Suomea ja
suomalaisuutta eteenpäin. 
7



Pöytäkirjan asiakohta PTK 4/2019 vp
Kaiken kaikkiaan tärkeintä kuitenkin on Yleisradion toiminnassa se, että se on riippu-
maton tiedonvälittäjä ja jakaa tietoa nyt ja myöskin tulevaisuudessa. 

17.08 Sebastian Tynkkynen ps: Arvoisa puhemies! Edustaja Satonen tuossa puhuu siitä
asiasta, kuinka Yle paikallisesti maakunnissa saattaisi ehkä hieman viedä sitten kaistaa
näiltä yksityisiltä toimijoilta ja mediayhtiöiltä. Voin tavallaan niin kuin teorian tasolla ym-
märtää tuon näkökohdan, mutta sitten taas kun on käynyt keskustelua maakunnallisesti,
niin kyllä siellä toivotaan, että Yle olisi myöskin paikallisesti vahva. Sitten kun puhutaan
vaikkapa esimerkiksi demokratiasta kunnallistasolla, ei vain valtakunnan tasolla vaan kun-
nallistasolla, niin ilman sitä, että me kohdennamme Ylen sisällä niitä resursseja niin, että
maakunnallisesti pystytään tekemään uutisointia, meillä saattaa olla sellainen tilanne, että
siellä on yksi maakuntalehti, joka uutisoi kaikesta valtuustotoiminnasta. En nyt lähde sa-
nomaan ääneen, mihin puolueeseen kukin lehti on kallellaan, mutta ollaan huomattu kyllä
maakunnissa, että jos siellä olisi se ainut yksi maakuntalehti, se uutisointi ei välttämättä
olisi niin monipuolista vaan saattaisi olla turhan näkökulmittunutta. Siksi Ylen sisällä niitä
resursseja pitäisi jakaa järkevämmin, niin että maakunnallisestikin pystytään haastamaan
ja on sitä dialogia myöskin journalismissa.

Voin kyllä lämpimästi yhtyä noihin sanoihin, mitä edustaja Könttä tuossa aikaisemmin
sanoi, että me tarvitsemme vieläkin enemmän siihen suuntaan menemistä, että Yle keskit-
tyy kotimaisiin tuotantoihin. On aivan järjetöntä, että vieläkin — vieläkin — liian iso osa
Ylen rahoituksesta, suoraan sanottuna meidän suomalaisten veronmaksajien rahoista,
maksetaan ulkomaalaisten elokuvantekijöitten, varsinkin dokumentintekijöiden, ja mui-
den taskuihin, kun meidän pitäisi tukea niitä omia tekijöitä. Varsinkin dokumenttien osalta
me pystymme tekemään todella laadukasta ohjelmaa, niin kuin esim. MOT on, mutta tätä
saisi olla lisää näitten ulkomaisten dokumenttien sijaan. Uusi sukupolvi Suomessa käyttää
jo tosi paljon Netflixiä ja muita palveluja, missä he itse tilaavat ja katsovat näitä ulkomai-
sia ohjelmia. Ei voi olla niin, että sen lisäksi vielä meidän verorahoista toista reittiä mak-
setaan ulkomaalaisille tuotannoille, vaan sen suunnan pitää olla vieläkin enemmän koti-
maisiin tuotantoihin. — Kiitos.

Ensimmäinen varapuhemies Juho Eerola: Vielä hallintoneuvoston varapuheenjohtaja,
edustaja Satonen.

17.10 Arto Satonen kok: Arvoisa puhemies! Ensinnäkin pahoittelut siitä, että taisin pu-
hua edustaja Kentästä, vaikka tarkoitin edustaja Könttää, mutta se siitä.

No, sitten vielä tästä, minkä edustaja Tynkkynen nosti esille maakuntalehtien ja maa-
kuntalehtien nettisivujen ja Ylen välisestä kilpailusta tai rinnakkaiselosta. Täytyy sanoa,
että tässä olen kyllä edustaja Tynkkysen kanssa vahvasti samaa mieltä. On ihan totta, että
jos otetaan vaikka esimerkkinä pienimmistä maakunnista Lappi, niin jos on niin, että siellä
ei toimi Lapin Kansa tai siellä ei toimi Yle Lappi vaan vain jompi kumpi niistä, niin ilman
muuta se vähentää merkittävästi silloin sitä kansalaisten saamaa tiedonvälitystä siellä, jos
se tulee vain yhdestä lähteestä. Eli tämä on äärimmäisen tärkeä asia. Mutta juuri sen takia,
että tämä toteutuu, täytyy myös huomioida se, millaiset ovat ne todelliset toimintaedelly-
tykset niillä kaupallisilla toimijoilla, ettei käy niin, että meillä on sitten osassa maata sel-
lainen tilanne, että siellä toimii ainoastaan Yle ja sitten ehkä paikallislehtiä mutta ei esi-
merkiksi maakuntatason lehtiä. 
8



Pöytäkirjan asiakohta PTK 4/2019 vp
Jo silloin, kun tämä parlamentaarinen työryhmä istui ja käytiin tätä hyvin perusteellises-
ti läpi, meillä oli sellaisia alueita, missä maakuntalehtien toimintaedellytykset olivat varsin
heikkoja. Nyt kun taloustilanne on jonkun verran parantunut, niin tämä tilanne on hiukan
helpottunut, mutta edelleen on niin, että varsinkin niissä pienemmissä maakunnissa, joissa
väkimäärä vähenee ja tilattavien lehtien määrä vähenee, se talousyhtälö, jolla se maakun-
talehti siellä pyörii, koko ajan vaikeutuu. Ja se on kyllä tosi tärkeä juttu, että ne maakunta-
lehdet myöskin säilyttävät asemansa, koska meidän maakuntalehdistö kauttaaltaan on kui-
tenkin varsin laadukasta. Se paikallislehdistön asema on siinä suhteessa vähän parempi,
että Ylekään ei sitten taas oikeastaan pysty sen paikallislehdistön kanssa kilpailemaan. Sit-
ten meillä on tietysti ilmaisjakelulehdistö vielä erikseen, joka sekin osittain tuottaa ihan
laadukasta uutismateriaalia, mutta ei meillä ole ikään kuin varaa menettää yhtään osaa täs-
tä järjestelmästä, jotta meillä ei heikkene kansalaisten saama monipuolinen tiedonvälitys,
ja sen takia tätä asiaa täytyy kokonaisuutena pystyä tarkastelemaan.

Ensimmäinen varapuhemies Juho Eerola: Näin. Lisää urheilua telkkariin ja erityisesti
mitalisuorituksia.

Keskustelu päättyi.

Asia lähetettiin liikenne- ja viestintävaliokuntaan.
9


	7
	16.37
	16.43
	16.46
	16.51
	16.53
	16.55
	16.58
	17.00
	17.03
	17.06
	17.08
	17.10


