















































DEM6E6C.tmp.xml


Pöytäkirjan asiakohta PTK 100/2016 vp
Pöytäkirjan asiakohta 

PTK 100/2016 vp

Täysistunto

Torstai 13.10.2016 klo 15.59—18.24

11. Lakialoite laiksi ryhmäkannelain muuttamisesta
Lakialoite LA 61/2016 vp Annika Lapintie vas ym.

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 11. asia. Puhemiesneuvosto ehdottaa, että asia lähetetään lakivaliokun-
taan.

Keskustelu

18.17 Annika Lapintie vas (esittelypuheenvuoro): Arvoisa puhemies! Hyvät läsnä ole-
vat edustajatoverit! Tämän lakialoitteen tarkoituksena on ryhmäkanneoikeutta laajenta-
malla parantaa heikomman suojaa työelämää, tasa-arvoa, yhdenvertaisuutta ja ympäristöä
koskevissa asioissa. Tavalliselle ihmiselle oikeudenkäynti on vaikea ja usein myös kallis
prosessi. Tällä hetkellä ryhmäkanne on mahdollinen vain kuluttaja-asioissa. Tässä aloit-
teessa esitetään, että ryhmäkanteen voisi panna vireille myös tasa-arvovaltuutettu, yhden-
vertaisuusvaltuutettu sekä rekisteröity yhdistys, jonka tarkoituksena on työntekijöiden
edunvalvonta tai vastaavasti ympäristöasioihin tai ihmisoikeuskysymyksiin vaikuttami-
nen.

Työelämän kansainvälistyessä sekä pätkä- ja silpputöiden yleistyessä työsuojelu- ja
muiden viranomaisten valvontamahdollisuudet ovat heikentyneet. Yksittäiselle työnteki-
jälle kynnys nostaa kanne työnantajaa vastaan on iso. Hankalan, hitaan, epävarman ja kal-
liin prosessin päälle pelkona on silmätikuksi joutuminen ja työpaikan menettäminen. Am-
mattiliittojen itsenäinen kanneoikeus olisi merkittävä apu työntekijöiden oikeuksien puo-
lustamisessa.

Millaisista tapauksista sitten voisi olla kyse? Annan esimerkin: Työpaikan kaikki osas-
tosihteerit ovat naisia, ja heistä suurin osa tekee töitä määräaikaisessa työsuhteessa mieles-
tään ilman perustetta. Osastosihteerit ovat tyytymättömiä tilanteeseen, mutta kukaan ei ha-
lua riitauttaa asiaa, koska pelkää menettävänsä työnsä. Tällaisessa tapauksessa ammattiliit-
to tai jokin tasa-arvojärjestö voi nostaa kanteen työntekijöiden puolesta.

Toinen esimerkki: Joukko ulkomaalaisia työntekijöitä saapuu Suomeen siivoojiksi. He
ovat joutuneet maksamaan välittäjälle suuren summan rahaa päästäkseen Suomeen eivät-
kä ole kuulleet suomalaisista työehdoista. Käy ilmi, että palkka on vain muutama satanen
kuussa eikä sillä pysty elämään. He pelkäävät kotimaahansa jääneiden sukulaistensa puo-
lesta ja sitä, ettei heidän työlupiaan uusita. Tällaisessa tapauksessa ammattiliitto voi riitaut-
taa alipalkkauksen ja laittomat välitysmaksut siivoojien puolesta.

Myös ihmisoikeusjärjestöt saisivat tämän lakialoitteen myötä itsenäisen kanneoikeu-
den. Näin esimerkiksi vanhusjärjestö voisi nostaa kanteen, jos kunnalliset vanhuspalvelut
 Tarkistettu
4.0



Pöytäkirjan asiakohta PTK 100/2016 vp
eivät ole riittävät. Tai vammaisjärjestö voisi nostaa kanteen, jos lain takaamia avustajia tai
muita tukipalveluja ei myönnetä kuten pitäisi.

Ympäristöjärjestöjen itsenäinen kanneoikeus mahdollistaisi kanteen nostamisen esimer-
kiksi kaivoksen toiminnasta aiheutuvien haittojen korvaamiseksi ja ennen muuta ennalta-
ehkäisemiseksi.

Järjestöjen kanneoikeus täydentäisi viranomaisvalvontaa, mutta myös tukisi riitojen en-
naltaehkäisyä. Rehellisiä yrittäjiä kuormittavan valvonnan ja paperisodan sijaan väärin-
käytökset vähenisivät, kun keplottelijoilla olisi nykyistä suurempi riski joutua oikeuteen.
Laajempi kanneoikeus ehkäisisi epätervettä kilpailua ja olisi siten myös elinkeinoelämän
etu.

Kansainvälisesti katsottuna Suomi on pahasti jälkijunassa ryhmäkanteiden käytössä.
Esimerkiksi Ruotsissa ryhmäkanteen käyttöala on rajoittamaton kuten Yhdysvalloissakin.
Norjassa kaikki järjestöt, joiden tarkoituksena on jonkin asian suojeleminen tai edistämi-
nen, voivat nostaa ryhmäkanteen. Myös Tanskassa lainsäädäntö on vastaava, ja Islannissa-
kin ryhmäkanteet ovat sallittuja. Muissa Pohjoismaissa, monessa EU-maassa ja Yhdysval-
loissa on aivan oleellisesti laajempi ryhmäkanneoikeus kuin meillä Suomessa.

Kollektiivinen kanneoikeus ei kuitenkaan ole vieras Suomenkaan lainsäädännössä.
Meillä on ryhmäkannemahdollisuus kuluttaja-asioissa, työtuomioistuinmenettely ja yrittä-
jäjärjestöillä on itsenäinen mahdollisuus riitauttaa kohtuuton sopimusehto.

Tässä lakialoitteessa esitetty järjestöjen itsenäinen kanneoikeus tarkoittaisi sitä, että yh-
distys voisi nostaa kanteen myös asianosaisen tahdosta riippumatta. Tämä on perusteltua,
sillä esimerkiksi täällä tilapäisesti töissä oleva saattaa olla velkaa työnvälittäjälle eikä tä-
män vuoksi uskalla puolustaa oikeuksiaan. Kanteen ajaminen suostumuksetta ei sekään ole
vieras asia oikeusjärjestelmässämme.

Kanneoikeuden soveltamisalan laajentamista vastustavat tahot ovat väittäneet, että kan-
teita nostettaisiin kiusaamistarkoituksessa, mikä lisäisi elinkeinoelämän kustannuksia.
Muiden Pohjoismaiden kokemusten pohjalta ei kuitenkaan löydy näyttöä tällaisesta. Ryh-
mäkannelain valmistelun yhteydessä peloteltiin turhaan myös ulkomaisten sijoitusten vä-
hentymisellä.

Uhkien sijaan ryhmäkanneoikeuden laajentamisella olisi huomattavia myönteisiä vaiku-
tuksia. Heikomman suoja ja tavallisten ihmisten oikeusturva parantuisi niin työelämä- kuin
tasa-arvo-, yhdenvertaisuus- ja ympäristöasioissakin. Elinkeinoelämä hyötyisi, kun epäter-
ve kilpailu vähenisi. Kaiken lisäksi säästettäisiin kaikkien osapuolten resursseja käsittele-
mällä yhtä kannetta useiden yksittäisten kanteiden sijaan.

Toivon, että lakivaliokunta ottaisi tämän asian käsiteltäväkseen ja pyytäisi oikeusminis-
teriöltä tästä vastinetta.

Keskustelu päättyi.

Asia lähetettiin lakivaliokuntaan.
2


