















































DEM4E4B.tmp.xml


Pöytäkirjan asiakohta PTK 163/2018 vp
Pöytäkirjan asiakohta 

PTK 163/2018 vp

Täysistunto

Torstai 21.2.2019 klo 16.01—22.46

6. Hallituksen esitys eduskunnalle laeiksi tuloverolain ja rajoitetusti verovelvollisen tulon 
verottamisesta annetun lain 3 §:n muuttamisesta

Hallituksen esitys HE 304/2018 vp
Valiokunnan mietintö VaVM 34/2018 vp

Ensimmäinen käsittely

Puhemies Paula Risikko: Ensimmäiseen käsittelyyn esitellään päiväjärjestyksen 6. asia.
Käsittelyn pohjana on valtiovarainvaliokunnan mietintö VaVM 34/2018 vp. Nyt päätetään
lakiehdotusten sisällöstä.

Keskustelu

20.46 Esko Kiviranta kesk: Arvoisa puhemies! Nyt ensimmäisessä käsittelyssä olevassa
hallituksen esityksessä on otettu huomioon tämän salin 25. tammikuuta tänä vuonna hy-
väksymän sijoitusrahoituslainsäädännön muutoksen verolainsäädäntöön aiheuttamat muu-
tokset. Tässä vaiheessa iltaa on soveliasta käyttää lyhyestä virsi kaunis -periaatetta, ja to-
teankin, että tässä on kysymys siitä, että kotimaiset ja ulkomaiset rahastot asetetaan vero-
tuksessa samaan asemaan niissä tilanteissa, joissa ulkomainen rahasto rinnastuu suomalai-
seen verovapaaseen sijoitus- tai erikoissijoitusrahastoon.

Valiokunta esittää hallituksen esitystä hyväksyttäväksi muuttamattomana, ja valiokun-
nan mietintöön sisältyy kolme lausumaehdotusta sisältävä vastalause.

20.47 Pia Viitanen sd: Arvoisa rouva puhemies! Tässähän siis myös sosiaalidemokraat-
teina olemme tämän itse esityksen kannalla, mutta meillä on tässä todellakin lausumaeh-
dotus, joka koskee sitä, että mentäisiin vähän kunnianhimoisempaan tasoon. 

Tässä on puhuttu juuri viime pykälässä pitkään siitä, että jotta voimme pitää huolta mei-
dän ikäihmisistämme ja jotta voimme ehkäistä nuorten syrjäytymistä ja jotta voimme aut-
taa kaikkein pienituloisimpia, me tarvitsemme myös verotuloja, ja se on fakta. Näin se on,
ja juuri silloin kun niitä tarvitaan, ei pidä esimerkiksi nostaa pienituloisen palkansaajan tai
työttömän tai pienituloisen eläkkeensaajan verotusta, päinvastoin, vaan pitää saada verotu-
loja jostain muualta ja laajemmalla veropohjalla ja laajentaa sitä veropohjaa, mikä on pal-
jon reilumpaa. Tästähän on pitkälti myös filosofisesti kysymys, kun puhumme eri puolu-
eiden veroesityksistä. 

Tässä esityksessähän ensi kertaa säädellään ulkomaisten sijoitusrahastojen verotuskoh-
telusta, ja nämä muutokset ovat pienehköjä, ja jonkin verran veropohja tiivistyy, mutta
meidän lausumamme lähtee siitä, että toistamme tässä sen ajatuksen, mikä meillä on vero-
ohjelmassamme, eli että esimerkiksi näille ulkomaisille suursijoittajille jos pistettäisiin
pieni, esimerkiksi 5 prosentin lähdevero, sillä voitaisiin saada arvioiden mukaan jo 400
 Tarkistettu
4.0



Pöytäkirjan asiakohta PTK 163/2018 vp
miljoonan euron tuotot. Näitä asioita me tässä lausumassa peräänkuulutamme, ja siitä on
kysymys vastalauseessamme, arvoisa puhemies.

Yleiskeskustelu päättyi.

Eduskunta hyväksyi hallituksen esitykseen HE 304/2018 vp sisältyvien 1.—2. lakiehdo-
tuksen sisällön mietinnön mukaisena. Lakiehdotusten ensimmäinen käsittely päättyi.
2


