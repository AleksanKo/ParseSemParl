















































DEM6350.tmp.xml


Pöytäkirjan asiakohta PTK 114/2018 vp
Pöytäkirjan asiakohta 

PTK 114/2018 vp

Täysistunto

Keskiviikko 14.11.2018 klo 14.02—19.32

3. Keskustelualoite sosialidemokraattisen eduskuntaryhmän vaihtoehtobudjetista vuodelle 
2019

Keskustelualoite KA 11/2018 vp

Keskustelu

Puhemies Paula Risikko: Päiväjärjestyksen 3. asiana on keskustelu sosiaalidemokraatti-
sen eduskuntaryhmän vaihtoehtobudjetista vuodelle 2019. Tässä asiakohdassa esitellään
myös perussuomalaisten eduskuntaryhmän, vihreän eduskuntaryhmän, vasemmistoliiton
eduskuntaryhmän, ruotsalaisen eduskuntaryhmän ja kristillisdemokraattisen eduskunta-
ryhmän vaihtoehtobudjetit.

Vaihtoehtobudjettien esittelypuheenvuorojen — 7 minuuttia jokaisella eduskuntaryh-
mällä — jälkeen puheenvuoron käyttää valtiovarainministeri Petteri Orpo, 7 minuuttia.
Debatin jälkeen keskustelu jatkuu nopeatahtisena siten, että etukäteen varatut puheenvuo-
rot saavat kestää enintään 5 minuuttia. Puhemiesneuvosto suosittaa, että nopeatahtisen kes-
kusteluosuuden jälkeenkin pidettävät puheenvuorot kestävät enintään 5 minuuttia.

Tämän asian yhteydessä sallitaan keskustelu myös päiväjärjestyksen 4.—34. asiakoh-
dasta.

Keskustelu

14.07 Antti Rinne sd (esittelypuheenvuoro): Arvoisa puhemies! Toivon, että tänään kes-
kustelemme suomalaisten tulevaisuudesta ja kansalaisten arkeen vaikuttavasta talouspoli-
tiikasta. [Timo Kalli: Ensi vuodesta!] Uskon, että tätä keskustelua seuraavat suomalaiset
haluavat kuulla huomattavasti mieluummin rakentavaa keskustelua kuin toisten mielipitei-
den ja ajatusten tahallista väärinymmärtämistä. [Kokoomuksen ryhmästä: Juuri näin!]

Arvoisa puhemies! Suomen talous on tällä hetkellä vahvassa myötätuulessa. Siitä me
olemme kaikki tyytyväisiä. Talouden hyvät suhdanteet eivät kuitenkaan kestä ikuisesti.
Valtiovarainministeriö arvioi ensi vuonna kasvun jo lähes puolittuvan. Muuttuvassa maa-
ilmassa julkisen talouden kestävyys ja sen myötä suomalaisten hyvinvoinnin tulevaisuus
edellyttävät, että työllisyysaste saadaan nostettua pohjoismaiselle tasolle. Tarvitaan inves-
tointeja ja uudistuksia, jotka luovat uskoa tulevaisuuteen ja vahvistavat kansakunnan
eheyttä ja kaikkien osallisuutta. Talouslinjan on oltava ekologisesti kestävä. SDP laittaisi
nämä uudistukset ja investoinnit nyt liikkeelle.

Arvoisa puhemies! Me tekisimme tulevaisuusinvestointeja, jotka turvaavat talouden
kasvun ja vahvistavat oikeudenmukaisuutta. Me panostamme koulutukseen, työllisyyteen,
kasvuun ja ihmisten kannalta tärkeisiin palveluihin. Me lisäämme yhteensä tuhat uutta lää-
käri- ja hoitajakäsiparia. SDP:n vaihtoehdossa työllisyys paranee, valtionvelka vähenee,
eriarvoisuus vähentyy ja tuloerot pienentyvät.
 Tarkistettu
4.0



Pöytäkirjan asiakohta PTK 114/2018 vp
Arvoisa puhemies! Suomen talous perustuu korkeaan osaamiseen. Koulutus ja läpi elä-
män jatkuva osaamisen kehittäminen ovat parasta muutosturvaa nopeasti muuttuvassa
maailmassa. Ne vähentävät myös eriarvoisuutta. Suomessa oli maailman koulutetuin väes-
tö. Nyt olemme nuoremmissa ikäluokissa jo OECD:n keskitason alapuolella. Kehitys on
hälyttävää. Suunta on käännettävä. Miten se tehdään? Seurataan SDP:n Osaamispolku
2030 -ohjelmaa. Tehdään tieteen ja tutkimuksen ja koulutuksen kunnianpalautus. Palaute-
taan kaikille lapsille oikeus laadukkaaseen varhaiskasvatukseen ja pienennetään ryhmäko-
koja. Alennetaan varhaiskasvatusmaksuja tuntuvasti — se on myös tehokas keino lisätä
työn tekemisen kannustavuutta. Tehdään ammatillinen koulutus ja lukiot aidosti maksut-
tomiksi laajentamalla oppivelvollisuutta. Lisätään korkeakoulutusta ja vahvistetaan julki-
sia tutkimus- ja innovaatiopanoksia. Turvataan perustutkimuksen rahoituksen vakaus ja
ennakoitavuus. Panostetaan koulutuksen ja tutkimuksen rinnalla aktiiviseen työvoimapo-
litiikkaan — ei kyykytetä, vaan autetaan ja tuetaan.

Arvoisa puhemies! Valtava joukko ihmisiä on jäänyt kokonaan osattomiksi kasvun he-
delmistä hallituksen eriarvoistavan politiikan vuoksi. Leikkaukset opiskelijoiden, työttö-
mien, eläkeläisten, vammaisten ja sairaiden arjen toimeentulosta ovat lisänneet eriarvoi-
suutta. Korjataan tämä tilanne: Parannetaan pieni- ja keskituloisten ihmisten asemaa ja ka-
vennetaan tuloeroja yleisesti ja miesten ja naisten välillä erityisesti. Tehdään etuuksien in-
deksikorotukset normaalisti ja vahvistetaan pieni- ja keskituloisten eläkeläisten toimeentu-
loa. Satsataan lääkekorvauksiin, alennetaan asiakasmaksuja ja panostetaan palveluissa ih-
misten arjen tarpeisiin. [Ben Zyskowicz: Nyt ei miljardikaan riitä!] Käynnistetään
sosiaaliturvan ja perhevapaiden uudistaminen. SDP:llä on niihin molempiin oma hyvä
mallinsa: SDP:n yleisturva tekisi sosiaaliturvasta sujuvaa. Perhevapaamallimme lisäisi
tasa-arvoa ja yhdenvertaisuutta ja vahvistaisi työllisyyttä.

Arvoisa puhemies! Ilmastonmuutoksen pysäyttämisessä ei voida enää aikailla. Lämpe-
neminen pitää pysäyttää 1,5 asteeseen. Meiltä suomalaisilta se edellyttää, että Suomi on
hiilineutraali vuonna 2035 ja pian sen jälkeen hiilitaseemme on negatiivinen. Aikaa on vä-
hän, ja tarvittavat muutokset ovat suuria. SDP:n vaihtoehtobudjetissa sitoumusten toteut-
taminen käynnistetään ja luodaan pohjaa välttämättömille reformeille. Tarvitaan laajaa
muutosta kohti ympäristöystävällistä yhdyskuntarakennetta, kokonaan uutta lähestymista-
paa tuotantoon, kuluttamiseen ja liikkumiseen. Tarvitaan kulttuurista muutosta kohti vä-
hemmän aineellisia hyödykkeitä kuluttavaa elämäntapaa. SDP esittää kestävän kehityksen
arvonlisäveron käyttöönottoa. Siinä kulutusta ohjataan kattavasti ilmastoystävälliseen
suuntaan.

Arvoisa puhemies! Hiilinielut ja maankäyttö ovat päästöjen vähentämisen rinnalla il-
mastopolitiikan ytimessä. Jotta hiilineutraali Suomi vuonna 2035 toteutuu, täytyy päästö-
jen ja nielujen olla tasapainossa. SDP haluaa toteuttaa tämän. Hiilinieluja pitää kasvattaa.
Samaan aikaan haluamme varmistaa, että hyvinvointimme kannalta tärkeä metsäteollisuus
menestyy ja luo uusia työpaikkoja. Tämä edellyttää, että puuraaka-ainetta on riittävästi ole-
massa olevien ja uusien, kestävien hankkeiden tarpeiksi. Metsien hakkuita voidaan lisätä,
kun hiilinieluja kasvatetaan tuntuvasti. [Välihuutoja] — Kun hiilinieluja kasvatetaan tun-
tuvasti. — Se tarkoittaa muun muassa nykyistä parempaa metsänhoitoa ja uusia metsiä.
[Välihuutoja kokoomuksen ryhmästä] Alan osaaminen on Suomessa korkeatasoista, joten
uskon päästävän tavoitteisiin. [Markku Rossin välihuuto] Oikea politiikka turvaa hiilineut-
raalisuuden ja työpaikat — oikea politiikka turvaa hiilineutraalisuuden ja työpaikat.
2



Pöytäkirjan asiakohta PTK 114/2018 vp
Arvoisa puhemies! Valtaosa tässä edellä esittämistäni uudistuksista ja korjaavista toi-
menpiteistä on investointeja, jotka maksavat itsensä takaisin — maksavat itsensä takaisin.
[Ben Zyskowicz: Okei, mutta nekin pitää rahoittaa!] Uudistuksia, joiden tekemättä jättä-
minen on vastuutonta — se on vastuutonta, edustaja Zyskowicz — meidän ja tulevien su-
kupolvien menestyksen näkökulmasta. [Ben Zyskowicz: Nekin pitää rahoittaa!] Esimer-
kiksi talouspolitiikan arviointineuvosto on arvioinut, että oppivelvollisuuden laajennus
vahvistaisi julkista taloutta pitkällä aikavälillä. Tästä on kyse. Tehdään investointeja, jotka
vahvistavat Suomen taloutta tulevaisuuteen. [Oikealta: Velkarahalla!] 

Toiseksi SDP vahvistaisi julkisen talouden tulopohjaa oikeudenmukaisella ja laajalla
veropohjalla, jossa on matalat verokannat. Me alennamme verotusta siellä, missä se hyö-
dyttää talouskasvua ja työllisyyttä, ja otamme verotuksella sieltä, missä siitä on vähiten
haittaa.

Arvoisa puhemies! Verosuunnittelu ei ole tuonut Suomeen yhtään työpaikkaa. Ve-
rosuunnittelulla ei ole rakennettu yhtään laivaa. Verosuunnittelulla ei ole tehty yhtään mo-
biilipeliä. Verosuunnitteluun puuttuminen ei vahingoita pk-yrityksiä, päinvastoin ve-
rosuunnitteluun puuttuminen hyödyttää suomalaisia yrityksiä.

Arvoisa puhemies! Suomi on parhaimmillaan, kun Suomi on rohkeimmillaan.

14.14 Leena Meri ps (esittelypuheenvuoro): Arvoisa puhemies! Muistakaamme, mitä jal-
kaväenkenraali Adolf Ehrnrooth lausui: ”Suomi on hyvä maa. Se on paras meille suoma-
laisille. Se on puolustamisen arvoinen maa, ja sen ainoa puolustaja on Suomen kansa.”
Myös perussuomalainen budjettivaihtoehto perustuu oman maan ja kansan hyvinvoinnin
varmistamiseen ja oikeudenmukaisuuteen. Kansallinen etu on aina perussuomalaisen poli-
tiikan lähtökohtana. Tarjoamme työtä, turvaa ja oikeudenmukaisuutta. Ketään ei myös-
kään jätetä yksin.

 Vaihtoehtomme keskeisiä linjauksia ovat valtion velkaantumisen lopettaminen, talous-
kasvun edistäminen, kansallisomaisuuden suojeleminen ja säilyttäminen jälkipolville sekä
rahanjaon oikeudenmukaistaminen ja sen oikeudenmukainen jakaminen. Perussuomalai-
set panostaisivat turvallisuuteen, keventäisimme verotusta ja tekisimme asumisesta ja liik-
kumisesta halvempaa. Tekisimme Suomesta myös vähiten houkuttelevan Pohjoismaan
haittamaahanmuutolle.

Arvoisa puhemies! Suomessa talous on ollut kiitettävää ja työllisyys noussut — hyvä.
Kasvusta huolimatta hallitus ottaa uutta velkaa 1,4 miljardia. Se on muuten saman verran
kuin Suomelta menee pelkästään turvapaikka- ja kotoutuskuluihin muutamassa vuodessa.
Ajatelkaa: koko ensi vuoden velan määrän verran.

Perussuomalaiset haluavat lopettaa valtion velkaantumisen. Lähtökohdan tulee olla, että
vain sitä jaetaan, mitä on, eikä syömävelkaa oteta tuleville sukupolville. Samalla, kun jae-
taan sitä, mitä on, on pyrittävä kasvattamaan sitä säkkiä, jota jaetaan, jotta sitä jaettavaa oli-
si enemmän. Tämä tarkoittaa tuottavan suomalaisen työn ja yrittämisen edistämistä.

Perussuomalaiset ottaisivatkin jo ensi vuonna noin 173 miljoonaa euroa vähemmän vel-
kaa kuin hallitus, ja samalla antaisimme suomalaisille enemmän. Joku kysyy, miten se on
mahdollista. Minäpä kerron. Perussuomalaisessa politiikassa säästettäisiin satoja miljoo-
nia muun muassa haittamaahanmuuton kuluista ja tuulivoimatuista. Lisäksi valtion kassas-
ta maksettaisiin satoja miljoonia vähemmän kehitysapua jo ensi vuonna, kun siirryttäisiin
perussuomalaisten laatimaan kehitysapumalliin, joka perustuu vapaaehtoisuuteen ja ni-
menomaan ruohonjuuritason auttamiseen.
3



Pöytäkirjan asiakohta PTK 114/2018 vp
Kuten edellä totesin, perussuomalaiset käyttäisivät huomattavasti vähemmän rahaa kuin
hallitus, mutta suomalaisille jäisi silti paljon enemmän. Vaihtoehtomme sisältää 1,4 mil-
jardin euron säästöt, mutta nämä säästöt eivät ole pois tavallisen duunarin, yrittäjän, eläke-
läisen, koululaisen, perheen tai työttömän taskusta.

Perussuomalainen politiikka on oikeudenmukaisuutta. [Olavi Ala-Nissilä: Vähän hötöl-
tä kuulostaa!] Me otamme sieltä, mihin ei oikeudenmukaisella ajattelulla rahaa tarvita.
Emme kiristä yhtäkään veroa, emme yhtäkään, päinvastoin.

Mihin sitten sijoittaisimme ne eri tavalla sijoitetut ja säästetyt eurot? [Kokoomuksen
ryhmästä: Lottoon!] Suomalaisella kuluu kohtuuton siivu tuloista tällä hetkellä asumiseen,
jonka hintaa alentaisimme muun muassa keventämällä lämmityspolttoaineiden verotusta,
puuttumalla sähkön siirtohintojen riistovoittoihin, laskemalla kiinteistöverojen raja-arvoja
ja laajentamalla muuttoavustusta työn perässä kulkemiseen. Laskisimme polttoaineiden
verotusta ja tekisimme näin liikkumisesta halvempaa. Elämiseen jäisi enemmän rahaa.
Tästähän on ollutkin vahvaa kansalaiskeskustelua viime päivinä muun muassa dieselveron
muodossa.

Eläkeläisten asemaa helpottaisimme poistamalla taitetun indeksin pienituloisimmilta.
Lisäksi keventäisimme eläkkeen verotusta, määräisimme omaishoidon tuen verovapaaksi
ja poistaisimme lääkkeiden omavastuun pienituloisilta. Lapsiperheille palauttaisimme ve-
rovähennyksen.

Panostaisimme huomattavasti turvallisuuteen kouluttamalla lisää kenttäpoliiseja ja pa-
nostamalla Hätäkeskuslaitoksen ja Puolustusvoimien henkilöstöön. Emme tarvitse lisää
niin kutsuttuja Facebook-poliiseja ihmisten kyttäämiseen, vaan arjen turvaajia ihmisten
pariin vakavien henkeen ja terveyteen kohdistuvien rikosten torjuntaan ja tutkintaan. [Arto
Satonen: Hybridiuhat ei ole iso asia!]

Työllisyyteen panostaisimme nostamalla arvonlisäverovelvollisuuden alarajaa. Näin ni-
menomaan yksinyrittäjille jää alkuun paremmat mahdollisuudet kasvaa. Loisimme näin
oman yrityskannustimen. Mallissamme yritys, joka kasvaa ja palkkaa työvoimaa mutta ei
jaa osinkoja, on vapautettu yhteisöverosta.

Koulutusta haluamme uudistaa tukemalla elinikäistä oppimista joka sektorilla ja muun
muassa kehittämällä oppisopimuskoulutusta. Takaisimme laadukkaat lähi- ja kyläkoulut
taloudellisilla panostuksilla.

Tämän kaiken lisäksi aloittaisimme pidemmän aikavälin suuremman verouudistuksen,
jossa ansiotuloverotusta lasketaan asteittain kohti Ruotsin tasoa. Tavallinen keskituloinen
työssä käyvä ihminen saa Ruotsissa noin 200 euroa kuukaudessa enemmän käteen — miet-
tikää: 200 euroa. Tämä kannustaisi työntekoon ja lisäisi ostovoimaa.

Myös perintöverotukseen ja lesken taloudelliseen asemaan annamme helpotuksia perin-
töverouudistuksilla. Näistäkin on ollut paljon kansalaisten toiveita. [Riitta Myller: Ote-
taanko enemmän vai vähemmän?]

Tässä puheessa ei ehdi valitettavasti avaamaan kaikkea sitä hyvää, jota meillä on 26 si-
vua, ja pyydän tähän tutustumaan. [Jukka Gustafsson: Demareilla on 80! — Oikealta: Sa-
noja vai tekoja?]

Oikeudenmukaisuuspaketissamme haluamme korjata muutaman räikeimmistä epäkoh-
dista ja varmistaa kansalaisten oikeusturvan toteutumisen. [Hälinää] Haluamme antaa epä-
terveestä sisäilmasta sairastuneille tarpeellisen hoidon ja auttaa ennaltaehkäisemään sai-
rastumisia. Palauttaisimme ruoka-apuun takaisin tuen, joka sieltä on leikattu. Lisäksi pa-
nostaisimme nuorten mielenterveystyöhön ja eläinsuojeluun.
4



Pöytäkirjan asiakohta PTK 114/2018 vp
Arvoisa puhemies! Tätä on siis perussuomalainen Suomi ja oikeudenmukaisuus. Me
jaamme yhteisiä varoja takaisin ensisijaisesti omalle kansalle. Vaihtoehtomme on realisti-
nen ja maanläheinen, emmekä edes vaalien alla sorru lupaamaan katteettomia höttölupauk-
sia.

14.22 Pekka Haavisto vihr (esittelypuheenvuoro): Arvoisa puhemies! Suomi on maa,
jossa yhdistyvät ankara ilmasto, kova historia, vahva oikeudenmukaisuuden taju ja pitkäl-
le kehittynyt hyvinvointivaltio. Olemme vauras maa, jolla on sekä kyky huolehtia heikom-
mistaan että halu parantaa turvallisuutta ympärillään. Inhimillisen kehityksen mittareilla
olemme maailman kärkijoukossa. Sinne olemme päässeet tekemällä työtä yhdessä, tarjo-
amalla tasa-arvoiset eväät elämään jokaiselle lapselle ja pitämällä huolen yhteisestä ympä-
ristöstämme.

Valtion budjetti on yksi tärkeimpiä työkaluja hyvinvointiyhteiskunnan kehittämisessä,
koulutuksen laadun parantamisessa ja ympäristöön kohdistuvien uhkien torjumisessa. Va-
litettavasti hallituksen budjettiesitys jättää tässä paljon parantamisen varaa. Vihreiden
vaihtoehtobudjetti rakentaa tulevaisuutta kolmen suuren kokonaisuuden kautta: se suoje-
lee ilmastoa, panostaa koulutukseen ja torjuu köyhyyttä. [Ben Zyskowicz: Ja lisää työttö-
myyttä!]

Arvoisa puhemies! Vihreät ovat erityisen huolissaan hallituksen liian vähäisistä toimis-
ta ilmastonmuutoksen torjunnassa. Tänä syksynä YK:n ilmastopaneelin, IPCC:n, raportti
on ravistellut koko maailmaa. Se on herättänyt myös suomalaiset siihen todellisuuteen, että
emme ole syrjässä ilmastonmuutoksen vaikutuksista. Vielä on aikaa toimia, mutta aikaa ei
ole hukattavaksi. Suurin yksittäinen hiilidioksidipäästöjen lähde on fossiilisten polttoainei-
den käyttö. Vihreät haluavat aloittaa fossiilisten polttoaineiden ja ilmastonmuutosta kiih-
dyttävien tukien alasajon heti.

Päästöjen vähentämisen lisäksi meidän on turvattava metsien hiilinielut. Sen vuoksi on
puhuttava myös siitä, että hakkuutavoitteet asetetaan ilmaston kannalta kestävälle tasolle ja
lisätään metsien suojelua.

Suomen tavoitteena pitää olla hiilineutraalius vuoteen 2030 mennessä, minkä jälkeen
nettopäästöt on painettava negatiivisiksi. Kohti vähäpäästöisempää Suomea voimme kul-
kea leikkaamalla tukia, jotka kiihdyttävät ilmastonmuutosta. Samalla vapautamme varoja,
jotka voidaan käyttää koulutukseen ja osaamiseen.

Teollisuuden energiaverojen palautuksesta ja päästökauppakompensaatiosta luopumal-
la rahoittaisimme panostuksia toisen asteen koulutukseen. Lakkauttamalla kaivosten alen-
netun sähköveron rahoittaisimme valtion tutkimuslaitosten lisärahat. Työkoneissa käyte-
tyn polttoöljyn tuista leikkaamalla meillä olisi varaa panostaa koulutuksen laadun ja tasa-
arvon parantamiseen peruskouluissa.

Myös liikenteen päästöjä on vähennettävä. Siksi vihreät vapauttaisivat sähköautot mää-
räaikaisesti auto- ja ajoneuvoverosta ja lisäisivät rahaa joukkoliikenteeseen.

Arvoisa puhemies! Hallitus on leikannut tällä kaudella koulutuksesta arviolta 900 mil-
joonaa euroa. Erityisen vakava on tilanne ammatillisessa koulutuksessa. Ammatillisen
koulutuksen opettajilta kuuluva viesti kertoo huolesta ja koulutuksen tasa-arvon rappeutu-
misesta. Yhä ahtaammalle ajetuissa oppilaitoksissa lähiopetuksen tuntimäärät ovat vähen-
tyneet, ja opettaja on yhä harvinaisempi näky nuoren arjessa. Epätasa-arvo lisääntyy, kun
aktiivisimmat pärjäävät edelleen ja heikommat opiskelijat jäävät jalkoihin, kun ohjaami-
seen ja tukeen ei riitä aikaa. Kolmena päivänä koulussa ja kahtena kotona ei ole hyvä viik-
5



Pöytäkirjan asiakohta PTK 114/2018 vp
kotahti kenellekään opiskelijalle. Vihreät vaativat koulutuksen kunnianpalautusta. Sitä
varten vihreiden vaihtoehtobudjetti panostaa koulutukseen kaikilla asteilla, yhteensä lähes
800 miljoonalla eurolla. Ammatillisiin oppilaitoksiin lisäisimme aloituspaikkoja, lähiope-
tusta ja opettajia, jotta nuoret saisivat sekä koulutuspaikan että tarvittavan osaamisen työ-
elämään.

Korkeakoulujen rahoitukseen tekisimme tasokorotuksen, jotta työrauha opetukseen ja
tutkimukseen palautuisi hallituksen mittavien leikkausten jälkeen. Suomen kouluista voisi
tehdä maailman parhaita.

Arvoisa puhemies! Hallitus on tehnyt talouspolitiikkaa, jossa suurimmat leikkaukset
kohdistuvat sosiaaliturvaan ja koulutuksen tasa-arvoon. Tukia on leikattu, lääkkeiden oma-
vastuita korotettu ja etuuksien indeksikorotuksia jäädytetty. Kun sosiaaliturvan ostovoima
heikkenee, köyhä muuttuu Suomessa entistä köyhemmäksi. Näin hyvinvointivaltion pohja
murenee. Vihreiden vaihtoehtobudjetin tavoitteena on kaventaa tuloeroja. Vihreät palaut-
taisivat etuudet indeksiin ja tekisivät työttömyysturvaan, takuueläkkeeseen ja opintotu-
keen selvät tasokorotukset.

Vihreiden vaihtoehtobudjetti pyrkii myös vähentämään perheiden eriarvoisuutta. Peräti
135 000 lasta elää tällä hetkellä Suomessa köyhässä perheessä. Köyhiä perheitä on monen-
laisia: On niitä, joissa toinen tai molemmat vanhemmista ovat työttömiä. On niitä, joissa
hoidetaan kotona pieniä lapsia. On niitä, joissa isoimmat lapset käyvät toista astetta. Vih-
reiden vaihtoehtobudjetti lähtee siitä, että lapsiperheköyhyyttä pitääkin vähentää laaja-
alaisesti. Vihreät korottaisivat kotona lapsiaan hoitavien vanhempien vähimmäispäivära-
hoja ja sitoisivat ne indeksiin. Keventäisimme pienten lasten vanhempien maksutaakkaa
tekemällä varhaiskasvatuksesta maksutonta 5-vuotiaille. Pienituloisimmille perheille koh-
dentaisimme alennuksia peruskoulujen aamu- ja iltapäivätoiminnassa. Tekemällä toisen
asteen koulutuksesta aidosti maksutonta toisimme helpotusta opiskelijoiden ja heidän per-
heidensä elämään.

Ärade talman! Våra prioriteringar är olika än regeringens. De Grönas skuggbudget före-
slår stora satsningar på utbildning, kampen mot klimatförändringen och lindring av fattig-
dom.

Arvoisa puhemies! Kun uusia tavoitteita esitetään, kysytään aina, mistä rahat. Vihreiden
vaihtoehtobudjetti esittää painopisteen siirtoa ilmastonmuutoksen torjuntaan ja koulutuk-
seen, köyhyyden vähentämiseen ja globaalin vastuun toteuttamiseen, luonnon monimuo-
toisuuden turvaamiseen ja sukupuolten välisen tasa-arvon edistämiseen. Tämä budjetti on
myös tasapainossa — varat esitämme otettavaksi muun muassa tehottomista ja ympäristöl-
le haitallisista energia- ja yritystuista. Teemme siis eri valintoja kuin hallitus. Velkaa emme
ota enempää, vaan suuntaamme painopisteet toisin. Hallitusta, jonka tavoitteita olisivat il-
mastonmuutoksen torjunta, koulutus ja köyhyyden vähentäminen, voisi kutsua vaikka kes-
tävän kehityksen hallitukseksi.

14.29 Li Andersson vas (esittelypuheenvuoro): Arvoisa puhemies! Maanantaina saimme
uutta arvokasta tietoa suomalaisen hyvinvointivaltion tilasta. Terveyden ja hyvinvoinnin
laitos julkaisi tuoreita tuloksia laajasta tutkimuksesta, jossa on seurattu vuosina 87 ja 97
syntyneitä suomalaisia lapsuudesta aikuisuuteen asti. Ensimmäinen ryhmä eli lapsuuttaan
lama-ajan Suomessa, jälkimmäinen kasvoi laman selättäneessä, nousukautta nauttivassa
6



Pöytäkirjan asiakohta PTK 114/2018 vp
maassa. Silti toimeentulotukea tarvitsevien perheiden osuus oli pysynyt lähestulkoon sa-
malla tasolla. Vuonna 97 syntyneiden perheistä osuus oli 36 prosenttia, ja kymmenen vuot-
ta aikaisemmin syntyneiden perheistä se oli 38.

Tämä tutkimus osoittaa, että vaikka suurimmalla osalla suomalaisista nuorista ja per-
heistä menee hyvin, köyhyys ja huono-osaisuus kasautuvat. Usein ne myös periytyvät seu-
raaville sukupolville. Tätä köyhyyden kierrettä ei olla onnistuttu katkaisemaan, vaan van-
hempien vähäinen koulutus, psykiatrinen sairaus, köyhyys tai muutokset perheolosuhteis-
sa lisäävät lasten todennäköisyyttä kohdata itse samaa. Hyvinvointivaltion kantava ajatus
on ihmisten elämän eri lähtökohdista ja perhetaustasta johtuvien erojen tasaaminen katta-
valla koulutusjärjestelmällä, tulonsiirroilla ja hyvinvointipalveluilla. Tavoitteena ei ole
vain tasa-arvoisten mahdollisuuksien tarjoaminen, vaan toteutunut tasa-arvo, jossa yhteis-
kunnan tuki kantaa myös silloin, kun elämässä tulee vastoinkäymisiä. Nämä ikäluokkatut-
kimukset osoittavat, että hyvinvointivaltio on epäonnistunut sen tärkeimmässä tehtävässä,
köyhyyden kierteen katkaisemisessa. Suomesta on tullut hyvinvoivien ihmisten hyvin-
vointivaltio.

Miten tässä näin on käynyt? Kyse ei ole siitä, etteikö olisi tiedetty, mitä pitää tehdä. Tie-
dämme, että pitää tukea lapsiperheitä, panostaa varhaiskasvatukseen ja huolehtia siitä, että
mahdollisimman moni saa vähintään toisen asteen koulutuksen. Mutta silti monet hallituk-
set ovat tehneet toisin. Miksi näin? Koska muut asiat ovat liian usein olleet liian monelle
valtaa pitävälle tärkeämpiä — ja niin ovat olleet tällekin hallitukselle. Lähes 2 miljardin
veronkevennykset ovat olleet teille tärkeämpiä kuin kaikista pienituloisimmilta leikkaami-
sen lopettaminen. Te ette onnistuneet leikkaamaan yritystukia edes euron verran, mutta
koulutuksesta onnistuitte leikkaamaan miljardin.

Arvoisa puhemies! Vasemmistoliiton vaihtoehtobudjetti kertoo siitä, mitkä asiat ovat
meille kaikista tärkeimpiä. Ne ovat tasa-arvo, sivistys ja ympäristö. Me panostamme yli
miljardin sosiaaliturvan vahvistamiseen, opintotuen, työttömyysturvan ja pienten eläkkei-
den tasokorotuksiin sekä perusterveydenhuollon ja julkisten hyvinvointipalveluiden vah-
vistamiseen. Me rahoitamme nämä uudistukset kiristämällä varallisuus- ja osinkoverotus-
ta, suitsimalla aggressiivista verosuunnittelua ja perumalla kiky-sopimuksen työntekijöi-
den maksukorotukset sekä karsimalla ympäristölle haitallisia tukia. [Arto Satonen: Työlli-
syysvaikutus, paljonko?]

Joutuisivatko yli 100 000 euroa vuodessa tienaavat, suuryritykset ja suuria osinkotuloja
saavat maksamaan enemmän veroja kuin nyt? Kyllä joutuisivat. [Olavi Ala-Nissilä: Eivät-
kö ne muuta pois Suomesta?] Mutta samalla 58 000 ihmistä nousisi köyhyydestä ja kaikki
alle 6 500 euroa kuussa tienaavat hyötyisivät. Toisin kuin tämä hallitus, joka ennen vaaleja
lupasi olla koskematta pienituloisten perusturvaan ja koulutukseen mutta vaalien jälkeen
leikkasikin näistä kaikista eniten, me olemme valmiita sanomaan, ketkä meidän mieles-
tämme voivat maksaa nykyistä enemmän ja ketkä jo ovat joutuneet maksamaan aivan liian
kovan hinnan.

Arvoisa puhemies! Noin kuukausi takaperin saimme arvokasta tietoa maapallon tilasta,
kun kansainvälinen ilmastopaneeli julkaisi raporttinsa. Viesti on painava ja selkeä: jos ha-
luamme rajata ilmaston lämpenemisen 1,5 asteeseen, on alettava tapahtua ja nopeasti.
Päästöjä pitää vähentää ja hiilinieluja kasvattaa niin, että 2030-luvun alussa Suomi sitoo
enemmän hiiltä kuin mitä päästää ilmakehään. Jos me epäonnistumme tässä tehtävässä, tu-
lemme jäämään historiaan päättäjinä, jotka ensimmäisinä näkivät ilmastonmuutoksen seu-
7



Pöytäkirjan asiakohta PTK 114/2018 vp
rauksia ja joilla viimeisinä oli kunnolliset mahdollisuudet siihen puuttua. Me emme voi
epäonnistua tässä.

Onnistumisen resepti on teoriassa yksinkertainen: päästöt alas, nielut ylös ja rahavirrat
tukemaan tätä siirtymää. Samalla on huolehdittava sosiaalisesta oikeudenmukaisuudesta
tekemällä tuloeroja kaventavaa politiikkaa. Vasemmistoliiton vaihtoehdossa panostetaan
joukkoliikenteeseen, kävelyn ja pyöräilyn edistämiseen sekä energiaremontteihin ja uusiu-
tuvaan energiaan. [Eduskunnasta: Maaseudulla!] Uusina välineinä haluamme ottaa käyt-
töön kaivostoiminnan rojaltiveron, lentoveron, alennetun alvikannan polkupyörien, kenki-
en, laukkujen ja vaatteiden korjauspalveluille sekä selvittää muovi- tai pakkausveron mah-
dollisuutta. [Eduskunnasta: Entä polkupyöräveroa?]

Arvoisa puhemies! Kuluneen vaalikauden aikana on vaihtoehtobudjettien käsittelyn yh-
teydessä usein ajauduttu väittelyyn yksityiskohdista. Sellaisia puheenvuoroja kuullaan var-
maan tänäänkin. Näiden budjettien suurin arvo on kuitenkin isoissa linjauksissa. Vaihtoeh-
tobudjetit tekevät näkyväksi ja konkreettiseksi erot puolueiden välillä. Ne osoittavat, mikä
on kenellekin tärkeää. Hallituksen valinta on ollut eriarvoisuutta kasvattavat veronkeven-
nykset ja leikkaukset. Meidän valintamme on inhimillinen ja oikeudenmukainen Suomi.
[Välihuutoja keskustan ja kokoomuksen ryhmistä]

14.36 Anna-Maja Henriksson r (esittelypuheenvuoro): Ärade talman, arvoisa puhe-
mies! SFP vill i vår alternativa budget visa att det går att föra en ansvarsfull ekonomisk po-
litik utan massiva och kortsiktiga nedskärningar i utbildning, forskning, studiestöd eller bi-
stånd. Vi vill bygga ett framgångsrikt Finland. Vi vill också visa att det genom ompriori-
teringar är möjligt att genomföra nödvändiga reformer. SFP:s familjepolitiska helhetsre-
form är en stor investering i en bättre framtid. SFP vill att Finland ska bli världens mest
barnvänliga land.

Arvoisa puhemies! Perhevapaauudistuksesta ei tule hyvää, jos se ei saa maksaa mitään.
RKP haluaa perhepoliittisen kokonaisuudistuksen, joka pidentää ansiosidonnaisia perhe-
vapaita 18 kuukauteen 6+6+6-mallin mukaisesti. Lisäksi haluamme antaa kaikille 3 vuotta
täyttäneille lapsille oikeuden 4 tunnin maksuttomaan varhaiskasvatukseen päivässä.

Tarvitsemme myös uutta joustoa perhevapaiden käytössä. Meidän on sopeutettava va-
paat entistä paremmin lapsiperheiden todellisuuteen ja vanhempien työtilanteisiin. Tukhol-
man katukuvan ja puistojen tapaan myös Suomessa pitäisi näkyä yhtä paljon pieniä lap-
siaan hoitavia miehiä kuin naisiakin.

Tarvitsemme veropolitiikkaa, jossa palkansaajalle jää enemmän käteen kuin tällä het-
kellä. Työn verotusta keventävä ja varovaisesti kulutusverotusta kiristävä mallimme pa-
rantaa yrittäjyyden edellytyksiä ja nostaa työllisyysastetta. Kotitalousvähennyksen koro-
tus vahvistaa tätä trendiä.

RKP ja ruotsalainen eduskuntaryhmä ovat sitä mieltä, että työn verotuksen alentaminen
on oikea ratkaisu, kunhan se toteutetaan sosiaalisesti oikeudenmukaisella tavalla. Siksi ko-
rotamme samalla takuueläkettä ja luovumme kansaneläkkeen indeksijäädytyksestä sekä
korotamme opintotukea ja yksinhuoltajien lapsilisiä. Eduskunnan tietopalvelun tekemän
vaikutusarvion mukaan kaikki tuloluokat hyötyisivät mallistamme. Eniten panostuksem-
me hyödyttäisivät yksinhuoltajaperheitä ja opiskelijoita. Olemme myös keskittyneet erityi-
sesti pienen kansaneläkkeen varassa eläviin vanhuksiin.
8



Pöytäkirjan asiakohta PTK 114/2018 vp
Tänä vuonna eduskunnan tietopalvelu selvittää ensimmäistä kertaa huolellisesti jokai-
sen yksittäisen varjobudjetin vaikutukset. Vaihtoehtobudjettien vaikutuksia verrataan hal-
lituksen talousarvioehdotuksen vaikutuksiin. RKP:n tulokset ovat hyviä. Vaihtoehtobud-
jettimme parantaa kaikkien tuloluokkien tulokehitystä, ja sen työllistävä vaikutus on 3 000
työpaikan verran suurempi kuin hallituksen budjetin vastaava vaikutus. Toistan: meidän
mallimme luo enemmän työpaikkoja, ja siitä jää enemmän käteen kaikille ihmisille.

Ärade talman! En avgiftsfri och kvalitativ utbildning samt en högklassig forskning är nyck-
larna till Finlands framgång. Vi kan inte godkänna de massiva nedskärningarna i universi-
tetens och högskolornas anslag, utan vi föreslår att anslagen ska höjas tillbaka till samma
nivå som tidigare. Vi vill se en jämlik skola för alla.

Vi satsar på de unga. Vi tryggar den regionala tillgängligheten för andra stadiets yrkes-
utbildning och närundervisningen i yrkesutbildningen. Signalerna från utbildningsfältet
just nu är mycket oroväckande. Ungdomarna ska inte behöva sitta overksamma hemma el-
ler känna att de inte får det stöd de behöver. Därför vill svenska folkpartiet ge ungdomarna
en närundervisningsgaranti.

Riksdagsvalet 2019 blir ett utbildningsval. Det blir säkert också ett klimatval. Men fram-
för allt blir det ett val om värderingar. Den västerländska demokratin som vi känner den ut-
manas av nationalism och populism från många håll. Svenska folkpartiet vill slå vakt om
demokratin, det öppna samhället, jämställdheten, rättsstaten och det fria ordet. Det syns
också i vårt sätt att prioritera.

Framtiden förutsätter en tydlig politik som sporrar till ekologiska investeringar och en
hållbar livsstil. Det handlar också om privata val som vi alla gör dagligen i vår vardag. SFP
skjuter till tilläggsanslag för att göra Östersjön till ett renare hav. Vi vill att våra barn och
barnbarn ska kunna simma i havet på somrarna. Vi gör också betydande extra satsningar på
forsknings-, utvecklings- och innovationsverksamhet. Finland ska gå i spetsen för en bätt-
re miljöteknologi och se cirkulärekonomins möjligheter, och inom trafiken behövs det en
snabbare övergång till elbilar.

Arvoisa puhemies! Mielenterveysongelmat paitsi aiheuttavat inhimillistä kärsimystä myös
lisäävät sairauspoissaloja töistä ja johtavat ennenaikaisiin eläköitymisiin, mistä on paljon
haittaa myös kansantaloudellemme. RKP haluaa kääntää trendin. Suomi tarvitsee pitkän
tähtäimen kansallisen mielenterveysohjelman, lisää matalan kynnyksen vastaanottoja niin
nuorille kuin aikuisillekin, mutta myös välittömiä panostuksia aikaiseen puuttumiseen ja
selkeitä panostuksia työhyvinvointiin.

Myös Suomen kansainvälinen profiili kaipaa korotusta. Tästä syystä RKP ehdottaa var-
sinaisen kehitysyhteistyön määrärahojen korotusta ja pakolaiskiintiön selvää korotusta.
Tältä osin Suomen tulisi EU:n puheenjohtajamaana tehdä kaikkensa yhteisvastuun lisää-
miseksi pakolaiskysymyksessä.

Meidän varjobudjettimme ei lisää lainanottoa hallituksen talousarvioehdotusta enem-
pää. Olemme kuitenkin muuttaneet painotuksia noin 2 miljardin euron arvosta. Leikkaam-
me reippaasti maakunta- ja sote-uudistuksen suunnittelumäärärahoista, luovumme halli-
tuksen kaavailemasta autoveron pienentämisestä, teemme muutoksia energiaverotukseen
ja luovumme ensiasunnon varainsiirtoverovapaudesta, muutamia merkittävimpiä toimen-
piteitämme mainitakseni. Nämä eivät ole helppoja päätöksiä, mutta on pystyttävä prio-
risoimaan ja olemaan uskottava.
9



Pöytäkirjan asiakohta PTK 114/2018 vp
RKP haluaa järkevän sote-uudistuksen, jossa potilas on keskiössä. Toisin kuin keskittä-
misintoinen hallitus, me haluamme antaa pienemmille sairaaloille ja sairaanhoitopiireille
oikeuden itse päättää, mitä leikkauksia tehdään missäkin.

Lopuksi totean, että nykyiselle hallitukselle ei voi antaa kovin hyvää arvosanaa tasa-ar-
vopolitiikasta. RKP:n vaihtoehtobudjetti on tältä osin johdonmukainen. Edistämme tasa-
arvoa laajalla rintamalla. Pystymme parempaan — vi kan bättre!

14.44 Peter Östman kd (esittelypuheenvuoro): Arvoisa puhemies! KD-eduskuntaryh-
män vaihtoehtobudjetti on tasapainoinen esitys, jossa on useita parannusehdotuksia halli-
tuksen esitykseen. Me emme ole unohtaneet heikommassa asemassa olevia kansalaisia
vaan esitämme konkreettisia toimenpiteitä, joilla parannetaan lapsiperheiden, sairaiden ja
iäkkäiden asemaa. Panostamme myös koulutukseen, tutkimukseen ja kehitykseen, työlli-
syyteen, uusiutuvaan energiaan sekä turvallisuuden parantamiseen. Esitämme myös ter-
veellisten elintarvikkeiden arvonlisäveron alentamista ja samalla epäterveellisten tuottei-
den ankarampaa verotusta. Vaihtoehdollamme rakennettaisiin inhimillisempi ja kestäväm-
pi Suomi.

Värderade talman! Barn, unga och barnfamiljer är centrum för KD:s politik. Vi vill därför
återinföra inkomstskattens barnavdrag och vi föreslår höjda barnbidrag samt en babypen-
ning på 1 000 euro till familjer som får barn.

KD vill också satsa på skola och utbildning. Gruppstorleken inom småbarnspedagogi-
ken och grundskolan bör minskas. De äldres situationen är förutom barnfamiljerna ett cen-
tralt tema i vår skuggbudget.

Arvoisa puhemies! Syntyvyys oli viime vuonna ennätyksellisen alhaisella tasolla, ja tänä
vuonna näyttää siltä, että tämä ikävä ennätys rikotaan. KD on nostanut syntyvyyskehityk-
sen esille useampaan otteeseen tässä salissa. Hallituksen vastaus on joka kerta ollut: syn-
tyvyyden lasku on vakava ongelma, ja se johtuu monista syistä. Hallituksen mukaan mit-
kään yksittäiset toimenpiteet eivät ratkaise asiaa, ja tämä on varmasti totta, mutta se ei kui-
tenkaan saa olla tekosyy sille, ettei tehdä mitään.

KD-eduskuntaryhmä esittää vaihtoehdossaan useita toimenpiteitä, joilla parannetaan
lapsiperheiden taloudellista tilannetta ja parannetaan niiden tulevaisuudenuskoa. Tarvit-
semme lapsimyönteisen yhteiskunnan, ja perheiden tilanne tulee huomioida kaikessa pää-
töksenteossa. Siksi esitämme muun muassa lapsivähennyksen palautusta, lapsilisien taso-
korotusta, 1 000 euron kertaluonteista vauvarahaa perheille ja huoltajalisän korotusta. Per-
he-etuuksien korotusten lisäksi esitämme varhaiskasvatuksen ja peruskoulun ryhmäkoko-
jen pienentämistä ja panostuksia koulutukseen eri tasoilla.

Arvoisa puhemies! Eduskunnan apulaisoikeusasiamies toi tällä viikolla esiin huolensa
lasten, vammaisten ja vanhusten laitoshoidon tilasta. KD-eduskuntaryhmä jakaa tämän
huolen. Apulaisoikeusasiamiehen mukaan vanhuksia sidotaan sänkyyn ja tainnutetaan
lääkkeillä, koska hoitohenkilökunnasta on pulaa monin paikoin. Vanhustenhoidon tilanne
pitää korjata ja toimeen pitää ryhtyä välittömästi. Vaihtoehtobudjetissamme esitämme ra-
hoitusta 1 000 uuden hoitajan palkkaamiseen. Tämän lisäksi tarvitaan parempia hoitosuo-
situksia. Hoitajamitoitus pitää asettaa uudelleen niin, että voidaan taata hyvä ja inhimilli-
nen hoito. Myös saattohoitoa tulee kehittää koko maassa. Lääkekorvauksiin esitämme pa-
rannuksia, ja keliaakikkokorvaus on saatava takaisin.
10



Pöytäkirjan asiakohta PTK 114/2018 vp
Arvoisa puhemies! Hallitus esittää pientä korotusta takuueläkkeeseen. KD-eduskunta-
ryhmän mielestä korotus ei ole riittävä, ja esitämme 30 euron lisäkorotusta takuueläkkee-
seen. Kansaneläkettä tulee samoin korottaa. Esityksemme mukaisesti myös eläkkeiden ve-
rotusta kevennettäisiin. Ikäihmiset ansaitsevat hyvää hoivaa ja hoitoa. Kaikkein pienim-
pien eläkkeiden tason pitäisi olla sillä tasolla, että sillä tulee toimeen.

Arvoisa puhemies! KD-eduskuntaryhmä esittää vaihtoehtobudjetissaan useita panos-
tuksia koulutukseen. Esitämme lisämäärärahaa yliopistoille, ammattikorkeakouluille ja
ammatillisille oppilaitoksille. Opintorahaan esitämme tuntuvaa korotusta. Nuorten syrjäy-
tymisen estämiseksi esitämme lisärahoitusta etsivään nuorisotyöhön, työpajatoimintaan ja
oppisopimuskoulutukseen. Hyvän koulutuksen lisäksi tarvitsemme lisäpaukkuja tutki-
mukseen ja kehitykseen, ja erityisesti haluamme painottaa uusiutuvaan energiaan ja ener-
gianjakelun tehostamiseen liittyvän tutkimuksen merkitystä.

Talouskasvun siivittämänä työttömyys on lähtenyt laskuun, ja tämä on, jos jotain, hyvä
asia. Vaikka työttömien määrä on laskenut, on meillä yhä valtava määrä työttömiä. Sa-
maan aikaan monella alalla ja monilla alueilla on vakava työvoimapula. KD panostaisi hal-
litusta enemmän aktiivisiin työllisyystoimiin ja muuntokoulutukseen, sillä työttömät tar-
vitsevat henkilökohtaista ohjausta ja yritykset tarvitsevat tukea rekrytointiin.

Haluan erikseen mainita vaihtoehdostamme myös pienten ja keskisuurten yritysten
viennin edistämisen tukemisen. Pk-yritykset haluavat kasvaa, ja niissä syntyy suurin osa
uusista työpaikoista, ja kasvun esteitä pitää siksi purkaa.

Lopuksi, arvoisa puhemies: Mistä rahat? Tärkeimpiä tulolähteitä ovat sokeriveron käyt-
töönotto ja alkoholiveron lisäkorotus. Esitämme myös työmarkkinajärjestöjen jäsenmak-
sujen verovähennysoikeuden rajaamista. Viime vuosina räjähdysmäisesti kasvaneisiin
asumistukimenoihin pitää puuttua, ja esitämme niihin vanhojen rajoitusten palauttamista,
mikä toisi merkittäviä säästöjä.

KD haluaa rakentaa kestävää lähimmäisyhteiskuntaa, jossa huolehdimme heikoista, jos-
sa lapsiperheet voivat hyvin ja jossa on turvallista elää ja vanheta.

Puhemies Paula Risikko: Kiitoksia näistä esittelyistä. — Seuraavaksi ministeri Orpo, 7
minuuttia, olkaa hyvä.

14.51 Valtiovarainministeri Petteri Orpo: Arvoisa rouva puhemies! Me politiikassa kii-
tämme toisiamme liian harvoin. Minusta kaikki kollegat oppositiossa ansaitsevat nyt kii-
toksen tehdystä työstä. Nämä varjobudjetit on laadittu huolella, esitykset on perusteltu, ja
niiden takana on paljon työtä. Paljon on listattu hyviä asioita. Kaikesta ei kuitenkaan voi
olla samaa mieltä, mutta keskustelu vaihtoehdoista on erittäin tervetullutta. Ja toivon, että
käymme tämän keskustelun rakentavassa hengessä ja toisiamme kunnioittaen.

Arvoisa puhemies! Me olemme tässä salissa useasti keskustelleet siitä, ketä kiittää ta-
louskasvusta ja työllisyydestä. Tänään töissä on lähes 120 000 ihmistä enemmän kuin hal-
lituskauden alussa. Minä iloitsen jokaisesta isästä ja äidistä, miehestä ja naisesta, nuoresta
ja varttuneemmasta, joka on saanut töitä. Sen voi varmuudella sanoa, että työllisyyden kas-
vusta vastaavat varmuudella ainakin niin yritykset kuin työssä käyvät ja töihin pyrkivät ih-
miset. Kiitos kuuluu siis heille.

Elinkeinoelämän tutkimuslaitos julkaisi tällä viikolla raporttinsa, jonka mukaan noin
puolet työllisyyden kasvusta johtuu hallituksen toteuttamista uudistuksista — siis yli
50 000 työpaikkaa hallituksen tekemistä uudistuksista. Myös kansainvälinen noususuh-
11



Pöytäkirjan asiakohta PTK 114/2018 vp
danne on toki ruokkinut meidän talouttamme. Ennen kaikkea meidän pitäisi nyt kuitenkin
keskustella siitä, millaisia valintoja meidän on tehtävä, jotta Suomi olisi hyvä paikka asua,
elää ja yrittää myöskin tulevaisuudessa, miten me huolehdimme vauvasta senioriin, että
palvelut pelaavat.

Arvoisa puhemies! Nyt, kun käsittelemme täällä menolisäyksiä ja veronkorotuksia, on
tosiaan tärkeää katsoa tulevaisuuteen. Minä haluan, että Suomi on sellainen maa, jossa jo-
kainen voi luottaa siihen, että hänelle käy hyvin, että jokaiselle on mahdollisuuksia, että jo-
kainen saa tehdä ja menestyä ja pärjätä, mutta heikommasta pidetään huolta. Siksi tarvit-
semme korkean, vähintään 75 prosentin työllisyysasteen 20-luvulla, jotta saamme rahoitet-
tua tärkeät palvelut, kuten päiväkodit, koulutuksen, ikäihmisten palvelut. Siksi meidän on
keskityttävä työllisyyteen. Suomalaisen hyvinvoinnin tulevaisuus on työssä. Työ torjuu
kaikkein tehokkaimmin myöskin köyhyyttä ja eriarvoisuutta.

Opposition varjobudjetit vastaavat näihin Suomen tärkeimpiin haasteisiin melko heikos-
ti. Valtiovarainministeriön virka-arvion mukaan vaihtoehtobudjettien vaikutukset kas-
vuun ja työllisyyteen jäävät kovin pieniksi. [Antti Lindtman: Meillä on enemmän kuin teil-
lä!]

Minä nostan hattua vihreille, että esitätte rohkeasti oman vaihtoehtonne. Kannattaa en
sitä valitettavasti voi. Eduskunnan tietopalvelun mukaan vaihtoehtonne heikentäisi työlli-
syyttä 21 000 hengellä. [Oikealta: Oho!] Emmekö me ole yhdessä puhuneet, että juuri työt-
tömyys lisää eriarvioisuutta?

SDP puolestaan haluaa verottaa kovemmin työtä ja yrittämistä. [Pia Viitanen: Ei, vaan
kevyemmin!] Minne te SDP:ssä ajattelette uusien työpaikkojen syntyvän? [Timo Harakan
välihuuto] Me tiedämme, että ne syntyvät yrityksiin. Me tarvitsemme yrityksiä, jotka in-
vestoivat ja haluavat kasvaa Suomessa. [Timo Harakka: Työn verotus alenee!] Sinne niitä
työpaikkoja syntyy. Suuri virhe tässä tilanteessa olisi pysäyttää talouden ja työllisyyden
kasvu mittavilla veronkorotuksilla.

Arvoisa puhemies! Nykyistä korkeampi työllisyysaste tarkoittaa sitä, että uudistuksia on
jatkettava. Tarvitsemme sosiaaliturvauudistuksen, joka tekee jokaisen lisäeuron tienaami-
sesta kannattavaa. Meidän on jatkettava verotuksen uudistamista niin, että työnteon sijasta
verotamme päästöjä ja haittoja. Verotus on otettava vahvasti mukaan ilmastonmuutoksen
vastaiseen työhön. Verotus on ohjauskeinona vahvimpia, jolla voimme pysäyttää aikam-
me suurimman haasteen eli ilmastonmuutoksen.

Meidän on myös jatkettava työelämän ja koulutuksen uudistamista. Tarvitsemme perhe-
vapaauudistuksen ja jatkuvan koulutuksen mahdollisuuden ihmisille. Minä olen iloinen,
että monet puolueet ovat ehdottaneet perhevapaiden uudistamista. Me sanomme ”kyllä”
uudistukselle ja naisten tasa-arvolle. [Satu Hassi: Ja se parantaa työllisyyttä!]

Arvoisa puhemies! Oppositiolta toivon lisää rohkeutta uudistaa Suomea. Rohkeutta tar-
vitsemme, jotta voimme suojella suomalaisten hyvinvointia. Työllisyyttä lisäävät uudis-
tukset loistavat poissaolollaan esimerkiksi SDP:n vaihtoehtobudjetista. [Timo Harakka:
Plus 7 000!] Samalla opposition vaihtoehtojen taustalla siintää lupausten aava ulappa: jo-
kaiselle luvataan jotakin.

Suomen tulevaisuutta ei voi nimittäin rakentaa velkarahalla. [Jukka Gustafsson: Emme
lupaa Sari Sairaanhoitajalle mitään nyt!] Voimmeko nyt tässä salissa kaikki sitoutua sii-
hen, että emme syö lastemme ja lastenlastemme eväitä? Näyttää siltä, ettei yksikään puo-
lue tässä salissa haluaisi rakentaa Suomea velkarahalla, mutta vaihtoehtobudjetit valitetta-
vasti on rakennettu, tai ainakin monet niistä, höttöiselle pohjalle.
12



Pöytäkirjan asiakohta PTK 114/2018 vp
Esimerkiksi SDP kertoo hankkivansa lisätuloja hallinnon digitalisaatiouudistuksella
200 miljoonaa euroa. En usko, että se jo kaiken tehdyn jälkeen on realistista. Lisää rahaa
puolue kaivaa Sitran taseesta ja Suomen Pankista, yli 400 miljoonaa euroa. Valitettavasti
tulevaisuuteen varattuja rahoja voi käyttää vain kerran. Menot on arvioitu alakanttiin ja tu-
lot vastaavasti viritetty äärimmilleen, jotta teillä olisi varaa kaikkiin lupauksiinne. Kuilu
esitystenne ja todellisuuden välillä on syvä ja leveä. Sitten te vielä sanotte, että budjettinne
vähentäisi velanottoa enemmän kuin hallituksen budjetti. [Naurua — Eero Heinäluoma:
Kyllä! — Timo Harakka: Puoli miljardia!] Näin epävarmalle pohjalle rakennettu budjetti
ei ole valitettavasti uskottava eikä vastuullinen. SDP:n vaihtoehto on yhtälönä kerta kaik-
kiaan mahdoton.

Puolueilla on eroja, sen tämä työelämäkeskustelu osoittaa. Vaikka vaalit lähestyvät, niin
jokaisen edustajan ja jokaisen puolueen tässä salissa pitää muistaa, että populismilla on ly-
hyet jäljet. Tämän hallituksen jälkeen työn linjaa on jatkettava, jotta turvaamme hyvin-
voinnin. Jos lipsumme tästä, edessä on kiihtyvä velkaantuminen, korkeammat verot ja al-
haisempi elintaso. Sitä meistä kukaan ei varmasti halua.

Puhemies Paula Risikko: Kiitoksia. — Seuraavaksi pääministeri Sipilä, enintään 5 mi-
nuuttia.

14.59 Pääministeri Juha Sipilä: Arvoisa puhemies! Kiitän myös osaltani eduskuntaryh-
miä, oppositioryhmiä, vaihtoehtojen esittelystä. Olette tehneet huolellista työtä.

Suomen talouden kuntoon laittaminen ja työllisyystilanteen korjaaminen ei ole ollut
helppo tehtävä. Neljä vuotta sitten lähtötilanteemme hallituskauteen oli vaikea. Nyt Suo-
men suunta on saatu käännettyä kasvu-uralle, kilpailukyky on saatu kuntoon kilpailukyky-
sopimuksen avulla. Suomen talous kasvaa jo toista vuotta lähes 3 prosentin vuosivauhtia.

Pitkäaikaistyöttömien määrä on kahdessa vuodessa vähentynyt 50 000 henkilöllä — siis
50 000 henkeä on saatu nostettua köyhyydestä. Iloitsen myös siitä, että nuorisotyöttömyys
on vähentynyt 5 prosenttiyksikköä ja 115 000 ihmistä on saanut työpaikan. Iloitsen myös
siitä, että nämä työpaikat ovat syntyneet tasaisesti koko Suomeen. Hallituksen aktiivinen
työllisyyspolitiikka on tuottanut tulosta. Mutta edelleenkin kaikkein osattomimpia ovat
työttömät. Siksi työllistävää politiikkaa täytyy jatkaa.

Valtion velkaantuminen on myös saatu taitettua. Velkaantumisen vuosivauhti oli edelli-
sen hallituksen peruja 6 miljardia euroa vuodessa. Ensi vuonna nettolainatarve on 1,8 mil-
jardia ja julkinen talous on suurin piirtein tasapainossa. Emme missään tapauksessa halua
jättää ylisuurta velkaa nuoren sukupolven maksettavaksi.

Arvoisa puhemies! Oppositionkin budjettiehdotukset on voitu tehdä nyt hyvässä talous-
ja työllisyystilanteessa. Emme kuitenkaan olisi näissä työllisyysluvuissa, jos olisimme
koko kuluneen vaalikauden noudattaneet opposition linjaa. Tähän perään täytyy todeta,
että joissain kysymyksissä esimerkiksi KD ja RKP ovat tehneet positiivisen poikkeuksen.

Etlan tuoreen arvion mukaan puolet hallituskauden reilun 100 000 työpaikan lisäykses-
tä on poliittisista päätöksistä johtuvaa. Hallituksen linja on ollut työn ja yrittämisen linja, ja
se kantaa nyt hedelmää.

Arvoisa puhemies! Opposition budjettiesityksissä on paljon hyvää. Esimerkiksi KD:n ja
sosiaalidemokraattien vaihtoehtobudjeteissa nousee esiin huoli nuorten syrjäytymisestä.
Jaamme varmasti tämän huolen tässä salissa hyvin laajasti. Syrjäytymiseen pitää puuttua jo
varhaisessa vaiheessa. Yksi tämän hallituksen isoista hankkeista on ollut lapsi- ja perhe-
13



Pöytäkirjan asiakohta PTK 114/2018 vp
palveluiden muutosohjelma. Siinä perheitä pyritään auttamaan jo ennen kuin ongelmat
kärjistyvät ja joudutaan turvautumaan esimerkiksi huostaanottoon. Perheiden pitää saada
apua ajoissa ja matalalla kynnyksellä.

Arvoisa puhemies! Vaaleissa punnitaan puolueiden poliittisia linjoja, joita tänään käsit-
telemme. Vastuuttomuuteen ei ole varaa. Opposition puheissa on ollut myös sellaista vas-
tuuttomuutta, johon en voi olla kiinnittämättä huomiota. Niin sanottu puheenjohtaja Rin-
teen vappusatanen on esimerkki helposta lupauksesta, joka maksaisi 1,4 miljardia euroa.
[Ben Zyskowicz: Se oli vappupuhe!] On selvää, että meidän tulee parantaa jo työnsä teh-
neiden sukupolvien asemaa, mutta kaikille menolisäyksille tulisi esittää uskottava rahoitus.

Lisäksi täytyy kiinnittää huomiota opposition tulolähteisiin. Odotin jännityksellä, onko
tässä jo neljännen kerran Suomen Pankin ja Sitran tase ryöstettävänä, ja sieltähän se jäl-
leen kerran löytyi. [Välihuutoja]

Arvoisa puhemies! Lopuksi on ilo huomata, että ilmastonmuutos nousee lähes kaikkien
puolueiden vaihtoehtobudjetissa esiin. Meidän tulee asettaa kunnianhimoiset mutta samal-
la realistiset tavoitteet ilmastotoimiin. Suomen tulee saavuttaa hiilineutraalisuus ensim-
mäisten valtioiden joukossa maailmassa, viimeistään 2045. Myös hiilinielujen vahvistami-
nen Suomessa ja maailmanlaajuisesti on välttämätön osa ilmastonmuutoksen ratkaisua.
Samalla täytyy pitää mielessä, että puuta käytetään maailman pelastamiseen, ei tuhoami-
seen. Suomalainen kestävä metsänhoito kestää kaiken vertailun. Puun käyttöä voidaan kes-
tävästi lisätä hallitusohjelman linjauksen mukaisesti ilman, että se on ristiriidassa kunnian-
himoisen tavoitteemme kanssa olla hiilineutraali yhteiskunta vuonna 2045.

Puhemies Paula Risikko: Kiitoksia. — Ja nyt sitten debattikeskusteluun. Pyydän kaikkia
niitä, jotka haluavat siihen osallistua, painamaan V-painiketta ja nousemaan seisomaan.
Aloitetaan heistä, jotka pitivät esittelypuheenvuorot.

15.04 Antti Rinne sd (vastauspuheenvuoro): Arvoisa puhemies! Ministeri Orpo, SDP:n
veropolitiikan johtavia ajatuksia on se, että laajennetaan veropohjaa, matalilla verokan-
noilla verotetaan tulevaisuudessa. Siellä, mistä verotetaan, huolehditaan siitä, että se hyö-
dyttää talouskasvua ja työllisyyttä, ja verotetaan sieltä, missä sillä on vähiten haittaa.

Minun kysymykseni kuuluu, ministeri Orpo, teille: pidättekö te aidosti perusteettomana
SDP:n lähdeveromallia niille osinkotulon saajille, jotka tällä hetkellä maksavat nollaveroa
lähinnä ulkomailta? Se on 400 miljoonaa euroa osana meidän veropolitiikkaa.

Pääministeri Sipilä, totean teille sen, että tämä SDP:n eläkeläislupaus tarkoittaa sitä, että
yli 55 000 ihmistä nousee eläkeläisköyhyydestä. Se on arvovalinta. Kyllä meillä siihen ra-
haa löytyy, jos arvoja halutaan noudattaa oikealla tavalla. Haluan sanoa teille myöskin sen,
että tämä Sitran ja Suomen Pankin taseen käyttäminen, taseet työhön, tarkoittaa käytännös-
sä sitä, ettei tarvitse myydä Nestettä, [Puhemies koputtaa] vaan pääsee näistäkin tasetta
laittamaan töihin.

15.05 Leena Meri ps (vastauspuheenvuoro): Arvoisa puhemies! Kiitän siitä, että ministe-
reiltä ei tullut yhtään haukkuja ainakaan perussuomalaisten vaihtoehtobudjettiin, joten läh-
den positiivisella mielellä liikkeelle.

Haluaisin huomauttaa, että perussuomalaisten vaihtoehtobudjetissa ei ollut veronkoro-
tuksia, vaan täsmennettyjä veronalennuksia nimenomaan ongelmatilanteisiin ja yrityksen
ja työllisyyden parantamiseen. Oikeastaan kiinnitin huomiota siihen, kun pääministeri ke-
14



Pöytäkirjan asiakohta PTK 114/2018 vp
hui KD:n ja RKP:n vaihtoehtobudjetteja, että siellä kuitenkin oli veronkiristyksiä myös-
kin. Eli oletteko te samaa mieltä, että muun muassa kulutusveroihin pitäisi kiristyksiä lait-
taa, kuten RKP esittää? Olisi mielenkiintoista kuulla.

Pääministeri totesi, että ilmasto on esiintynyt kaikkien budjeteissa, ja olisin kysynyt,
mitä mieltä te olette perussuomalaisten ajatuksesta säätää Euroopassa ilmastotulli, että se
hillitsisi sellaisten tuotteiden tuomista Eurooppaan ja Suomeen, joissa ympäristöarvoja ei
kunnioiteta. Näin saisimme myös tuloja ympäristönsuojeluun. [Puhemies koputtaa] Tämä
on ollut perussuomalaisten ehdotus, ja vastakaikua ei kuulu. Hyvä ehdotus, eikö?

15.07 Pekka Haavisto vihr (vastauspuheenvuoro): Arvoisa puhemies! Ministeri Orpo,
teidän puheenvuoronne alku oli parempi kuin sen loppu, koska alussa sanoitte, että pitäisi
käydä rakentavaa, hyvää keskustelua. Yritän nyt omalta osaltani sitä käydä.

Vihreiden vaihtoehtobudjetissa nostetaan yli 26 000 ihmistä ylös köyhyydestä. Se on
tärkeä asia tässä tilanteessa, jossa puhutaan muun muassa työttömien peruspäivärahan ta-
sosta ja kaikkein köyhimpien ja vaikeimmassa asemassa olevien ihmisten tukemisesta.
Mutta olen samaa mieltä kanssanne siitä, että meidän pitäisi saada aikaan sellainen perus-
turvauudistus, joka samaan aikaan kannustaa ottamaan vastaan kaikkea työtä, olisi aktivoi-
va, ja tämä on varmasti yksi seuraavan hallituksen aivan keskeisiä haasteita. Vihreät ovat
esittäneet oman perustulomallinsa.

Olisin myös ottanut esiin tasa-arvokysymykset, perhevapaauudistuksen, ylipäätään pa-
nostukset osaamiseen, panostukset uuteen teknologiaan. Kaikki tämä luo uutta työtä ja
synnyttää uutta työtä Suomeen. Tässä mielessä vihreiden vaihtoehtobudjetti on realistinen.

15.08 Li Andersson vas (vastauspuheenvuoro): Arvoisa puhemies! Tietopalvelun teke-
mä työ on äärimmäisen arvokasta, mutta samalla olisi myöskin hyvä olla tietoinen siitä,
mitä arvioidaan, kun esimerkiksi lasketaan näitä dynaamisia työllisyysvaikutuksia. Tämän
tietopalvelun laskentakaavan mukaan kaikki panostukset sosiaaliturvaan vähentävät työn-
teon kannustimia, ja siksi lasketaan työpaikkojen määrä miinusmerkkisenä. Jos tällä logii-
kalla siis poistetaan suomalainen sosiaaliturva kokonaan, niin saataisiin vaihtoehtobudjet-
ti, joka näyttäisi todella hyvältä pelkästään työllisyysnumeroiden näkökulmasta. Samaten
tässä arvioidaan, että panostukset koulutukseen ja osaamiseen eivät tuo lainkaan lisää työl-
lisiä ja työpaikkoja. Mitä mieltä ministeri Orpo ja ministeri Sipilä ovat tämän kaltaisesta ar-
viosta? Onko tämä linjassa hallituksen käsityksen kanssa, etteikö koulutukseen ja osaami-
seen panostaminen olisi juuri sitä politiikkaa, jota Suomen kaltaisessa maassa kannattaa
tehdä niin tasa-arvon kuin työllisyyden näkökulmasta ja joka myös luo huomattavan pal-
jon kestävämpää pohjaa työllisyydelle ja elinkeinoelämälle kuin nämä jatkuvat mittavat
veronkevennykset?

15.09 Anna-Maja Henriksson r (vastauspuheenvuoro): Värderade fru talman! Det som
fattas i regeringens politik är jämställdhetsglasögonen. Svenska folkpartiet är i sin skugg-
budget väldigt noga med att försöka få till stånd ett mer jämställt Finland.

Arvoisa puhemies! RKP panostaa vaihtoehtobudjetissaan muun muassa yksinhuoltajiin,
koska meille tärkeätä on tasa-arvoinen Suomi ja näemme sen, että lapsiköyhyys on kasva-
nut juuri yksinhuoltajaperheissä. Sen takia kysyn hallitukselta: ettekö te näe, että yksi vai-
kuttavuutta korostava panos, mikä voitaisiin tehdä, on purkaa toimeentulotuen ja lapsili-
15



Pöytäkirjan asiakohta PTK 114/2018 vp
sän yksinhuoltajakorotuksen välistä riippuvuutta? Jos sen tekee, se vaikuttaa erinomaisen
paljon yksinhuoltajan arkeen. Meidän laskelmissamme se tietäisi 128 euroa lisää käteen
kuukaudessa meidän mallissa. Arvoisa hallitus, nyt kun tarvitaan enemmän yhdenvertai-
suutta, eikö tämä olisi nyt syytä tehdä? Teillä olisi vielä aikaa tähän.

15.10 Peter Östman kd (vastauspuheenvuoro): Arvoisa puhemies! Ojensin ennen tätä ti-
laisuutta omat budjettikappaleet sekä pääministerille että valtiovarainministerille, ja oli
kiva huomata, että olitte noteeranneet meidän rakentavan ehdotuksemme. Olemme omasta
mielestämme tehneet hyvin tarkat ja tiukat laskelmat. Siinä ei ole mitään ilmaveivejä teh-
ty, eikä siinä ole mitään höttöä. Me emme ole lainanneet rahaa, emme Suomen Pankista
emmekä myöskään Sitralta, vaan me olemme yrittäneet keksiä ratkaisuja, millä tavalla
meidän vaihtoehtomme olisi sopusoinnussa.

Mutta palaan tähän puheeseen, kun ministeri Orpokin nosti esille, että Suomen täytyy
uudistua. Tosiasia on nimittäin se, että jos syntyvyysluvut eivät lähde nousemaan, me
olemme erittäin vakavassa tilanteessa sen suhteen, miten Suomi uudistuu, ja haluaisin ky-
syä: miten hallitus nyt aikoo tarttua tähän haasteeseen? KD on yrittänyt omassa vaihtoeh-
tobudjetissaan esittää useita toimenpiteitä, ja haluaisimme mielellämme kuulla, miten hal-
litus vastaa tähän haasteeseen, että Suomi oikeasti voisi uudistua jatkossakin.

15.11 Antti Lindtman sd (vastauspuheenvuoro): Arvoisa puhemies! Toisin kuin ministe-
ri Orpo antoi ymmärtää, SDP:n vaihtoehto lisää työllisyyttä verrattuna hallituksen vaihto-
ehtoon.

Arvoisa puhemies! Toisin kuin ministeri Orpo antoi ymmärtää, tästä meidän vaihtoeh-
dostamme ei rohkeutta puutu. Meillä olisi rohkeutta laittaa perhevapaauudistus käyntiin
heti. Tällä hallituksella ei ollut rohkeutta siitä päättää. Meillä olisi rohkeutta torjua nuorten
syrjäytymistä sillä, että oppivelvollisuutta laajennettaisiin toiselle asteelle heti, koska se,
saammeko nuoret koulutukseen ja sitä kautta pitempiä työuria, on aivan keskeinen kysy-
mys sen suhteen, miten pärjäämme tulevaisuudessa. Meillä olisi rohkeutta käynnistää so-
siaaliturvauudistus, mutta, arvoisa puhemies, sen lisäksi tarvitaan sydäntä. Ja siinä tullaan
tänne verotukseen: Tarvitaan oikeudenmukaisuutta, ja me olemme nyt osoittaneet, että ot-
tamalla finanssisektorin mukaan ja ottamalla ulkomaiset suursijoittajat, jotka nyt on vapau-
tettu veroista listattujen pörssiosinkojen puolella, edes hieman näihin talkoisiin mukaan,
kuten olemme esittäneet, sairaanhoitajan ja rakennusmiehen pikkulapsiperheelle, jolla on
lapset päivähoidossa, se voisi lisätä jopa 200 euroa kuussa.

Eli rohkeutta ja sydäntä löytyy, mutta kelpaako hallitukselle?

15.13 Antti Kaikkonen kesk (vastauspuheenvuoro): Arvoisa puhemies! Kyllä perheva-
paauudistus tarvitaan, mutta sen pitää olla kyllä sillä tavalla sydämellä tehty, että se on pa-
rannus perheille eikä heikennys. Kun katson SDP:n mallia, niin mikä on esimerkiksi lasten
kotihoidon tuen kohtalo siinä? Ei näytä hyvältä. Se johtaisi perheitten valinnanvapauden
heikkenemiseen monessa tapauksessa ja taitaa olla ihan suora leikkaus monen perheen toi-
meentuloon. Me keskustassa haluamme perhevapaauudistuksen, mutta sen pitää olla per-
heiden ja lasten näkökulmasta tehty. Sen pitää olla parempi kuin nykyinen malli. Ja se vaa-
tii vähän rahaakin. Sitä ei voi tehdä kustannusneutraalilla tavalla. [Timo Harakka: Mikset-
te tehneet?]
16



Pöytäkirjan asiakohta PTK 114/2018 vp
Arvoisa puhemies! Täytyy sanoa, että hyvääkin ensi vuodelle on perherintamalta: esi-
merkiksi kaikista köyhimpien pienten lasten perheitten tilanne paranee, kun vanhempain-
päivärahoja nostetaan 80 eurolla.

Mutta sitten vielä viimeisenä, arvoisa puhemies, yrittäjävähennyksen leikkaus: SDP, te
kiristäisitte pienyrittäjien verotusta ja sillä tavalla riskeeraisitte hyvän talous- ja työllisyys-
kehityksen. Älkää sotkeko sitä myönteistä kehitystä, mikä tässä maassa on. Älkää verotta-
ko pienyrittäjiä nykyistä enempää.

15.14 Antti Lindtman sd (vastauspuheenvuoro): Arvoisa puhemies! On erittäin hyvä,
että tämä pienyrittäjien tilanne tuli esiin. Nimittäin jos te tutustutte meidän vaihtoehtomme
vaikutusten arviointiin, huomaatte sieltä, että puolet yrittäjistä saa itse asiassa enemmän
verrattuna hallituksen vaihtoehtoon. Ja ketkä siellä nimenomaan ovat? Nimenomaan pien-
yrittäjät. SDP:n vaihtoehdossa pienyrittäjille jää enemmän rahaa kasvuun kuin mitä halli-
tus tarjoaa.

Ja mitä tulee perhevapaauudistukseen, niin, arvoisa edustaja Kaikkonen, te sanoitte, että
perhevapaauudistuksen pitää olla parannus. No, miksi te valmistelitte huonoja malleja?
Keskustalla on perheministeri, joka vastaa tästä valmistelusta. Jos me haluamme suoma-
laisille perheille paremman perhevapaamallin, niin, arvoisa keskusta, arvoisa hallitus, mik-
si te valmistelitte huonoja malleja?

15.15 Antti Kaikkonen kesk (vastauspuheenvuoro): Arvoisa puhemies! Todettiin perhe-
vapaauudistuksen tarve, mutta ei ollut mahdollista toteuttaa meidän mielestämme parem-
paa uudistusta kustannusneutraalisti, ja tehän esititte kustannusneutraalia mallia jälleen
tässä näin. Me lähdemme siitä, että perheisiin pitää panostaa nykyistä enemmän. Lähdem-
me siitä, että tämä siirtyy seuraavan hallituksen työlistalle, [Välihuutoja vasemmalta] ja tu-
lemme vaaliohjelmassamme esittämään myös lisää rahoitusta perhevapaauudistuksen to-
teuttamiseen. Toivomme, että mahdollisimman moni puolue lähtee tähän hankkeeseen mu-
kaan, sillä suomalaiset lapsiperheet ovat ansainneet nykyistä paremmat perhevapaat.

Ja sitten, arvoisa puhemies, tämä yrittäjävähennys: Sehän koskettaa lähes 350 000:ta
pienituloista yrittäjää, lähinnä alle 50 000 euroa tienaavia. Elikkä aika paljon pienyrittäjiä
siinä joukossa on, joille tilanne olisi heikennys. Ja kyllä se riskeeraa sen hyvän kehityksen,
mikä meillä on, kun työpaikkoja syntyy nyt juuri pieniin ja keskisuuriin yrityksiin, juuri
sinne, minne tämä yrittäjävähennys on kohdistettu, niin että ei sitä, kuulkaa, kannattaisi nyt
poistaa.

15.16 Kalle Jokinen kok (vastauspuheenvuoro): Arvoisa puhemies! Eduskunnan tieto-
palvelun laskelmien mukaan demarien budjetin reformit kurittaisivat yrittäjäperheitä 650
miljoonalla eurolla ensi vuonna, elikkä se siitä yrittäjien verotuksesta.

Edustaja Rinne, vastuullinen puolue ei suunnittele pysyviä menolisäyksiä ja vaalilu-
pauksia kertaluontoisten tulojen varaan. SDP:llä olisi paljon opittavaa maaseudun perinne-
viisaudesta, ja yksi on sellainen, että siemenperunoita ei kannata syödä. Eli Sitran, Suo-
men itsenäisyyden juhlarahaston, pääomat käytetään vuosittain Suomen lasten, nuorten,
sosiaalityön, ilmaston, koulutuksen, ympäristön tulevaisuusinvestointeihin, joita te peräät-
te tässä omassa budjetissanne — tulevaisuusinvestointeihin. Ei niitä siemenperunoita kan-
nata syödä. Se kannattaa nyt oppia tässä vihdoin viimein, että joka vuosi sitä ei tuoda tänne.
17



Pöytäkirjan asiakohta PTK 114/2018 vp
Ja Rinteen vappusatanen on nyt puolessa vuodessa kutistunut 30 euroon. Jos sama tahti
jatkuu kevääseen, niin eläkeläiset ovat kohta maksupuolella sitten vaalien jälkeen, ja sii-
henhän tämä johtaa.

15.17 Laura Huhtasaari ps (vastauspuheenvuoro): Arvoisa puhemies! Puolueilla on ero-
ja, totta totisesti. Perussuomalaisille tulee ensin suomalainen työ ja yrittäminen ja senkin
jälkeen aina suomalainen ensin. Lapsivähennyksen palauttaminen on meidän vaihtoehto-
budjetissamme. Lisäksi me emme halua vaikeuttaa maaseudulla asumista, kuten keskusta
ja muut puolueet. Autoilun kohtuuttomat kustannukset vaikeuttavat maaseudulla asumis-
ta. Me haluamme halpuuttaa kulkemista ja myös teollisuuden kustannuksia.

On hyvä ottaa hieman suhteellisuudentajua, että esimerkiksi Olkiluoto 3 käynnistyes-
sään leikkaa saman verran päästöjä kuin koko Suomen liikenne, jos verrataan siihen, että
sama energia tuotettaisiin hiilellä. Meidän kannattaa tehdä sellaista ilmastopolitiikkaa,
joka ei heikennä suomalaisen teollisuuden toimintakykyä. Onko hallitus valmis vaikutta-
maan EU:ssa niin, että saataisiin ilmastotullit, koska perussuomalaiset haluavat oikeasti
parantaa maailmaa?

15.18 Krista Mikkonen vihr (vastauspuheenvuoro): Arvoisa puhemies! Ilmastonmuu-
toksen torjunta on todellakin se yhteinen haasteemme, ja on hyvä, että näissä vaihtoehto-
budjeteissa se on nostettu vahvasti esiin. Me vihreät haluamme, että Suomi on hiilineutraa-
li jo vuoteen 2030 mennessä. Aivan kuten valtiovarainministeri totesi, verotus on hyvä oh-
jauskeino siihen, että ilmastonmuutosta torjutaan. Siksi ihmettelenkin, että fossiilisille kui-
tenkin edelleen annetaan tuntuvia veronalennuksia, ja niitä me haluaisimme vähentää. Li-
säksi me tiedämme, että pelkkä uusiutuvaan siirtyminen, pelkkä kiertotalous ei ole ratkai-
su. Tarvitaan myös ylikulutuksen hillintää ja kulutuksen kohtuullistamista. Siksi
kysyisinkin: Olemme esittäneet täällä niin lentoveroa kuin muoviveroakin. Miltä nämä
vaikuttavat, ja voisiko hallitus ottaa nämä omaan ohjelmaansa?

15.19 Aino-Kaisa Pekonen vas (vastauspuheenvuoro): Arvoisa puhemies! Nyt todella-
kin tarvitaan inhimillistä ja oikeudenmukaista politiikkaa. Vasemmistoliitto haluaa aidosti
kaventaa hyvinvointi- ja terveyseroja. Me suhtaudumme vakavasti siihen, että suomalai-
sen, laadukkaan terveydenhuollon suuret kompastuskivet ovat hoitoonpääsy ja asiakas-
maksu, ja sen takia vasemmistoliitto esittää parempaa hoitotakuuta. Me esitämme, että kii-
reelliseen hoitoon pääsee välittömästi ja kiireettömässä tapauksessa hoitoon pääsee viikon
sisällä. Julkiselle sektorille on ehdottomasti palkattava lisää sekä lääkäreitä että hoitajia
erittäin vaativiin perusterveydenhuollon tehtäviin. Toinen kompastuskivi on asiakasmak-
sut, joista vasemmistoliitto haluaa luopua kokonaan. Perusterveydenhuolto on paitsi kus-
tannustehokasta myöskin inhimillistä. Ihmisten on päästävä maksuttomasti hoitoon. Ei ole
mitään järkeä periä perusterveydenhuollosta, lääkäreiden ja hoitajien vastaanotoista, sel-
laisia maksuja, joihin ihmisillä ei ole varaa. Se siirtää hoidon painopistettä [Puhemies ko-
puttaa] kalliiseen erikoissairaanhoitoon laadukkaasta perusterveydenhuollosta.

15.20 Simon Elo sin (vastauspuheenvuoro): Arvoisa puhemies! Näillä opposition varjo-
budjeteilla — sillä ne todella ovat vain varjo hallituksen budjetista — olisi enemmän poh-
jaa, jos teidänkin olisi pitänyt opposition puolella neuvotella niistä tavoitteista, summista,
sijoituksista, mitä teillä on, niin kuin hallituksen täytyy. Ei hallituksen budjetti ole min-
18



Pöytäkirjan asiakohta PTK 114/2018 vp
kään yksittäisen eduskuntaryhmän tai puolueen budjetti vaan yhteistyön tulos. [Välihuuto-
ja vasemmalta]

Tässä tulivat demareilta esille veronkevennykset. Pitää varmasti paikkansa, että sinisen
ja sosialistin, sinisen ja punaisen ero on se, että me haluamme keventää tuloverotusta 1,4
miljardia euroa — erittäin merkittävä summa.

Mitä tulee vihreiden vaihtoehtobudjettiin, niin sen ainoa voittajahan on Kallion ratikoil-
la kolisteleva viiksihipsteri, kaikki muut ovat siinä häviäjiä. Autoilijoille 300 miljoonaa li-
sää kuluja, ja vielä lentovero päälle. Kun se ei toiminut Ruotsissakaan, niin miksi se toimi-
si sen paremmin Suomessa?

Ja perussuomalaisten osalta täytyy sanoa, että ainoastaan yksi fakta vie koko pohjan tei-
dän vaihtoehtobudjetiltanne: säilöönotto, niin kuin te esitätte, kaikille kielteisen päätöksen
saaneille turvapaikanhakijoille maksaisi 651 miljoonaa euroa vuodessa, ja tätä summaa
[Puhemies koputtaa] ei teidän budjetissanne ole.

15.21 Thomas Blomqvist r (vastauspuheenvuoro): Värderade fru talman! I SFP:s förslag
vill vi förbättra sysselsättningen. Vi gör det bland annat med en skattereform där vi sänker
skatten på arbete och får dynamiska effekter, men vi gör det dessutom på det sättet att vi har
en hel del sociala överföringar, som riksdagens utredningstjänst har konstaterat att innebär
att alla tio inkomstklasser kommer att få bättre disponibla inkomster efter den skatterefor-
men.

Arvoisa puhemies! Olemme vakuuttuneita siitä, että selkeällä ja kannustavalla työllisyys-
politiikalla tehdään taloudellisesti kestävämpi pohja. Me haluamme helpottaa yrittäjyyttä
muun muassa tarjoamalla palkkahallintoa pienyrittäjille, lisäämällä paikallista sopimista,
poistamalla ulkomaisen työvoiman tarveharkinnan ja myös poistamalla perintö- ja lahja-
veron sukupolvenvaihdoksista. Miltä tämä ehdotus kuulostaa, arvoisat ministerit?

15.22 Sari Essayah kd (vastauspuheenvuoro): Arvoisa rouva puhemies! Kristillisdemo-
kraattien vaihtoehtobudjetti lähtee siitä, että me haluamme inhimillisemmän ja kestäväm-
män Suomen. Meidän satsauksemme lähtevät lapsiperheistä, vanhuksista, koulutuksesta ja
turvallisuudesta.

Tuore kunnallisalan tutkimussäätiön tutkimus osoittaa sen, että kansalaiset ovat koh-
tuullisen tyytyväisiä julkisiin palveluihin, kaikkiin muihin paitsi vanhusten palveluihin.
Kristillisdemokraatit esittävät omassa vaihtoehdossaan sitä, että meidän on saatava 1 000
uutta hoitajaa. Me tarvitsemme parempaa ja laadukkaampaa vanhustenhoitoa. Moni ikään-
tynyt tällä hetkellä miettii sitä, miten selvitä taloudellisista haasteista, kun eläkkeitten in-
deksit on jäädytetty, on leikattu ja toisaalta lääkekulujen omavastuuosuutta on koko ajan
nostettu.

Arvoisa hallitus, kun talous kasvaa, kun elämme noususuhdannetta, niin millä tavalla
me pystyisimme parantamaan niitten ihmisten elämäntilannetta, jotka ovat itse asiassa ol-
leet rakentamassa [Puhemies koputtaa] koko tämän meidän hyvinvointiyhteiskuntamme
pohjan?

Puhemies Paula Risikko: Sitten valtiovarainvaliokunnan puheenjohtaja, edustaja Kalli.
19



Pöytäkirjan asiakohta PTK 114/2018 vp
15.23 Timo Kalli kesk (vastauspuheenvuoro): Kiitos, rouva puhemies! Työllisyysasteen
nostaminen 75 prosenttiin nykyisestä 72:sta edellyttää nykyisen kaltaista vahvaa työlli-
syys- ja talouspolitiikkaa. Täällä me olemme nyt kuulleet esimerkiksi SDP:n vaihtoehto-
budjetista, jossa on valtavasti hyviä — kansalaisten kannalta — menolisäyksiä. [Timo Ha-
rakka: Investointeja!] Kuitenkin pitää todeta, että on epärehellistä perustaa tuloja hötteiköl-
le. Kaikki nämä teidän tulolisäyksenne perustuvat ei voimassa olevaan lainsäädäntöön,
vaan tarvitaan lainsäädännön muutoksia, ja se mahdollistaa sen, että ne tulot tulisivat vasta
seuraavan vuoden alussa. Lisäksi on syytä muistuttaa, että vastoin voimassa olevaa lain-
säädäntöä te edelleen ehdotatte, että Sitrasta ja Suomen Pankista tuloutetaan valtion bud-
jettiin. On täysin epärealistista kuvitella, että tänne vaalien jälkeenkään syntyy sellaista
enemmistöä, joka on valmis tällaiseen ryöstöön ja muuttamaan tätä lainsäädäntöä. Teillä
on hyvä syy nyt perustella, miksi toistuvasti teette näin. Kertokaa meille.

15.25 Paavo Väyrynen kp (vastauspuheenvuoro): Arvoisa puhemies! Ryhmäni ei ole
tehnyt omaa vaihtoehtobudjettia. Käytän tämän tilaisuuden sanoakseni pari sanaa Suomen
talouden ydinkysymyksestä, Suomen jäsenyydestä euroalueessa.

Suomihan on kärsinyt siitä tavattomasti, kuten vertailu Ruotsiin osoittaa. Jos Suomen ta-
louskasvu olisi viimeisten kymmenen vuoden aikana ollut yhtä nopea kuin Ruotsissa, mei-
dän kansantaloutemme olisi nyt 50 miljardia euroa suurempi, valtiolla ja kunnilla olisi käy-
tettävissään yhteensä noin 25 miljardia enemmän. Kaikki teidän toiveenne voitaisiin to-
teuttaa, jos olisi pysyttäydytty euroalueen ulkopuolella.

Edelleen ensi vuonna valtio velkaantuu kovaa vauhtia. Tosiasiassa valtion menoista yli
5 prosenttia katetaan ottamalla lisää velkaa. Uusi euroalueen kriisi on tulossa. Suomi kärsii
siitä muita enemmän ja joutuu taas velkarahalla tukemaan muita kriisimaita. Suomen on
pyrittävä mahdollisimman nopeasti eroon euroalueesta.

Puhemies Paula Risikko: Seuraavaksi valtiovarainvaliokunnan varapuheenjohtaja, edus-
taja Vähämäki.

15.26 Ville Vähämäki ps (vastauspuheenvuoro): Kiitos, puhemies! Vaihtoehtobudjet-
tien tavoitehan on nostaa asioita ja ilmiöitä keskusteluun, ei välttämättä niinkään olla aivan
täydellisiä.

Me esitämme tässä, että ilmiöpohjainen budjetointi otettaisiin osaksi tulevaa hallitusoh-
jelmaa, ja itse asiassa täytyisi tehdä ilmiöpohjainen hallitusohjelma ja valita vaikkapa viisi
ilmiötä, mitä me lähdemme tulevan hallituksen aikana sitten taklaamaan. Ne voisivat olla
vaikka ilmastonmuutos, kestävä kehitys, ja siellä apuna voisi olla ilmastotulli ja siitä saa-
tavat tulot. [Eduskunnasta: Kannatetaan!] Työn ja sosiaalituen yhteensovitus eli sotu-uu-
distus täytyisi tehdä. Työn tekeminen ja vastaanotto täytyy saada kannattavaksi, työllisyys-
aste ylös ja samalla ostovoimaa lisää kotitalouksille. Elinikäinen oppiminen, innovaatiot,
koulutukseen täytyy panostaa. Sitten asuminen, eläminen, liikkuminen, niiden kustannuk-
sia täytyy alentaa. Köyhän asia ei saa tässäkään kohtaa unohtua. Sitten täytyy vielä löytää
niitä uusia töitä, uusia kasvun lähteitä. Ne voisivat olla matkailua, akkuteknologiaa, uusia
innovaatioita. [Puhemies koputtaa] Tässä ovat meidän ideamme.

15.27 Timo Harakka sd (vastauspuheenvuoro): Arvoisa puhemies! Edustaja Vähämäen
rakentava puhe oikein korostaa sitä, että ikävä kyllä ministeri Orpo unohti oman lupauk-
20



Pöytäkirjan asiakohta PTK 114/2018 vp
sensa olla rakentava alle minuutissa. Tuttu ylimielisyys tuli esiin ja SDP:n mallista väittei-
tä, jotka eivät pidä paikkaansa.

Toisin kuin hän väitti, SDP alentaa työn verotusta ja alentaa enemmän kuin hallitus. Jo-
kainen pieni- ja keskituloinen palkansaaja, eläkeläinen hyötyy enemmän kuin hallituksen
budjetissa. SDP:n malli hyödyttää jopa 4 700 euron kuukausituloihin asti. Huolehdimme
keskiluokasta paremmin kuin kokoomus. Ja huolehdimme pienyrittäjistä paremmin, kal-
taisistani, sillä SDP on perinteisesti suutarien ja räätälien puolue. Ja toisin kuin hän väitti,
SDP:n vaihtoehto lisää työllisyyttä 7 000 hengellä verrattuna hallituksen malliin. Teemme
merkittävät uudistukset, jotka tältä hallitukselta jäivät tekemättä. Todistamme, että budjet-
ti voi olla oikeudenmukainen ja samalla valtiontaloudellisesti vastuullinen.

Koulutusleikkauksiin ja osaamisen heikentämiseen tulee nyt täyskäännös, sinne sijoi-
tamme 600 miljoonaa, ja peruspalveluihin lähes yhtä suuren investoinnin, tuhat lääkäri- ja
hoitajakäsiparia perusterveydenhuoltoon.

Puhemies Paula Risikko: Sitten otetaan valtiovarainvaliokunnan jaostojen puheenjohta-
jia.

15.28 Mika Niikko ps (vastauspuheenvuoro): Arvoisa puhemies! Aluksi haluaisin tuo-
hon Elon kommenttiin mainita siitä, että kun perussuomalaiset esittävät kielteisen turva-
paikkapäätöksen saaneiden säilöön ottamista, niin ennen kaikkea me haemme sitä, että
Suomen turvallisuutta lisätään. Jos meillä kuljeskelee täällä vapaana noin 400 henkilöä,
joilla on kytköksiä terrorismiin, ja heitä ei saada maasta ulos, niin edes heidät otettaisiin
säilöön.

Toisekseen täytyy ymmärtää se, että turvallisuus maksaa, ja siihen perussuomalaiset
ovat lisäämässä määrärahoja, muun muassa poliiseille ja Rajavartiolaitokseen ja moneen
muuhun toimintaan.

Perussuomalaisten tavoite on lopettaa haittamaahanmuutto kokonaan. Suomen tie ei voi
olla Ruotsin tie. Ruotsissa monet naiset elävät turvatonta elämää. Siellä ei monessa paikas-
sa uskalleta edes iltaisin enää liikkua. [Li Andersson: Mene joskus käymään!] Suomesta
tulee tehdä pikaisesti epähoukutteleva maa haittamaahanmuutolle. Tämä säästää lyhyellä-
kin aikavälillä satoja miljoonia ja pidemmällä aikavälillä miljardeja euroja. Tästä on kysy-
mys.

Arvoisa puhemies! Tutustukaa näihin oikeudenmukaisuuden paketteihin, mitä meillä
on. Esimerkiksi 36 miljoonaa euroa pitäisi saada nopeasti sisäilmasairaiden auttamiseksi. 

Puhemies Paula Risikko: Edustaja Viitanen ja sen jälkeen pääministerin aikataulujen
vuoksi pääministeri.

15.30 Pia Viitanen sd (vastauspuheenvuoro): Arvoisa puhemies! Kun täällä puhutaan nyt
näistä uudistuksista, niin se, minkä näkisin todella tärkeänä SDP:n vaihtoehdossa, on se,
että me haluamme panostaa esimerkiksi lapsiin ja nuoriin siten, että kaikilla on oikeus har-
rastaa. Ottaisimme käyttöön Islannin mallin mukaisesti Suomen mallin, joka tähän liittyy.
Samoin tekisimme hyvän uudistuksen sen suhteen, että kaikille nuorille tarjottaisiin mak-
suton toinen aste. Hyvin tärkeä, hyvin tärkeä painopiste, ja näillä katsotaan tulevaisuuteen.

Puhemies! Minun on kyllä ihan pakko todeta tähän kohtaan, kun kuuntelen tätä keskus-
telua, että kyllä nyt on pääministeri Sipilän hallituksessa ja hallituspuolueilla hyvin kylmä
21



Pöytäkirjan asiakohta PTK 114/2018 vp
linja. Kun täällä puheenjohtaja Rinne yrittää puhua eläkeläisten puolesta, niin täällä heti
kerrotaan, että nyt on rahat loppu, ja vähän niin kuin aliarvioidaan tätä aloitetta, joka on hy-
vin tärkeä. On totta, että eläkeläisillä on toimeentulo-ongelmia. Meidän vaihtoehdossam-
me puututaan näihin konkreettisella tavalla — eikä vain vaadita viikonloppupuheissa täl-
laisia eläkeläisköyhyyden torjuntapaketteja, ja sitten leikataan eläkettä, niin kuin hallitus-
puolueet tekevät. [Puhemies koputtaa] Me aidosti tässä kirjassa parannamme eläkkeensaa-
jan toimeentuloa. Minä toivoisin, että hallitus ottaisi tämän tosissaan eikä vain naureskeli-
si. [Ben Zyskowicz: Ettehän te ota itsekään! Missä se satanen on?]

15.31 Markku Eestilä kok (vastauspuheenvuoro): Arvoisa rouva puhemies! Edustaja
Rinne, te olette julkisuudessa ottanut kantaa Suomeen tuleviin hakkuisiin. Silloin kun joh-
tavat poliitikot ottavat kantaa metsäpolitiikkaan ja arvioivat hakkuiden määrää, niin hyvin
herkällä korvalla sekä suomalaiset että kansainväliset investoijat kuuntelevat, että mikä on
suomalaisen metsäpolitiikan tuleva linja.

On erittäin vakava seuraus sillä, jos lähdetään meidän tulevia metsäpoliittisessa ohjel-
massa todettuja hakkuumääriä pienentämään poliitikkojen toimesta. Tällä hetkellä Kuopi-
oon suunnitellaan Finnpulp-tehdasta. Se on Euroopan nykyaikaisin havusellutehdas. Mitä-
hän mahtavat nämä investoijat ajatella, kun he eivät ole varmoja, voidaanko siellä ympä-
ristössä hakata puita? Miten te perustelette omaa metsäpoliittista linjaanne, edustaja Rin-
ne?

Puhemies Paula Risikko: Anteeksi, pääministerin vuoro oli nyt. Olkaa hyvä. 

15.32 Pääministeri Juha Sipilä (vastauspuheenvuoro): Arvoisa puhemies! Yrittäjävä-
hennys on tässä noussut monta kertaa esille. Vuonna 2017 sen sai 344 000 asiakasta, ja
pääosa heistä, noin 80 prosenttia, oli alle 55 000 euroa tienaavia. 35 prosenttia näistä oli
alle 25 000 euroa tienaavia tavallisia suomalaisia pienyrittäjiä. [Välihuutoja]

Huomisessa valtioneuvoston istunnossa tulee kaksi asiaa. Toinen on perheen yrityksen
ei-omistavan perheenjäsenen työttömyysturva. Se laitetaan viimein kohdalleen. [Riitta
Myller: Se on oikein!] Tästä tulee esitys eduskuntaan. Huomenna myöskin päätämme täy-
dentävästä budjettiesityksestä, ja siinä eduskunnalle tulee hieman enemmän nyt sitten ja-
kamatonta varausta, joten näitä monia täällä nousseita asioita voidaan pistää sitten edus-
kunnassa kuntoon. [Antti Lindtman: Hyvä!]

Uudistuksista: Perhevapaauudistus täytyy tehdä, se tulee maksamaan, sitä ei voi tehdä
kustannusneutraalisti. Samoin sosiaaliturvauudistus, iso uudistus, sitä valmistellaan seu-
raavaa hallitusta ja seuraavaa eduskuntaa varten. Työ on täysillä jo käynnissä.

Puhemies Paula Risikko: Otetaan vielä ne paikalla olevat jaostojen puheenjohtajat, jotka
eivät vielä ole saaneet puheenvuoroa, ja sen jälkeen debattia jatketaan. — Eli Juhantalo
seuraavaksi, työ- ja elinkeinojaosto.

15.34 Kauko Juhantalo kesk (vastauspuheenvuoro): Arvoisa puheenjohtaja! Vuosien
varrella on ollut havaittavissa, että vaalien lähestyessä vaihtoehtobudjetit paisuvat sellai-
siksi, että jokainen kivi ja kanto kaivetaan esiin ja pyritään joku hyvä löytämään, ja se on
yleensä epärealistista politiikkaa, jota nyt SDP johtaa täällä.
22



Pöytäkirjan asiakohta PTK 114/2018 vp
Kun vertasi näihin puheisiin, joita pääministeri ja ministeri Orpo pitivät, kyllä tulee va-
kuuttuneeksi siitä, että hallituksen linja on täysin oikea. Elinkeinopoliittisesti ajatellen
meidän työllisyyden ja työttömyyden suhde on vakava asia tänä päivänäkin, ja pitää löytää
270 000 henkilölle työtä. Kun 110 000 varmaan on työpaikkoja vapaana, meillä on suuri
ongelma tässä maassa, miten työtä saadaan lisää. Kun 1 prosentti työttömyydestä saadaan
pois, se tuo julkiseen talouteen 1,4 miljardia euroa, ja tässä mittasuhteessa voidaan nähdä,
miten tärkeitä summia ovat nämä työllisyysnumeroiden kasvut. Se on oikea linja, mitä hal-
litus esittää täällä.

15.35 Toimi Kankaanniemi ps (vastauspuheenvuoro): Arvoisa puhemies! Perussuoma-
laisten lähtökohta on se, että ensin täytyy työllä ja yrittämisellä saada jaettavaa ja sitten
vasta jaetaan, niin kuin puheenjohtaja Meri totesi. Tässä suhteessa meillä on paljon tässä
vaihtoehtobudjetissa toimenpiteitä, jotka eivät ole määrärahakysymyksiä vaan sisällöllisiä
lainsäädäntö- ja uudistusasioita, tärkeitä asioita.

Sitten niitä kohteita, joita pitää rahoittaa, on koulutus. Meillä on koulutuspaketti täällä ja
siihen liittyvät järjestelmäuudistukset. Asumisen halpuutus: Asuminen koskee meitä jo-
kaista. Meillä on 7 000 asunnotonta, heillekin pitää järjestää asunto. Perusturvaa, joka
oman jaostoni osalta on tärkeä, on parannettava. Täällä on mainittu, että meillä on suku-
polvi, joka on rakentanut tämän hyvinvoinnin ja elää hyvin heikossa asemassa. Tämä on
hallituksen budjetista unohtunut. Siihen me haluamme panostaa. Ja kaikkein tärkein asia
koko kansalle on turvallisuus, ja siihen myös vahva panostus on perussuomalaisten pake-
tissa.

Puhemies Paula Risikko: No niin, nyt ovat kaikki paikalla olevat jaostojen puheenjohta-
jat käyttäneet puheenvuoron. Seuraavaksi mennään valtiovarainvaliokunnan jäseniin.

15.36 Johanna Ojala-Niemelä sd (vastauspuheenvuoro): Arvoisa rouva puhemies!
Edustaja Eestilälle olisin todennut hakkuista, että suomalainen metsänhoito on maailman
kärkiluokkaa ja suomalainen metsäteollisuus on tehnyt paljon päästöjen hillitsemiseksi ja
raaka-ainetehokkuuden parantamiseksi. Nykyinen hakkuutaso ei ole liikaa, ja hakkuita
voidaan lisätä, kun onnistutaan vahvistamaan esimerkiksi maatalousmaiden hiilinieluja.
Asiantuntijoitten mukaan tämä on täysin mahdollista, ja tätä pitää määrätietoisesti myös ta-
voitella. Nykyisten ja uusien metsäteollisuuden hankkeiden raaka-ainehuolto onkin turvat-
tava, ja meillä on Suomessa onneksi vireillä monia hankkeita. Mainitsitte Finnpulpin, ja
meillä myös pohjoisessa ovat sotien jälkeen metsät tulossa päätehakkuuikään, ja siellä on
myös vireillä Boreal Bioref, joka työllistäisi jopa 2 700 työntekijää rakennusaikana, sa-
moin kuin sitten Kemissä on Metsä-konserniin kuuluva Metsä Fibre. Tietenkin toivotaan,
että mahdollisimman moni näistä lähtisi liikkeelle, ja uskon kyllä, että meillä hyvällä met-
sänhoidolla ja hiilinielut turvaamalla ovat myös työpaikat turvattavissa.

15.37 Hanna Halmeenpää vihr (vastauspuheenvuoro): Arvoisa rouva puhemies! Tässä
keskustelussa käydään läpi opposition vaihtoehtobudjettien edut ja puutteet ja korostetaan
hallituksen budjettiesitysten etuja. On ehkä hyvä todeta hallituksenkin tekemien talousar-
vioesitysten heikkoja kohtia.

Ikävä kyllä Suomen tila tämän hallituskauden päättyessä on se, että ilmastopolitiikka
laahaa tavoitteista jäljessä, oppimistulokset laskevat ja köyhien tilanne on heikentynyt en-
23



Pöytäkirjan asiakohta PTK 114/2018 vp
tisestään. Hallitus ei ole kiristämässä ilmastopolitiikkaa IPCC:n raportin seurauksena. Sen
sijaan hallitus on leikannut koulutuksesta noin 900 miljoonaa euroa. Hallitus on jatkanut
sosiaaliturvan leikkauksia, jatkaa myös ensi vuonna, vaikka talous kasvaa ja jaettavaakin
jo löytyisi. Ja hallituksen talouspolitiikka on tuoreiden vaikutusarvioiden mukaan myös
heikentänyt sukupuolten välistä tasa-arvoa. Totean tässä nyt nämä heikkoudet sen vuoksi,
että kysyisin: mitä korjauksia itse aiotte näihin puutteisiin esittää ensi vuoden talousarvi-
ossanne?

15.39 Lauri Ihalainen sd (vastauspuheenvuoro): Arvoisa puhemies! Pyysin puheenvuo-
roa siinä vaiheessa, jolloin keskusteltiin pk-yritysten tilasta. Pk-yrityksien toimintaedelly-
tyksiä pitää Suomessa parantaa, heidän kansainvälistymistään pitää edistää. Yrittäjävähen-
nystä vaikuttavampia toimia on. Yrittäjävähennys ei täytä hyvän yritystuen kaikkia keskei-
siä kriteereitä. Me olemme esittäneet tässä vaihtoehtobudjetissa alvin alarajan nostamista,
ensimmäisen työntekijän palkkaamiseen liittyvää verokannustinta, työllistämisssetelin
käyttöönottamista ja pk-yritysten kansainvälisille markkinoille pääsyn ja arvoketjuun kiin-
nittymisen tukemista monella tavalla. Ne ovat vaikuttavampia toimenpiteitä kuin nyt pal-
jon keskusteltu yrittäjävähennys.

Minä toivoisin, että hallituspuolueista joku kysyisi, millä me täytämme tämän 200 mil-
joonaa meidän budjetissa harmaan talouden torjunnasta. Mielelläni vastaisin kohta siihen.

15.40 Kari Uotila vas (vastauspuheenvuoro): Arvoisa rouva puhemies! Valtiovarainmi-
nisteri Orpo, toivoitte oppositiolta uudistuksia. Ainakin vasemmistoliiton vaihtoehtobud-
jetti pitää sisällään monia uudistuksia: verouudistuksen, perhevapaauudistuksen, sosiaali-
turvauudistuksen, yritystukiuudistuksen ja niin edelleen. Ja sama koskee myös muita op-
positioryhmiä. Oikeastaan kysymys kuuluu, kuinka paksu kirja tulee teidän uudistuksistan-
ne tältä vaalikaudelta. Ei taida tulla maailman paksuin kirja, taitaa tulla maailman ohuin
kirja. [Ben Zyskowicz: No ei varmasti!] Te lupasitte vaalikauden alussa, että vatulointi lop-
puu, mutta mitä muuta tämä vaalikausi on uudistusten suhteen ollut kuin vatulointia? Ai-
noa, minkä saitte aikaan, oli veitsi kurkulla tehty palkansaajia kurittava kiky-sopimus, jon-
ka hyvistä ansioista te otatte aina palkinnon itsellenne, mutta vaikenette silloin ja pistätte
palkansaajien syyksi, kun puhutaan lomarahojen leikkauksista tai palkattomasta työajan
pidentämisestä ja niin edelleen. Elikkä uudistuksia todella tarvitaan, ja ainakin vasemmis-
toliitto on niihin valmis, mutta teidän näyttönne uudistusten kokonaismäärän suhteen ovat
liian vaatimattomat.

15.41 Ben Zyskowicz kok (vastauspuheenvuoro): Arvoisa rouva puhemies! Ei ole uuti-
nen se, että demarit kiristävät yrittäjien verotusta ja antavat eläkeläisille katteettomia lu-
pauksia. [Pia Viitanen: On juuri kerrottu toisin!] Ei ole uutinen se, että perussuomalaiset
leikkaavat kehitysyhteistyöstä. Eikä ole uutinen se, että vasemmistoliitto aikoo tulonsiir-
toihin laittaa satoja miljoonia lisää.

Mutta se on uutinen, että vihreät esittävät sellaista varjobudjettia, joka vähentää työlli-
syyttä 21 000:lla — siis työttömiä lisää 21 000. Kokoomuksen mielestä työttömiä on lii-
kaa, eikä liian vähän, kuten vihreiden mielestä. Olen ollut pitkään eduskunnassa enkä
muista tilannetta, jossa mikään oppositiopuolue olisi esittänyt sellaista varjobudjettia, jos-
sa kymmenillätuhansilla lisätään työttömien määrää. Tästä vihreiden varjobudjetista ei ole
riittävästi uutisoitu, ehkä se vanha mies puri koiraa -teoria ei enää pidä paikkansa. Kysyn
24



Pöytäkirjan asiakohta PTK 114/2018 vp
nyt puheenjohtaja Haavistolta, tai kuka teistä on nyt omien mokien selitysvuorossa: miksi
te esitätte työttömyyden lisäämistä?

15.42 Pekka Haavisto vihr (vastauspuheenvuoro): Arvoisa puhemies! Edustaja Zysko-
wiczilta ehkä jäi minun aikaisempi puheenvuoroni kuulematta, viittasin silloin ministeri
Orpon huoliin.

Vihreät nostavat köyhyydestä yli 26 000 ihmistä tällä budjettiesityksellä, muun muassa
lisäämällä työttömän peruspäivärahaa — erittäin tärkeä asia. [Ben Zyskowicz: Sekö on tär-
keämpää kuin työpaikat?] Samaan aikaan — kerron teille — meidän nykyinen sosiaalitur-
vajärjestelmä toimii niin, että siinä on näitä kannustinloukkuja, kuten te, edustaja Zysko-
wicz, erittäin hyvin tiedätte, ja vihreät ovat esittäneet, totta kai, koko perusturvajärjestel-
män uudistamista. Me olemme kannattaneet perustulon tapaista kannustavaa mallia. [Sari
Sarkomaa: Te ette vastaa kysymykseen!] Totta kai nämä kulkevat yhdessä. Mutta tämä las-
kelmapohja, jota tietopalvelu esittää, tulee näistä luvuista, jotka ovat nykyisten mallien
mukaisia. Me esitämme mallien muutosta. Te tiedätte sen hyvin.

15.43 Ben Zyskowicz kok (vastauspuheenvuoro): Arvoisa rouva puhemies! Edustaja
Haavisto, kyllä minä tiedän, mistä tietopalvelun laskelmat tulevat, ja ne ovat ne samat las-
kelmat, ja se on se sama tietopalvelu, jota te aina kehutte. Edustaja Alanko-Kahiluoto käyt-
tää täällä harva se kuukausi puheenvuoron, missä hän ylistää sitä, miten eduskunnan tieto-
palvelu on pystynyt laskemaan hallituksen tekojen seuraukset. Samoin te, vihreät, aina
vaaditte etulinjassa, että hallituksen tekemät vaikutusarviot eivät ole riittäviä. Nyt te esität-
te sellaista varjobudjettia, jossa työttömien määrä kasvaa — siis ei pienene vaan kasvaa —
21 000:lla, ja kun minä kysyn, miksi te esitätte, niin te selittelette jotain eri tulonsiirtomal-
leista. Ei se ole mikään vastaus. Kertokaa, miksi te esitätte sellaista varjobudjettia nyt tän-
ne, jolla työttömien määrä kasvaa 21 000:lla. Mitä tällä työttömien määrän kasvattamisel-
la saavutetaan? Ja kun puhutte köyhyydestä, eikös se ole pahin köyhyyttä luova tekijä, että
työttömien määrää kasvatetaan?

15.44 Pekka Haavisto vihr (vastauspuheenvuoro): Edustaja Zyskowicz, minusta tuntuu,
että te ette kuitenkaan oikeasti ole huolissanne köyhien määrän lisääntymisestä, siitä tilan-
teesta, joka köyhillä perheillä Suomessa tällä hetkellä on. [Sari Sarkomaa: Oijoi!]

Tämän vuoksi esitämme omassa vaihtoehtobudjetissamme, että myöskin köyhyyteen ai-
van suoraan puututtaisiin tällä esitetyllä tavalla. Samaan aikaan puhutaan nyt, eikö niin,
heti sote-uudistuksen jälkeen perusturvamallin uudistuksesta toivottavasti seuraavalla hal-
lituskaudella, ja sen pitää olla kannustava perusturvamalli, jotta sitten kaikki ottaisivat vas-
taan myöskin tilapäistä työtä, satunnaisempaa työtä ja muuta. Tällä hetkellä malli ei ole tä-
mä. Tämän kaiken olemme tässä vaihtoehtobudjetissamme sanoneet hyvin selkeästi. Sa-
maan aikaan, kun esitämme köyhien tilanteen helpottamista, esitämme tätä kannustavaa
mallia. Ei kai siinä ole mitään kummallista. [Välihuutoja]

Ehkä sellainen asia, jonka voi tässä vielä sanoa: Koulutuslisäyksiä ja koulutuspanostuk-
sia ei kuitenkaan ole tässä eduskunnan laskentamallissa huomioitu. Eli se, että maassa li-
sätään koulutuksen tasoa, vaikuttaa kyllä myöskin työllisyyteen. Tiedätte sen hyvin. [Ben
Zyskowicz: Ensi vuonnako?]
25



Pöytäkirjan asiakohta PTK 114/2018 vp
Puhemies Paula Risikko: Otetaan edustaja Andersson ja edustaja Rinne, ja sen jälkeen
ministereitten vastaukset lyhyesti.

15.45 Li Andersson vas (vastauspuheenvuoro): Arvoisa puhemies! Totean taas kerran
edustaja Zyskowiczille saman, minkä sanoin jo aikaisemmin: tietopalvelun tekemä työ on
äärimmäisen arvokasta ja tärkeää. 

Samaten on syytä kiinnittää huomiota siihen, mitä arvioidaan, kun näitä arvioita teh-
dään. Työllisyysvaikutuksia on vaihtoehtobudjettien osalta arvioitu ansiotuloveron keven-
nysten, siihen tehtävien muutosten, sekä sosiaaliturvaan tehtävien muutosten näkökulmas-
ta. Käytännössä se kaava menee niin, että kaikkien ansiotuloveron kevennysten arvioidaan
lisäävän työllisten määrää ja kaikkien panostusten sosiaaliturvaan arvioidaan vähentävän
työllisten määrää. Se tarkoittaa sitä, että niiden puolueiden osalta, jotka ovat esittäneet tun-
tuvia parannuksia sosiaaliturvaan köyhyyden vähentämiseksi, työllisten määrä näyttää
miinusmerkkiseltä. Mutta kysyn, edustaja Zyskowicz: Onko maailma teidän mielestänne
näin yksinkertainen? Oletteko samaa mieltä siitä, niin kuin tietopalvelun laskelmien logii-
kan mukaan, että panostukset koulutukseen eivät ole relevantteja työllisyyden parantami-
sen näkökulmasta? [Puhemies koputtaa] Sitähän ei ole huomioitu tässä laskemiskaavassa.
[Puhemies: Aika!] Ei ole myöskään huomioitu niitä esityksiä, mitä me olemme tehneet so-
siaaliturvan uudistamiseksi ja työvoimapalveluiden vahvistamiseksi.

15.46 Antti Rinne sd (vastauspuheenvuoro): Arvoisa puhemies! Ministeri Orpo, on tär-
keätä puhua ilmastonmuutoksesta, koulutuksesta, perhevapaajärjestelmästä, kaikista niis-
tä suomalaista yhteiskuntaa kestävällä tavalla 2030-luvulle valmistavista asioista ja niitten
käyntiin laittamisesta. Mutta aivan yhtä tärkeätä on kyllä puhua eläkeläisten asemasta.
Meillä on toistasataatuhatta eläkeläistä, jotka ovat tehneet pitkiä työuria ja rakentaneet suo-
malaista yhteiskuntaa, ja kyllä näille ihmisille kuuluu kunnioitus suomalaisessa keskuste-
lussa. Olen tosi pahoillani siitä, että te hallituksen edustajana esitätte kovin kylmää poli-
tiikkaa näille ihmisille, kovin kylmää ja ylimielistä politiikkaa. Oli ikävää kuulla edustaja
Jokisen mielipiteitä eläkeläisten tulevaisuudesta. Todella kylmää ja ylimielistä politiikkaa
kokoomukselta, näin haluaisin sanoa.

Pääministeri Sipilä sanoi, että voitaisiin käyttää tätä jakamatonta varaa nyt jollakin ta-
valla täällä tulevien hyvien esitysten ja ajatusten toteuttamiseksi. Kysyn teiltä, ministeri
Orpo: voitaisiinko tätä eläkeläisten tilannetta lähteä korjaamaan nyt yhdessä tästä eteen-
päin?

Puhemies Paula Risikko: Sitten ministeri Orpo. Tässä pitkälti tuli kysymyksiä debatin ai-
kana, ja myönnän teille 5 minuuttia ja sitten ministeri Saarikolle 3 minuuttia.

15.48 Valtiovarainministeri Petteri Orpo: Arvoisa rouva puhemies! Minusta on ikävä
väittää, että allekirjoittanut tai hallitus tai edustamani kansanliike ei välittäisi niistä ihmi-
sistä, jotka ovat olleet rakentamassa Suomea.

Edustaja Rinne, me lähdemme vastuulliselta pohjalta, kestävältä pohjalta. Paras tapa
huolehtia ikääntyvistä ihmisistä, pitää huolta senioreiden palveluista, turvallisesta yhteis-
kunnasta on se, että me pidämme huolta työllisyydestä ja julkisen talouden tasapainosta.
Valitettavasti teidän lupauksenne — eri puolille kaikkea hyvää — tarkoittavat sitä, että jul-
kiset menot nousevat kattoon. Teidän täytyy korottaa verotusta eri puolilta, jotta saatte ra-
26



Pöytäkirjan asiakohta PTK 114/2018 vp
hoitettua tämän yhtälönne, mikä tarkoittaa työllisyyden ja kasvun tyrehtymistä. Tämä yh-
tälö ei toimi. Meidän pitää katsoa tulevaisuuteen: meillä on satojen miljardien eläkelupaus,
meillä on satojen miljardien palvelulupaus tässä maassa, ja me emme voi tuhota sitä vas-
tuuttomalla politiikalla, vaan siitä on pidettävä huolta korkealla työllisyydellä, dynaamisel-
la yhteiskunnalla ja kasvulla. [Vasemmalta: Verotuloilla!]

Mutta, edustaja Rinne, mainitsitte näitä tärkeitä asioita, kuten ilmastopolitiikan, ja se on
totta. On totta, että se on todella tärkeää, mutta annan esimerkin, kuinka vaikeaa tämän
budjetin tekeminen teillekin näyttää olevan. Te ilmastomarssilla kuukausi sitten lupasitte
ajaa fossiiliset tuet alas. Te olette esityksessänne nostamassa energiaveron palautuksen
teollisuudelle korkeimpaan tasoon — eli 20 miljoonaa lisää fossiilisten tukeen — ja sa-
maan aikaan nostamassa voimalaitosveroa 85 miljoonaa — eli vesivoiman, tuulivoiman,
ydinvoiman, jotka ovat päästöttömiä energiamuotoja. Edustaja Rinne, ei tässä ole mitään
järkeä. [Arto Satonen: Ei tässäkään!]

Mitä tulee tähän kokonaisuuteen, niin minusta on aivan oleellista katsoa koko ajan tule-
vaisuuteen. Minä olen todella tyytyväinen siitä, että hallitus omassa esityksessään pystyy
nyt, kun meillä on vahvempaa maata jalkojen alla, panostamaan tutkimukseen ja tuoteke-
hitykseen: Suomen Akatemian pysyviä valtuuksia 50 miljoonaa euroa lisää, Business Fin-
landille yritysten kanssa tehtävään tutkimukseen ja tuotekehitykseen, yliopistoyhteistyö-
hön toistasataa miljoonaa. Suomen rehtorit, tutkijat ovat kiittäneet näitä päätöksiä. Tämä
on esimerkki siitä, miten pitkäjänteisellä, määrätietoisella politiikalla pystytään vaikutta-
maan. [Välihuutoja vasemmalta] — Me pystymme vaikuttamaan asioihin.

Mitä tulee sitten näihin reformeihin, kyllä, vasemmistoliitto esittää paljon reformeja.
Itse olen niistä vain kovin eri mieltä, ja tämä ei teitä varmasti yllätä. Mutta kunnia sille, että
esitätte.

SDP:n vaihtoehdosta: Sieltä löytyy perhevapaa- ja sotu-uudistukset. Ne ovat hyviä re-
formeja. Niistä lohdutan ja kerron, että sotu-uudistusta valmistellaan. Tämä hallitus tekee
vastuullisesti pohjaa sotu-uudistuksen toteuttamiselle seuraavalla vaalikaudella. Teemme
vastuullista työtä sen toteuttamiseksi, ja perhevapaauudistus pitää tasa-arvon vuoksi saada
aikaan. Valitettavasti myöhemmin kuin ennemmin, mutta se on saatava aikaan. [Paavo Ar-
hinmäki: Onko se vastuullista politiikkaa, jos vasta myöhemmin?]

Koulutus on kaiken perusta, mutta me olemme joutuneet tekemään sen, että me tasapai-
notamme ja tervehdytämme suomalaisen talouden, jotta me voimme taas panostaa tulevai-
suuteen.

Mutta tulevaisuudesta kun puhutaan tässä salissa, niin on todella vastuutonta käyttää tu-
levien sukupolvien piikkiin rahoja, varsinkin vaalilupausten täyttämiseen. Sitä minä en hy-
väksy.

Puhemies Paula Risikko: Ja sitten ministeri Saarikko, 3 minuuttia. Sen jälkeen debatti jat-
kuu.

15.51 Perhe- ja peruspalveluministeri Annika Saarikko: Arvoisa puhemies! Ensinnä-
kin kiitoksia sosiaalidemokraateille Islannin mallin, mitä tulee nuorten syrjäytymisen tor-
juntaan, tuomisesta vahvasti suomalaiseen keskusteluun. On erittäin hyvä, että uskallam-
me katsoa Suomen rajojen ulkopuolelle — vaikka olemme monin tavoin erinomainen maa
— niissä asioissa, joissa huomaamme jonkun tekevän jotakin meitä paremmin. Me olem-
me kaikki täällä jakaneet yhteistä huolta pikkulapsivaiheesta ja perhevapaista. Mutta huo-
27



Pöytäkirjan asiakohta PTK 114/2018 vp
mio niihin kriittisiin vuosiin yläasteella, toisen asteen ensimmäisinä vuosina, on Islannissa
osoittautunut oleelliseksi muutokseksi nuorten hyvinvoinnin lisäämisessä. Mikä parasta,
sen mallin toteuttaminen kansallisesti ei ole automaattisesti edes budjettikysymys, vaan
yhteisen tahdon kysymys kunnissa ja valtion tasolla. Jatkan mielelläni kaikkien puoluei-
den kanssa aiheesta keskustelua, jossa pohdimme perheiden tukemista erityisesti yläaste-
vuosina ja nuoruuden alkuvuosina. [Antti Rinne: Hyvä!] Siinä on löydetty jotakin hyvin
oleellista.

Sitten, arvoisa puhemies, peruspalveluista erityisesti vasemmistoliitto nosti paljon huo-
lia esiin. Te teette esityksiä selkeästi resurssien lisäämisestä. Oma ajatukseni, joka kyllä ai-
dosti on taloudellisesti kestävämmällä pohjalla: peruspalveluiden ja niiden vaikuttavuu-
den lisääminen on kaikkein oleellisinta. Tehdään oikeita asioita oikeille ihmisille oikeaan
aikaan. Kaksi ratkaisua: Vahvistamme työnjakoa ammattilaisten välillä — mitä voi tehdä
hoitaja, mitä voivat tehdä lääkäri ja muut ammattilaiset. Toinen huomio, josta te ette pidä:
Valinnanvapaus lisää peruspalveluiden saatavuutta. Se lisää saatavuutta ja takaa sitä kaut-
ta nopeamman hoitoonpääsyn ja paineiden vähentämisen erikoistason kalliimmissa palve-
luissa.

Totean asiakasmaksuista, jotka myöskin nostitte esiin: Se on hallituksen esitysten lis-
toilla ja tarkoitus tuoda eduskuntaan lähiviikkoina. Se on sosiaali- ja terveysvaliokunnasta
kiinni — ehdittehän tuon laajan ja tärkeän kokonaisuuden käsitellä?

Arvoisa puhemies! Viimeisimpänä perhevapaista, jotka nousevat tässäkin keskustelus-
sa esiin: Ei minua harmita tunnustaa, että tämän hallituksen painopistevalinta hallitusneu-
votteluissa oli lapsiperhepalvelut. Me yhdessä totesimme, että se on kaikkein kiireellisin
muutos. Karkaavat kustannukset ja lisätarve — lastensuojelussa inhimillisesti katsoen
suunta on käännettävä ennaltaehkäisyn ja ajoissa auttamisen suuntaan. Siksi kaikki resurs-
sit kohdennettiin perhepalveluiden parantamiseen, perhekeskuksiin, lastensuojelun uuden-
laiseen otteeseen. Sillä on ollut vaikutusta, se näkyy kaikissa Suomen tulevissa maakun-
nissa jo nyt. Ja me teimme satsauksen myös siihen, että kuntien rahoitusta vahvistettiin vii-
me hallituksen laatiman sosiaalihuoltolain pohjille, niin että lapsiperheiden kunnallista ko-
tiapua olisi saatavilla helpommin.

Mitä tulee perhevapaaseen, arvoisa puhemies, niin on ihan hyvä, että kaikki puolueet
kannattavat sitä, mutta pitää tunnistaa, että se ei ole hokkuspokkustemppu työllisyyteen.
Kustannusneutraalin perhevapaan esittäminen [Puhemies koputtaa] tarkoittaa suomeksi
massiivista ja merkittävää leikkausta perheiden valinnanvapauteen ja kotihoidon tukeen.
Tämä on ihan ok, mutta se pitää myöntää.

Puhemies Paula Risikko: Ja sitten debatti jatkuu.

15.55 Eeva-Johanna Eloranta sd (vastauspuheenvuoro): Arvoisa puhemies! Osaaminen
on tärkein ainesosa tulevan kasvun luomisessa. Laadukas koulutus, koulutettu väestö ja
kunnolliset panostukset tutkimukseen, tuotekehitykseen ja innovaatioihin ovat ihan avain-
asemassa. Me olemme pitäneet Suomessa näitä aika itsestäänselvyyksinä tähän asti mutta
nyt oikeastaan ensimmäistä kertaa olemme tilanteessa, jossa tulevien sukupolvien koulu-
tustaso uhkaa jäädä matalammaksi kuin aikaisemmin. Ilman toisen asteen tutkintoa jää lä-
hes 15 prosenttia ikäluokasta, ja samaan aikaan näistä pelkän perusasteen varassa olevista
vain alle puolet on töissä. Tilanne on erittäin huolestuttava, sillä muun muassa teknologian
murroksen ja digitalisaation mukanaan tuoma työelämän murros ja kansainvälinen kilpai-
28



Pöytäkirjan asiakohta PTK 114/2018 vp
lu edellyttävät meiltä entistä parempaa osaamista kaikilla koulutusasteilla. Osaamisen pi-
tää olla Suomen tulevaisuusteema, kaikkein tärkein niistä, sillä se luo edellytykset ihan kai-
kelle hyvinvoinnillemme. SDP:llä on tämä meidän osaamispolkumme, josta täällä onkin jo
ollut keskustelua, mutta on aika vaikea ymmärtää, miksi Sipilän hallitus ei näytä olevan sa-
moilla linjoilla meidän kanssamme. Tähän olisi kiva saada vastauksia.

15.56 Kimmo Kivelä sin (vastauspuheenvuoro): Puhemies! Viime aikoina on ollut pal-
jon keskustelua maksuttomasta toisen asteen koulutuksesta. Vihreät ja vasemmistoliitto ar-
vioivat sen kustannuksiksi noin 80 miljoonaa, Kuntaliitto arvioi niiden olevan satoja mil-
joonia, mutta sosiaalidemokraatit rakentavat tämän 20 miljoonalla sisällyttäen tähän myös
oppivelvollisuuden laajentamisen. Tämä tuntuu varsin erikoiselta.

Ja en malta tässä yhteydessä olla sanomatta sitä, kun edustaja Andersson nosti tuon tiet-
tyjen käsityöammattien, suutarien ja polkupyöräkorjaajien, arvonlisäveron alemman kan-
nan, että viime kaudella, kun te olitte hallituksessa, te ajoitte tämän alennuksen pois.

15.57 Aila Paloniemi kesk (vastauspuheenvuoro): Arvoisa puhemies! Täällä kyseltiin
hallituksen ajatuksia koulutuspolitiikan parantamiseksi. Keskustan esitys on muun muassa
oppioikeus. Me esitämme perusopetuksen jälkeiselle ajalle oppivelvollisuuden takarajan
nostamista nykyisestä 17 ikävuodesta 18 ikävuoteen. Nykyisen peruskoulun oppimäärän
lisäksi uutena kriteerinä tulisi vaatimus jatko-opintovalmiuksista. Opinnot keskeyttänyt
nuori ohjattaisiin vapaan sivistystyön, kymppiluokan, työpajatoiminnan tai esimerkiksi
valmentavan koulutuksen piiriin.

Ja perhevapaauudistuksesta vielä se, että on moneen kertaan selvitetty, että naisilla, joil-
ta loppuu kotihoidon tuki, ei ole työpaikkaa odottamassa. Eli tämä perhevapaauudistus tar-
koittaa myös sitä, että naisten työmarkkina-asemaa on parannettava koulutuksella, jos ha-
lutaan järkevä perhevapaauudistus.

15.58 Antti Rinne sd (vastauspuheenvuoro): Arvoisa puhemies! On hienoa, että ministe-
ri Orpo toteaa, että ainakin perhevapaauudistuksessa ja sotu-uudistuksessa löytyy yhteistä
tavoitetilaa tulevaisuuteen nähden. On tärkeitä tulevaisuusinvestointeja, jotka täytyy lait-
taa liikkeelle, jotta tehdään vastuullista politiikkaa tuleville sukupolville. Sama koskee op-
pivelvollisuuden pidentämistä, maksutonta toista astetta. Se koskee myöskin niitä satsauk-
sia, jotka pitää laittaa tieteen tekemiseen, tutkimuksen kunnian palautukseen. Sinne tarvi-
taan vahvaa perusrahoitusta, jota pitää viedä eteenpäin.

Näissä asioissa varmaan löytyy yhteisymmärrystä tulevaisuudessa monen puolueen kes-
ken, mutta puhutaan vielä hetki noista eläkeläisistä, ministeri Orpo. Te ette vastannut äs-
ken siihen, onko mahdollisuutta käyttää tätä käyttämätöntä varausta eläkeläisten tilanteen
korjaamiseksi. On selvää, että työllisyysasteen nostaminen on tärkeätä, mutta ei näitä, köy-
hiä eläkeläisiä ja työllisyysastetta, pidä laittaa vastakkain. Pitää korjata näitten köyhien elä-
keläisten toimeentulotilannetta. Olkaa inhimillinen, älkää olko ylimielinen.

15.59 Anna-Maja Henriksson r (vastauspuheenvuoro): Arvoisa rouva puhemies! On
hienoa kuulla, että nykyinen hallituskin haluaisi uudistaa perhevapaita. On kuitenkin aika
uskomatonta, että teillä on nyt ollut kohta neljä vuotta aikaa, mutta sehän ei syntynyt. Ja sil-
loin syntyy kysymys, että miksi se ei syntynyt. Nyt täällä ollaan nähty se, että siniset mi-
nisterithän loistavat poissaolollaan. Kyse on sitten siitä, onko tässä ollut ongelmia hallituk-
29



Pöytäkirjan asiakohta PTK 114/2018 vp
sen sisällä, kun kerran sekä pääministeri että valtiovarainministeri ovat peräänkuuluttaneet
perhevapaauudistusta. Kysyn sen takia: Mistä kiikasti, ja missä ovat olleet tämän hallituk-
sen tasa-arvosilmälasit? Jäivätkö nekin sinne peräkonttiin jonnekin roikkumaan, vai min-
ne ne jäivät?

Se, mitä nyt tarvitaan, on enemmän tasa-arvoa meidän yhteiskuntaan, ja sen takia RKP
haluaa nähdä kunnon perhevapaauudistuksen, johon myös panostetaan, ja että se myös teh-
dään niin, että samalla lisätään kaikkien lasten, jotka ovat täyttäneet 3 vuotta, mahdolli-
suutta osallistua 4 tuntia päivässä ilmaiseen varhaiskasvatukseen. Mihin se perhevapaauu-
distus oikein tyssäsi?

16.00 Jyrki Kasvi vihr (vastauspuheenvuoro): Arvoisa puhemies! Vaihteeksi vähän pie-
nempiä summia, valitettavasti. — Vuonna 2013 kyberturvallisuusstrategiassa Suomi asetti
itselleen tavoitteen olla vuonna 20 maailmanlaajuinen edelläkävijä kyberuhkiin varustau-
tumisessa ja niiden aiheuttamien häiriötilanteiden hallinnassa. Mutta miten tämä strategia
on näkynyt käytännössä? Kuinka paljon hallitus esittää varoja kyberturvaan, tutkimukseen
ja viranomaisille? Juhlapuheet ja strategiat eivät riitä, jos niiden takana ei ole tahtoa — tah-
toa ja resursseja. Vihreiden tulevaisuusbudjetissa Kyberturvallisuuskeskukselle esitetään
4:ää miljoonaa euroa lisäpanostusta. Pieni summa, etenkin tarpeeseen verrattuna, mutta
tarpeeseen verrattuna sekin on tervetullut.

Arvoisa puhemies! Digitalisaatio läpäisee meidän yhteiskunnan kaikki sektorit, ja olem-
me täysin riippuvaisia näiden verkkojen toiminnasta. Siksi onkin käsittämätöntä, että me
edelleen laiminlyömme nämä resurssit vuodesta toiseen.

16.01 Paavo Arhinmäki vas (vastauspuheenvuoro): Arvoisa rouva puhemies! Pääminis-
teri Sipilä sanoi, että hallituksen työ tuottaa hedelmää, ja näin se on. Tänään Danske Bank
julkisti ennusteensa, jonka mukaan suomalaisten pörssiyhtiöiden osingot nousevat uuteen
ennätykseen, 12 900 miljoonaan euroon. [Stefan Wallin: Osinko on iloinen asia!] Hallituk-
sen työ tuottaa siis hedelmää — omistajille. Samaan aikaan kilpailukykysopimuksella lei-
kattiin julkisen sektorin työntekijöiden lomarahoja, ilman palkankorotuksia pidennettiin
työaikaa, eli tavalliset työntekijät maksavat nyt sen, että osingot omistajille kasvavat.

Arvoisa rouva puhemies! Vasemmistoliiton vaihtoehtobudjetissa osinko-, pääoma- ja
varallisuusveroa kiristettäisiin. Kun on tämmöinen osinkoilotulitus käynnissä, niin eikö
olisi oikeudenmukaista ja reilua, että tästä pieni osa annettaisiin niille, joilta on leikattu
kaikkein eniten: eläkeläisille, työttömille, opiskelijoille? Vasemmistoliiton vaihtoehtobud-
jetti [Kalle Jokinen: 13 000 työtöntä!] on kaikkein eläkeläismyönteisin, ja tässä, [Puhe-
mies koputtaa] arvoisa valtiovarainministeri, olisi kyllä varoja myös sen toteuttamiseen.

16.03 Eero Suutari kok (vastauspuheenvuoro): Arvoisa puhemies! SDP:n puheenjohtaja
Rinteen lehdistölausunto: ”Tällä hetkellä tehtävät 72,4 miljoonan kuution hakkuut vuodes-
sa ovat sellaisella tasolla, ettei siitä voi mennä yli, jos haluamme säilyttää maapallon.” —
Aika vahvaa sanontaa. Minun mielestäni tällä pyritään torjumaan kaikki uudet metsäteol-
lisuuden investoinnit. Luonnonvarakeskuksen mukaan vuoteen 24 mennessä Suomi voi
kestävästi hakata 14 miljoonaa ja vuonna 34 jo 24 miljoonaa kuutiota enemmän kuin tänä
vuonna. Pohjois-Suomessa, missä metsät ovat juuri järeytymässä, vastaavat luvut ovat 4,5
ja 5,9 miljoonaa kuutiota. Metsäteollisuuden taannoisen alasajon johdosta pohjoisessa ha-
30



Pöytäkirjan asiakohta PTK 114/2018 vp
kataan tällä hetkellä puolet kestävästä kasvusta. Kysynkin Antti Rinteeltä: ovatko pohjoi-
sen Suomen hankkeet investoida metsäteollisuuteen epärealistisia?

Puhemies Paula Risikko: Edustaja Lindtman vai edustaja Rinne, kumpi vastaa tähän?

16.04 Antti Rinne sd (vastauspuheenvuoro): Arvoisa puhemies! Meillä on noin miljoona
hehtaaria suomalaista metsää huonossa hoidossa tai peltomaata, jota voisi metsittää. Ote-
taan nämä käyttöön, huolehditaan siitä, että hiilinielu vahvistuu. Otetaan ne asiantuntijoit-
ten kertomat välineet käyttöön, jolloin voidaan maapohjaa ylipäätään saada hiilinieluille
vahvistettua. Tätä kautta päästään kiinni siihen, että voidaan hakata metsää niin paljon, että
voidaan raaka-ainehuolto turvata.

Mutta kyllä tämä 1,5 asteen lämpeneminen on äärimmäisen tärkeä tavoite — se, että sen
yli ei mennä. Se on tavoite, jolla sivilisaation, ihmiskunnan, tulevaisuus ratkaistaan. Tästä
syystä SDP suhtautuu hyvin vakavasti hallitustenvälisen ilmastopaneelin lausuntoihin,
joissa todetaan, että 2035 Suomen pitää olla hiilineutraali ja nopeasti sen jälkeen hiilinega-
tiivinen. SDP tavoittelee sekä työtä että ilmaston lämpenemisen estämistä.

16.05 Arja Juvonen ps (vastauspuheenvuoro): Arvoisa rouva puhemies! On hienoa, että
te, vasemmisto ja kristilliset, olette myös perussuomalaisten linjoilla. Me olemme myös
esittäneet, että hoitotakuun tulee olla kiireellinen ja erityisesti ikäihmisen tulee päästä vä-
littömästi hoitoon. Olemme tehneet myös lakialoitteen saattohoitolain aikaansaattamisesta
— on hienoa, että se on myös teillä siellä — kuin myös hoitajamitoituksesta.

Arvoisa puhemies! Edustaja Ben Zyskowicz, te sanoitte, ettei ole mikään uutinen, että
perussuomalaiset leikkaavat kehitysavusta. Ei ole myöskään mikään uutinen, että me an-
taisimme vanhuksille.

Edustaja Elo, te mainitsitte luvun 651 miljoonaa säilöönotosta. Minäpä kysyn teiltä yh-
denvertaisuuden nimissä: [Simon Elo pyytää vastauspuheenvuoroa] Jos suomalainen van-
hus hoidetaan 80 eurolla vanhustenhoivalaitoksessa, kun hinnat on kilpailutettu niin alas,
niin miten on mahdollista, että säilöönoton hinta voi kivuta satoihin euroihin, jopa 300—
400 euroon, vuorokaudessa? Missä on yhdenvertaisuus? Perussuomalaiset antavat suoma-
laisille, me pidämme huolen vanhuksista, me haluamme hoitajamitoituksen, me haluam-
me kotihoidon kuntoon. Mitä te muut haluatte? Joku raja! Suomi kuntoon!

16.06 Simon Elo sin (vastauspuheenvuoro): Arvoisa rouva puhemies! Joku raja erilaisel-
le populismille, oli se sitten vasemmistosta tai oikeistosta esitettyä. [Arja Juvosen välihuu-
to — Timo Harakan välihuuto] Kyllä faktojen pitää, edustaja Harakkakin, olla kunnossa.
Ajatellaan säilöönottoa: Kielteisen päätöksen saaneet turvapaikanhakijat. Te olette esittä-
neet puolueena, että kaikki heidät pitäisi ottaa säilöön. No, mitä se maksaa? [Arja Juvosen
välihuuto] Sillä asiantuntijatiedolla, mikä meillä on käytettävissä — piditte te siitä tai ette,
edustaja — 215 euroa vuorokaudessa, 8 300 kielteisen päätöksen saanutta turvapaikanha-
kijaa, eli tästä voi Elon laskuopilla saada 651 miljoonaa euroa vuodessa, jota teidän varjo-
budjettiinne — niin varjo kuin se onkin — ei ole laitettu lainkaan. Täyttä höttöä teidän bud-
jettinne. [Arja Juvosen välihuuto]

Ja täytyy sanoa, että edustaja Vähämäki tässä salissa 6. marraskuuta sanoi hallituksen
suuntaan, että kun tilanne on menossa taloudessa huonompaan suuntaan, niin ”meillä pi-
31



Pöytäkirjan asiakohta PTK 114/2018 vp
täisi olla takataskussa jonkinlainen leikkauslista”. Arvoisat perussuomalaiset, kertokaa tei-
dän leikkauslistanne, kun vaaditte sitä hallitukselta.

Puhemies Paula Risikko: Hallintovaliokunnan puheenjohtaja Eerola, olkaa hyvä.

16.07 Juho Eerola ps (vastauspuheenvuoro): Arvoisa rouva puhemies! Mitä tulee näihin
säilöönoton kustannuksiin, nyt pitää tietenkin huomioida se, että nämä turvapaikanhakijat-
han, jotka ovat saaneet käännytyspäätöksen, maksavat jo tälläkin hetkellä täällä. Eli karri-
koiden sanottuna: jos heidät otettaisiin säilöön, niin se lähinnä maksaisi sen, että lukko
oveen. [Simon Elo: Hallintovaliokunnan puheenjohtaja väittää tällaista!] Ja sitten kun aja-
tellaan näin, että kun nämä ihmiset tietäisivät, että tulee säilöönotto, niin silloin he myös to-
dennäköisesti vapaaehtoisesti lähtisivätkin maasta helpommin ulos kuin jäisivät tänne mei-
dän kustannuksellamme vuosikausiksi elämään, kuten tuntuu tämä sininen linja olevan. Eli
ei todellakaan näin suuri se kustannus ollut. [Simon Elo: Vielä tarvitsen vastauspuheen-
vuoron!]

Kuten huomasin tuossa, meidän eduskuntaryhmän puheenjohtaja, edustaja Meri sanoi,
että perussuomalaisten vaihtoehtobudjettia ei ole moitittu sen enempää kokoomuslaisten
kuin keskustapuolueenkaan ministerien osalta — sinisiä ministerejä ei ole aitiossa näky-
nytkään, mutta salista sen verran eloa on sentään sitten löytynyt. Mutta kun tässä Elo pe-
räänkuulutti näitä, niin nämähän löytyvät täältä meidän vaihtoehtobudjetistamme. Ne löy-
tyvät, kun nyt luette sen. [Perussuomalaisten ryhmästä: Kannattaa tutustua!]

16.08 Markku Rossi kesk (vastauspuheenvuoro): Arvoisa rouva puhemies! Varsin haja-
naisen opposition eri varjo- ja vaihtoehtobudjettien kohdalla kyllä on helppo todeta, että
hallituksella on oikea linja. Hallitus on onnistunut tukemaan yrittäjyyttä, vahvistamaan jul-
kista taloutta ja parantamaan työllisyyttä. Ymmärrän kyllä, että vasemmiston ja vihreiden
taholla kyllä kismittää eduskunnan tietopalvelun tiedot siitä, että kaikki ei olekaan ihan
kohdallaan. Työttömyys pahenee. Se on aika paha asia nimenomaan vaihtoehtobudjettiin
laittaa, menemättä tässä yksityiskohtiin. [Vasemmalta: Entäs SDP?]

Mutta, arvoisa puhemies, tiedustelen nyt kyllä edustaja, puheenjohtaja Rinteeltä, kun
teidän vaihtoehtobudjettinne ei ainakaan näytä siltä, että se sitoutuisi ensi vaalikaudelle
parlamentaarisen liikenneverkkotyöryhmän esityksiin: Teidän 100 miljoonaa lisäyksenä
on tuossa ikään kuin murunen siihen mutta ei kerro siitä, haluatteko te parantaa todellisuu-
dessa suomalaista väylästöä, teitä, rautateitä ja tätä kautta myös kansallista saavutettavuut-
ta. Miten on?

Puhemies Paula Risikko: Otetaan tähän nyt edustaja Hassi ja sen jälkeen edustaja Lindt-
man ja sen jälkeen ministeri Orpon vastaus.

16.10 Satu Hassi vihr (vastauspuheenvuoro): Arvoisa puhemies! Minä menen nyt näiden
työllisyysvaikutusten yksityiskohtiin. Taloustieteilijät tuntevat asian ja ovat myös meitä
poliitikkoja valistaneet siitä, että talouden ja työllisyyden kehityksen ydinasioita ovat pa-
nostukset koulutukseen ja tutkimukseen. Juuri näin vihreiden vaihtoehtobudjetti tekee,
mutta tämän vaikutusta työllisyyteen eduskunnan tietopalvelu ei ole arvioinut. Ei myös-
kään sen vaikutusta, että me rahoitamme meidän vaihtoehtobudjetissamme ilmaisen luki-
on ja ammattikoulutuksen, viisivuotiaiden ilmaisen varhaiskasvatuksen. Meidän panostuk-
32



Pöytäkirjan asiakohta PTK 114/2018 vp
semme koulutukseen parantavat tilannetta siitä, mikä se tällä hetkellä on, että meillä on
työttömien osaamisen ja yritysten työvoimatarpeen välillä suuri aukko. Juuri tätä me pa-
rannamme.

Ja sen lisäksi haluaisin muistuttaa kaikkia kollegoita siitä, että pahin kestävyysvajeem-
me on ilmastovelka, ja sitä me meidän vaihtoehtobudjetillamme korjaamme.

16.11 Antti Lindtman sd (vastauspuheenvuoro): Arvoisa puhemies! Ymmärrän, että se
on hieno tilaisuus hallituspuolueiden edustajille, että kerran vuodessa pääsee kritisoimaan
oppositiota. Mutta kyllä jonkin verran nyt oman pesän pitäisi olla puhtaana ennen kuin ryh-
tyy SDP:n vaihtoehtoa näistä liikennerahoista kritisoimaan. Kun hallitus antaa nolla euroa
tähän parlamentaariseen sopuun, niin SDP:llä on sentään 100 miljoonaa — nolla euroa.
SDP:llä se on edes 100 miljoonaa lähempänä sitä, mitä on sovittu, ja ensi vaalikaudella voi-
daan jatkaa, niin kuin Rossi aikaisemmassa istunnossa sanoi.

Arvoisa puhemies! Toinen uutinen on se, että edustaja Zyskowicz todella on nyt ryhty-
nyt luottamaan näihin tietopalvelulaskelmiin. Olisi kiva kuulla kyllä, onko ministeri Orpo
samaa mieltä Zyskowiczin kanssa siitä, että nämä tietopalvelun laskelmat ovat luotettavia,
ja voitteko silloin tunnustaa, että SDP:n vaihtoehdossa työllisyys kasvaa hallituksen vaih-
toehtoa enemmän. Oletteko tässä Zyskowiczin kanssa eri vai samaa mieltä?

Mutta, arvoisa puhemies, se, mihin ei ole saatu vastausta: Pääministeri Sipilä lupasi, että
tätä jakamatonta varaa voidaan käyttää. Lämpenisikö teidän sydämenne nyt heille, jotka tä-
män maan ovat rakentaneet? [Puhemies koputtaa] Aloitetaan askeleet täältä eduskunnasta,
rakennetaan paketti, jolla torjutaan eläkeläisköyhyyttä. Käännetään tämä suunta, jossa elä-
keläiset ovat köyhtyneet, rikkaat rikastuneet. Pidetään huoli, että kasvu kuuluu myös eläk-
keensaajille, heille, jotka tämän maan ovat rakentaneet. Aloitetaan se täältä eduskunnasta
jo tänä vuonna. [Puhemies koputtaa] Kävisikö tämä?

Puhemies Paula Risikko: Ja sitten ministeri Orpo, paikalta 3 minuuttia.

16.12 Valtiovarainministeri Petteri Orpo: Arvoisa puhemies! Kyllä meidän yhteinen
tehtävämme on torjua eläkeläisköyhyyttä. Meidän yhteinen tehtävämme on pitää huolta
siitä, että Suomi on hieno maa myöskin ikääntyville ihmisille, virkeille senioreille, palve-
lut pelaavat, me pystymme pitämään huolta Suomen eläkkeenmaksukyvystä.

Meidän eromme ajattelussa on se, että meidän täytyy tässäkin tapauksessa ensin saada
ne eläkevarat leivottua ja myöskin sitä kautta huolehtia tulevasta eläkkeenmaksukyvystä,
ja siihen me tarvitsemme sitä korkeata työllisyyttä. Me olemme tehneet sen varan puitteis-
sa, mitä meillä on, toimia: Olemme korottaneet takuueläkettä kolmeen otteeseen. Me olem-
me pitäneet huolta, että kun työn tekemisen verotusta on kevennetty, niin samat on viety
myöskin eläketuloon. Me laskimme perusvähennystä, mikä keventää myöskin pienituloi-
sen eläkeläisen verotusta.

Ennen kaikkea me olemme mielestäni hyvällä politiikalla ja 120 000 uudella työllisellä
pystyneet takaamaan hyvinvointiyhteiskunnan perustan — hyvinvointiyhteiskunnan pe-
rustan, joka takaa tuleville vuosikymmenille eläkkeenmaksukyvyn ja sen, että me pystym-
me pitämään huolta meidän eläkeläisistämme, takaamaan heille hyvän elämän. On aivan
absoluuttisen selvää, että se on näin. Se vaihtoehto ei voi olla se, että ensin luvataan sata-
nen ja sitten todetaan, että se onkin kolmekymppiä. [Riitta Myller: Vuodessa! — Välihuu-
33



Pöytäkirjan asiakohta PTK 114/2018 vp
toja sosiaalidemokraattien ryhmästä] Minusta se on vähän kevyttä heittelyä näin vakavas-
sa asiassa.

Arvoisa puhemies! Mitä tulee tähän 7 000 työlliseen, niin tässä on taas vähän sama lo-
giikka. Te lisäätte miljardeilla ja sadoilla miljoonilla julkisia menoja, [Timo Harakka: In-
vestointeja!] julkisia menoja, pysyviä menoja. Toki näin suuri julkisten menojen lisäys
tuottaa työllisyyttä. Jos me käytämme niitä varoja tulevaan kasvuun, kasvun ylläpitämi-
seen, kilpailukykyyn, dynaamiseen yhteiskuntaan, niitä työpaikkoja tulee paljon paljon
enemmän. [Timo Harakka: Investointeja!] Mutta rahoja ei voi käyttää tässäkään tapaukses-
sa ennen kuin ne ovat olemassa, niitä kun ei ole olemassa.

Vielä viimeisenä asiana, puhemies: Te, edustaja Rinne, ette vastannut tähän: Te puhuit-
te taas kauniisti ilmastonmuutoksesta, te lupasitte ilmastomarssilla ajaa alas fossiiliset tuet.
Te olette lisäämässä 20 miljoonaa nostamalla kattoon teollisuuden energiaveron palautuk-
sen ja sen lisäksi tuomassa voimalaitosveron, joka rokottaa päästötöntä energiatuotantoa:
tuulivoimaa, vesivoimaa ja ydinvoimaa. Tämähän toimii aivan päinvastaiseen suuntaan.
Voisitteko te puolestanne vastata tähän, kun teidän budjetistanne tässä tällä kertaa on ky-
se? Varmasti myöskin tiedätte sen, kun olette ollut valtiovarainministerinä, että niiden lu-
kujen pitää perustua johonkin. Esimerkiksi edustaja Ihalainen nosti esille tämän 300 mil-
joonaa, harmaa talous ja veronkierto, 16 miljoonan panoksella. Kun tiedän, että me toteu-
tamme tällä hetkellä ministeri Urpilaisen aikanaan alulle laittamaa hanketta veronkierron
estämiseksi — ja täydellä voimalla eilen täydentävässä lisättiin henkilötyövuosia tänne —
me teemme koko ajan, niin minun on vaikea uskoa, että tätäkään 300:aa miljoonaa saadaan
kasaan. [Timo Harakka: Tehän itse sanoitte niin kuukausi sitten!] Tai terveysvaikutteiset
verot: te tiedätte entisenä ministerinä, että se 100 miljoonaa on erittäin vaikea saada kasaan
siltä puolelta. Teidän budjettiesityksenne tulopohja on epämääräisellä pohjalla. Menopuo-
li kyllä pitää.

16.16 Antti Rinne sd (vastauspuheenvuoro): Arvoisa puhemies! Ministeri Orpo, minulla
oli hyvin yksinkertainen, selvä kysymys: kun pääministeri lupasi, että tätä jakamatonta va-
raa voidaan käyttää hyviin ideoihin, niin pidättekö hyvänä ideana sitä, että lähdetään täältä
eduskunnasta liikkeelle jo tänä vuonna näitten pienten eläkeläisten tulotasoa korjaamaan,
nostetaan köyhyydestä pikkuhiljaa se vähintään 55 000 eläkeläisköyhää?

SDP:n vaihtoehtobudjeteissa on kahtena vuonna peräkkäin ollut tämä 30 euron korotus,
nyt on kuusikymppiä menossa jo. Jos te vain lähdette meidän kanssamme mukaan, niin
tämä homma pelaa näin. [Naurua — Ben Zyskowicz: Eläkeläiset ovat saaneet jo kuus-
kymppiä!]

Arvoisa puhemies! Vielä tähän harmaaseen talouteen: Kun ministeri Orpo peräänkuu-
lutti niitä asioita, jotka voisivat toteuttaa käytännössä tätä tuloarviota, mitä on tehty, niin
totean, että sähköiset kassajärjestelmät teidän oman hallinnonalanne arvion mukaan toisi-
vat 120—140 miljoonaa euroa vuodessa lisää rahaa, pelkästään tämä. Veronumerot toisi-
vat lisää rahaa, jos laajennetaan esimerkiksi ravintola-alalle, majoitusalalle. Ottakaa näistä
kiinni, sieltä löytyy se 200 miljoonaa euroa.

16.17 Li Andersson vas (vastauspuheenvuoro): Arvoisa puhemies! Valtiovarainministe-
ri Orpo, te puhuitte kauniisti eläkeläisköyhyydestä, mutta tarkastelkaa niitä päätöksiä, mitä
tämä hallitus on tehnyt: Tehän olette leikanneet pienituloisilta eläkeläisiltä. Tämä hallitus
on leikannut kansaneläkeläisiltä, minkä lisäksi tämä hallitus on korottanut asiakasmaksuja
34



Pöytäkirjan asiakohta PTK 114/2018 vp
ja omavastuita tavalla, joka on iskenyt kaikista pahiten pienituloisiin, sairastaviin eläkeläi-
siin. Kuinka te kehtaatte puhua täällä eläkeläisköyhyyden torjumisen tärkeydestä, kun käy-
tännön päätökset ovat olleet tämänkaltaisia?

Samaten Orpo tässä puhui hyvinvointivaltion ja yhteiskunnan perustan tärkeydestä —
siis ministeri hallituksessa, joka on käyttänyt taloudellista liikkumavaraa veronkevennyk-
siin ja jättänyt käyttämättä näitä varoja tulevaisuuden kannalta aivan keskeisiin koulutus-
ja tutkimusinvestointeihin. Tämä on ollut teidän hallituksenne arvovalinta: käyttää sitä ta-
loudellista liikkumavaraa, mikä on ollut, tavalla, joka ei suinkaan vahvista hyvinvointival-
tion perustaa vaan päinvastoin murentaa sitä.

16.18 Pauli Kiuru kok (vastauspuheenvuoro): Arvoisa rouva puhemies! Täytyy vihreitä
kiittää ihan hyvästä, tärkeästä asiasta. Nostitte liikkumisen puheeksi, ja liikkuminenhan on
todella tärkeä asia: työvoiman pitää päästä liikkumaan, ihmisten pitää päästä liikkumaan
työpaikoille ja näin poispäin. Hallituksen tavoite on 250 000 sähköautoa vuoteen 2030
mennessä, ja ikään kuin tämän tavoitteen kanssa on linjassa vihreiden tavoite sähköauto-
jen vapautuksesta auto- ja ajoneuvoverosta.

Nyt kun esitätte tätä määräaikaisesti viidelle vuodelle, niin se on aika kova siirto, ja mie-
lelläni kuulisin valtiovarainministerinkin näkemystä siitä, minkälaiset vaikutukset tällä voi
olla markkinoihin, onko tämä oikea tapa, onko muita tapoja. Olen ymmärtänyt, että valtio-
neuvosto on joitain selvityksiä tekemässä, esimerkiksi talousarviossahan on jo nyt ja oli
viime vuonna latauspistokkeiden tuesta ja tällaisista asioista. Eli nyt tähän hieman lisää nä-
kemystä.

16.19 Johanna Karimäki vihr (vastauspuheenvuoro): Arvoisa rouva puhemies! Vihreil-
lä on tulevaisuuteen katsova budjetti, ja aivan oikein, kuten edustaja Kiuru totesi, siellä on
paljon ilmastonmuutoksen etenemistä hillitseviä toimia. Siellä on myös luonnonsuojelun
edistämistä. Panostamme lapsiin ja nuoriin, osaamiseen, koulutukseen, tulevaisuuteen. Pa-
lautamme päivähoidon jokaiselle lapselle. Kustannamme maksuttoman toisen asteen, jotta
nuorille löytyy tulevaisuudessa työtä.

Tulevaisuuden työ tässä budjetissa on todella keskeinen. Me esitämme perustulomallia,
ja me esitämme myös teidän massiivisten koulutusleikkaustenne paikkaamista yliopistoil-
le, tutkimukselle, ammattikoululle. [Sari Sarkomaa: Me on kyllä paikkailtu myös!] Jo nyt
varmasti näkyvät teidän tekemänne miljardin leikkaukset koulutuksesta. Ne näkyvät työl-
lisyyden heikkenemisenä, ja ne näkyvät viennin heikkenemisenä aivan varmasti hyvinkin
pian lähitulevaisuudessa, jolleivät jo nyt tänä päivänä, suhdanteista riippumatta. [Ben Zys-
kowicz: Eikö näy riittävästi, kun esitätte lisää työttömiä?]

16.20 Ari Jalonen sin (vastauspuheenvuoro): Arvoisa puhemies! Nämä liikenteen asiat
ovat kohtalaisen liki, ja kyllä tässä voisi pitää pitkänkin puheen siitä, että täällä on puolu-
eita, jotka esittävät polttoaineveron nostoa, täällä on puolueita, jotka esittävät lentoveroa,
ja monia muita, mutta kuitenkaan en ole ikävä kyllä nähnyt ammattidiesel-termiä — se ei
ole tullut vastaan missään — ja autoveron alentamista on ikävän harvassa paperissa. Eli
näistä voisi keskustella pitkään.

Kasvia kiitän tästä kyberturva-asiasta.
Mutta se, mistä olen huolissani, on tämä sama asia, mitä edustaja Rossi nosti esille. On

totta, että tämäkään hallitus ei saanut ensi vuodeksi täytettyä sitä parlamentaarisen ryhmän
35



Pöytäkirjan asiakohta PTK 114/2018 vp
300 miljoonan tavoitetta, mutta tätä ei ole mistään muualtakaan, ja nyt olen huolissani sii-
tä, pitävätkö tässä talossa syntyneet parlamentaariset päätökset. [Välihuutoja] Toivon, et-
tei valehdella tai käytetä väärää todistusta. Tällä vuodella on panoksia. Se ei ole nolla. Äl-
kää lausuko väärää todistusta. [Välihuutoja] Älkää lausuko väärää todistusta. [Puhemies:
Aika!] Ottakaa selvää.

16.22 Ville Skinnari sd (vastauspuheenvuoro): Arvoisa puhemies! Kiitos, edustaja Jalo-
nen, että etsimme totuutta, ja aluksi täytyy todeta, että on totta, että hallitus on valmis pa-
nostamaan liikennehankkeiden suunnitteluun. Kyllä, Turun tunnin juna, 40 miljoonaa —
onneksi olkoon, ministeri Orpo! [Keskustan ryhmästä: Hyvä, hallitus!] Mutta esimerkiksi
päärata: 1 miljoona. Se on se Suomen ydinverisuoni, jota te aiotte suunnitella 1 miljoonalla
eurolla. Mitä Bryssel ajattelee, kun se miettii tulevaa TEN-T-verkostoa? Tätäkö te heille
tarjoatte? Arvoisa ministeri, sen summan pitäisi olla 50 miljoonaa.

Tämän lisäksi kun katsotaan sitten sitä, aivan kuten edustaja Jalonen sanoi, että jos tässä
talossa jotain sovitaan, niin eikö olisi hyvä pitää siitä kiinni: SDP on edes lähempänä sitä
300:aa miljoonaa. Eikö se ole hyvä asia? Mutta mitä tapahtuu tulevalle hallitukselle? Se
joutuu laittamaan sinne 500 miljoonaa, jotta nämä perusväylät pysyisivät jotenkin kunnos-
sa.

Mitä mieltä olette, Orpo, voisitteko vielä lisätä suunnittelurahaa päärataan ja muihinkin
avainhankkeisiin?

16.23 Eero Reijonen kesk (vastauspuheenvuoro): Arvoisa puhemies! Työllisyyden pa-
rantamisen tulee olla seuraavan vaalikauden päätöksenteon keskiössä. Sillä pystytään
myös köyhyyttä parantamaan, ja se on tärkeä asia. Onkin ihmeellistä, että sosiaalidemo-
kraatit ovat lähteneet hyökkäämään juuri sen tahon kimppuun, joka on luonut uusia työ-
paikkoja Suomeen. Pienet yrittäjät ovat ottaneet kopin tästä yrittäjävähennyksestä, ja se nä-
kyy myös työllisyystilastoissa. Tämä on hämmästyttävä asia.

Toinen ihmeellinen asia minusta on se, että kun maakuntien elinvoiman näkökulmasta
tänä päivänä metsäteollisuus on hyvin keskeisessä roolissa, niin minä en saa selvää sosiaa-
lidemokraattien oikeasta linjasta, pystytäänkö hakkuita lisäämään vai eikö pystytä. Pu-
heenjohtaja Rinne mainitsi aikaisemmin, että pitää miljoona hehtaaria saada metsän alle,
mutta ette maininnut sitä, mahdollistaako tämäkään lisähakkuut, koska me tarvitsemme
lisähakkuita, että pystymme työllistämään myös siellä teollisuuslaitoksissa ihmisiä. [Puhe-
mies koputtaa] Minkä teollisuuslaitoksen laitatte kiinni ensimmäisenä?

16.24 Antti Rinne sd (vastauspuheenvuoro): Arvoisa puhemies! Jäi vastaamatta äsken
ministeri Orpolle liittyen näihin veromuutoksiin, jotka liittyvät voimalaitosveroon, ja sit-
ten tähän energiaveron palautuksen muutoksiin.

Voimalaitosvero on tarkoitettu veroksi niille ylisuurille syöttötariffeille, jotka liittyvät
vanhoihin tuulivoimapäätöksiin. Tämä on ollut meillä vaihtoehtobudjetissa useamman
kerran täällä; olette kuullut tämän selityksen varmaan aikaisemmin.

Sama koskee tätä 20:tä miljoonaa euroa, joka liittyy energiaveron palautuksiin. Siellä on
lähtökohta se, että mennään energiaveron palautuksissa pikkusen ylöspäin sinne EU:n
määrittelemälle tasolle mutta aletaan muuntaa sitä veroa pikkuhiljaa tämmöiseksi innova-
tiiviseksi vientiveroksi, jossa puhdasta teknologiaa viedään eteenpäin. Tämä löytyy näistä
meidän papereistamme. Olkaa hyvä ja lukekaa.
36



Pöytäkirjan asiakohta PTK 114/2018 vp
16.25 Laura Huhtasaari ps (vastauspuheenvuoro): Arvoisa puhemies! Ministeri Orpo
sanoi, että 100:nkin miljoonan euron löytäminen on erittäin haastavaa. Kannattaa kaivaa
esiin perussuomalaisten hallitusohjelmaan liittämä maahanmuuton 80-kohtainen ohjelma,
jolla aikanaan laskettiin saatavan noin miljardin euron verran säästöjä.

Ruotsalaiselle keskituloiselle jää käteen 200 euroa enemmän kuin suomalaiselle keski-
tuloiselle. Se, että elintasoa nostetaan, tarkoittaa sitä, että rahaa jää kulutukseen. Tämä luo
kasvualustaa yrityksille, ja joistain niistä yrityksistä tulee myös vientiyrityksiä. Kysyisin
nyt Orpolta: Minkä takia me emme ota mallia Ruotsista niissä asioissa, missä Ruotsi on on-
nistunut? Minkä takia me otamme mallia vain niissä asioissa, kuten maahanmuutossa, jois-
sa Ruotsi on surkeasti epäonnistunut?

Toinen varapuhemies Tuula Haatainen: Vastauspuheenvuoro, ministeri Orpo, 2 mi-
nuuttia.

16.26 Valtiovarainministeri Petteri Orpo (vastauspuheenvuoro): Arvoisa rouva puhe-
mies! Voisin liikennekysymyksiin käyttää tämän puheenvuoron.

Tämä hallitus teki ensimmäisenä hallituksena korjausvelan purkamissuunnitelman,
käytti siihen 600 miljoonaa euroa. [Markku Rossi: Melkein miljardin!] Te tiedätte tämän,
edustaja Skinnari, arvostamani edustaja, erittäin hyvin. Se korjausvelkaohjelma plus pe-
rustienpidon rahat plus hankkeet on huomattavasti suurempi summa meidän liikenneverk-
koon kuin esimerkiksi viime hallitus käytti. Se lienee suurimpia summia, mitä koskaan on
Suomessa käytetty.

Nyt on kyse siis alkuvuoden ajan rahoituksesta korjausvelan purkamiseen. Varsinaiseen
budjettiesitykseen tulee 50 miljoonaa lisärahoitusta perustienpitoon ensi vuodelle, ja kun
hallitusohjelmaneuvottelut käydään keväällä, niin siitä on sitten hyvä jatkaa. Mutta kun
korjausvelan purkuun mitä todennäköisimmin tarvitaan niin sanotusti omaisuustuloja, ne
ovat niin suuria rahoja, että minusta olisi vastuutonta sitoa tulevan hallituksen käsiä, vaan
meillä on parlamentaarinen tahto. Me rakennamme sen sillan 50 miljoonan euron lisära-
hoituksella, ja siitä seuraava hallitus jatkaa ja tekee oman korjausvelan purkusuunnitel-
man, kyllä, kunnioittaen parlamentaarista tahtoa. Siitä mekin olemme lähteneet.

Ilmeisesti te ette pidä tunnin junasta. Minun täytyy sanoa, että minä pidän tunnin junas-
ta, pääradasta ja itäradasta. [Sosiaalidemokraattien ryhmästä: Mistä rahat päärataan?] Me
yritämme tällä hetkellä muun muassa valtiovarainministeriön ja liikenneministeriön työ-
ryhmässä löytää rahoitusratkaisuja, joilla pystytään rahoittamaan nämä suuret kansalliset,
strategiset raidehankkeet, jotka ovat myöskin ilmastoteko. Mutta mitkään budjettirahat
maailmassa eivät tähän riitä — paitsi demareitten budjettirahat riittävät kyllä varmaan tä-
hänkin — ilman, että me löydämme budjetin ulkopuolista rahoitusta näitten toteuttami-
seen. [Pia Viitanen: Tehdään erilaisia veroratkaisuja!] Jos me pystymme nämä isot, strate-
giset hankkeet hoitamaan, niin silloin meillä on varaa hoitaa maakunnallisia hankkeita,
korjausvelkaa ja perustienpitoa. [Sosiaalidemokraattien ryhmästä: Mitä ylimielisyyttä!]
Minusta tämä on aivan selkeä kysymys — ja minusta tuo ylimielisyyden huutelu alkaa
mennä jo ylimielisyyden puolelle. [Naurua kokoomuksen ryhmästä]

16.28 Pekka Haavisto vihr (vastauspuheenvuoro): Arvoisa puhemies! On todella tär-
keää, että puhumme nyt joukkoliikenteestä ja rataratkaisuista myöskin suhteessa ilmaston-
muutokseen. Tiedämme kaikki, että jos haluamme siihen 1,5 asteen tavoitteeseen — pitää
37



Pöytäkirjan asiakohta PTK 114/2018 vp
ilmastonmuutoksen siinä — joudumme myöskin liikennejärjestelmäämme muuttamaan.
Mielestäni se, mitä ministeri Orpo juuri sanoi, että joudumme ehkä kehittämään uusia ra-
hoitusratkaisuja muun muassa näihin isoihin ratahankkeisiin — katsotaan vain, miten Fi-
navialla ja muualla on näitä malleja tehty — on seuraavan hallituksen hyvin tärkeä tehtä-
vä, miettiä, millä isot ratahankkeet saadaan liikkeelle ja nopeutetussa aikataulussa.

Edustaja Kiuru nosti esille vihreiden vaihtoehtobudjetista myöskin tämän sähköautojen
verotuen, autoveron laskun tai vapautuksen näiltä osin, jotta saataisiin tämä nopea liiken-
nevälineiden muutos liikkeelle, ja mielestäni tämäntyyppisiä keinoja tarvitaan, jotta saatai-
siin nopea ilmastonmuutokseen vastaavuus myöskin liikenteen puolella aikaan. Tässä tar-
vitaan nyt vähän luovuutta ja uusia ratkaisuja.

16.29 Kristiina Salonen sd (vastauspuheenvuoro): Arvoisa puhemies! Ottaen huomioon,
että vuosikausia tässä maassa on tehty sote-uudistusta ja että vieläkään maan sosiaali- ja
terveyspalveluiden osalta kukaan ei tunnu tietävän oikein mitään sen suunnasta, yllättävän
vähän niistä palveluista on puhuttu tämän kaksituntisen aikana. Arjen todellisuus näyttäy-
tyy kuitenkin ihmisille edelleen vaikeutena päästä lääkäriin tai saada tarvitsemiansa van-
huspalveluita tai lapsiperheiden ahdinkona. SDP panostaisi tässä ja nyt siihen, että ihmiset
pääsevät hoitoon. Me esitämme tuhatta lääkäri- ja hoitajatehtävää lisää peruspalveluihin.
Me kiristäisimme määräaikoja hoito- ja hoivatakuissa — esimerkiksi kotihoidon palvelui-
hin on päästävä nykyistä nopeammin. Lisäksi poistaisimme asiakasmaksut terveyskeskuk-
sen lääkärin ja hoitajan vastaanotoista. Nämä ovat sote-sopan keskellä selkeitä panostuk-
sia ihmisten terveyteen ja hyvinvointiin.

16.31 Anders Adlercreutz r (vastauspuheenvuoro): Ärade talman! Äsken puhuttiin juna-
liikenteestä, ja tunnin junahan on, sanotaan nyt, hohdokas projekti. Tunnin juna kuulostaa
paljon paremmalta kuin tunnin ja 27 minuutin juna, joka taitaa olla se nopein aika, millä
nykyajan nopeimmalla kalustolla päästäisiin Helsingistä Turkuun sillä rataosuudella. Pa-
nostamalla rantarataan saataisiin sen sijaan huomattavasti pienemmällä panostuksella vas-
taavat edut. Kysyisin ministeriltä: missä määrin olette hallituksen sisällä arvioineet näitten
hankkeiden tuotos—panos-suhdetta keskenään? Vaikka nyt valtiovarainministeri olette-
kin.

Edustaja Huhtasaari puhui Ruotsista. Ruotsissahan on poistettu käytöstä EU:n ja Etan
ulkopuolisen työvoiman tarveharkinta. Siellä on myöskin huomattavasti helpompi siirtää
sukupolvenvaihdoksessa yritystoimintaa seuraavalle sukupolvelle. Näillä molemmilla on
ollut hyvä vaikutus sekä työllisyyteen että yrittäjyyteen noin yleensä. Sen lisäksi me olem-
me ehdottaneet monenmoista muuta panosta, [Puhemies: Aika!] joilla saataisiin työllisyys
kasvuun. Oletteko perehtynyt näihin?

16.32 Markku Rossi kesk (vastauspuheenvuoro): Arvoisa rouva puhemies! Pyysin aikai-
semmin puheenvuoroa edustaja Lindtmanin puheenvuoron johdosta, kun hän sanoi, että
hallituksella pitäisi olla oma pesä ensin kunnossa, viitaten näihin liikennemäärärahoihin.

Arvoisa puhemies! Valtiovarainministeri Orpo tuossa totesi aivan oikein juuri tuon ti-
lanteen. Hallitushan on panostanut tällä vaalikaudella itse asiassa yhteensä liki miljardi eu-
roa perusväylänpidon korjaukseen ja on pystynyt ainakin pysäyttämään 2,5 miljardin eu-
ron korjausvelan kasvun ja paikoin jopa alentamaan sen määrää. Tämän hallituskauden
päätöksillä mennään edelleenkin pitkälle tulevaa vuotta, niillä korjausinvestoinneilla, jot-
38



Pöytäkirjan asiakohta PTK 114/2018 vp
ka ovat siirtymässä ja siirtyvät tältä vuodelta, joten voi sanoa, että tämän hallituksen oma-
tunto on kyllä puhdas tässä asiassa. 

Edustaja Lindtman, teidän puolueenne oltua viimeksi hallituksessa Suomen tiet olivat
retuperällä, rautateillä myöhästeltiin, radat eivät olleet kunnossa ja näin edelleen. Sen
vuoksi kyllä olen mielelläni kuulemassa, että te olette myös sitoutumassa ensi vaalikaudel-
la riippumatta siitä, ketkä ovat hallituksessa, siihen parlamentaarisen työryhmän yhteiseen
tahtotilaan, [Puhemies koputtaa] että tätä määrärahaa voidaan korottaa.

16.33 Antti Lindtman sd (vastauspuheenvuoro): Arvoisa puhemies! Lyhyt kysymys,
edustaja Rossi: kelpaako ensi vuodelle 100 miljoonaa lisää perusväylänpitoon? Voitteko
vastata heti?

16.33 Markku Rossi kesk (vastauspuheenvuoro): Arvoisa rouva puhemies! Kelpaisi
vaikka enemmänkin. Itse esitin parlamentaarisessa työryhmässä, että vähintään 300 mil-
joonaa — siis vähintään. Se oli se minun esitys, mikä oli siellä. Kysymys on tietysti aina
koko hallituskauden linjasta ja budjetista, minkä viime kädessä valtiovarainvaliokunta
omalta osaltaan tulee hyväksymään. Kaikki hyvät liikenne-esitykset, -parannukset totta kai
kelpaisivat meille. On pidettävä myös kiinni julkisen talouden vakaudesta [Pia Viitanen:
Eli ei kelpaa!] ja meidän budjettikirjan tasapainosta. Tämä on se ongelma, joka liittyy nyt
sitten ensi vuoden eksaktiin budjettiin ja teidän lisäykseenne. Mutta nyt on kysymys seu-
raavasta hallitusohjelmasta ja sen liikennepoliittisesta linjasta, kuten hyvin tiedätte. [Timo
Harakan välihuuto — Ben Zyskowicz: Kuka tarjoaa enemmän?]

16.34 Antti Lindtman sd (vastauspuheenvuoro): Arvoisa puhemies! Nyt tuosta ei ihan
käynyt ilmi, onko se vastaus ”kyllä” vai ”ei” vai onko se vaarinhousut siitä väliltä. Mutta
haluan tulkita positiivisesti, ymmärrän, että ainakin keskustassa olisi halua sille, että tähän
SDP:n esitykseen ensi vuoden perusväylänpidon määrärahojen lisäämiseksi tartuttaisiin.
Mutta ehkä tämä riittää, luulen, että katselijat ja kuulijat osaavat tehdä tästä oikean johto-
päätöksen.

Arvoisa puhemies! Olisi hyvä, että keskustelu menee eteenpäin. Se, mikä tässä on jää-
nyt vähemmälle huomiolle, on se, että yksi iso kannustin ja iso vaikutus sille, miksi SDP:n
vaihtoehdon työllisyysarviot ovat todella positiivisia, on työhön kannustaminen esimerkik-
si tällä työtulotuella. Eli nimenomaan sinne, missä on kaikkein suurin rajaveroaste siirtyä
esimerkiksi sosiaaliturvalta työhön, juuri satsaisimme, siellä lisäisimme kannustamista.
Kelpaako tämä teille?

Arvoisa puhemies! Kun tässä tämä kokoomuksen ympäristölinja jäi vähän epäselväksi
eikä korkeasti kunnioitettu edustaja Salolainenkaan ole paikalla, niin kelpaako tämä kip-
siohjelman laajentaminen merkittävästi [Puhemies koputtaa] ensi vuodelle? Olisiko se
myös [Puhemies: Aika!] malli, joka kelpaisi kokoomukselle?

16.35 Arto Satonen kok (vastauspuheenvuoro): Arvoisa puhemies! Pidän myös erittäin
tärkeänä, että nämä isot raideliikennehankkeet saadaan eteenpäin, ja erityisen tärkeää on
se, että päärata saadaan TEN-T-ydinverkkoon ja sitä kautta myös eurooppalaisen rahoituk-
sen piiriin.

Mutta tätä vaihtoehtobudjettimenettelyä voisi sillä tavalla vielä kehittää, että arvioitai-
siin myös ne puolueiden aiemmin ottamat kannat. Nyt kun me tiedämme, että Etla on ker-
39



Pöytäkirjan asiakohta PTK 114/2018 vp
tonut, että yli 50 000 työpaikkaa on tullut hallituksen tekemillä linjauksilla, lähes kaikkia
niitä täällä vasemmisto-oppositio on arvostellut tai vastustanut äänestämällä. Jos nämä
asiat otettaisiin huomioon, niin te aloittaisitte jo niin paljon takamatkalta siinä, mikä on
työllisyystilanne, mikä on valtion verotilanne, että vaikka te lopettaisitte koko Suomen
Pankin ja Sitran, niin rahat eivät riittäisi mihinkään.

Perussuomalaisilta haluaisin vielä kysyä siitä, että kun te haluatte EU-jäsenmaksusta
säästää 300 miljoonaa euroa ja viime vuonna nettomaksu oli 275 miljoonaa euroa, niin
onko se asia nyt sitten sillä tavalla, että te uskotte, että jäsenmaksupalautuksia voi saada
enemmän kuin mitä sinne on maksettu. Vai aiotteko te lähteä [Puhemies koputtaa] pois Eu-
roopan unionista ja uskotte, että saadaan vielä rahaa mukaan, kun lähdemme pois? [Nau-
rua]

16.37 Mika Niikko ps (vastauspuheenvuoro): Arvoisa puhemies! Kyllä hallituksella on
hyviä hankkeita monessa suhteessa. Ei pidä moittia niitä, mitkä ovat hyviä hankkeita.

Mutta haluaisin nostaa vielä tämän oikeudenmukaisuuden paketin esille. Elikkä perus-
suomalaiset kuitenkin haluaisivat oikeudenmukaisuutta niille vähävaraisille, joita Suomes-
sa kuitenkin on. Kaikki eivät ole, valtiovarainministeri, päässeet nauttimaan tästä talous-
kasvusta ja työllisyyden kasvusta. Meillä on edelleenkin hyvin paljon ihmisiä, jotka elävät
niin vähillä varoilla, että he ovat viikoittain leipäjonoissa tuolla kaduilla. Heitä on arvioi-
den mukaan jopa 25 000 ihmistä joka viikko. Minä toivoisin, että hallituksella olisi näin
joulun alla hiukan sydäntä heitä kohtaan ja jollakin tavalla tasaisitte heidän apuaan siten,
että ne järjestöt voisivat jatkaa työtä, ja osoittaisitte sinne jonkun verran määrärahoja jou-
lurahoista.

Valtiovarainministeriltä olisin kysynyt siitä, kun SDP haluaisi osinkoverosta vapautet-
tuja yhteisöjä lähdeveron piiriin ja tämä koskisi myös työeläkeyhtiöitä ja sijoitusrahastoja
ja ammattiyhdistyksiä. Kysyn: Jos nämä työeläkeyhtiöt joutuisivat osaltaan maksamaan
tätä 400:aa miljoonaa euroa lähdeverona, niin johtaisiko osinkojen verottaminen siihen,
[Puhemies: Aika!] että se pienentäisi eläkeyhtiöiden tuottoja? Tämänkö maksaisivat sitten
työntekijät joko pienempinä eläkkeinä [Puhemies: Aika!] tai suurempina eläkemaksuina?
Kummin päin siinä kävisi?

16.38 Timo Harakka sd (vastauspuheenvuoro): Arvoisa puhemies! On ilo saada vastata
edustaja Niikon kysymykseen. Tämä on ensinnäkin selvitetty eläkeyhtiöiden kanssa, ja ky-
seessä on vain 40 miljoonan euron summa, joka on täysin mitätön verrattuna siihen 27 mil-
jardin euron rahavirtaan, joka eläkeyhtiöiden läpi menee. Toisin sanoen tämä ei vaikuta
eläkemaksuihin mitenkään.

Mutta nyt kun pääsin kertomaan tästä aiheesta, niin eikö ole erinomainen ajatus se, että
kun jokainen meistä piensijoittajista maksaa 25,5 prosenttia osinkoveroa mutta suurten si-
joittajien — ulkomaiset sijoittajat, jotka omistavat yli puolet Helsingin pörssistä, säätiöt,
yleishyödylliset yhdistykset, rahastot, mukaan lukien myös ammattiyhdistysliike — ve-
roprosentti on pyöreä nolla, [Mika Niikko pyytää vastauspuheenvuoroa] niin tätä veropa-
koa ja tätä veroporsaanreikää tilkitäksemme ansaitsisimme edustaja Arhinmäen siteeraa-
miin 13 miljardin euron osinkoihin suhteutettuna noin 400 miljoonaa euroa ilman, että ta-
loudellinen toiminta mitenkään vahingoittuu? [Puhemies: Aika!] Sen sijaan verosuunnitte-
lu hiukan hankaloituu.
40



Pöytäkirjan asiakohta PTK 114/2018 vp
16.39 Hanna-Leena Mattila kesk (vastauspuheenvuoro): Arvoisa puhemies! Haluan pa-
lata vielä viime vappuun, jolloin Antti Rinne lupasi 100 euron korotuksen alle 1 400 euroa
kuussa saaville eläkeläisille. Puhe oli varmasti mukavaa kuultavaa, mutta oliko laskettu,
mitä tämän toteuttaminen tulisi maksamaan? Hintalappu tälle sataselle on nimittäin 1,4
miljardia euroa. Koska keskusta on vastuullinen puolue niin puheiltaan kuin teoiltaan, ha-
luaisimme sosiaalidemokraattien kertovan suomalaisille, millä tavalla tämä vappusatanen
olisi rahoitettu. Tämänkaltaiset ehdotukset nimittäin murentavat uskottavuutta myös muil-
ta budjettiehdotuksiltanne. [Timo Harakka: Tähän on jonkun vastattava!]

16.40 Sari Sarkomaa kok (vastauspuheenvuoro): Arvoisa rouva puhemies! Sosiaalide-
mokraateille vastaan Itämeren suojelusta, että juuri valtiovarainministeri Petteri Orpon
pyynnöstä hallitus valmisteli Itämeri-ohjelman. 15 miljoonaa euroa on ensi vuoden budje-
tista historiallisen suuri määrä, ja on tärkeää, että sitä käytetään kipsiin ja siihen, että vä-
hennetään päästöjä Itämereen.

 On, rouva puhemies, mainiota, että käymme läpi näitä vaihtoehtobudjetteja ja karmai-
sevia lukuja: Vihreät: 21 000 työpaikkaa vähemmän, eikä edes edustaja Haavisto vaivau-
du vastaamaan, miksi näin esitetään. [Satu Hassi: Ja koulutuspanostusta!] Ja sosiaalidemo-
kraatit, kun katsomme teidän lukujanne, niin luvut eivät täsmää. Katsotaanpa koulutusta:
Koulutuslupauksen luvut eivät täsmää. Te toteatte, että 20 miljoonaa ja saataisiin oppivel-
vollisuuden pidentäminen. Kuntaliitto on laskenut yli 100 miljoonaa, vasemmistoliitto 85
ja vihreät 80. Tietopalveluako te tästä syytätte? On sanottava, että unelmahöttöä on teidän
koulutuslupauksenne, ja pidän sitä aika koulutusvihamielisenä, että lupaatte kaikkeen ra-
haa ja sitten koulutukseen ei oikein näytä jäävän euroakaan. Olennaista on se, [Puhemies
koputtaa] että me teemme toimia sen eteen, että varhaiskasvatuksesta ja perusopetuksesta
jokainen nuori saa sellaiset taidot, [Puhemies: Aika!] että ne kantavat toisella asteella. Tä-
hän hallitus panostaa. [Puhemies koputtaa] Ensi vuoden budjetissa... [Puhemies keskeyt-
tää puheenvuoron puheajan ylityttyä]

16.41 Olavi Ala-Nissilä kesk (vastauspuheenvuoro): Arvoisa puhemies! Tämä suuri kuva
on tietysti tärkeä tässä muistaa. Minusta sellaisten puolueiden, jotka ovat kaatamassa so-
tea, vaihtoehtobudjetti ei ole uskottava, koska se toisi miljardien aukon. [Pia Viitasen vä-
lihuuto] — Miljardien aukot on siinä ensi vuonna, mutta jatkossa.

Toinen suuri kuva on se, että jokainen työllisyysasteprosentti tuo, niin kuin edustaja Ju-
hantalo mainitsi, 1,4 miljardia liikkumavaraa julkiseen talouteen. 4 prosenttiyksikköä tuo
5,6 miljardia liikkumavaraa, ja se on erittäin tärkeää. Myöskin muut uudistukset ovat tär-
keitä. Me emme pääse juustohöyläämällä enää eteenpäin, vaan tarvitaan näitä rakenteelli-
sia uudistuksia, joissa on kysymys miljardien säästöistä. Minä ymmärrän, että vasemmisto
ei tätä tarjoa. Valitettavasti SDP:n tulopuoli — tutkin sen — on höttöä. Emme voi joka
vuosi Sitraa ryöstää emmekä Suomen Pankkia, joka on itsenäinen järjestelmä. EKP-järjes-
telmässä ei voi yksittäinen jäsenvaltio mennä sanomaan, mitä sieltä pitää tulouttaa valtion
budjettiin. Se on laitonta. Miksi te esittelette laittomia ratkaisuja täällä eduskunnassa?

16.42 Simon Elo sin (vastauspuheenvuoro): Arvoisa rouva puhemies! SDP haluaa sinän-
sä varmasti vilpittömästi toisen asteen maksuttomaksi ja oppivelvollisuuden pidemmäksi.
Siihen arvioitte käyttävänne 20 miljoonaa euroa, mutta jopa tässä omassa varjobudjetissan-
ne toisaalta toteatte, että sen hintalappu olisi 100 miljoonaa. Ei tässä nyt kaikki täsmää.
41



Pöytäkirjan asiakohta PTK 114/2018 vp
Kyllähän tällä tietysti Skepsis ry:n Huuhaa-palkinnon voi saada, mutta ei välttämättä ääniä
vaaleissa.

Tämä hallitus, sinistenkin aloitteesta, on tehnyt jo oppimateriaalilisän vähävaraisille. Se
on sitä kohdentamista, mitä tällaisissa kysymyksissä pitää tehdä. En minä ymmärrä, miksi
niille vuorineuvostenkin lapsille pitää saada maksuton koulumateriaali. Eikö ole nimen-
omaan järkevämpää täsmentää sinne vähävaraisille? Ja näin on toimittu.

Perussuomalaisten osalta täytyy sanoa, että tässä on tullut aikaisemmin tämän säilöön-
oton hinta, 650 miljoonaa. Edustaja Satonen toi esille EU-jäsenmaksun, ja kolmantena on
vielä tämä eläkeläisten puoliväli-indeksi, josta sanotte täällä, että haluaisitte siihen muut-
taa. Teillä ei ole mitään hintalappua tällekään. Jo kolme asiaa näin lyhyellä katsannolla
löytyy teiltä. Täysin pohja mennyt varjobudjetilta.

16.44 Pilvi Torsti sd (vastauspuheenvuoro): Arvoisa puhemies! SDP:n pitkä linja on se,
että koulutuspolitiikka on pitkäjänteistä, sen vaikutuksia arvioidaan ja sitä tehdään tutki-
muksen pohjalta. Siksi olemme tehneet Osaamispolku 2030:n, investoivan kokonaisuu-
den, ja siksi katsomme nimenomaan jo 2030-luvulle koko koulutuspolitiikassa. Ja yksi uu-
distus osana tätä on todella sellainen, jonka voisi toteuttaa jo ensi vuodesta eteenpäin, ja se
on se talouspolitiikan arviointineuvoston tärkeimmäksi koulutuspoliittiseksi uudistuksek-
si nostama oppivelvollisuuden laajentaminen.

Mitä tulee tähän hintalappuun [Ben Zyskowicz: Kansanedustajien lapsille pitää saada il-
maiset kirjat!] — voisiko edustaja Zyskowicz kuunnella? — on tietenkin niin, että kun
aloitetaan joku koulutuspoliittinen uudistus, me vaikkapa aloitimme peruskoulun pohjoi-
sesta etelään, niin tässä tietenkin aloitetaan ikäluokka kerrallaan ja lukuvuoden alusta, eli
tässä tapauksessa tämä oppivelvollisuus tietenkin laajenisi ensi elokuusta eteenpäin, ja kyl-
lä se hintalappu tulee sitten, kun meillä kaikki ikäluokat elikkä kolme vuosikurssia ovat
mukana, sinne noin 100 miljoonan joukkoon, mutta ei se tietenkään heti ensi elokuussa sel-
laista budjettia tarvitse. [Timo Harakka: Oliko tämä niin vaikeaa?]

16.45 Hannu Hoskonen kesk (vastauspuheenvuoro): Arvoisa rouva puhemies! Tämä
metsäpolitiikka on varsin mielenkiintoista. Kun edustaja Antti Rinne esitteli Rinteen mal-
lia metsäpolitiikassa, 72,4 miljoonaa mottia hakkuuta eikä yhtään yli, niin se nyt on päi-
vänselvää, että joka ainoa motti on varattu nykyiselle teollisuudelle, sahoille ja sellutehtail-
le. Yhtään mottia ei siitä enää minnekään muuanne riitä. Meillä on vuosikymmenten saa-
tossa tehty valtavat hakkuusäästöt oikealla metsänhoidolla, ja nyt sitten niitä ei saisi käyt-
tää.

Kannattaa kaikkien tällaisten hokkuspokkustemppujen puhujien muistaa, että metsien
käyttö tänä päivänä on globaalia bisnestä. Jos me jätämme metsämme hoitamatta, silloin
tähän maahan tuodaan puuta laivalla jostakin muualta, pahimmillaan Afrikan maissa sade-
metsiä hakataan ja työnnetään laivalla tänne. Se on tämän järjettömän politiikan syytä, jos
me itse emme hoida metsiämme ja sitten annamme muualla maailmassa metsien tuhoutua.
Meillä on omat metsät, jotka on pidetty hyvässä kunnossa, ja sitten on rakennettu tähän
maahan metsäteollisuutta. En ymmärrä, että demareitten nykyinen metsälinja on tämä.
[Puhemies koputtaa] Kauas on siitä kadottu, mitä aikanaan oli.

16.46 Sami Savio ps (vastauspuheenvuoro): Arvoisa puhemies! Täällä eräs edustaja äs-
ken kysyi, kuinka perussuomalaiset rahoittaisivat muun muassa esittämämme pieni- ja kes-
42



Pöytäkirjan asiakohta PTK 114/2018 vp
kituloisia eläkeläisiä koskevan puoliväli-indeksin käyttöönoton. Nyt täytyy kyllä tässä to-
deta, että tämä rahoitushan ei tule valtion varoista, se tulee eläkeyhtiöiden varallisuudesta,
jota on yli 200 miljardia euroa ja joka jatkuvasti kasvaa miljardeittain. Mikäli näin tehtäi-
siin, hyötyjiä eivät olisi pelkästään eläkeläiset vaan myös yhteiskunta verotulojen kasvun
myötä.

Mutta se, miksi alun perin pyysin puheenvuoron, on tämä asia: Edustaja Niikko otti
aiemmin esille ruoka-apujärjestöjen tuen leikkauksen, jonka hallitus teki viime jouluna. Pi-
dämme erittäin tärkeänä sen palauttamista. Lisäksi perussuomalaisten vaihtoehtoon sisäl-
tyy muun muassa omaishoitajien aseman vahvistaminen. Vaikka omaishoitajat eivät tee
tärkeää työtään, hoida läheisiään, rahan takia, niin omaishoitajien taloudellista asemaa tu-
lee ehdottomasti vahvistaa. Onko hallitus [Puhemies koputtaa] valmis ryhtymään toimen-
piteisiin omaishoitajien aseman parantamiseksi [Puhemies: Aika!] ja ruoka-apujärjestöjen
tukemiseksi?

16.47 Pekka Haavisto vihr (vastauspuheenvuoro): Arvoisa puhemies! Edustaja Sarko-
maa, joka näyttää jo poistuneen salista, vielä provosoi minua, kun sanoi, että en ole vastan-
nut, kun olin mielestäni jo kaksi kertaa vastannut Zyskowiczille samaan kysymykseen.
[Ben Zyskowicz pyytää vastauspuheenvuoroa] En tiedä, olenko vastannut hyvin, mutta
olen sanonut, että tässä tilanteessa, jossa meillä on köyhyyttä, meidän on tehtävä jotakin
näiden köyhien ihmisten eteen. Vihreiden vaihtoehtobudjetissa on esitetty muun muassa
työttömän peruspäivärahan korotusta, mikä mielestäni on oikein työttömien perheitä aja-
tellen.

Nyt sitten kun katsotaan tästä eteenpäin, niin tiedämme kaikki, että meidän sosiaalitur-
vamme on oltava kannustavampaa, ja toivottavasti seuraavan hallituksen aikana päästään
niihin reformeihin, joista vihreät ovat paljon puhuneet sosiaaliturvan kannustinloukkujen
ja sen osalta, että kaiken työn vastaanottaminen olisi kannustavaa. Olen aikaisemmin aja-
tellut, että kokoomuskin olisi tätä mieltä. En enää tiedä, mitä mieltä he ovat, kun näin ko-
vasti kritisoidaan sitä lähtökohtaa, joka vihreillä näissä kysymyksissä on. [Ben Zysko-
wicz: Kohta kuulette!]

Köyhyys voitetaan, mutta samaan aikaan on pidettävä huolta siitä, että meidän sosiaali-
turvajärjestelmäämme uudistetaan kannustavaan suuntaan.

16.48 Li Andersson vas (vastauspuheenvuoro): Arvoisa puhemies! Kun erityisesti ko-
koomuksen edustajat nyt ovat innostuneet puhumaan näistä tietopalvelun laskelmista ja tu-
loksista, niin haluan nostaa myöskin sellaisen luvun esille kuin 58 000. Se on se määrä ih-
misiä, jotka vasemmistoliiton vaihtoehdossa nousevat köyhyysrajan yläpuolelle johtuen
siitä, että me olemme valmiita myöskin tekemään panostuksia sosiaaliturvan parantami-
seen kaikista pienituloisimpien osalta.

Täällä edustaja Ala-Nissilä sanoi aikaisemmin, että juustohöylällä ei enää pärjätä, mutta
nimenomaan juustohöyläähän käytetään edelleen ensi vuonna kaikista pienituloisimpien
suomalaisten osalta, sillä sosiaaliturvan indeksijäädytykset pidetään voimassa, vaikka
työllisyys ja taloustilanne ovat kehittyneet parempaan suuntaan ja vaikka pääministeri jopa
itse pohti lehtihaastatteluissa, että tulikohan leikattua liikaa.

Eli tämä on se keskeinen arvovalintaero vasemmiston ja myöskin vihreiden sekä halli-
tuksen välillä. Me olemme valmiita panostamaan rahaa pienituloisten toimeentulon paran-
43



Pöytäkirjan asiakohta PTK 114/2018 vp
tamiseksi ja köyhyyden vähentämiseksi, [Puhemies koputtaa] toisin kuin kokoomus, joka
vain ilkkuu näille panostuksille.

16.49 Ben Zyskowicz kok (vastauspuheenvuoro): Arvoisa rouva puhemies! Edustaja An-
dersson moitti tietopalvelun laskelmia, [Li Andersson: Enkä moiti!] kun ne osoittavat, että
vihreiden vaihtoehtobudjetti tuottaa 21 000 työtöntä lisää ja vasemmistoliiton vastaava
tuottaa 13 000 työtöntä lisää. Mutta tietopalvelun laskelmat kelpaavat, kun ne kertovat, että
58 000 ihmistä vähemmän on köyhyydessä, jos vasemmistoliiton varjobudjetti toteute-
taan. Enkä epäile sitä, koska totta kai satojen miljoonien laittaminen tulonsiirtoihin tuottaa
tulosta.

Mitä sitten tulee näihin vihreiden antamiin vastauksiin, ensinnäkin on niin, että varhais-
kasvatusmaksujen alennus on mukana näissä tietopalvelun laskelmissa. Toiseksi on niin,
että ei voi samanaikaisesti sanoa, että haluamme parantaa työttömien asiaa nostamalla työt-
tömien päivärahoja, mutta samalla sitten lisätä työttömien määrää. Siinä nyt ei ole hirveäs-
ti logiikkaa.

Ja sitten SDP:n harmaasta taloudesta. Edustaja Ihalainen, sovitaanko semmoinen diili,
että me panisimme sen 20 miljoonaa, jota esitätte, ja te lupaatte 300 miljoonaa takaisin?
Annatte omavelkaisen takauksen sille vaikka Teollisuusliitolta, joka on tunnetusti vakava-
rainen. Minä olen valmis tämmöiseen kauppaan vaikka heti.

16.51 Lauri Ihalainen sd (vastauspuheenvuoro): Arvoisa puhemies! Olisin juuri tähän
asiaan tullutkin. Harmaan talouden torjunnassahan on pohjimmiltaan kysymys rehellisten
yrittäjien aseman vahvistamisesta ja yhteiskuntamoraalista, ja tähän liittyy monia tavoittei-
ta. Kerron nyt muutaman tavoitteen, joilla tämä saavutetaan:

Ensinnäkin kansainvälisen veronkierron ohjelmasta voidaan löytää rahoitusta. Toiseksi
veronumeron ulottaminen rakennusalan ohella muillekin aloille, kuten kuljetuksiin ja niin
poispäin, tuo merkittäviä verotuloja. Tämä rakennusalan veronumero toi 160 miljoonaa
euroa tuloa julkiseen talouteen. Toinen olisi tyyppihyväksyttyjen kassakoneitten käyttöön-
ottaminen ravintoloissa. Se tuo noin 120—140 miljoonaa valtiovarainministeriön arvion
mukaan yhteiskunnalle, jos tämä toteutetaan. Sitä paitsi eduskunta alkoholilakia uudistet-
taessa edellytti, että sähköisiin kassakonejärjestelmiin pitäisi mennä. Tilaajavastuulain
[Puhemies koputtaa] kehittäminen niin, että viimeinenkin yritys ketjussa maksaa veronsa.
[Puhemies: Aika!] Sitten sanoisin uuden asian, ja se on alustatalouden haasteet. Globaalit
alustatalouden firmat tulevat tänne maahan ja toimivat, ja ei tiedetä, mihin verot menevät,
ja Suomi menettää [Puhemies koputtaa] verotuloja yli 100 miljoonaa vuodessa, [Puhe-
mies: Aika!] kun pelisäännöt puuttuvat.

16.52 Li Andersson vas (vastauspuheenvuoro): Arvoisa puhemies! Haluan nyt ehdotto-
masti korjata edustaja Zyskowiczin virheellistä väitettä. Minä en ole moittinut tietopalve-
lun laskelmia. Sen sijaan olen ainoa edustaja täällä, joka on tuonut esille ja pyrkinyt avaa-
maan, mikä mekanismi siinä taustalla on, joka johtaa näihin tuloksiin, mitä liittyy työlli-
syysvaikutuksiin.

Siitä huolimatta se ei ole mikään salaisuus, että köyhyyden torjunta ja eriarvoisuuden
vähentäminen on meille ydinkysymys. Se on vasemmistoliiton tekemän politiikan ytimes-
sä, ja meidän vaihtoehtobudjettiimme tämänkaltaiset panostukset luonnollisesti sisältyvät.
44



Pöytäkirjan asiakohta PTK 114/2018 vp
Sen lisäksi me uskomme myöskin, että suomalaisen työllisyyden ja elinkeinoelämän nä-
kökulmasta panostukset koulutukseen, tutkimukseen, tuotekehitykseen ja innovaatioihin
ovat aivan keskeisessä roolissa. Yksi heikkous tässä laskelmassa on se, että esimerkiksi
koulutuspanostukset eivät näy. Niitä ei ole arvioitu työllisyysnäkökulmasta, vaikka var-
masti olemme kaikki samaa mieltä siitä, että nimenomaan koulutus ja osaaminen työllisyy-
den näkökulmasta Suomen kaltaisessa maassa ovat aivan avainasemassa. [Ben Zysko-
wicz: Vaikuttaako jo ensi vuonna?]

16.53 Olavi Ala-Nissilä kesk (vastauspuheenvuoro): Arvoisa rouva puhemies! Todella
toteaisin sen, että nyt on juustohöylän tie käyty. Sillä voidaan säästää kymmeniä miljoo-
nia, ehkä verojen kanssa satoja miljoonia, mutta miljardit ovat suurissa rakenteellisissa uu-
distuksissa, millä me voimme todella suomalaista hyvinvointiyhteiskuntaa parantaa. Jos
jokainen työllisyysasteprosentti tuo liikkumavaraa julkistalouteen 1,4 miljardia, se on iso...
[Timo Harakka: Missä ne uudistukset ovat?] — Nyt me olemme eri tilanteessa. Me olim-
me vaalikauden alussa menossa Kreikan tielle, edustaja Harakka. Meille tuli 6 miljardia
velkaa. Jokaista syntyvää lasta kohden 120 000 euroa pantiin äitiyspakkaukseen silloin
edellisen hallituksen jälkeen. Nyt me olemme saaneet tämän julkistalouden paljon parem-
paan kuntoon, ja nyt voidaan miettiä just eläkeläisasioita ja muita, mitä voidaan tehdä, mut-
ta ei voida edetä, ellei osata tehdä uudistuksia. Kun te olette kaatamassa sotea, se tuo taas
miljardien aukon pitkällä aikavälillä julkistalouteen, ja kun te ette ole uudistamassa työlli-
syyttä aidosti, niin se jättää miljardien liikkumavaran saamatta. Siitä on tässä kysymys [Pu-
hemies koputtaa] eikä mistään juustohöyläämisestä.

16.55 Ritva Elomaa ps (vastauspuheenvuoro): Arvoisa puhemies! Myös minä olen tyyty-
väinen ja kannatan sitä, että tunnin junaan panostetaan.

Edustaja Meri nosti varjobudjettimme esille ja siitä monta monta hyvää asiaa.
Nostan esille nyt eläkeläiset. Eläkkeissä on indeksiturva, että eläkkeen ostovoima säilyi-

si. Sehän tiedetään, että suomalainen eläkeläinen laittaa rahansa kotimaiseen kulutukseen,
aina — jos sitä rahaa vain on. Taitettu indeksi tuli 96, se on kirosana. [Simon Elo pyytää
vastauspuheenvuoroa] Hallitukset ovat vaihtuneet, vuodet ovat kuluneet, miksi sitä ei ole
korjattu? Eläkerahastojen sijoitukset, voitot — niihin ei millään ilmeisesti pystytä vaikut-
tamaan, vaikka pitäisi. Siellähän on paljon, mistä voitaisiin eläkeläisille antaa lisäpanos-
tuksia. Takuu- ja kansaneläkkeellä elävät ovat hyvin tiukoilla. Meillä on suuri joukko mit-
tavan työuran tehneitä henkilöitä, jotka ovat kovasta työstä saaneet minimaalisen palkan,
50 vuottakin työuraa, saavat 1 200 euroa kuussa, ja siitä verot pois. Sehän on täysin epäoi-
keudenmukaista. [Puhemies: Aika!] Eläkeindeksin korjaus, omaishoito verovapaaksi, [Pu-
hemies: Aika!] lääkkeiden omavastuu pois. [Puhemies koputtaa] Se on perussuomalaisten
linja.

16.56 Simon Elo sin (vastauspuheenvuoro): Arvoisa puhemies! Edustaja Elomaa on var-
masti ihan vilpitön siinä, että haluaisi puuttua esimerkiksi eläkeläisten indeksiin liittyen tä-
hän indeksijäädytykseen, mikä on tässä taloustilanteessa täytynyt valitettavasti tehdä, mut-
ta sitten täytyy ihmetellä, että miksei tässä perussuomalaisten varjobudjetissa tätä esitetä.
Teillä ei puututa millään tavalla seuraavan vuoden indeksijäädytyksiin. Joidenkin muiden
puolueiden vaihtoehtobudjetissa näin tehdään, mutta teillä siihen ei puututa.
45



Pöytäkirjan asiakohta PTK 114/2018 vp
Sitten täällä on puhuttu tietysti takuueläkkeestä ja ylipäätään eläkeläisten asemasta. Jos
ajatellaan, että hallitus on tehnyt takuueläkkeen korotuksia ja korottanut eläkkeitä yhteen-
sä 44 euroa kuussa, niin silloin jos oltaisiin tehty nämä tasokorotukset tämän indeksin kaut-
ta, niin korotus olisi ollut paljon pienempi. Tämän kautta korotus on ollut melkein 18 eu-
roa suurempi kuin olisi ollut näitten indeksien kautta. Eli eikö oleellisinta ole se, mitä elä-
keläiselle, esimerkiksi takuueläkeläiselle, jää loppupeleissä käteen kuin sitten muut kysy-
mykset?

Ja vasemmistoliiton osalta täytyy sanoa, että teillä on 13 000 työllisen menetykset liit-
tyen pelkästään sosiaaliturvaan ja tuloverotukseen liittyviin muutoksiin, mutta lisäksi
kiky-sopimuksen perumiselle valtiovarainministeriön laskelmaan perustuen olisi 40 000
työllisen menetykset — yli 50 000 yhteensä. [Puhemies: Aika!] Tämä on se vasemmisto-
liiton vaihtoehto.

16.57 Merja Mäkisalo-Ropponen sd (vastauspuheenvuoro): Arvoisa puhemies! Tämän
keskustelun perusteella voi ainakin todeta sen, että yksi suuri ero SDP:n ja hallituksen ajat-
telussa on se, että SDP haluaa tehdä tulevaisuusinvestointeja. Panostukset koulutukseen,
tieteeseen ja tutkimukseen ovat kaikkein parhaimpia tulevaisuusinvestointeja, joita voi-
simme tehdä. Toki kaikkiin investointeihinhan liittyy riski, mutta meillä lienee jo riittä-
västi näyttöä siitä, että näihin asioihin kyllä kannattaisi panostaa ja tämä investointeihin
liittyvä riski ottaa. Hallitus on leikannut juuri näistä tulevaisuuden kannalta tärkeistä
asioista ja siten heikentänyt samalla tulevaisuuden kasvun mahdollisuuksia. Nyt nämä ensi
vuoden budjettiin tulevat pienet lisäykset koulutukseen, tieteeseen ja tutkimukseen ovat
kyllä tehtyjen säästöjen kevyttä laastarointia. Ja kaikkein pahin asia tässä on tietysti se, että
on hyvin todennäköistä, että maksamme näitä säästöjä tulevaisuudessa moninkertaisesti.

16.58 Outi Alanko-Kahiluoto vihr (vastauspuheenvuoro): Arvoisa rouva puheenjohta-
ja! Työllisyys paranee vihreiden vaihtoehtobudjetissa perhevapaauudistuksen ansiosta
mutta myös koulutukseen panostamalla. Panostukset osaamiseen luovat pohjaa talouden
tulevalle menestykselle, mutta ne auttavat myös kohtaanto-ongelmaan ja siihen, että yri-
tykset saavat osaavaa työvoimaa. Myös taistelussa ilmastonmuutosta vastaan Suomi pär-
jää nimenomaan korkeaan koulutukseen panostamalla. Vihreiden vaihtoehtobudjetissa
työllisyys paranee myös 5-vuotiaiden maksuttoman varhaiskasvatuksen avulla. Me paran-
namme myös monin tavoin päivähoidon laatua ja houkuttelevuutta, mikä helpottaa naisten
siirtymistä työelämään. Itse olen hyvin tyytyväinen siitä, että vihreillä on rohkeutta nostaa
työttömien peruspäivärahaa lähemmäs köyhän minimibudjettia, jonka alle se jää nyt erit-
täin merkittävällä tavalla, ja minusta se on hyvinvointivaltiossa häpeäpilkku. Uskon itse
myös, että kun köyhyys vähenee, ihmisten osattomuus [Puhemies koputtaa] vähenee, niin
myös se tulee vaikuttamaan siihen, että ihmisillä on voimavaroja [Puhemies koputtaa] ha-
keutua työelämään takaisin.

17.00 Ben Zyskowicz kok (vastauspuheenvuoro): Arvoisa rouva puhemies! En tiedä —
eduskunnan pöytäkirjoista voi tarkistaa — onko eduskunnassa toista kansanedustajaa, joka
niin usein olisi vedonnut eduskunnan tietopalvelun laskelmiin kuin on edustaja Alanko-
Kahiluoto. Hän on lukemattomia kertoja tässä salissa vedonnut eduskunnan tietopalvelun
laskelmiin. Mutta annas olla, kun eduskunnan tietopalvelu omalla kiistattomalla ammatti-
taidollaan laskee, että vihreiden vaihtoehtobudjetti lisää työttömyyttä 21 000:lla — sitten-
46



Pöytäkirjan asiakohta PTK 114/2018 vp
pä tuo eduskunnan tietopalvelu ei osaakaan laskea, se ei osaa ottaa huomioon sitä eikä osaa
ottaa huomioon tätä.

Ei tietystikään ole niin, kuten edustaja Andersson aikaisemmin väitti sanottavan, että
kaikki lisäykset sosiaaliturvaan vähentävät työllisyyttä. Jos esimerkiksi takuueläkettä ko-
rotetaan, ei se tietystikään vähennä työllisyyttä.

Ja, puhemies, vielä tästä harmaasta taloudesta: esitin tosiaan, että hallitus laittaisi sen 20
milliä siihen, jos demarit takaavat, että se 300 milliä saadaan takaisin.

17.01 Satu Hassi vihr (vastauspuheenvuoro): Arvoisa puhemies! Edustaja Andersson on
tässä nyt kahteen kertaan kertonut, mihin tämä eduskunnan tietopalvelun laskelma perus-
tuu, [Ben Zyskowicz: Aika kelvoton porukka näköjään!] ja me olemme täällä aika monta
kertaa kertoneet, mitä se malli jättää huomiotta. En esim. tiedä, mikä on se laskentatekni-
nen seikka, jonka perusteella eduskunnan tietopalvelu esimerkiksi on ottanut työllisyyttä
parantavana arviona SDP:n ehdottaman päivähoitomaksujen alennuksen mutta ei ole kyen-
nyt malliinsa saamaan sitä, että me muuttaisimme 5-vuotiaiden varhaiskasvatuksen ilmai-
seksi. Myös valtiovarainministeri Orpo on moneen kertaan korostanut sitä, että perheva-
paauudistus olisi tärkeä työllisyyden parantamisen näkökulmasta. Tätä me ehdotamme, me
ehdotamme vaihtoehtobudjetissamme siihen 120 miljoonaa rahaa, mutta myöskään sen
myönteistä työllisyysvaikutusta eduskunnan tietopalvelu ei ole kyennyt arvioimaan. Näil-
lä laskelmilla [Puhemies koputtaa] on rajansa.

17.02 Mats Löfström r (vastauspuheenvuoro): Ärade talman! Sannfinländarna föreslår i
sin skuggbudget också att klumpsumman till Åland ska minska med 100 miljoner euro,
alltså med 40 procent. Förslaget måste vara nytt finländskt rekord i populism om Åland.

Ålands klumpsumma är inget ekonomiskt bidrag till Åland. Ålänningar betalar skatt
precis på samma sätt som alla andra finländare, och får sedan tillbaka en bestämd andel av
det man betalat. Detta för att finansiera den offentliga servicen, sjukvård, dagis, äldrebo-
ende, skolor, vägar, som på Åland sköts av landskapet i stället för av staten, eftersom be-
hörigheten hör till Ålands självstyrelse. 

Ålands goda sysselsättningsläge — 82 procent — gör att Åland i dag är nettobetalare av
direkta skatter till staten. Hur skulle Åland kunna organisera den här offentliga servicen
och bota sjuka, ta hand om barn och äldre om man skär bort 40 procent av Ålands budget?
Förslaget är mot grundlagens princip om likabehandling och mot självstyrelselagen.

Så min fråga är: Respekterar sannfinländarna inte grundlagen, eller hur ska man se på
det här? Hur ser regeringen på förslaget som sannfinländarna har lagt?

17.04 Leena Meri ps (vastauspuheenvuoro): Arvoisa puhemies! Olemme hyvin tietoisia,
että Ahvenanmaan itsehallintolaki edellyttäisi perustuslain mukaista vaikeutettua käsitte-
lyjärjestystä ja mahdollisesti myös kiireellistä käsittelyä, ja meillähän on täällä esimerkik-
si tällä hetkellä tiedustelulait, jotka menivät tosi jouhevasti eteenpäin. Tämähän edellyttää
vain yksimielisyyttä. Lisäksi on hyvä muistaa tämä asia, että Ahvenanmaan maakunta on
täysin velaton. Jos ajatellaan Suomen valtionvelkaa, se on 100 miljardia. Itse tulen Hyvin-
käältä, meillä on 46 000 asukasta, ja meillä on 100 miljoonaa velkaa. Kun Ahvenanmaalla
on mahdollisuus ilmaiseen julkiseen kulkemiseen, Yle-veroa ei makseta, niin miettisin tä-
tä, että miksi katsotte, edustaja, että Ahvenanmaalla tulisi elää jotenkin paremmassa ase-
massa. Emmekö me ole samaa maata sitten kuitenkaan enää?
47



Pöytäkirjan asiakohta PTK 114/2018 vp
Toinen varapuhemies Tuula Haatainen: Annan nyt seuraavat kolme puheenvuoroa, ja
sitten kuullaan ministerin vastauspuheenvuoro.

17.05 Olavi Ala-Nissilä kesk (vastauspuheenvuoro): Arvoisa puhemies! Myöskin minua
häiritsee se, että tehdään sellaisia ehdotuksia täällä, jotka eivät ole Suomen lainsäädännön
mukaisia, kuten tämä Ahvenanmaan keissi ja kuten tämä Suomen Pankin pääomien tulout-
taminen kansallisella päätöksellä. [Leena Meri: Lakia voi muuttaa!]

Sitten, puhemies, minulla on salaliittoteoria myöskin koskien Sitran pääoman jokavuo-
tista ryöstämistä. Sitra on esittänyt uudistuksia, jotka koskevat työelämää, järkeviä uudis-
tuksia, joita Suomi välttämättä tarvitsisi. Ne eivät ehkä ole sitten SDP:n ja sen taustayhtei-
sön mukaisia, ja sen takia Sitran toiminta pitäisi halvaannuttaa.

17.06 Outi Alanko-Kahiluoto vihr (vastauspuheenvuoro): Arvoisa rouva puhemies!
Edustaja Hassi teki juuri hyvin selkoa siitä, millä eri tavoin vihreiden vaihtoehtobudjetti
kasvattaa työllisyyttä ja että eduskunnan tietopalvelulla on rajansa, vaikka hyvin paljon ar-
vostan tätä palvelua ja olen paljon sitä itse oppositiotyössäni hyödyntänyt. Muun muassa
tässä eduskunnan tietopalvelun vaikutusarviossa osoitetaan, että hallituksen politiikka
hyödyttää enemmän miehiä kuin naisia ja että tässä hallituksen politiikassa tasa-arvo ei to-
teudu sillä tavoin kuin sitä politiikassa tulisi edistää. Edelleen eduskunnan tietopalvelu to-
distaa, että vihreiden vaihtoehtobudjetissa sukupuolten tasa-arvo paranee niiden muutos-
ten ansiosta, joita me teemme sosiaaliturvaan. Vaikka tämä valtion talousarvioesitys olisi
kaikkein tehokkain väline Suomessa parantaa sukupuolten tasa-arvoa, niin valitettavasti
[Puhemies koputtaa] hallitus jättää tämän välineen käyttämättä. [Puhemies: Aika!] Esimer-
kiksi perhevapaauudistus, [Puhemies: Aika!] jota valtiovarainministeri sanoi kannattavan-
sa, puuttuu tästä.

17.07 Timo Harakka sd (vastauspuheenvuoro): Arvoisa puhemies! Edustaja Zyskowicz
ja muutamat muutkin ovat oikein hartaudella paneutuneet näihin eduskunnan tietopalve-
lun taustalaskelmiin osoittaakseen, että vihreiden malli tuottaa 21 000 työtöntä lisää. Mut-
ta ehkä on inhimillistä, että tämä lukutapa on ollut valikoiva ja ette samassa yhteydessä ole
kehaisseet sosiaalidemokraatteja siitä, että meidän mallissamme 7 000 työpaikkaa tulee li-
sää.

Lisäksi voin kertoa kotitalouksittain: Lapsiperheet hyötyvät 147 euroa, opiskelijat 322
euroa, palkansaajat 168 euroa, eläkeläiset keskimäärin 208 euroa. Valitettavasti ministeri
Orpollekaan tämä 7 000 henkilön työllisyyden lisäys ei kelvannut, ja nyt toivon, ettei mi-
nun tarvitse sentään liikaa lähteä opettamaan, mikä on menon ja investoinnin ero. Inves-
tointi, ministeri Orpo, on juuri sellainen, mikä tehdään siinä odotuksessa, että siitä tulee
tuottoa ja hyötyä, kuten juuri tämä tunnin juna. Samanlainen investointi on oppivelvolli-
suuden laajentuminen, jota talouspolitiikan arviointineuvosto kannattaa investointina, sa-
moin perhevapaauudistus, varhaiskasvatusuudistus, joitten tarkoitus, perustelu, on työlli-
syyden kasvun nostaminen.

Toinen varapuhemies Tuula Haatainen: Ja sitten ministeri Orpo, vastauspuheenvuoro, 5
minuuttia.
48



Pöytäkirjan asiakohta PTK 114/2018 vp
17.08 Valtiovarainministeri Petteri Orpo: Arvoisa rouva puhemies! Näin puheenvuo-
ron aluksi rakentava kiitos kaikille oppositioryhmille näistä varjobudjeteista ja keskuste-
lusta. Muutamia kommentteja kuitenkin.

Aloitetaan tästä veropuolesta ja todetaan, että SDP:n vero-ohjelmassa on kiitettävää
halu tiiviiseen ja laajaan veropohjaan. Ja varmasti siellä toimenpiteiden joukossa, joista
olen joitakin tässä joutunut kritisoimaan, on myöskin sellaisia, jotka ovat hyvin harkitse-
misen arvoisia. Mutta tavoite, päättäväinen asenne siihen, että haetaan laajaa, tiivistä vero-
pohjaa, on kaiken a ja o, koska se mahdollistaa sen, että verokannat pysyvät matalalla ta-
solla.

En palaa nyt uudelleen tähän yrittämisen ja työn verotukseen laajemmin, mutta ehkä
sieltä pari poimintaa. Siellä oli uutena ajatuksena työtulotuki pienille, alle 15 000 euron
palkkatuloille. Ensimmäisen arvion mukaan, valtiovarainministeriön vero-osaston arvioi-
den mukaan, se ei välttämättä kohdennu parhaalla mahdollisella tavalla, koska alle 15 000
euroa tienaavista suurin osa on opiskelijoita tai yli 65-vuotiaita, jos oikein muistan. Sen li-
säksi, kun nyt meille on tulossa ensi vuoden alusta tulotietorekisteri, se siis tuo joustavuut-
ta, mutta tämä palautus tulisi ilmeisesti jälkikäteen, mikä tekee siitä jonkin verran kan-
kean, ja hintalappu olisi yli 200 miljoonaa. Mutta mielestäni meidän kannattaa miettiä ja
arvioida ja tutkia tämäntyyppisiä asioita, joilla me pystymme kannustamaan ihmisiä otta-
maan töitä, tekemään aina työnteosta kannattavampaa. Se on veropolitiikan ja sosiaalipo-
litiikan keskeisiä tavoitteita — aina työnteon pitää kannustaa, aina kannattaa ottaa töitä —
ja mielestäni, kun sosiaaliturvajärjestelmää lähdetään uudistamaan ensi kaudella, tämän pi-
tää olla yksi tärkeitä periaatteita.

Kestävän kehityksen budjetointia on mielestäni turhan vähän täällä mainittu, tai jos olen
ihan tarkka, niin en ole kuullut kertaakaan opposition puhuvan siitä. Minusta se on oival-
linen työväline jatkoon, nyt se on kaksi kertaa ollut käytössä. Se on ajettu määrätietoisesti
budjettikirjaan, se antaa työvälineen siihen, että voidaan jatkossa arvioida pääluokka- ja
menokohtaisesti, miten ne eurot toteuttavat kestävän kehityksen tavoitteita: resurssiviisas-
ta, hiilineutraalia Suomea. Aivan erinomainen asia.

Mutta sitten minulla on yksi suuri huoli, palaan vielä tähän SDP:n ohjelmaan. Te olette
nostamassa marginaaleja paremmin ansaitsevien osalta. Se on varmasti robinhood-ajatuk-
sena kannatettava, mutta joku tolkku tässäkin täytyy olla. Kun hyvin ansaitseva, asiantun-
tija-asemassa oleva henkilö maksaa jo noin 50 prosenttia veroa ja kun meillä on kuitenkin
samaan aikaan avainhenkilölaki, joka mahdollistaa ulkolaiselle työntekijälle, joka tulee
avaintehtävään, 35 prosentin verokaton, niin tämä ero alkaa nousta aika hurjaksi. Vaikka se
olisi kuinka ehkä populististakin, minä kuitenkin haluaisin ja uskallan sanoa ääneen sen,
että meidän pitää pitää huolta siitä, että suomalaiset asiantuntijat pysyvät tässä maassa, te-
kevät täällä työtä ja tuottavat lisäarvoa suomalaisille yrityksille. Mutta heitä ei voi verottaa
täältä karkuun ulkomaille. Tämä on aivan oleellinen asia.

No, mitä sitten tulee vielä näihin työllisyyslukuihin ja arviointeihin, niin minun on kyllä
pakko sanoa — kun minä olen niin monta kertaa joutunut täällä vastaamaan, kun tietopal-
velu on kertonut, että muutaman euron ovat liikkuneet tulonjakovaikutukset sinne tänne, ja
kun olen koettanut kertoa, että me olemme tehneet panostuksia esimerkiksi työllisyyteen ja
työllisyys on parantunut — että kyllä täällä on yhdessä kuorossa kerrottu, että ei niitä oteta
siinä laskelmassa huomioon. Tänään ne olisi pitänyt ottaa huomioon. Eli päivät pruukkaa-
vat olla perätysten täällä politiikan keskusteluissa, niin kuin meillä Turussa on tapana sa-
noa.
49



Pöytäkirjan asiakohta PTK 114/2018 vp
Näistä työllisyysvaikutuksista edelleen: Hallituksen toimilla noin 50 000 työpaikkaa.
En huomannut, että SDP:n vaihtoehtobudjetissa olisi peruttu hallituksen tekemiä toimia.
Eli se on hyvä, että ne nyt tässä vaiheessa kelpaavat.

Mutta kaiken kaikkiaan, arvoisa rouva puhemies, eduskunta jatkaa varsinaisen budjetti-
esityksen käsittelyä ja toivottavasti rakentavassa hengessä. Siellä on mahdollisuus pureu-
tua näihin täälläkin nousseisiin kysymyksiin. Minä luotan siihen, että tämä talous-, työlli-
syys- ja veropolitiikan linja, jota hallitus ajaa, tuottaa tulosta ja turvaa suomalaisten hyvin-
voinnin.

Toinen varapuhemies Tuula Haatainen: Tätä debattia on nyt käyty yli 3 tuntia, 3 tuntia
15 minuuttia, ja vielä tuntuu olevan halukkuutta muutamaan puheenvuoroon.

17.14 Mika Kari sd (vastauspuheenvuoro): Arvoisa rouva puhemies! Kävin hoitamassa
parlamentaarisia tehtäviä edustaja Töllin tiedustelulakityöryhmässä ja siellä 2,5 tuntia is-
tuin. Kun aloitin tämän eduskuntapäivän täällä salissa, niin kuuntelin SDP:n puheenjohta-
ja, edustaja Rinteen puheenvuoron, ja hän aloitti puheenvuoronsa sanomalla, että toivotta-
vasti tämä päivä ei mene väärinymmärryksen, tarkoituksellisen väärinymmärryksen, puo-
lelle — ja kun tulen sieltä Töllin työryhmästä tänne saliin, niin huomaan, että kylläpä vain
meni, päivät ovat siltäkin osin perätysten, niin kuin tässä valtiovarainministeri sanoi.

Olisin mielelläni edellisessä debatissa esittänyt valtiovarainministerille yhden kysy-
myksen. Toimitte myös sisäministerinä vuonna 2015, ja annan sille teidän tekemällenne
työlle ison arvon vielä tänäkin päivänä: valtavan pakolaiskriisin keskellä nopeasti yllätet-
tynä pystyitte toimimaan ministerinä vastuullisesti, siitä iso kiitos vielä ja arvostuksen
osoitus. Sosiaalidemokraatit ovat laittaneet 20 miljoonaa euroa myös meidän turvallisuu-
den tekijöiden palkkaukseen ja määrän nostamiseen, turvallisuusviranomaisten määrän
nostamiseen ja palkkauksen tason nostamiseen. Mitä mieltä olette vastuullisena valtiova-
rainministerinä tänä päivänä tästä esityksestämme? Tämä satsaus kansalaisten turvallisuu-
teen on meidän esityksemme yksi kantava pohja, kun katetaan tätä laajaa turvallisuuden
kenttää.

Toinen varapuhemies Tuula Haatainen: Ministeri Orpo, 1 minuutti.

17.15 Valtiovarainministeri Petteri Orpo (vastauspuheenvuoro): Arvoisa puhemies!
Haluan puolestani kiittää edustaja Karia hyvästä yhteistyöstä tässä matkan varrella vuodes-
ta 2015 lähtien. Yhteinen huoli on ollut se, että turvallisuuden tekijöiden eli poliisien, ra-
javartijoiden määrä pystytään vakiinnuttamaan. Ilman hallituksen tämän kauden aikana te-
kemiä toimia se määrä, mistä liikkeelle lähdettiin, olisi laskenut dramaattisesti, lähemmäs
6 000:ta. Nyt me olemme tehneet isoja satsauksia. Jos katsotaan suhteellisesti, mihin hal-
linnonaloille on lisätty määrärahoja hallitusneuvottelujen jälkeen, niin varmasti yksi suu-
rimmista, jollei suurin, on sisäasiainministeriön hallinnonala. On pystytty vakiinnutta-
maan poliisien määrä 7 200:aan, rajavartijoiden määrä itärajalle, Helsinki-Vantaalle ja niin
edelleen. Olen pitänyt tätä aivan välttämättömänä tässä turvallisuustilanteessa. Varmasti
enempäänkin olisi tarvetta, ja siinä mielessä ymmärrän teidän esityksenne, mutta minä
olen myöskin ylpeä ja tyytyväinen siihen, että me olemme pystyneet nämäkin satsaukset
tässä tilanteessa, tiukassa taloustilanteessa, tekemään.
50



Pöytäkirjan asiakohta PTK 114/2018 vp
17.16 Esko Kiviranta kesk (vastauspuheenvuoro): Arvoisa puhemies! SDP esittää tässä
vaihtoehtobudjetissaan, jos olen ymmärtänyt oikein, 5 prosentin osinkoveroa kaikille
yleishyödyllisille yhteisöille ja sitten kaikille institutionaalisille sijoittajille, esimerkiksi
kotimaisille eläkelaitoksille ja yhtiöille. Tämä 5 prosentin vero tuntuu noin äkkiä ajatellen
hyvin kohtuulliselta, mutta kun tiedetään, että monet yleishyödylliset yhteisöt käyttävät
varansa varsin tärkeisiin humaaneihin tarkoitusperiin, niin tämä esitys vähän yllättää, ja
mielellään kuulisi perusteluja, miksi tällaisia yleishyödyllisiä yhteisöjä pitäisi lähteä uu-
della tavalla verottamaan. Samoin myöskin eläkeyhtiöitten verottaminen on hiukan outo
ajatus, kun tiedetään, että eläkkeiden turvaaminen on työn takana näilläkin edellytyksillä
pitemmällä tähtäyksellä.

Toinen varapuhemies Tuula Haatainen: Ja nyt mennään sitten puhujalistaan. Tämä de-
battiosuus on päättynyt tältä erää.

17.17 Ritva Elomaa ps: Arvoisa puhemies! Nyt on varsin kiinnostava päivä, kun täällä
suuressa salissa on käyty ja käydään edelleen keskustelua oppositiopuolueiden vaihtoehto-
budjeteista. Mielenkiintoa lisäävät vielä vauhdilla lähestyvät vaalit, ja näistä vaihtoehto-
budjeteista voikin jo päätellä, millaista politiikkaa puolueet tulevat keväällä äänestäjilleen
tarjoamaan.

Perussuomalaisten vaihtoehtobudjetti heijastaa selvästi meille tärkeitä arvoja. Välitäm-
me tavallisen suomalaisen hyvinvoinnista ja elämänlaadusta. Ratkaisumme tähtäävät va-
kaaseen, turvalliseen ja oikeudenmukaiseen yhteiskuntaan, jossa on hyvä elää, työskennel-
lä ja yrittää.

Miksi perussuomalainen vaihtoehto on hallituksen budjettiesitystä parempi ja oikeuden-
mukaisempi? Ensinnäkin ajattelemme budjettilinjauksissamme pitkän aikavälin vaikutuk-
sia. Samaa ei voi sanoa läheskään kaikista hallituksen ratkaisuista. Me tarkastelemme rat-
kaisujen vaikutuksia tavallisten suomalaisten ihmisten näkökulmasta, emme kansainvälis-
ten suuryritysten, EU:n tai edes ammattiyhdistysliikkeen edun kautta. Olemme tilivelvol-
lisia vain äänestäjille, emme muille tahoille, toisin kuin vanhat puolueet.

Suomen kansallinen etu on se, mikä on tärkeää perussuomalaisille. Keskeisimpiä vaih-
toehtobudjettimme linjauksia ovat valtion velkaantumisen taittaminen ja talouskasvun
edistäminen, kansallisomaisuuden varjeleminen, julkisen sektorin oikeudenmukainen va-
rojen kohdentaminen, haittamaahanmuuton rajoittaminen, sisäisen turvallisuuden edistä-
minen ja asumiskustannusten alentaminen sekä energiaverotuksen kohtuullistaminen.

Hyvä ja tarkka, Suomen etua palveleva taloudenpito mahdollistaa hyvinvoinnin kehittä-
misen pitkällä aikavälillä. On myös tärkeää, että tulevat sukupolvet pääsevät nauttimaan
puhtaasta ilmasta — ilmastotullit — puhtaasta vedestä ja monimuotoisesta luonnosta. Ve-
rovaroja tulee käyttää suomalaisten hyvinvoinnin edistämiseen, ja maahanmuuttoon up-
poavista miljardiluokan kustannuksista tulee karsia.

Arvoisa puhemies! Turvallisuus on tärkeä asia jokaiselle ihmiselle ja yhteiskunnan toi-
mivuudelle sekä yhteiselle luottamukselle. Ehdottammekin vaihtoehtobudjetissamme 800
poliisin kouluttamiseen ja palkkaamiseen 50 miljoonan euron lisäpanostusta. Myös suoje-
lupoliisille, keskusrikospoliisille, Puolustusvoimille, Hätäkeskukselle, Rajavartiolaitok-
selle ja Tullille ehdotamme 50 miljoonan euron lisäystä henkilöresurssien vahvistamiseksi.

Koulutus- ja innovaatiopolitiikalla on kyettävä vahvistamaan osaamista ja tulevaisuu-
den kasvunäkymiä. On tärkeää mahdollistaa kouluttautuminen aivan kaikille perhetaustas-
51



Pöytäkirjan asiakohta PTK 114/2018 vp
ta riippumatta. Ryhmäkoot, henkilöstön jaksaminen sekä ympäristön terveellisyys, turval-
lisuus ja viihtyvyys ovat tärkeitä teemoja aina varhaiskasvatuksesta työelämään valmista-
vaan koulutukseen saakka. Kiusaamisen kitkemisen tueksi ehdotamme koulurauha-asia-
miehen nimeämistä kuntiin. Ehdotammekin varhaiskasvatukseen ja koulutukseen yhteen-
sä 180 miljoonan euron lisäpanostusta paremman turvallisuuden ja tulevaisuuden varmis-
tamiseksi.

Pieni- ja keskituloisten eläkeläisten tilanteen helpottamiseksi ehdotamme niin sanotun
puoliväli-indeksin käyttöönottoa. Terveydenhuollossa hoitajamitoitus on saatava kuntoon
ja laitoshoito turvattava sitä tarvitseville. Omaishoidon tuki on saatava verovapaaksi.

Perussuomalaiset haluavat vahvistaa maaseudun elinvoimaisuutta. Kotimaisen maata-
louden ansiosta voimme nauttia puhdasta, lisäaineetonta ja gmo-vapaata, ekologisemmin
ja eettisemmin tuotettua lähiruokaa. Ehdotamme muun muassa 10 miljoonan euron lisära-
hoitusta lomitusjärjestelmän turvaamiseksi ja 50 miljoonaa euroa satovahinkojen kattami-
seksi.

Asumisen halpuuttaminen on yksi tämän vaihtoehtobudjettimme keskeisistä teemoista.
Ehdotamme sähkönsiirron hintoihin puuttumista — sähkönsiirtojen hinnat, ne ovat pöyris-
tyttäviä. Lämmityspolttoaineiden veronkorotus oli virhe, ja se on peruttava.

Arvoisa puhemies! Verotuksen saralla kohtuullistaisimme perintöverotusta, alentaisim-
me polttoaine- ja energiaveroja ja keventäisimme keskituloisen ansiotuloverotusta. Yrityk-
sille tarjoaisimme arvonlisäveron alarajan noston sekä kannustavan yritysveromallin uusia
työntekijöitä palkkaaville pk-yrityksille.

Ja melko lopuksi vielä tärkeä asia: Eläinsuojelujärjestöt tekevät arvokasta työtä eläinten
oikeuksien ja hyvinvoinnin eteen. Katsomme, että näiden toimintaa voitaisiin tukea veik-
kausvoittovaroista, ja ehdotammekin uudeksi rahapelituottojen käyttökohteeksi eläinsuo-
jelutyön tukemista. Tämä on osa oikeudenmukaisuuspakettiamme, johon kuuluu myös si-
säilmasairaiden auttaminen, vakuutuslääkärien toimintaan puuttuminen, ruoka-avun tur-
vaaminen ja puoluetukien karsiminen. [Puhemies koputtaa]

Arvoisa puhemies! [Puhemies: Aika!] — Viimeinen lause. — Edustaja Meri esitteli pe-
russuomalaisten varjobudjetin loistavasti. Se ei ole virtuaalirahaa, mihin me panostamme,
vaan siinä esitetään aivan tarkasti, mistä otetaan ja mihin panostetaan. Se on realismia. —
Kiitos.

17.23 Timo Harakka sd: Arvoisa puhemies! Tässä on ollut melko värikkään, monipuoli-
sen keskustelun iltapäivä, jossa sekä puheenjohtaja Rinne että ministeri Orpo toivoivat ra-
kentavia puheenvuoroja. Kaikki eivät ole ihan tähän tavoitteeseen kyenneet, mutta koete-
taan nyt tässä vaiheessa ainakin rakentavasti katsoa sinne tulevaisuuteen päin.

Sosiaalidemokraattien vaihtoehtobudjetti on 2020-luvun ensimmäinen budjetti. Se on
tulevaisuusbudjetti, joka tähtää siihen, että juuri nyt, kun olemme noususuhdanteen huip-
putilassa, meidän täytyy kantaa vastuu siitä, että ensi vuosikymmen on varmasti taloudel-
lisesti kuoppaisempi kuin tämä hetki, jota nyt elämme. Meidän täytyy siis varautua siihen,
mitä tuleman pitää, ja siksi meidän vaihtoehtobudjetissamme, toisin kuin hallituksen mal-
lissa, panostetaan tulevaisuusinvestointeihin. Näitä investointeja on käyty tässä läpi, mutta
lähestyn niitä ehkä nyt hiukan nurinkurisesta perspektiivistä, sieltä tulopuolesta käsin.

Hyvän verotuksen periaate on selkeä: tiiviit veropohjat, matalat kannat. Me tiivistämme
veropohjaa ja tukimme porsaanreikiä ja vastaavasti alennamme pieni- ja keskituloisten
palkansaajien ja eläkeläisten tuloverotusta. 95 prosenttia suomalaisista hyötyy meidän
52



Pöytäkirjan asiakohta PTK 114/2018 vp
mallistamme hallituksen esitykseen verrattuna: 4 700 euron kuukausipalkkaan asti suoma-
lainen hyötyy SDP:n mallista, siis olemme keskiluokan asialla.

Toinen tärkeä verotusperiaate on se, että otetaan verotuottoa sieltä, mistä aiheutuu talou-
delle vähiten haittaa, ja alennetaan veroja sieltä, mikä tuottaa eniten hyötyä työllisyydelle
ja kasvulle. Siksi puutumme aggressiiviseen ja asialliseen verosuunnitteluun, sillä ve-
rosuunnittelulla ei ole rakennettu Suomessa yhtään taloa eikä yhtään laivaa. Hallitus on
kyllä — ikävä kyllä — jakanut 200 miljoonaa euroa vuosittain veronalennuksia, joilla ei
edes esitysten mukaan ole ollut havaittavia työllisyys- ja kasvuvaikutuksia. Nämä ovat tuh-
lattuja miljoonia.

Sen sijaan verotusta on siis alennettava sieltä, mistä tulosta toivotaan. Ja kun meidän yh-
teinen jaettu tavoitteemme on se, että 72 prosentin työllisyysasteen tavoitteen jälkeen on
pyrittävä 75 prosenttiin ja siitä ylöspäin, jotta hyvinvointiyhteiskunnan julkiset palvelut
voidaan taata, niin siksi meidän täytyy katsoa, missä kohtaa tutkimukset sanovat, että mei-
dän työllisyytemme laahaa muita Pohjoismaita perässä, koska joka ikinen työllistämisen
prosenttiyksikkö, jopa kymmenys, on vaikeampi kuin edellinen. Ne helpommin työllisty-
vät työllistyvät ensin ja vaikeimmin sen jälkeen. Kahdessa kohtaa olemme jäljessä, ja siksi
puutumme juuri niihin. Siksi haluamme korjausta juuri niihin kohtiin, joissa työllisyys ja
kasvu ovat uhattuna.

Ensiksi näemme sen, että vähän koulutetut, lähinnä miestyöntekijät, ovat Suomessa vä-
hemmän työllistyneitä kuin esimerkiksi Ruotsissa. Tässä on tapahtunut valtava työllisyy-
den rakennemuutos. Vielä 30 vuotta sitten meillä on ollut lähes miljoona työpaikkaa, joi-
hin on riittänyt perusasteen koulutus. Näistä kaksi kolmasosaa on kadonnut eikä enää kos-
kaan palaa. Siksi oppivelvollisuuden laajentaminen on aivan välttämätön tulevaisuusinves-
tointi, johon talouspolitiikan arviointineuvostokin on kannustanut. Ja sitten jos lähestytään
toista kautta asiaa, niin niitä ihmisiä, jotka pohtivat, ollako etuuksilla, esimerkiksi työttö-
myyskorvauksella, vai uskaltaisiko lähteä pienipalkkaiseen, ehkä epävarmaan tai osa-ai-
kaiseen työhön, haluaisimme auttaa työtulotuella. Ministeri Orpo suhtautui lähtökohtaises-
ti siihen myönteisesti, mutta on selvää, että muiden etuuksien, kuten opinto- ja eläke-
etuuksien, saaminen täytyy rajata tästä pois. VM:n arviot, joihin hän viittasi, olivat ylimi-
toitettuja.

Toinen seikka, jossa suomalainen työllisyys on jäljessä Ruotsin ja muitten Pohjoismai-
den tasoa, on nuorten naisten osallistuminen työelämään. Siksi uudistuksiin tarvitaan myös
varhaiskasvatusuudistus, askeleet kohti maksutonta varhaiskasvatusta. Me olemme nyt jo
satsanneet 100 miljoonaa euroa varhaiskasvatusmaksujen pienentämiseen, nollamaksujen
ulottamiseen vähän isompituloisille, silti keskituloisille suomalaisille, ja siksi perhevapaa-
uudistus on yhtä välttämätön.

Vielä pari sanaa yrittäjävähennyksestä, kun se tuntui olevan tässä monille niin rakas.
Luulen, että tässä salissa ei löydy erimielisyyttä siitä, että pieniä ja keskisuuria yrityksiä tu-
lee tukea, mutta, puhemies, aivan tähän lopuksi, kokeillaanpa logiikkaa: jos SDP:n mallis-
sa on poistettu yrittäjävähennys mutta silti lopputulos on se, että puolet yrittäjistä, ja ni-
menomaan se pienituloisempi osa yrittäjistä, hyötyy SDP:n mallista, niin se jo yksin todis-
taa sen, mikä Suomen Yrittäjienkin tuoreista tilastoista käy ilmi: yrittäjävähennys suuntau-
tuu väärin, 50 prosenttia kaikkein ylimpään tuloluokkaan. Meidän mallimme aidosti auttaa
pienyrittäjää. Olen siitä tyytyväinen, koska olen pienyrittäjä itsekin.
53



Pöytäkirjan asiakohta PTK 114/2018 vp
17.29 Mats Löfström r: Ärade fru talman! Ålands självstyrelselag har de senaste 95 åren
utvecklats i flera repriser. Den senaste självstyrelselagen trädde i kraft 1995, då bland an-
nat nuvarande ekonomiska system mellan staten och självstyrelsen trädde i kraft.

Det ekonomiska systemet har inte uppdaterats sedan dess och situationen med systemet
börjar för åländsk del bli allt mer ohållbar. Nuvarande system bygger på att alla ålänningar
betalar alla statsskatter till staten precis som alla andra finländare. Det här syns dock inte på
ett speciellt ställe i budgeten eftersom de här skatterna sätts i samma pott som alla andra
skatter.

Åland betalade senaste skatteår 0,64 procent av hela landets mest betydande direkta
skatter. Av de här skatterna får Åland sedan tillbaka 0,45 procent av de samlade skattein-
täkterna för staten, exklusive låneupptagningen, och det här syns i statsbudgeten som en ut-
giftspost.

Det har ibland framställts som att det här skulle vara ett ekonomiskt bidrag till Åland,
men så är det inte. Det här är en del av de pengar som ålänningarna har betalat in och som
på den posten överförs tillbaka eftersom procentsatsen 0,45 procent används oberoende av
vad som betalas in.

Åland är en god skattebetalare eftersom sysselsättningen är god och arbetslösheten är
under 4 procent. Sysselsättningsgraden är 82 procent, och det här är också en förklaring till
varför flera åländska kommuner inte har en överstor skuldbörda. Men också åländska kom-
muner är skuldsatta.

Ärade talman! Problemet är att den här avräkningsprocenten inte har justerats sedan det
här systemet trädde i kraft för över 20 år sedan. Då systemet trädde i kraft var Ålands andel
av den finländska befolkningen 0,49 procent. I dag är Ålands andel av befolkningen nästan
0,53 procent. Ålands befolkning har ökat med 16 procent sedan systemet trädde i kraft,
medan hela landets befolkning bara ökat med 8 procent. I fjol växte Åland näst snabbast i
hela landet per capita, bara Nyland växer snabbare. Hittills i år har befolkningstillväxten
fortsatt.

Men trots att befolkningen ökar snabbt får Åland ändå samma 0,45 procent tillbaka i
klumpsumma. Det här gör att Ålands offentliga ekonomi får ett underskott trots att syssel-
sättningen är mycket god. För desto fler arbetsplatser som skapas — vilket är bra för staten
och hela Finland — desto mindre blir de offentliga inkomsterna per capita till Åland.

Åland är nu ett samhälle med knappt 30 000 invånare. Strikt ekonomiskt skulle det vara
bättre om Åland bara hade 10 000 invånare, med dagens ekonomiska system. För med da-
gens system skulle då Åland fortsättningsvis få 0,45 procent tillbaka i klumpsumma.

Men vi vill inte bli mindre. Vi vill växa, vi vill ha tillväxt, vi vill skapa nya företag och vi
vill vara med och utveckla så att Finland växer. Men för att kunna göra det måste också den
offentliga ekonomin utvecklas i takt med den privata ekonomin, precis som på alla andra
platser i landet. Så är det inte i dag.

Åland har därför länge arbetat för att klumpsumman ska justeras för att motsvara dagens
verklighet. Det är inte bara befolkningen som har växt, bolagiseringen av vissa av statens
affärsverksamheter och EU-medlemskapets ökade byråkrati har också påverkat Ålands
klumpsumma rejält negativt. 

Därför föreslår svenska riksdagsgruppen och jag i en budgetmotion att klumpsumman
till Åland höjs från och med nästa år med 15 miljoner euro genom att avräkningsgrunden
höjs från 0,45 procent till 0,48 procent. Det här skulle motsvara Ålands befolkningsökning
och hålla relationstalen på samma nivå som då dagens självstyrelselag trädde i kraft. För
54



Pöytäkirjan asiakohta PTK 114/2018 vp
det var meningen att klumpsumman skulle ändras och höjas om det fanns skäl för det, vil-
ket Ålands befolkningsökning är en stark grund för.

Ärade talman! Det här handlar inte om att Åland skulle få mer pengar än någon annan,
utan om att Åland skulle ha samma möjligheter att utvecklas som alla andra. Det handlar
om att vi behöver få ett uppdaterat system som är mer rättvist så att Åland också får tillba-
ka mer om vi betalar mer i skatt. För i dagens läge får Åland tillbaka för lite pengar, och de-
sto mer befolkningen växer och desto mer skatt vi betalar, desto mindre pengar får vi till-
baka per capita. Det är en ohållbar situation.

Självstyrelsen får inte vara en konjunkturfråga. Här handlar det om att självstyrelsesys-
temet också måste fungera i praktiken. Finland har i internationellt antagna och ikraftva-
rande avtal förbundit sig till Ålands självstyrelse, som en del av att Åland blev kvar under
Finländsk suveränitet. Staten måsten därför ta ett större ansvar för att upprätthålla den gäl-
lande lagstiftningen och se till att det ekonomiska självstyrelsesystemet också fungerar i
praktiken. — Tack.

17.41 Olavi Ala-Nissilä kesk: Arvoisa rouva puhemies! Oli mielenkiintoista kuulla edus-
taja Löfströmin puhe Ahvenanmaasta. Ahvenanmaalla muuten on työllisyysaste 82 pro-
senttia, josta meidän olisi otettava mallia. Ahvenanmaahan on osa Suomea. Meidän kyllä
tuolla Lounais-Suomessa on helppo ymmärtää ja tuntea Ahvenanmaan tilanne. Minä ih-
mettelen perussuomalaisten tekemää leimaamista Ahvenanmaata kohtaan. Pidän sitä mel-
keinpä häpeällisenä.

Puhemies! Suuri kuva tahtoo unohtua näissä budjettikeskusteluissa. Sinällään totean,
että tämä tapa järjestää tällainen istunto, jossa on eri oppositiopuolueiden vaihtoehtobud-
jetit, on erittäin hyvä. Tässä syntyy hyvää keskustelua, ja kaikki joutuvat miettimään jul-
kistalouden haasteita yhdessä vähän eri pohjalta. Mehän lähdimme tähän vaalikauteen ti-
lanteessa, jossa julkistalouden velkaantuminen oli yli 6 miljardia vuodessa ja työttömyys-
kehitys negatiivinen. Tämä 6 miljardia, niin kuin minä sen lasken, minä lasken sen synty-
vää lasta kohden — joita meillä todella syntyy edelleen liian vähän — eli jos me jaamme
sen 6 miljardia 50 000:lla, niin siitähän tulee 120 000 euroa, eli sellainen velkakirja vuo-
sittaisesta velasta laitettiin heti syntyvän lapsen äitiyspakkaukseen mukaan. Eihän sillä ta-
valla voida tehdä, vaan totta kai julkistaloutta oli saatava kuntoon.

Nykyinen hallitus otti strategisen hallitusohjelman, ensimmäistä kertaa Suomessa, jossa
oli viisi strategista aluetta, juuri työllisyyden parantaminen ja julkistalouden tasapaino kak-
si tärkeintä. Minusta pääministeri Sipilä sanoi täällä silloin avauksessa yhdessä puheen-
vuorossaan, että kolme tärkeintä asiaa Suomen taloudessa ovat työllisyysaste, työllisyys-
aste, työllisyysaste. Me emme voi Suomessa eteläeurooppalaisella työllisyysasteella, joka
oli Suomessa 67,8, turvata pohjoismaista hyvinvointiyhteiskuntaa. Se on mahdottomuus.
Itse asiassa, jos otamme harmaan talouden huomioon, Suomen työllisyysaste on ollut
OECD-maiden heikoin, ja tätä tosiasiaa ei oikein tahdota ymmärtää. Nyt kun olemme saa-
neet työllisyysastetta korotettua 4 prosenttiyksikköä — se oli erittäin hyvä saavutus — jo-
kainen prosenttiyksikkö, näin lasketaan, tuo sen 1,4 miljardia liikkumavaraa julkistalou-
teen lisää. Verotuloja tulee lisää, työttömyysmenot, asumistukimenot vähenevät ja niin
edelleen. Nyt kun meillä on 4 prosenttiyksikköä parantunut työllisyysaste, niin tällä Elon
laskuopilla, mitä täällä on mainostettu, se tekisi 5,6 miljardia lisää liikkumavaraa valtion-
talouden tasapainottamiseen, ja se on erittäin tärkeää. Tällä tiellä meidän pitää jatkaa, nos-
55



Pöytäkirjan asiakohta PTK 114/2018 vp
taa todella se ensi vaalikaudella 75 prosenttiin uudella strategisella hallitusohjelmalla ja
sitten päästä kohti 80:tä.

Mitä me tarvitsemme — minusta pitäisi puhua tämmöisestä, niin kuin kuulin edustaja
Harakan puhuvan, modernista uudistumisesta. Me tarvitsemme osallistavaa talouskasvua,
inclusive growth, niin kuin OECD:ssä sanotaan, mukaansa ottavaa talouskasvua. Nythän
ihmiset eriytyvät tulojen, alueellisen kehityksen, koulutuksen, sosiaalisen aseman perus-
teella. Syitä on monta: globalisaatio, valtava keskittyminen, työn erittäin nopea muuttumi-
nen muun muassa ovat perussyitä. Sen takia tässä meidän pitää ottaa ihmisiä paremmin
mukaan. Sen näkee myöskin politiikassa. Jos katsomme Ruotsin vaaleja taikka Ranskan
vaaleja taikka Saksan vaaleja, niin siellä juuri niillä asuinalueilla, missä on osattomuutta ja
työttömyyttä, sitten populistiset puolueet menestyvät ja politiikka joutuu isoihin vaikeuk-
siin. Nythän Ruotsissa ei tapahdu mitään, Italiassa menee talous päin seinää, Britanniassa
ei tapahdu mitään... [Laura Huhtasaari: Yhdysvalloissa menee tosi hyvin!] — Yhdysval-
loissa mennään tosi hyvin päin seinää tässä kahden vuoden sisällä tällä tyylillä. Tämä on
minun oma näkemykseni, ei puolueen näkemys. Minä olen erittäin huolestunut Yhdysval-
tain menosta. [Laura Huhtasaari: Asiantuntijat eivät ole!] — Asiantuntijat ovat sitä mieltä.
Yksi ehkä kaikkein pahin Donald Trumpin linjaus on se, että hän ilmastonmuutoksen nul-
liteerasi ja otti Yhdysvallat pois Pariisin ilmastosopimuksesta.

Arvoisa puhemies! Todella tarvitsemme tämmöista osallistavaa talouskasvua, ja siinä
ovat totta kai sosiaaliturvan uudistus, yrittäjyys ja koulutus erittäin keskeisiä. Me tarvit-
semme sosiaaliturvan uudistuksen, jotta ihmisten kannattaa tehdä aina töitä, ja se uudistus
on erittäin haasteellinen eikä varmaan yhdessä vaiheessa onnistukaan. Myöskin aluekehi-
tys on erittäin tärkeää. Ihmiset eriytyvät alueellisen kehityksen mukaan, ja siitä täällä liian
vähän puhutaan.

Arvoisa puhemies! Tällaista suurta kuvaa me tarvitsemme tässä vaihtoehtobudjettien
ääressä myöskin, ettemme jää näihin lillukanvarsiin, koska nyt meidän täytyy todella Suo-
men hyvinvointia turvata vaativissa oloissa.

17.46 Sofia Vikman kok: Arvoisa rouva puhemies! Täällä eduskunnan käsittelyssä ovat
nyt opposition vaihtoehtobudjetit. Niiden osalta minulle ei ollut kovin suuri yllätys se, että
SDP:n vaihtoehto on yhtälönä mahdoton. SDP:n vaihtoehtobudjetin tärkein anti on se, että
SDP:n vaalilupausten edes osittainen rahoittaminen on mahdotonta tai perustuu massiivi-
seen lisävelan ottoon. Ilmaan jää vain leijumaan kysymys siitä, paljonko SDP on Antti Rin-
teen johdolla valmis ensi kaudella lisäämään valtion velkaantumista SDP:n vaalilupausten
rahoittamiseksi. Tähän emme saaneet vastausta.

Jos SDP:n osalta yllätyksiä ei tullut, niin vihreiden osalta minulle oli yllätys se, että vih-
reät ovat halukkaita lisäämään työttömien määrää. [Satu Hassi: Höpö höpö!] Vihreiden
varjobudjetti nimittäin vähentäisi työllisyyttä 21 000 henkilöllä. Hyvinvoivaa, inhimillistä
ja oikeudenmukaista Suomea ei rakenneta työttömyyttä lisäämällä ja valtionvelkaa paisut-
tamalla. Hyvinvointi lisääntyy vain työllisyyttä lisäämällä, työllisyyttä parantamalla. Siksi
hallituksen linja, jolla työllisyys on tällä vaalikaudella lisääntynyt lähes 120 000 henkilöl-
lä, on oikea ja hyväksi Suomelle.

Tällä viikolla julkaistiin Etlan tutkimus, jonka mukaan hallituksen toimet selittävät noin
puolet työpaikkojen lisäyksestä hallituskaudella. Myös viennin veto on toki auttanut. Hal-
lituksen politiikan hyvät tulokset osoittavat, että työllisyyttä ja kasvua ruokkiva vastuulli-
sen talouden linja on tie laadukkaiden palveluiden kestävään rahoitukseen ja suomalaisten
56



Pöytäkirjan asiakohta PTK 114/2018 vp
hyvinvoinnin lisäämiseen. Se, että noin 120 000 ihmistä on saanut työtä, on nostanut jul-
kisen talouden tasapainoon, tuonut kestävyyttä palveluihin sekä eläkejärjestelmään ja vah-
vistaa myös kuntataloutta. Meidän on tehtävä yhä lisää tekoja sen puolesta, että yhä useam-
pi suomalainen pääsee töihin ja Suomen työllisyysaste saadaan jatkossa nostettua hyvälle
pohjoismaiselle tasolle.

Tämä päivän keskustelu on entisestään alleviivannut sitä, että oppositiolla ei ole tarjota
vaihtoehtoa hallituksen politiikalle. Hallitus on pystynyt nostamaan Suomen työllisyyttä
tavoiteltuun 72 prosenttiin, ja tästä on erittäin hyvä jatkaa eteenpäin. Se on se tie, jolla Suo-
men ja suomalaisten hyvinvointia parhaalla mahdollisella tavalla edistetään.

17.50 Arja Juvonen ps: Arvoisa rouva puhemies! Hyvät kansanedustajat! Perussuoma-
laisten vaihtoehtobudjetti on hyvin monipuolinen ja ottaa kantaa moniin niihin asioihin,
joita me perussuomalaisina ja suomalaisten ihmisten asialla olemme sitoutuneet viemään
eteenpäin. Meillä on lisäpanostuksia turvallisuuteen, poliisin toimintamenoihin. Meillä on
veronkevennyksiä perintöverotuksen kohtuullistamiseen, alvin alarajan nostoon sekä uu-
den kannustavan yritysveromallin käyttöönottoon sekä polttoaineveron alennukseen,
muun muassa. Meillä on oikeudenmukaisuuspaketti, mihin kuuluu sisäilmasairastuneiden
tukeminen, vakuutuslääkäritoiminta ja muun muassa eläinsuojelujärjestöjen tukeminen ja
myös ruoka-apua antavien järjestöjen tukeminen.

Meillä on myös kotihoito- ja hoivaosio, jossa me otamme kantaa muun muassa ikäih-
misten asioihin. Esitämme sitä, että hoitajamitoitus kirjataan lakiin. Me odotamme myös
sitä, että pitkäaikaishoivapaikkojen, laitospaikkojen lakkauttamisbuumi tulisi meidän
kaikkien ymmärrykseen. Niiden lopettaminen on anteeksiantamatonta, ja me vihdoin ja
viimein laittaisimme pisteen tälle. Me tuomme esiin sen totuuden, että ikäihmisten kotihoi-
to on kriisissä ja huolimatta siitä, että hallituksella on ollut kotihoidon ja omaishoidon kär-
kihanke, se ei ole osunut ollenkaan maaliinsa vaan päinvastoin: yhä useampi vanhus on
siellä kodissa liian vähäisen avun turvin, liian vähäisin hoitajien voimavaroin.

Arvoisa rouva puhemies! Oli todella hienoa kuunnella näitä ryhmäpuheita ja keskuste-
lua ja huomata, että niin kristilliset, vasemmisto kuin vihreät ovat täysin perussuomalais-
ten linjalla. Kristilliset esittivät saattohoitolakia. Siitä perussuomalaiset ovat tehneet jo ai-
kaa sitten lakialoitteen, ja se on myös meillä mukana nyt tässä keskustelussa, elikkä me esi-
tämme ja vaadimme saattohoitolakia Suomeen. Vasemmisto nosti esiin hoitotakuuaikojen
kiirehtimisen. Olemme ottaneet siihen kantaa ja esittäneet, että vanhuksen kohdalla ei ole
aikaa odottaa hetkeäkään, vaan vanhus pitää vastaanottaa terveysasemalla kuin hän tulisi
päivystykseen ja akuuttiin hoitoon: välittömästi ikääntyneelle palvelu ja lääkärille pääsy
terveysasemalla. No, sitten vihreiden sähköautojen verottomuus: Tervehdin erittäin ilolla
tätä aloitetta. Olen nimittäin tehnyt lakialoitteen jo viime eduskuntakaudella. Se sai silloin
77 kansanedustajan allekirjoituksen, aivan hilkusta jäi paitsi, että ei lähtenyt ministeriöön
lausunnolle. Todellakin kannatettava ja hyvä. Kyllä ympäristötalkoisiin me kaikki voim-
me lähteä.

Arvoisa rouva puhemies! Täällä hämmästeltiin sitä, että ei ole ihme eikä uutinen, että
perussuomalaiset leikkaavat kehitysavusta. No, se ei ole myöskään uutinen, että me antai-
simme vanhuksille, koska me olemme vanhustenhoitoa ajava puolue, ja välillä tuntuu, että
olemmeko me ainoita, koska me puhumme näistä asioista muulloinkin kuin vain vaalien
lähestyessä. Me olemme pitkäjänteisesti ja sitkeästi vuodesta toiseen käyneet näitä asioita
läpi ja tuoneet myös lukuja, muun muassa swot-analyysin myötä, minkä pari vuotta sitten
57



Pöytäkirjan asiakohta PTK 114/2018 vp
tein, jossa kerrottiin riskikartoittamalla, että mitä ihmettä siellä vanhustenhoidossa tapah-
tuu.

Meillä on täällä myös paluumuutto-ohjelma, ja sitähän tuossa kommentoitiin, että 651
miljoonaa maksaisi tämä laittomasti maassa oleskelevien säilöönotto. Minä olen kyllä
asiasta ihan eri mieltä. Jos tällaisia lukuja olisi, niin sehän on täysin väärin ja vastoin tätä
yhdenvertaisuusperiaatetta, mistä eduskunnassa puhutaan päivittäin. Hämmästelen sitä,
että suomalainen vanhus hoidetaan 80 eurolla siellä kotona, mutta sitten tällainen säilöön-
otettava maksaisi satoja ja satoja euroja yhteiskunnalle. Missä ihmeessä tämä yhdenvertai-
suus tässä on? Minä ymmärtäisin jonkin verran, jos nämä henkilöt, jotka esimerkiksi suo-
malaiseen sosiaaliturvaan nyt sillä tavalla kuuluvat, että saavat paperittomana sen ruuan ja
lääkkeen ja yöpymisen, jonnekin rekisteröitäisiin ja kirjattaisiin, keitä he ovat. Tästähän
muun muassa viime perjantaina kokoomuksen Ben Zyskowicz nosti täällä keskustelun ja
ihmetteli itsekin sitä, että muun muassa toimeentulotukea voidaan hakea kerta toisensa jäl-
keen nimettömänä. Ja tämä, jos jokin, on pohjaton kaivo Suomessa. Emmehän me suoma-
laisetkaan näin voi toimia.

Arvoisa rouva puhemies! Perussuomalaiset lähtevät siitä ajatuksesta, että olemme suo-
malaisten asialla ja haluamme hyvää suomalaisille ihmisille. Me olemme työteliäitä, me
olemme veronmaksajia, ja me olemme ahkera kansa, ja minä toivon, että sellaisena Suo-
memme myös säilyy tulevaisuudessa. Työhön pitää panostaa, työpaikkoihin, suomalai-
seen yrittäjään, erityisesti pienyrittäjään. Kun kierrän tuolla ympäri Suomea, niin kyllä
siellä hyvin moni haalareissa kulkeva pienyrittäjä, mies tai nainen, tulee tervehtimään ja
sanoo, että joku raja ja perussuomalaisille terveisiä. Terveisiä hallitukselle, että kuunteli-
sitte myös meidän vaihtoehtobudjettimme.

17.55 Raija Vahasalo kok: Arvoisa puhemies! Varjobudjetti on kyllä hyvä idea, mutta
niissäkin pitää olla realismia ja rehellisyyttä. Esimerkiksi demarit ovat aina halunneet nos-
taa oppivelvollisuusikää ja haluavat myös saada toisen asteen maksuttomaksi, mutta esit-
tävät siihen ainoastaan ja vain 20 miljoonaa euroa. Jopa vihreät ja vasemmistoliittokin ovat
realistisempia 80 miljoonallaan.

Kuntaliitto on tehnyt huolellista työtä arvioidessaan näitä kustannuksia, ja pelkästään
materiaalikustannukset maksaisivat 114 miljoonaa euroa lisää ja oppivelvollisuuden nosto
kokonaisuudessaan 183 miljoonaa euroa. Näihin lukuihin verrattuna se 20 miljoonaa on
täysin ala-arvoinen.

Menot demareilla ovat siis aivan alakanttiin, ja myös muut oppositiopuolueet näyttävät
olevan samaa mieltä, mitä tulee demareihin. Ihan hirvittää Suomen puolesta, jos demarit
olisivat valtion kirstun vartijoina.

Huomionarvoista on myös se, että demareiden suuret lupaukset ja virtuaaliteot eivät vas-
ta ollenkaan toisiaan. Esimerkiksi eläkeläisille luvattu vappuraha, 100 euroa korotusta, ei
näy missään näissä budjeteissa. Sen sijaan he lupaavat vain parikymppiä. Tai esimerkiksi
liikennehankkeisiin he ovat vaatineet aiemmin useita miljoonia lisäeuroja, mutta nyt esit-
tävät vain 1:tä miljoonaa. Sen sijaan hallitus laittoi liikennehankkeisiin noin 1 miljardi eu-
roa.

Varjobudjetti siis paljastaa hyvin, ovatko vaalilupaukset ja mahdolliset teot samassa lin-
jassa. Sillä tavalla ne ovat erittäin paljastavia.
58



Pöytäkirjan asiakohta PTK 114/2018 vp
17.57 Merja Mäkisalo-Ropponen sd: Arvoisa puhemies! Edustaja Vahasalolle täytyy
nyt ensin sanoa, että se 20 miljoonaa on siis ensi vuoden budjetissa se syyslukukauden
osuus ja vain se yksi ikäluokka, eli yksi ikäluokka kerrallaanhan tätä tehdään. Eli siinä mie-
lessä se on ihan totta, että jatkossa ne kokonaiskustannukset ovat varmasti enemmän kuin
20 miljoonaa, mutta nyt ollaan tehty ensi vuodelle sitä vaihtoehtobudjettia. [Raija Vahasa-
lo: Se ei näy täällä varjobudjetissa!] — Mutta näin se on laskettu, koska minä olin itse sitä
katsomassa, että siitä se tulee se 20 miljoonaa.

Suomen köyhyyden ja syrjäytymisen vastaisen verkoston Köyhyysraportti 2018 ilmes-
tyi pari viikkoa sitten. Suomi sitoutui vuonna 2010 vähentämään köyhyys- tai syrjäytymis-
riskissä elävien ihmisten määrää 150 000:lla vuoteen 2020 mennessä osana EU:n Euroop-
pa 2020 -strategiaa. Nyt näyttää selvältä, ettei tämä tavoite toteudu. Köyhyys on vähenty-
nyt 2010-luvulla vain vähän. Pienituloisten toimeentuloa ovat viime vuosina vaikeuttaneet
perusturvaetuuksien leikkaukset ja jäädytykset. Ajanjaksolla 2012—2015 sosiaalietuuk-
siin tehdyt muutokset olivat pienituloisia suosivia, mutta vuoden 2015 jälkeen tehdyt muu-
tokset ovat heikentäneet pienituloisten asemaa.

Perusturvaetuuksien ostovoima on jäänyt jälkeen yleisestä kustannusten kehityksestä, ja
se heikentyy myös tulevina vuosina, jos tehtyjä leikkauksia ei kompensoida ja etuuksiin
vaikuttavien indeksien jäädytystä peruta. SOSTEn selvityksen mukaan leikkaukset ovat
osuneet etenkin työttömiin, lapsiperheisiin ja opiskelijoihin.

Sairaiden olosuhteisiin ovat vaikuttaneet terveydenhuollon asiakasmaksujen korotukset
sekä vuosina 2016 ja 2017 tehdyt lääkekorvausten leikkaukset. Lapsiperheisiin on vaikut-
tanut lapsilisän määrän alentuminen ja lapsilisien indeksisidonnaisuudesta luopuminen.

Lasten ja nuorten tilannetta ovat vaikeuttaneet leikkaukset varhaiskasvatuksesta, koulu-
tuksesta ja nuorisotakuusta. Nuorisotakuun rahoitus on selvästi vähentynyt, ja takuu onkin
voimassa enää vain nimellisesti, sillä siihen ei ole varattu työllisyys- ja koulutusmäärära-
hoja. Nyt nuorten työttömyys on lähtenyt jälleen kasvuun.

Opiskelijoiden tilanne on myöskin huomattavasti huonontunut. Kaiken kaikkiaan nämä
leikkaukset voivat olla jopa neljännes opiskelijan perustoimeentulosta.

SDP haluaa parantaa erityisesti heikoimmassa taloudellisessa asemassa olevien tilannet-
ta, ja siksi vaihtoehdossamme panostamme köyhyyden vähentämiseen ja osallisuuden li-
säämiseen. Ikäihmisten kohdalla myös palveluilla on tärkeä merkitys inhimillisen elämän
varmistajina, ja onkin surullista, että tämän hallituksen aikana ikäihmisten palvelut ovat
edelleen heikentyneet hallituksen hienoista kärkihankkeista huolimatta. Tarvitsemme siis
ehdottomasti vanhusasiavaltuutetun, jonka tehtävänä on rohkeasti tuoda epäkohtia esille.

Köyhyysraportissa tuodaan esille myös aktiivimallin ongelmat. Huhti—kesäkuussa
2018 ansiopäivärahaa saaneista joka kolmas sai etuuden alennettuna, Kelan työttömyyse-
tuuksien saajista 38 prosenttia. Aktiivimallin sijasta työttömiä autettaisiin parhaiten työelä-
mään esimerkiksi ammatillisen työvoimakoulutuksen, palkkatukisetelin ja kuntapohjaisen
työllisyysmallin avulla. Erityisen tärkeää olisi palauttaa nuorisotakuu ja vahvistaa sen toi-
meenpanoa sekä poistaa järjestöihin palkkatuella työllistämistä estävän 4 000 henkilötyö-
vuoden rajoite.

Arvoisa puhemies! Kuten debatissa sanoin, nyt olisi tulevaisuusinvestointien aika, ja
siksi SDP haluaa vaihtoehtobudjetissaan panostaa koulutukseen, tieteeseen ja tutkimuk-
seen. Me emme pärjää palkkakilpailulla, me pärjäämme osaavalla ja koulutetulla kansa-
kunnalla ja sillä, että olemme tieteen, tutkimuksen ja innovaatiotoiminnan kärkimaita. Tä-
män takia SDP:n vaihtoehdossa resurssit laitetaan kuntoon kaikilla koulutusasteilla.
59



Pöytäkirjan asiakohta PTK 114/2018 vp
Lopuksi, arvoisa puhemies: On hyvä, että hallituksen omassa esityksessä on nostettu
esille ilmiöpohjaisen budjetoinnin käsite. Mutta koko kestävän kehityksen ottaminen tar-
kasteltavaksi ilmiöksi on liian laaja. Ilmiöpohjaisessa budjetoinnissa on kysymys lähesty-
mistavasta, jossa budjettia ja laajemmin harjoitettua politiikkaa tarkastellaan jonkun ilmi-
ön tai asiakokonaisuuden näkökulmasta. Ilmiöpohjaisessa tarkastelussa kootaan yhteen sa-
maan ilmiöön tai asiakokonaisuuteen liittyvät määrärahat ja politiikkatoimet.

Tärkeä osa ilmiöpohjaista budjetointia on politiikan vaikutusten arviointi kokonaisuute-
na. Budjetin yhteydessä se tarkoittaa, että arvioidaan kaikkien määräraha- ja muiden rele-
vanttien päätösten vaikutus tiettyyn ilmiöön ja asiakokonaisuuteen, esimerkiksi päätösten
vaikutus lapsiperheisiin tai hyvinvointiin. Ilmiöpohjaisessa budjetissa ymmärretään poli-
tiikan investointiluonne ja sen vaikutukset pitkällä aikavälillä. Investoinnit tuovat hyötyjä,
jotka eivät yksittäisen vuoden budjetissa näy.

SDP:n vaihtoehdossa on useita esimerkkejä ilmiöpohjaisesta budjetoinnista. Yhden
vuoden talousarviossa asiaa on vaikea tuoda esille kokonaisuudessaan, mutta esimerkiksi
lapsiperheköyhyyden vähentäminen tai digitaalisen osattomuuden torjuminen olisivat nii-
tä ilmiöitä, joita tulisi tällä tavalla lähestyä, ei suinkaan kokonaan kestävä kehitys. Se ei ole
oikea lähestymistapa ilmiöpohjaisessa budjetoinnissa. — Kiitos.

18.03 Satu Hassi vihr: Arvoisa puhemies! Tätä asiaa koskevassa debatissa toin esille sen,
että kaikkein pahin kestävyysvajeemme on ilmastovelka. Vaikka silloin, kun hallitusten-
välinen ilmastonmuutospaneeli muutama viikko sitten julkisti raporttinsa, lähes kaikki po-
liittiset johtajat vannoivat, että nyt pitää aloittaa tositoimet ilmastonmuutoksen hillitsemi-
seksi, se poliittinen tahto ei näy hallituksen budjettiesityksessä, ja myöskin tähänastisessa
keskustelussa vaihtoehtobudjeteista asia on ollut valitettavan vähän esillä. Siksi totean sen,
mitä vihreät esittävät omassa vaihtoehtobudjetissaan:

Me esitämme merkittävää leikkausta niihin tukiin, joita hallituksen budjettiesitykseen
sisältyy ja jotka käytännössä suosivat fossiilisten polttoaineiden käyttöä. Kaiken kaikkiaan
esitämme noin 800 miljoonan euron leikkausta näihin tukiin eli toisin sanoen noin 800 mil-
joonan euron korotuksia fossiilisten polttoaineiden verotukseen. Kaiken kaikkiaan valtio-
varainministeriön arvio — ainakin ympäristövaliokunnassa esitetty arvio — siitä, paljon-
ko hallituksen budjettiesitykseen sisältyy ympäristölle haitallisia tukia, on 2,5 miljardia eu-
roa. Eli mekin leikkaisimme näistä fossiilienergiaa edistävistä tuista vain osan. Harvoin me
muistamme sitä, kun ilmastonmuutoksen hillintä on kuitenkin tulevaisuutemme rakenta-
misen ja turvaamisen keskeisimpiä tehtäviä, että kaikki se, millä verohelpotuksin tai muin
tavoin edistetään fossiilisten polttoaineiden käyttöä, tekee ilmastonmuutoksen hillinnän
sitten osaltaan kalliimmaksi. Tätä asiaa me haluamme järkeistää.

Myöskin lisäisimme haittaveroja, kuten sokeriveron, louhintaveron, muoviveron ja len-
toveron. Näin kerätyillä rahoilla suurin panostuksemme, mihin esitämme lisää rahaa, on
osaaminen, koulutus, josta kaikkein suurimmat määrärahaerät, joita esitämme, ovat yli-
opistot ja ammatillinen koulutus. Sen lisäksi käyttäisimme yli 400 miljoonaa köyhyyden
torjuntaan, kuten perustulokokeilun laajennukseen, opintotuen tasokorotukseen, takuue-
läkkeiden tasokorotuksiin ja sosiaalietuuksien indeksikorotuksiin. Eduskunnan tietopalve-
lun laskelmien mukaan tämä selkeästi kaventaisi tuloeroja ja itse asiassa lisäisi kaikkien
muiden tulonsaajaryhmien käytettävissä olevia tuloja paitsi kaikkein korkeimpia tuloja
nauttivan kymmenyksen tuloja.
60



Pöytäkirjan asiakohta PTK 114/2018 vp
Tässä keskustelussa kokoomuksen edustajat, viimeiseksi edustaja Vikman, ovat mo-
neen kertaan tuoneet esille sen, että eduskunnan tietopalvelun laskentamalli tuottaa sellai-
sen arvion, että tämä lisäisi työttömyyttä. No, tämä on sen laskentamallin ominaisuus. Mut-
ta ne isot panostukset, mitä me panisimme koulutukseen, tutkimukseen ja osaamisen ke-
hittämiseen, ovat työllisyyttä parantavia asioita. Ne parantavat muun muassa niin sanottua
kohtaanto-ongelmaa työmarkkinoilla eli sitä, että kouluttamalla myöskin työttömiä, paran-
tamalla heidän ammattikoulutustaan, saisimme yrityksille osaavampaa työvoimaa ja pois-
taisimme sitä kuilua, mikä tällä hetkellä on työttömien osaamisen ja yritysten työvoimatar-
peen välillä.

Työllisyyttä parantaisivat myös maksuton lukio ja ammattikoulutus, 5-vuotiaiden mak-
suton varhaiskasvatus ja perhevapaiden uudistus tasa-arvoisemmaksi ja naisten työssä-
käyntiä edistävämmäksi, johon vihreät vaihtoehtobudjetissaan esittävät 120 miljoonan pa-
nostusta.

Lisäksi esitämme lisärahaa luonnon monimuotoisuuden parantamiseen ja kehitysyhteis-
työhön. Myös tämä kehitysyhteistyörahoitus on osaltaan meidän esittämäämme panostus-
ta ilmastonmuutoksen hillintään.

18.09 Jari Ronkainen ps: Arvoisa herra puhemies! Perussuomalaisten eduskuntaryhmä
kantaa huolta kansalaisten turvallisuudesta. Globaalissa maailmassa turvallisuusuhat ovat
yhä moninaisempia. Ne saattavat vaihdella yksilöiden suorittamista rikoksista jopa toisten
valtioiden harjoittamaan häirintään saakka. Perussuomalaisten vaihtoehtobudjetti esittää-
kin merkittäviä panostuksia suojelupoliisin, keskusrikospoliisin, Puolustusvoimien, Hätä-
keskuslaitoksen, Rajavartiolaitoksen ja Tullin henkilöstötarpeisin. Haluamme taata, että
kansalaisten turvallisuudesta ei tingitä.

Viime viikolla uutisoitiin, kuinka joka neljännessä kunnassa poliisi ei ole saanut yhtään
varkautta selvitettyä. Vähäisemmät omaisuusrikokset jäävät käytännössä kokonaan tutki-
matta. Tämä on suoraa seurausta poliisin liian vähistä resursseista. Poliisien määrä on vä-
hentynyt 2010-luvulla noin 7 800:sta nyt vakiinnutettuun 7 200:aan. Poliisien määrän ke-
hityksen perusteella Suomessa on vuonna 2020 noin 122 poliisia 100 000:ta asukasta koh-
den. Muissa Pohjoismaissa vastaava luku on vähintään 200. Vaihtoehtobudjetissa esitäm-
mekin 50:tä miljoonaa euroa 800 poliisin kouluttamiseen ja palkkaamiseen.

Poliisin ja Puolustusvoimien resursseihin on tehty tällä vaalikaudella oikeansuuntaisia
panostuksia. Liian suuri osa määrärahoista menee kuitenkin jatkuvasti kohoaviin kiinteis-
tökustannuksiin. Turvallisuusviranomaisten ei pitäisi joutua heikentämään valmiuksiaan
suorittaa lakisääteisiä tehtäviä kasvavien tilakustannusten vuoksi.

Arvoisa puhemies! Maahanmuuttoa tapahtuu erityisesti sellaisilta kehittymättömiltä
alueilta, joiden kansalaiset sopeutuvat vaikeasti suomalaiseen kulttuuriin, oppivat vaivoin
kieltä ja ovat vaikeasti työllistettäviä. Tämänkaltainen maahanmuutto ainoastaan heiken-
tää huoltosuhdetta ja korostaa vaikeuksia työmarkkinoilla. Lisäksi näistä kulttuureista tu-
lee usein suomalaiseen yhteiskuntaan sopimattomia tapoja ja käytänteitä. Tällaisia ovat
esimerkiksi uskonnon, sukupuolen tai seksuaalisen taipumuksen perusteella tapahtuva syr-
jintä ja suoranainen väkivalta. [Laura Huhtasaari: Rehellistä puhetta!]

Näiden vahingollisten ilmiöiden rajoittamista ja ehkäisemistä varten perussuomalaisten
eduskuntaryhmä esittää kaikkien kielteisen turvapaikkapäätöksen saaneiden henkilöiden
säilöönottoa esimerkiksi parakkimajoitukseen. Säilöönotosta ainoa mahdollisuus poistua
olisi poistua kokonaan Suomesta, mikä tehostaisi myös palautusten onnistumista. Säilöön-
61



Pöytäkirjan asiakohta PTK 114/2018 vp
ottorakenteiden perustaminen ja käyttöönotto maksaisivat alussa mutta säästäisivät yhteis-
kunnan kustannuksia pitkässä juoksussa.

Arvoisa puhemies! Perussuomalaisten eduskuntaryhmä kiinnittää vaihtoehtobudjetis-
saan huomiota räikeään yhteiskunnalliseen epäkohtaan: vakuutuslääkärien toimintaan va-
kuutusyhtiöiden korvauspäätöksissä. Tälläkin vaalikaudella asiasta on tehty lukuisia val-
tiopäivätoimia ja kaikkein suurimpana korkeimman oikeuden lakiehdotus. Nykymalli, jos-
sa vakuutusyhtiön lääkäri voi kävellä hoitavan lääkärin lausunnon yli ja evätä potilaalle
kuuluvat korvaukset tuosta vaan, ei vastaa kansalaisten oikeudentajua. Tästä aiheutuu
suunnatonta inhimillistä hätää ja kärsimystä.

Muutoksella vakuutuslääkärijärjestelmään ei olisi ainoastaan kansalaisten oikeusturvaa
parantava vaikutus vaan myös kansantaloudellinen merkitys. Vakuutusyhtiöt ovat voittoja
tavoittelevia yhtiöitä. Vakuutusyhtiöiden voitot jäävät näissä tapauksissa kuitenkin aina
yhteiskunnan tappioksi. Kun potilaat eivät saakaan heille kuuluvia vakuutusetuuksia, jou-
tuvat he sairauspäivärahan, toimeentulotuen tai muun sosiaalietuuden piiriin. Kyseessä on
miljardiluokan tulonsiirto valtiolta vakuutusyhtiöille.

Vakuutuslaitoksen potilaalle kuuluvien etuuksien maksaminen vähentää valtion, kunti-
en ja kuntayhtymien rasitteita terveydenhuollossa ja sosiaalitoimessa. Lisäksi se mahdol-
listaa oikea-aikaisen hoidon ja kuntoutuksen aloittamisen työ- ja toimintakyvyn säilyttämi-
seksi sekä vähentää potilaiden muiden yhteiskunnallisien etuuksien tarvetta. Se, että ihmi-
sen työpanos menetetään varhaisen kuntoutuksen puuttumisen myötä, on sekä tragedia yk-
silölle itselleen että merkittävä taloudellinen menetys yhteiskunnalle. — Kiitos.

18.14 Päivi Räsänen kd: Arvoisa puhemies! Tämä käsittelytapa, jossa oppositiopuoluei-
den budjettivaihtoehdot käsitellään yhdessä ja samassa istunnossa, on mielestäni kyllä erit-
täin hyvä ja onnistunut käytäntö. Siinä on mahdollista vertailla hallituksen vaihtoehtoa ja
eri puolueiden vaihtoehtoja ja samalla nähdä, minkälaisia poliittisia eroja tulevaisuuden
suunnittelemisessa nähdään.

Kun puhutaan tulevan vuoden budjetista, niin mielestäni sen vaikutuksia tulisi kuiten-
kin arvioida pidemmällä tähtäimellä kuin pelkästään niillä vaikutuksilla, jotka seuraavat
ensi vuonna. Esimerkiksi hyvän perhepolitiikan sato korjataan vasta lasten aikuistuttua, ja
perhepolitiikassa meillä on ollut se ongelma, ja on edelleen, että kun sitä suunnitellaan nel-
jän vuoden tai vuoden tähtäimellä, niin lapsethan eivät ennätä edes päästä päiväkodista
ulos saatikka sitten aikuisikään ja hyödyttämään ikään kuin yhteiskuntaa työpanoksellaan
tämän yhden vaalikauden aikana tai yhden budjettivuoden aikana.

Parempi perhevapaamalli, josta täällä on käyty keskustelua, ei ole sellainen, jossa per-
heiden valinnanvapautta kavennetaan, jossa oikeus pienten lasten kotihoitoon rajoitetaan
tai jopa romutetaan, jossa lapselle ei tule oikeutta oman äidin tai isän syliin. Kyllä isät ja äi-
dit tietävät parhaiten, mikä on paras paikka juuri sen oman lapsen päivähoitoon. Lapsethan
ovat yksilöitä. Toiset lapset tarvitsevat pidempään kotihoitoa ja toiset taas sopeutuvat var-
haisemmassa vaiheessa lapsiryhmiin. Senkään vuoksi mielestäni ei tulisi ikään kuin hallin-
nosta käsin ohjata sitä, millä tavoin perheet järjestävät päivähoitonsa, vaan tulisi antaa per-
heille mahdollisuus tehdä valintoja. Sen takia se perhevapaauudistus, josta täällä on puhut-
tu, jouti todellakin menemään, ja annan hallitukselle tunnustuksen siitä, että sitä ei tänne
käsiteltäväksi tuotu.

Mutta hallitusta on kyllä syytä moittia siitä, että se ei ole kyennyt reagoimaan syntyvyy-
den syöksykierteeseen. Kun perheministeri asetettiin oikein nimeltä, perhe- ja peruspalve-
62



Pöytäkirjan asiakohta PTK 114/2018 vp
luministeri, niin kyllä siihen kohdistui suuria odotuksia ainakin kristillisdemokraattien ta-
holta. Ja toki on tunnustettava, että joitakin pieniä parannuksia perheiden kannalta on teh-
ty. Mutta pidän surullisena sitä, että tällaisena aikana esimerkiksi poistetaan ja luovutaan
verotuksen lapsivähennyksestä, mikä saatiin viime vaalikaudella aikaan, ja myös lapsili-
sien indeksikorotuksesta on luovuttu. Lapsilisien reaaliarvo siten jatkuvasti heikkenee, ja
lapsilisät ovat kuitenkin se kaikkein tärkein perhepoliittinen tuki ja etuus. Nämä ovat huo-
noja viestejä lapsista haaveileville perheille, ja sen vuoksi toivon, että ne vaihtoehdot, joita
kristillisdemokraattien vaihtoehtobudjetissa esitetään juuri perhepolitiikan parantamisek-
si, otettaisiin vakavasti ja että ne saisivat kannatusta, kun budjetista sitten viime kädessä
täällä päätetään.

18.19 Hannu Hoskonen kesk: Arvoisa herra puhemies! Tämä käyty keskustelu vaihtoeh-
tobudjeteista on mielestäni ollut hyvin hämmentävää. On pakko myöntää, että esimerkiksi
kristillisdemokraattien ja demarien avauksissa nuorisotyöttömyyden ja syrjäytymisen eh-
käisemiseksi oli hyviä ajatuksia. Niitä kannattaa ehdottomasti viedä eteenpäin, olipa halli-
tus seuraavan vuoden lopulla sitten mikä tahansa, koska nuorisotyöttömyyden ja syrjäyty-
misen torjunta tässä yhteiskunnassa pitää ottaa joka hetki vakavasti. Se on selvä asia. Mut-
ta kun katsoo sitten esimerkiksi demarien vaihtoehtobudjettia, niin sellaisia vaihtoehtoja,
joita minä en millään pysty ymmärtämään, on juuri tämä budjetin tulopuolen kasaaminen.
Kun siellä edelleen pyörii Suomen Pankin rahojen ottaminen ja taas kerran Sitran taseen
puhdistaminen, niin ei siitä voi tulla kuin surulliseksi. Että onko todella niin, että tällaista
politiikan bitcoin-peliä pelataan koko ajan, kuten edustaja Ala-Nissilän jossakin kuulin
mainitsevan, että tällaista politiikan bitcoin-peliä pelataan. Jos budjetti kerran laaditaan,
niin tulojen pitää olla reaalituloja ja menojen pitää olla sellaisia, että ne ovat vähintään koh-
tuullisia mutta eivät missään tapauksessa tuhlailevia. Jos me haluamme eduskunnassa us-
kottavuutta puheillemme ja teoillemme, kannattaisi sitten kiinnittää huomio niihin omiin
esityksiinkin.

Joka tapauksessa, kun tämä hallitus aloitti työnsä, työllisyysaste tässä maassa oli 67,7.
Tällä hetkellä se on 71,7 prosenttia, ja kuten pääministeri Sipilä on sanonut, seuraavan hal-
lituksen tavoitteen työllisyysasteeksi tulee olla 75 prosenttia. Ja kaikkien on syytä muistaa,
että joka ainoa prosenttiyksikkö, mikä työllisyysasteessa voitetaan, tarkoittaa 30 000:ta
työpaikkaa ja 1,4:ää miljardia plussaa julkiseen talouteen. Nämä luvut kun pitää mielessä,
niin on jo aika paljon pitemmällä kuin siinä alkutilanteessa, kun lähtee valtion tai julkista
taloutta parantamaan.

Keskustelu yrittäjävähennyksen poistamisesta nousi esille taas demarien vaihtoehtobud-
jetin myötä. Kun kuunteli demarien edustajien puheenvuoroja, niin ei voinut kuin ihmetel-
lä sitä, että tuntuu, että sitä ollaan taas miljonäärejä tukemassa. Se on selvä asia, että kun
silloin aikanaan, 2014, tehtiin yhteisöverouudistus ja 4,5 prosenttiyksikköä pudotettiin yh-
teisöveroa, niin totta kai siitäkin joku hyötyi. Sekin päätös varmaan tuki suomalaista työl-
lisyyttä, mutta siitä jäävät nämä henkilöyhtiöt ja pienet yrittäjät täysin paitsi. Sen takia
tämä piti tehdä, ja on aivan oikein, että se tehtiin. Ja kun katsoo sitä, kelle se hyöty koitui
tästä yrittäjävähennyksestä, niin suurimmaksi osaksi se menee alle 55 000 euroa ansaitse-
ville elinkeinonharjoittajille. Suurin osa menee sinne. Ja niistä paljon puhutuista miljonää-
reistä: Yli 300 000 euroa ansaitsevia yritysvähennyksen saajia, elinkeinonharjoittajia, oli
275 kappaletta. Saatu hyöty näille 275:lle oli 6,4 miljoonaa euroa, koko potista 2,2 prosent-
tia. Että kun puhutaan miljonääreistä ja miljardeista, niin kannattaisi joskus vähän noita nu-
63



Pöytäkirjan asiakohta PTK 114/2018 vp
meroitakin katsoa. Pelkkä populismi ei valtion eikä kuntien taloutta eikä kenenkään talo-
utta paranna.

Ja sitten se yritystoiminnan onnistuminen: Puhutaan siitä, että yritykset tuottavat tänä
vuonna 12 miljardia euroa voittoa ja siitä jaetaan sitten osinkoa — muistaakseni edustaja
Arhinmäki siitä piti kovan palopuheen täällä, hyvä näin. Mieleeni nousi kyllä kuitenkin vä-
kisin se, että jos yritykset eivät tuota voittoa, ne eivät kehity eivätkä maksa palkkoja eivät-
kä investoi tulevaan. En ole yhdenkään sellaisen yrityksen nähnyt investoivan tulevaan,
joka tuottaa tappiota ja joka on konkurssin partaalla, paremminkin siellä vähennetään työ-
voimaa ja valmistaudutaan lopettamaan toiminta.

Metsäasiasta, arvoisa puhemies, sen verran vielä, että Rinteen malli metsien hoidossa ja
hakkuussa on täysin minun ymmärrykseni ulkopuolella. 72,4 miljoonaa mottia on kuulem-
ma katto, ja joka ainoa motti, mikä siinä 72,4:ssä on, menee jo olemassa oleville tehtaille,
sekä sellutehtaille, sahoille että moneen muuhun käyttöön. Siitä ei riitä yhdellekään teh-
taalle enää lisää raaka-aineita — ei riitä Finnpulpille Kuopioon, ei riitä Kemijärvelle sellu-
tehtaalle eikä siitä riitä Lieksaan mahdollisesti nousevalle GFN:n öljytehtaalle eikä riitä
Uimaharjun tehtaan kehittämiseen. Tämän viestin kohdalla kannattaa näillä paikkakunnil-
la asuvien demarienkin kannattajien miettiä, että tällä keinoinko pistetään investointisuun-
nitelmat multiin kertalaakista. Toivoisin, että kun numeroita esitetään, niin oltaisiin rehel-
lisiä niiden suuruusluokissa ja ennen kaikkea tunnustettaisiin tosiasiat. Kaikki se metsätoi-
minta, mikä Suomen metsissä tapahtuu, tapahtuu suomalaisten hyväksi. Hyödynsaajista
suurin osa on kaupunkilaisia metsänomistajia.

Ja lopuksi, arvoisa puhemies: Mikä tärkeintä, kaikki nämä koneet, joilla metsissä puuta
korjataan, ovat suomalaista työtä. Teollisuudessa olevat sahalaitteet, sellukoneet, kaikki
ovat suomalaista työtä. Elikkä älkää, hyvät ihmiset, lähtekö vastustamaan suomalaista työ-
tä. Se on kaikkein tärkeintä, että suomalaiset ihmiset saavat töitä, ja tällä vaalikaudella yli
100 000 suomalaista on saanut työpaikan, ja sen kehityksen on jatkuttava, jos jonain päi-
vänä meinaamme nuo velkamme maksaa. [Peter Östman: Harvinaisen hyvä puheenvuoro!]

18.25 Riitta Mäkinen sd: Arvoisa puhemies! Edellisvuosien kokemusten perusteella oli
arvattavissa, että oikeisto hyökkää SDP:n vaihtoehtobudjettia vastaan väittämällä sitä ta-
loudellisesti vastuuttomaksi ja kestämättömäksi. Väitetään, ettei tarpeellisten investointi-
en ja menolisäysten kattamiseksi ole uskottavia esityksiä. Tämä on hallituspuolueiden epä-
toivoinen yritys mitätöidä sosiaalisesti, ekologisesti ja taloudellisesti vastuullinen kokonai-
suus. Ehdotukseemme aidosti perehtyvä ei voi välttyä faktalta, että SDP ei sorru katteetto-
miin vaalilupauksiin. Vaihtoehtomme katsoo tulevaisuuteen vastuullisesti.

Tässä salissa ei puhuta riittävästi siitä, että yksi merkittävin ero oikeisto- ja vasemmis-
topuolueiden talouspoliittisissa linjauksissa liittyy siihen, millä perusteella verotetaan ja
miksi. Verotus liittyy kiinteästi myös elinkeino- ja työllisyyspolitiikkaan. Niinpä näkemy-
seroja on nähtävissä senkin suhteen. SDP haluaa huolehtia siitä, että talouspolitiikka on tu-
loksellista, oikeudenmukaista eikä kasvata eriarvoisuutta. SDP:n verotus on luonteeltaan
fiskaalista. Sillä pyritään siis rahoittamaan hyvinvointia ja kasvua tukevat julkiset palve-
lut. Tämä on täysin päinvastainen lähtökohta hallitukseen verrattuna, joka ei ole käyttänyt
verotusta tehokkaana työkaluna tässä tehtävässä. Veroratkaisut eivät ole vieneet tavoitteita
eteenpäin. Vielä vähemmän niitä ovat edistäneet leikkaukset koulutukseen, sosiaaliseen
hyvinvointiin ja palveluihin. Tämän pitäisi olla itsestäänselvyys. Finanssipolitiikka on suh-
64



Pöytäkirjan asiakohta PTK 114/2018 vp
teutettava suhdanneodotuksiin, ja juuri näin SDP tekee. Otamme velkaa yli puoli miljardia
vähemmän kuin hallitus.

Tuottavuuden kasvun edellyttämiä tulevaisuusinvestointeja ei yksinkertaisesti ole va-
raa, ei taloudellisesti eikä inhimillisesti, jättää tekemättä. Yhteiskunnalliset investoinnit
ovat välttämättömiä, sillä ilman niitä voimme unohtaa tavoitteet työllisyysasteen nostami-
sesta ja julkisen talouden turvaamisesta myös pidemmällä aikavälillä. SDP:n esittämät in-
vestoinnit maksavat itsensä takaisin — ne maksavat itsensä takaisin. Hallitus ei ymmärrä
eroa kestävyysinvestointien ja käyttömenojen välillä.

SDP:n näkemyksen mukaan elinkeinopolitiikan lähtökohtana tulee olla uuden kasvun
luominen, osaamispohjan vahvistaminen sekä monipuolisen viennin edistäminen. Elin-
keinopolitiikan tulee luoda uutta työtä. Kansantaloudellinen kestävyys on monen asian
summa. Se edellyttää aktiivista elinkeinopolitiikkaa, oikeudenmukaista ja tuottavuutta li-
säävää veropolitiikkaa, fiksua työllisyyspolitiikkaa, tulevaisuuteen katsovaa koulutuspoli-
tiikkaa sekä ehdottomasti tasa-arvoisuutta ylläpitävää sosiaalipolitiikkaa. Jos jokin näistä
elementeistä puuttuu, on turha odottaa tulostakaan.

Hallitus on heikentänyt kansantaloutemme kivijalkaa rapauttamalla veroratkaisuillaan
julkisen talouden pohjaa. Niillä ei ole työllisyyttä parantavia vaikutuksia. SDP:n vaihtoeh-
dossa pääosa tulonlisäyksistä tulee veropohjan tiivistämisestä ja omaisuuden tuoton vero-
tuksesta. Takertuminen Suomen Pankkiin tai Sitran taseen puhdistamiseen, hallituspuolu-
eiden edustajien käyttämiä termejä lainaten, on takertumista lillukanvarsiin, [Olavi Ala-
Nissilä: Kannatatteko te sitä?] ja samalla keskustelua ohjataan muualle. Työryhmää asian
selvittämiseen ollaan perustamassa, niin kuin tiedetään.

Vaihtoehto nojautuu hyvän veropolitiikan tärkeimpään periaatteeseen. Tiiviit veropoh-
jat mahdollistavat alhaisemmat verokannat, ja vaikka verotuotot kasvavat, voimme silti ke-
ventää pieni- ja keskituloisten palkansaajien, eläkeläisten ja muiden etuuksia saavien ih-
misten verotusta. Verosuunnitteluun ja osinkojen verotukseen liittyy paljon aukkoja, jotka
täytyy tukkia. Harmaan talouden ja aggressiivisen veronkierron estäminen on välttämätön-
tä.

Hallitus ja Suomen Yrittäjät hyökkäävät SDP:tä vastaan yritysvähennyksen poistami-
sen takia. Hallituksen oman esityksen mukaan yrittäjävähennyksellä ei ole vaikutusta työl-
lisyyteen. Se suosii suurituloisia eikä täytä yhdessä laadittuja yritystukikriteerejä. Suomen
Yrittäjät on yrittänyt häivyttää tämän tosiasian esittämällä tilastot ja sen tiedot harhaanjoh-
tavasti. Lisäksi on syytä todeta, että SY ei ole pyynnöistä huolimatta toimittanut tietoja eri
tuloluokkiin kuuluvien yrittäjävähennysten saajien tuloista, vaikka se olisi enemmän kuin
olennaista vaikutusten arvioinnissa.

SDP:n vaihtoehto hyödyttää pieni- ja keskituloisia, erityisesti pienyrittäjiä. SDP ei esitä
höttöbudjetteja. Hallitus pyrkii nyt tietoisesti ohjaamaan keskustelua pois verotuksesta ja
sen periaatteista.

Mikäli kokoomus ja keskusta olisivat valmiita edes harkitsemaan luopumista kaikkein
suurituloisimpien verohelpotuksista ja muuttamaan painopistettä työn tekemisestä omista-
miseen, mikäli hallitus olisi aidosti valmis harkitsemaan veropohjan tiivistämistä ja har-
maan talouden ehkäisemistä, tässä yhteiskunnassa olisi varaa rakentaa kestävää tulevai-
suutta.

18.30 Laura Huhtasaari ps: Arvoisa puhemies! Jotain rajaa — perussuomalaisilla on
isänmaallinen vaihtoehto.
65



Pöytäkirjan asiakohta PTK 114/2018 vp
Edustaja Ala-Nissilä otti täällä kantaa Euroopan isänmaallisten ja kansallismielisten
puolueiden nousuun. Esimerkiksi Itävallassa ne ovat jo vallankahvassa. Tiedättekö te, mis-
tä tämä johtuu? Se johtuu siitä, että asiat ovat menneet pieleen. Tulokset eivät ole olleet sel-
laisia, mitkä olisivat kansaa miellyttäneet.

On käsittämätöntä, että esimerkiksi Pakistanissa kristitty, joka pilkkasi Muhammedia,
sai kuolemantuomion. Hänet vapautettiin siitä, mutta esimerkiksi Isosta-Britanniasta hän
ei voi hakea turvapaikkaa, koska siellä on tehty sellaista maahanmuuttopolitiikkaa, että
ääri-islamilaiset suuttuisivat siitä. Tähän on tultu. [Olavi Ala-Nissilä: Mitenkäs tämä liit-
tyy Suomen budjettiin?] Vanhat puolueet Euroopassa ovat tehneet peruuttamatonta vahin-
koa Euroopassa niille valtioille, jotka ovat holtitonta maahanmuuttopolitiikkaa harjoitta-
neet, ja nyt me realistipoliitikot yritämme korjata sen, mikä korjattavissa on.

Hallitus ottaa velkaa 1,4 miljardia euroa. Tämä sama summa menee turvapaikka- ja ko-
toutumiskustannuksiin. Me otamme velkaa, jotta me voimme ottaa tänne ihmisiä muualta
elätettäväksi. Tämä ei perussuomalaisille käy. Me haluamme käyttää suomalaisten varat
suomalaisille, ja siinä ei ole mitään väärää. Oma kansa ensin.

Me haluamme omaishoidon tuen verovapaaksi, lääkkeiden omavastuun pois pienituloi-
silta, lapsivähennyksen palauttamisen ja ryhmäkoot pienemmiksi. Me haluamme oikeu-
denmukaisuutta. Me haluamme, että suomalaisten turvallisuus ja elintaso nousevat.

Olemme erityisen huolissamme suomalaisista nuorista. Haluamme panostaa mielenter-
veystyöhön ja kiusaamisen ehkäisyyn. Valitettavasti moni nuori voi pahoin. Jopa neljän-
neksellä on diagnosoitu mielenterveyden ongelmia. Huolimatta panostuksista nuorisotyö-
hön me emme ole onnistuneet tavoittamaan sitä kohderyhmää, joka on eniten tuen tarpees-
sa. Nyt me tarvitsemme kouluihin lisää panostuksia ehdottomasti, ehkä päiväkoteihin
myös perhetyöntekijän. Me tarvitsemme uusia avauksia, ja me tarvitsemme sitä, että ne
niukat resurssit, mitkä meillä on, me käytämme suomalaisiin.

Lisäksi isänmaallisena puolueena olemme huolissamme Suomen teollisuuspolitiikasta,
koska meillä ei ole mitään kansallista teollisuuspolitiikkaa. Me olemme lähinnä ajopuuna.
Kun me katsomme, mitä muualla maailmassa on tapahtunut, meillä on kymmenen mene-
tettyä kasvun vuotta, kun muualla muut maat ympärillämme ovat kasvaneet noin 3—4 pro-
senttia. Me pääsimme tähän viimeiseen junaan mukaan, onneksi, mutta se tarkoittaa sitä,
että tähänkin pääsimme liian myöhään, koska kohta taas esimerkiksi korot nousevat val-
tionvelassa ja tämä kasvu on jo pysähtymässä.

Perussuomalainen, isänmaallinen politiikka tarkoittaa myös sitä, että sen lisäksi, että
meillä on järkevä energiapolitiikka, joka halpuuttaa liikkumisen ja teollisuuden logistisia
kustannuksia, me haluamme suojella kansallisomaisuutta ja säilyttää sitä jälkipolville.
Puhdas vesi, ilma ja luonto ovat kansallisomaisuuttamme. Ei niitä tule yhtiöittää ja myydä
ulkomaille. Me olemme 90-luvulta alkaen myyneet kansallisvarallisuuttamme noin 20 mil-
jardilla eurolla. Caruna oli myös erittäin epäonnistunut myynti.

Perussuomalaiset haluavat tehdä kansallista teollisuuspolitiikkaa. Me haluamme tehdä
isänmaallista politiikkaa. Pitää olla kanttia puolustaa Suomea ja suomalaisia ja suomalai-
sen teollisuuden kilpailukykyä. [Olavi Ala-Nissilä: Paitsi ahvenanmaalaisia!]

Lisäksi meidän luonnonvarat eivät voi olla ihan kenen tahansa käytettävissä. Esimerkik-
si kaivosyhtiö hyödyntää malmiesiintymän ja pilaa ympäristön luonnon, mutta kaivoksen
ehtyessä yhtiö laitetaan konkurssiin ja jätetään ympäristövahinkojen korjaaminen suoma-
laisten veronmaksajien harteille.
66



Pöytäkirjan asiakohta PTK 114/2018 vp
Perussuomalaiset haluavat puolustaa suomalaista työtä ja maataloutta — myös maata-
loutta. Keskusta on unohtanut maatalouden ja maaseudun. [Olavi Ala-Nissilä: Eikä ole!]
Perussuomalaisille omavaraisuus on erittäin tärkeä asia. Esimerkiksi EU:n seuraava rahoi-
tuskehys on yksi kuolinisku lisää maataloudelle.

18.35 Sari Essayah kd: Arvoisa puhemies! En tiedä, jäikö tänne edellisen puhujan pape-
rit, mutta en niitä ainakaan aio käyttää. [Laura Huhtasaari: Saa käyttää!]

Inhimillisempi ja kestävämpi Suomi on kristillisdemokraattien vaihtoehtobudjetin otsa-
ke, ja tällä me haluamme tosiaankin tuoda esille sen, että itse asiassa aika pienilläkin muu-
toksilla, alle miljardin muutoksilla, tähän hallituksen budjettiin saataisiin koko lailla eri-
laista, inhimillisempää ja kestävämpää talouspolitiikkaa aikaiseksi. Aina ei tarvitse välttä-
mättä koko suurta budjettikirjaa myllätä ylösalaisin; riittää, että tehdään sellaisia oikein
kohdennettuja tulonsiirtoja, jotka vaikuttavat niihin ihmisryhmiin, jotka kipeimmin tässä
yhteiskunnassa apua tarvitsevat. Jos katsotaan läpileikkauksenomaisesti, niin KD:llä nämä
panostukset liittyvät ennen kaikkea ikäihmisiin ja myöskin sitten lapsiperheisiin, toisaalta
koulutukseen ja turvallisuuteen.

Jos ajatellaan nyt suomalaisen yhteiskunnan tilannetta, joka on onneksi se, että elämme
talouden puolella nousukautta ja ihmiset työllistyvät, niin tällaisessa tilanteessa olisi todel-
la tärkeää huolehtia siitä, että kaikki eri kansanryhmät pystyisivät tästä nousukaudesta hyö-
tymään ja saisivat sitten myöskin oman osansa kasvun hedelmistä. Näinhän ei ikävä kyllä
ole käynyt, koska hallitus heti tuossa ensimmäisen vuoden aikana — toki, myönnetään, sil-
loin talousnäkymät olivat aika synkät — teki kerralla neljäksi vuodeksi päätökset kaikista
näistä indeksijäädytyksistä ja -leikkauksista, jotka koskevat siis kaikkia näitä perusetuuk-
sia, joitten varassa pienituloisimmat henkilöt elävät. Tämä on tietysti vähän hämmentävää,
jotenkin tuntuu, että oliko siinä vaiheessa hallituksella ikään kuin semmoinen ajatus, että
tämä talouden näkymä ei tästä hevin muutu, ja betonoitiin tällä tavalla sitten nämä päätök-
set. Vähän kummalta tuntui, oliko viime viikonlopun sunnuntain vai lauantain Hesarissa,
kun pääministeri sitten aprikoi sitä, että tulikohan leikattua liikaa. No, jos tällaisiakin aja-
tuksia tulee pääministerin mieleen, niin varmasti olisi silloin järkevää ja hyvä pohtia tätä
päätöstä ja ajatella niin, että entäs jos nyt tehtäisiinkin sitten seuraavalle vuodelle näitä in-
deksijäädytysten purkamisia, jolloinka nämä henkilöt, jotka elävät näitten perusetuuksien
varassa, muun muassa kansaneläkeläiset, pääsisivät sitten tästä talouden noususta myös-
kin hyötymään.

Toinen sellainen ihmisryhmä, joka nousee vahvasti tässä esille, on lapsiperheet. Täällä
valtiovarainministeri Orpo on useaan otteeseen tuonut esille sen, että tämän hallituskauden
aikana minkään ihmisryhmän verotus ei ole kiristynyt. No, se ei pidä paikkaansa. Lapsi-
perheet on se ainut ihmisryhmä, jota tämä hallitus on sitten kurittanut veronkorotuksilla, ja
sehän johtuu siitä, että lapsivähennys on poistettu. Kristillisdemokraatit silloin viime hal-
lituksessa tämän lapsivähennyksen saivat aikaiseksi, ja siinä mielessä sitten harmillisesti...
[Olavi Ala-Nissilä: Se oli vain määräaikainen!] — Niin, harmillisesti se sitten mentiin
poistamaan. Sitä olisi aivan hyvin voitu jatkaa, ja se olisi sillä tavalla ollut sitten myöskin
takaamassa nimenomaan pieni- ja keskituloisille lapsiperheille tämän verokannustimen.

Kristillisdemokraatit ovat tehneet myöskin useita kohdennettuja lakialoitteita, ja nostan
tässä ihan muutaman esille.

Ensinnäkin omissa nimissäni on lakialoite, joka liittyy omaishoidon palkkion korotuk-
seen. Omaishoitajat tekevät arvokasta työtä, mutta ikävä kyllä tuntuu, että se arvokkuus
67



Pöytäkirjan asiakohta PTK 114/2018 vp
usein muistetaan vain niissä juhlapuheissa. Mutta omaishoitajat todellakin tarvitsevat pa-
remman tuen. Ja tietysti pitemmällä tähtäimellä olisi tärkeätä, että nämä omaishoidon kri-
teerit olisivat yhteneväiset ympäri Suomea, ja myöskin, että omaishoidon maksatus olisi
keskitetty esimerkiksi Kelaan, ja sitä kautta sitten voitaisiin varmistua siitä, että taloudel-
liset tilanteet, mitkä kunnissa vaihtelevat, eivät vaikuttaisi sitten tähän omaishoidon tu-
keen.

Toinen, minkä haluan tässä nostaa esille, on sitten aloite, joka koskee kansalaisjärjestö-
jä, ja itse asiassa tämä aloite koskee erityisesti vapaata sivistystyötä. Meillä on aika monta
aloitetta, jotka liittyvät siihen, ja tämän ensimmäinen allekirjoittaja on edustaja Räsänen,
joka tuossa omassa puheenvuorossaan ei kerinnyt tätä asia esitellä. Me lähtisimme siitä,
että kansanopistojen kohdalla lakia muutettaisiin siten, että ylläpitäjille myönnettäisiin
sama valtionosuus kuin opintokeskusten ja liikunnan koulutuskeskusten ylläpitäjille, ja
tämä tarkoittaisi sitä, että näitten vapaan sivistystyön laitosten taloudellinen tilanne paran-
tuisi tulevalle vuodelle.

18.41 Jukka Kopra kok: Arvoisa herra puhemies! Palaisin tähän SDP:n varjobudjettiin
ja siellä tähän kohtaan, jossa puhutaan tuloista ensi vuodelle. Siellä on ”Rakenteelliset uu-
distukset, säästöt ja tehostaminen” -kohdassa hallinnon digitalisaatio- ja toimintauudistuk-
sen tuotot, ja sinne on merkattu peräti 200 miljoonaa euroa tuloa ensi vuodelle. Nyt kun
tässä nykyhallitus on kyllä perannut tätä hallinnon digitalisaatiota ja toimintauudistuksia ja
säästänyt sieltä kyllä mielestäni aika lailla ja jokainen kivi on käännetty ja tuottoa on saatu
se, mikä saadaan, niin olisi todella innostavaa nyt kuulla, mikä viisasten kivi siellä SDP:llä
vielä on, että mistä saadaan vielä 200 miljoonaa euroa yhden vuoden aikana tuloa valtion
budjettiin hallinnon digitalisaatio- ja toimintauudistuksen tuottoina. Jos täällä on paikalla
SDP:n edustaja, niin kiinnostuksella kuulisin sen yksityiskohtaisen selvityksen, sillä olen
varma, että jos tällainen yksityiskohtainen selostus saadaan, niin valtiovarainministeriö ot-
taa ilomielin budjettiin nämä 200 miljoonaa käytettäväksi ensi vuonna. Joten kertokaa,
pyydän. Vai onko sitten tämäkin tulonlähde sitä samaa höttöä ja sitä samaa sdp:läistä ta-
louspolitiikkaa, joka perustuu lähinnä mielikuvitukseen, toiveajatteluun ja siihen, että joku
muu maksaa?

18.42 Teuvo Hakkarainen ps: Arvoisa puhemies! Perussuomalaisten vaihtoehtobudjetti
on realistinen, ainoa oikeastaan tässä salissa. Jokaisen, muun muassa Ala-Nissilän, kannat-
taa tutustua tarkemmin siihen, miten se toimii. [Olavi Ala-Nissilä: Kyllä!]

Sitä minä ihmettelen täällä — vihervasemmistohan siunaa pitkin seiniä ja on auttavi-
naan kaikkia, ja niin kuin Kopra sanoi, höttöbudjetti — että miten voi olla, että kokoomus
ja keskustapuolue tekevät tämmöisiä siirtoja niin kuin maahanmuutossa, josta edellä Huh-
tasaari hyvin puhui. Muun muassa Zyskowicz otti esille tämän perussuomalaisten kehitys-
apupolitiikan, jossa annetaan kehitysapua, kyllä, mutta vapaaehtoisuuden pohjalta. Eilen
keskustelussa muun muassa vihreät sanoivat näin, että jopa 80 prosenttia kansalaisista on
valmis antamaan kehitysapuun. No, jos tämä nyt on vapaaehtoisuuden pohjalla, niin sehän
voi jopa lisääntyä, mutta ei oteta valtion budjetista sitä.

Arvoisa puhemies! Minä olen pikkusen laittanut tänne ylös. Vuosi toisensa perään val-
tion budjetista lohkaistaan satoja miljoonia euroja kehitysapuun, ja siinä on monta kättä vä-
lissä ottamassa, [Olavi Ala-Nissilä: Pienentynythän se on!] ennen kuin edes osa menee pe-
rille. Kääriäinen, joka oli ollut kehitysapuyhteistyössä 40 vuotta, sanoi, että prosentti me-
68



Pöytäkirjan asiakohta PTK 114/2018 vp
nee perille. Elikkä siellä poppaukko ajelee maasturilla lenkkiä, että poro pyörii viidakossa.
Se ei sinne köyhän suuhun varmasti silloin mene, ja monta muuta siellä on.

Kehitysapu on raha-automaatti, johon suomalaisen veronmaksajan rahoja kipataan vuo-
desta toiseen. Onko kehitysavun parissa puuhaavilla järjestöillä minkäänlaista tulosvastuu-
ta — minkäänlaista tulosvastuuta? Vai ovatko veronmaksajien rahat heille itsestäänsel-
vyys tuloksista riippumatta? Eilen täällä puhuttiin 0,7 prosentista, että se on väkisin saata-
va siihen, että voidaan ottaa lisää velkaa tuleville sukupolville. Ja ainoastaan siinä se vas-
tuu on, että voidaan sitä omaa kilpeä kiillottaa siellä ja esitellä, että me olemme tehneet
näin paljon, jollekin Brysselin herralle taikka jollekin muulle. Perillemenosta ei ole niin vä-
liä.

Helmikuussa 2016 tein kirjallisen kysymyksen maahanmuuttoverosta. Tuota kysymys-
tä voi soveltaa myös kehitysapuun. Oikeudenmukaista olisi, että tämän avustusmuodon
kannattajat vastaisivat kuluista. Tämä olisi järjestettävissä verotuksen kautta samaan mal-
liin kuin kirkollisveroa maksetaan. Verolomakkeessa olisi kohta, johon henkilö voisi ruk-
simalla ilmoittaa osallistuvansa kehitysavun kustannuksiin. Kirkollisveron tapaan summa
olisi lähtökohtaisesti jokin tietty prosentuaalinen osuus tuloista, toki enemmänkin voisi ha-
lutessaan maksaa. Jos haluaa, niin laittaa vaikka koko omaisuutensa, jos siitä hyvä mieli tu-
lee, mutta ei ole esteitä. Eikö ole hyvä, realistinen esitys? Ja siinä tuskin on minkäänlaista
populismia, ei ainakaan toveripopulismia. — Kiitos.

18.47 Olavi Ala-Nissilä kesk: Arvoisa puhemies! On mielenkiintoista kuunnella tätä kes-
kustelua. Itse totesin osattomuudesta, että yhteiskunnassa on myöskin paljon osattomuut-
ta, on alueellista eriarvoistumista, tulonjaon mukaista eriarvoistumista, sosiaalista ja kou-
lutuksellista eriarvoistumista. Onneksi työllisyys on paljon parantunut, ja se on parhaita
lääkkeitä tähän. Mutta meillä ja maailmalla tällainen osattomuus on johtanut populistien
voiman kasvuun, ja minä pelkään, että sieltä ei apua löydy. Näyttää, että Ruotsissa demo-
kratia on jäätynyt, Italiassa talous menee päin seiniä ja niin edelleen.

Puhemies! Varsinaisesti tuosta sosiaalidemokraattien verolinjasta, joka on tässä vaih-
dellut: Minä laskin, että tämä on nyt jo neljäs veropaperi, mitä täällä esitetään meille. Ve-
ropolitiikassa kuitenkin ennustettavuus, vakaus on tärkeätä. Ei saa olla poukkoilevaa. Kun
minä kuuntelen edustaja Harakkaa, ja kun joku yrittäjä kuuntelee edustaja Harakkaa, niin
minä en tiedä sitten, se luo vain epävarmuutta tähän talouteen. On hyvä, että ollaan aktii-
visia, mutta me tarvitsemme myöskin vakautta ja pitkäjänteisyyttä. Nyt SDP kiristäisi ve-
rotusta. Se, että kokonaisveroaste on nyt pitkästä aikaa kääntynyt laskuun, on hyvä asia.
Edellisellä vaalikaudellahan sitä kiristettiin, ja tuloksethan olivat taloudessa varsin huono-
ja. Me tarvitsemme, totta kai, verotuloja, mutta nyt pitää maltillisesti verotusta uudistaa.
Me teemme verotuksen tiekarttaa tuloverotuksen ja yhteisöverotuksen osalta ja siitä saam-
me eväitä, että voidaan maltillisesti verotusta uudistaa.

Myöskin oikeudenmukaisuus, puhemies, on tärkeätä, ja kyllä silloin esimerkiksi joiden-
kin yleishyödyllisten yhteisöjen osinkotulojen verotusta taikka ulkomaisten osingonsaaji-
en verotusta ja sijoitusverotusta voidaan myöskin tarkastella, kun seuraavaa hallitusohjel-
maa tehdään. Oikeudenmukaisuus on tärkeää. Matalat verokannat, tiivis veropohja, oikeu-
denmukaisuus ja kannustava verotus ovat ne linjat, joita keskusta ajaa ja haluaa todella sat-
sata tähän työllisyyteen, koska se on se suuri kuva, joka sitten yhdessä meidän muiden uu-
distusten kanssa mahdollistaa talouden tasapainon ja estää sen, että tarvitsisi juustohöyläl-
lä näissä tärkeissä pääluokissa säästää.
69



Pöytäkirjan asiakohta PTK 114/2018 vp
18.50 Sami Savio ps: Arvoisa puhemies! Perussuomalaisten erittäin monipuolisen vaihto-
ehtobudjetin kantaviin teemoihin kuuluu suomalaisten kansallisen edun puolustaminen.
Me tarjoamme työtä, turvaa ja oikeudenmukaisuutta suomalaisille. Vaihtoehtobudjettim-
me on selvästi hallituksen budjettiesitystä paremmin tasapainossa, ja lähivuosien tavoittee-
namme onkin lopettaa valtion velkaantuminen.

Perussuomalaiset hakevat merkittäviä säästöjä esimerkiksi maahanmuuton kustannuk-
sista, tarpeettomista yritystuista ja kehitysyhteistyöstä. Jo pelkästään niistä on mahdollista
säästää satoja miljoonia euroja, ja pitkällä tähtäimellä säästöt ovat vielä suurempia.

Osan syntyvistä säästöistä kohdistaisimme useisiin perussuomalaisten näkökulmasta
tärkeisiin kohteisiin, joista nostan seuraavassa esille vain muutamia.

Perussuomalaiset haluavat huolehtia jokaisen suomalaisen turvallisuudesta. Perussuo-
malainen Suomi on turvallinen Suomi, jossa toteutuu sekä sisäinen että ulkoinen turvalli-
suus. Esimerkiksi kenttäpoliisien määrä on ollut huolestuttavassa laskussa jo vuosikaudet,
ja tarvitaankin uusien poliisien kouluttamista ja palkkaamista kenttätyöhön arjen turvalli-
suutta takaamaan.

Esitämme merkittävää lisäpanostusta myös Hätäkeskuslaitoksen, suojelupoliisin, kes-
kusrikospoliisin, Rajavartiolaitoksen ja Tullin henkilöstötarpeisiin. Näin voidaan ennalta-
ehkäistä muun muassa huume- ja ihmiskauppaa sekä talousrikoksia. Samalla esimerkiksi
harmaan talouden torjunta tuo merkittäviä lisätuloja valtiolle.

Arvoisa puhemies! Perussuomalaiset haluavat vahvistaa inhimillisesti ja yhteiskunnal-
lisesti hyvin arvokasta työtä tekevien omaishoitajien asemaa. Ilman heitä moni vanhus ja
pitkäaikaissairas joutuisi muuttamaan kodistaan laitoshoitoon. Esitämmekin omaishoidon
muuttamista verovapaaksi tuloksi ja tätä tarkoitusta varten 20 miljoonan euron lisäystä val-
tion budjettiin. Lisäksi ehdotamme lääkkeiden omavastuuosuuden poistamista pienituloi-
silta kansalaisilta. Pidämme kestämättömänä tilannetta, jossa monet vähävaraiset joutuvat
valitsemaan ruuan ja lääkkeiden välillä. Perussuomalaiset palauttaisivat myös keliaakikko-
jen ruokavaliokorvauksen, ja samaten esitämme 2 miljoonan euron panostusta hallituksen
viime jouluna leikkaamaan ruoka-apujärjestöjen tukeen.

Arvoisa puhemies! Lasten ja nuorten syrjäytymisen ehkäisy on perussuomalaisille erit-
täin tärkeää. Esitämme muun muassa 10 miljoonan euron lisäpanostusta järjestöille, nuor-
ten mielenterveystyöhön ja kiusaamisen ehkäisyyn sekä 2 miljoonan euron lisäpanostusta
vähävaraisten lasten ja nuorten liikuntaharrastuksiin.

Perussuomalaisilla on vaihtoehtobudjetissaan myös laajoja panostuksia koulutukseen,
yhteensä 180 miljoonaa euroa. Haluamme erityisesti panostaa suomalaisten nuorten ja
työttömien kouluttamiseen niille aloille, joilla tarvitaan tulevaisuudessa lisää työvoimaa.
Näin ulkomaisen työvoiman saatavuusharkinnasta ei ole tarvetta luopua, vaikka sitäkin on
tänään täällä istunnossa jälleen puheissa väläytelty. Ja samalla pienennetään suomalais-
nuorten syrjäytymisriskiä.

Arvoisa puhemies! Suomalaisten käteenjäävillä tuloilla on merkittävä vaikutus kotimai-
seen kysyntään ja työllisyyteen. Esitämme muun muassa kiinteistöverotuksen alarajojen
alentamista, polttoaineverotuksen keventämistä ja sähkönsiirtomaksujen kohtuullistamis-
ta. Esityksemme pienentäisivät asumisen usein kohtuuttomia kustannuksia, samoin liikku-
misen kuluja.

Arvoisa puhemies! Suomalainen työ, teollisuus ja yritykset ovat ehdottomasti puolusta-
misen arvoisia. Veroporkkanaa tarjoaisimme esimerkiksi uutta työvoimaa palkkaaville pk-
yrityksille, ja muutoinkin haluamme keventää verotusta hallitusta enemmän. Esitämme an-
70



Pöytäkirjan asiakohta PTK 114/2018 vp
siotuloverotukseen 300 miljoonan euron kevennystä, ja tämän lisäksi olemme varanneet 50
miljoonaa euroa budjettiin, jolla keventäisimme eläkkeiden verotusta samalle tasolle pal-
kansaajien verotuksen kanssa.

Arvoisa puhemies! Moni suomalainen on tehnyt pitkän työuran matalapalkkaisessa
työssä, ja katsomme riittävän työeläkkeen turvaamisen myös heille olevan tärkeä yhteis-
kunnallinen oikeudenmukaisuuskysymys. Ehdotamme Lipposen hallituksen aikanaan sää-
tämän, työeläkkeitä koskevan taitetun indeksin vaiheittaista korjaamista erityisesti pienten
ja keskisuurten työeläkkeiden osalta. Perussuomalaisten malli nostaisi kaikkia työeläkkei-
tä nykyistä taitettua indeksiä enemmän, mutta hyödyt olisivat kuitenkin suuremmat pieniä
työeläkkeitä saaville. Mallissamme otettaisiin käyttöön niin sanottu puoliväli-indeksi jo-
kaisen työeläkkeen saajan kuukausittaisen eläketulon ensimmäisen 1 000 euron osalta.

Ja, arvoisa puhemies, aivan lopuksi: Perussuomalaiset haluavat panostaa Suomen ja
suomalaisten pitkän tähtäimen tulevaisuuteen. Esitämme 70:tä miljoonaa euroa Sipilän
hallituksen viime vuoden lopussa lakkauttaman verotuksen lapsivähennyksen palauttami-
seen. Se voi tarkoittaa jopa 400 euron vuosittaista nettotulojen lisäystä perheelle. Meidän
tulee tehdä voitavamme Suomen tulevaisuuden hyväksi.

18.55 Sanna Marin sd: Arvoisa puhemies! SDP esittää vaihtoehtobudjetissaan viittä isoa
uudistusta ja viittä tärkeää investointia. Vaihtoehtomme on eteenpäin katsova, tulevaisuu-
den isoja haasteita ratkaiseva sekä sosiaalisesti, taloudellisesti ja ympäristöllisesti kestä-
vää kehitystä tukeva oikeudenmukainen vaihtoehto.

Yksi viidestä uudistuksestamme on perhevapaiden uudistaminen sukupuolten välistä
tasa-arvoa ja perheiden hyvinvointia edistävästi. Istuva hallitus ei kyennyt uudistusta teke-
mään, koska sen antamat reunaehdot olivat epärealistiset ja keskenään ristiriitaiset. SDP
sen sijaan on asian kanssa tosissaan, ja olemme valmiita uudistamaan perhevapaat vaikka
heti.

Nykyinen perhevapaajärjestelmä ylläpitää sukupuolten välistä rakenteellista epätasa-ar-
voa. Hoivavastuun kasautuminen lähes yksinomaan äideille heikentää niin naisten asemaa
työelämässä kuin isien asemaa vanhempina. Naisilla perhevapaiden sukupuolittuneisuus
näkyy alempana palkkatasona, huonompina etenemismahdollisuuksina, epävarmuutena
työelämässä ja lopulta pienempinä eläkkeinä. Miehillä se näkyy esimerkiksi heikompana
asemana huoltajuusjärjestelyissä erotilanteissa sekä siinä, ettei perhevapaita voi välttämät-
tä pitää, vaikka haluaisikin.

Millä tavoin perhevapaita sitten pitäisi uudistaa? SDP:n perhevapaamallin avainsanat
ovat joustavuus, tasa-arvoisuus ja perheiden moninaisuuden huomioiminen. Mallissa etuu-
det jaettaisiin kolmeen osaan: äitiysrahaan, ansiosidonnaiseen vanhempainrahaan ja euro-
määräiseen vanhempainrahaan. Äitiysraha takaa äidille 28 päivän ansiosidonnaisen va-
paan, joka voi alkaa yksilöllisen tilanteen mukaisesti. Ajatuksellisesti tämä vastaa sitä osaa
nykyisestä äitiysrahasta, joka maksetaan ennen lapsen syntymää. SDP:n mallissa ansiosi-
donnaista vanhempainrahakautta pidennetään porrastetusti 16 kuukauteen. Siihen edetään
pidentämällä asteittain vanhemmille korvamerkittyjä päivärahajaksoja ja vanhempien kes-
ken jaettavaa jaksoa. Tavoitteenamme on, että vapaat jakautuisivat nykyistä tasaisemmin
sukupuolten välillä.

Perheet sopivat itse, miten vapaat pidetään. Yksinhuoltajan on mahdollista käyttää kaik-
ki vapaajaksot itse. Lähtökohtaisesti kolmen kuukauden kiintiöityä vapaajaksoa ei voi siir-
tää toiselle vanhemmalle, mutta esimerkiksi toisen vanhemman sairastuessa vapaita on
71



Pöytäkirjan asiakohta PTK 114/2018 vp
mahdollista siirtää joustavasti. SDP:n malli huomioi perheiden moninaisuuden ja kohtelee
erilaisia perheitä yhdenvertaisesti.

Mallissamme ansiosidonnaisen vapaan lisäksi perheet saavat käyttöönsä tasasuuruisen
vanhempainrahavuoden, jonka aikana perheelle maksetaan kuukausittain 600 euron suu-
ruista vanhempainrahaa. Etuus on mahdollista jakaa joustavasti myös pidemmälle ajalle si-
ten, että kokonaissumma pysyy samana, esimerkiksi siihen asti, kun lapsi täyttää kolme
vuotta. Vanhemmat voivat käyttää euromääräistä vanhempainrahaa samanaikaisesti kuu-
kauden ajan. Euromääräistä vanhempainrahaa on myös mahdollista siirtää esimerkiksi iso-
vanhemmalle hänen jäädessään hoitamaan lasta.

Huomattava parannus nykymalliin on SDP:n mallin joustavuus. Euromääräinen van-
hempainraha on kaikilta osin puolitettavissa ja jaettavissa eripituisille jaksoille, ja sitä on
mahdollista käyttää vapaasti valittuina ajankohtina, kunnes lapsi täyttää kymmenen vuot-
ta. Jako voi olla joustavakin ja mahdollistaa siten vaikkapa työhön paluun osa-aikaisesti.
Ansiosidonnaista päivärahaa voidaan maksaa myös euromääräisen vanhempainrahan jäl-
keen tai euromääräisten jaksojen välillä.

Arvoisa puhemies! Perhevapaamallimme edistää tasa-arvoa sekä työn ja perhe-elämän
yhteensovittamista. Eniten mallista hyötyvät ne perheet, joissa molemmat vanhemmat
käyttävät nykyistä tasa-arvoisemmin vanhempainvapaita, ja perheet, joissa lapsi siirtyy
päivähoitoon noin kahden ikävuoden jälkeen. Tämä on toki perheiden itsensä ratkaistavis-
sa. Mallin joustavuudesta sekä perhe-elämän ja työn paremmasta yhteensovittamisesta
hyötyvät kaikki perheet.

Perhevapaiden uudistaminen on yhteiskunnallisesti ja tasa-arvon toteutumisen kannalta
niin merkittävä kysymys, ettei sitä ole yksinkertaisesti varaa jättää tekemättä. Perhevapai-
den tasaisempi jakautuminen sukupuolten välillä parantaisi naisten asemaa työmarkkinoil-
la ja yhteiskunnassa ja miesten asemaa perheissä ja vanhempina sekä edesauttaisi lapsen
mahdollisuutta molempien vanhempiensa läheisyyteen ja hoivaan pienestä pitäen. Siksi
perhevapaiden uudistaminen on yksi vaihtoehtobudjettimme viidestä isosta uudistuksesta.
Se on yhdessä varhaiskasvatuksen kokonaisvaltaisen kehittämisen kanssa SDP:n keskei-
nen tavoite seuraavalle hallituskaudelle.

19.00 Sari Essayah kd: Arvoisa puhemies! Alun perin halusin käyttää vastauspuheen-
vuoron edustaja Hakkaraisen puheeseen, mutta kun siinä kohtaa ei ollut mahdollista käydä
debattia, niin vaikka edustaja Hakkarainen onkin lähtenyt salista, haluan kuitenkin kom-
mentoida muutamia hänen väitteitään.

Hän täällä jyrkästi hyökkäsi kehitysyhteistyötä tekeviä järjestöjä kohtaan, ja se tuntui to-
della surulliselta, koska uskon, että edustaja Hakkarainenkin hyvin tuntee muutamia kris-
tillistaustaisia järjestöjä, jotka tekevät äärimmäisen arvokasta kehitysyhteistyötä, mutta
myöskin niin, että samat työntekijät toimivat lähetystyön tehtävissä omalla ajallansa ja toi-
mivat paikallisissa seurakunnissa myöskin avustavina henkilöinä. Siinä mielessä tuntui
kyllä lähestulkoon pahalta, että edustaja Hakkarainen tällä tavalla nonsaleerasi näitten jär-
jestöjen tekemän äärimmäisen arvokkaan työn.

Toisaalta sitten perussuomalaisten linjassa on tämmöinen tietty epäloogisuus, kun he
niin voimakkaasti kehitysyhteistyövaroja kritisoivat, koska kuitenkin niitä samoja varoja
käytetään myöskin tähän humanitääriseen apuun ja muun muassa pakolaisleirien tilanteen
parantamiseen. Se viesti tuntuu säännöllisesti olevan se, että emme halua ihmisiä tänne
mutta emme kyllä myöskään halua auttaa heitä missään muuallakaan, ja tämä on jollakin
72



Pöytäkirjan asiakohta PTK 114/2018 vp
tavalla epäloogisuuden huippu. Voisi kuvitella, että silloin halutaan nimenomaan esimer-
kiksi näitten pakolaisleirien tilannetta olla helpottamassa, jotta sellaista painetta lähteä lii-
kenteeseen ei sieltä tulisi, ja sitten toisaalta kiintiöpakolaisjärjestelmää käyttäen olisi kaik-
kein järkevintä toimia ja, voisiko sanoa, kaikkein hädänalaisimpien ihmisten auttamiseen
parhaat mahdollisuudet. Silloin otettaisiin ne ihmiset, jotka ovat kaikkein heikoimmassa
asemassa, ja pystyttäisiin heitä auttamaan.

Mutta tietysti jos aatteessa on ihmiskuvassa sitä ajatusta, että kaikki ihmiset eivät ole-
kaan meidän lähimmäisiämme ja eivät ole samalla tavalla Luojan luomia eivätkä yhden-
vertaisia, niin silloin tietenkin tämäntyyppiseen ajatukseen voi päätyä. Mutta tämä oli mi-
nusta hyvin hämmentävää, kun edustaja Hakkaraisenkin taustoja hivenen tiedän ja tunnen,
ja olisin toivonut, että tähän keskusteluun hän olisi voinut vielä osallistua, kun tiedän, että
näissä järjestöissä, jos missä, tehdään arvokasta työtä.

 Todellakin sitten esimerkiksi kristillisdemokraattien vaihtoehtobudjetissa me olemme
lähteneet siitä, että nimenomaan näiden kansalaisjärjestöjen panosta tulee lisätä kehitysyh-
teistyössä, koska ne tekevät ruohonjuuritason työtä, ne tuntevat paikalliset olosuhteet, niil-
lä on ne kontaktit siellä paikallistasolla, ja itse toivon, että meillä pikemminkin tässä suo-
malaisessa kehitysyhteistyön rahoituksessa näitten järjestöjen rooli voisi tulevaisuudessa
olla vielä vahvempi.

19.03 Hanna Halmeenpää vihr: Arvoisa herra puhemies! Me vihreät haluamme vaihto-
ehtobudjettimme kirjauksin kääntää Suomen suuntaa ja rakentaa tulevaisuutta, jossa ilmas-
tonmuutosta torjutaan nykyistä suuremmalla kunnianhimolla. Me toteamme, että tulevat
eduskuntavaalit ovat ilmastovaalit ja puolueiden pitää esittää omat ratkaisunsa.

Me haluamme myös tehdä suomalaisesta koulutuksesta maailman parasta ja panostam-
me siksi koulutuksen kaikille asteille tuntuvasti. Haluamme, että köyhiltä leikkaaminen
loppuu. Se on arvovalinta, jota ei olisi ollut pakko tehdä. Haluamme parantaa köyhien ih-
misten tilannetta välittömästi. Ja me haluamme rakentaa Suomea, jossa tehdään inhimilli-
siä arvovalintoja myös valtion budjetissa niin, että siellä näkyvät myöskin suomalaisen
luonnon, globaalin vastuun ja tasa-arvon kysymykset.

Arvoisa puhemies! Vaihtoehtobudjettimme on tasapainoinen esitys suhteessa hallituk-
sen esitykseen. Emme siis ota yhtään enempää velkaa. Se on osoitus siitä, että toisenlainen
politiikka, kuin mitä tällä hallituskaudella olemme nähneet, on mahdollista. Keräämme ve-
roja noin 1,5 miljardia enemmän ja kasvatamme määrärahoja saman verran. Työtä vero-
tamme kuten hallitus. Kiristämme muun muassa osinkojen, perintöjen ja omistusasumisen
verotusta mutta kevennämme pienituloisten verotusta.

Ottaisimme käyttöön myös uusia niin sanottuja haittaveroja, kuten sokerivero, louhinta-
vero, lentovero ja muovivero. Nämä ovat askeleita ylikulutuksen suitsimiseksi ja myös
osittain päästöjen vähentämiseksi. Karsisimme ympäristölle haitallisia ja tehottomia tukia
yhteensä yli 800 miljoonan euron edestä. 

Arvoisa puhemies! Haluan palata tuohon keskusteluun työpaikoista ja vihreiden vaihto-
ehtobudjetin työllisyysvaikutuksista. [Olavi Ala-Nissilä: Miinus 21 000!] Eduskunnan tie-
topalvelu tekee arvokasta ja laadukasta työtä. Se ei silti tarkoita sitä, että laskentamallit oli-
sivat kaiken huomioivia ja täydellisiä. Niissä on myös kehittämisen varaa ja puutekohtia.

Kuten täällä salissa on keskustelun aikaisemmissa vaiheissa todettu, tietopalvelun vaih-
toehtobudjettia koskevissa laskentakaavoissa kaikki mahdolliset panostukset sosiaalitur-
vaan, joita vihreiden budjettiesityksessäkin on, leikkaavat laskennallisesti työllisyyttä.
73



Pöytäkirjan asiakohta PTK 114/2018 vp
Mutta toisaalta kaikki panostukset osaamiseen ja koulutukseen ja myös vihreiden budjetis-
sa oleva maksuton varhaiskasvatus 5-vuotiaille eivät tietopalvelun laskentamallissa tule
huomioiduksi työllisyyden osalta mitenkään. Me olemme tästä tietoisena tehneet nuo ar-
vovalinnat ja eurovalinnat vaihtoehtobudjetissamme siitä huolimatta.

Arvoisa puhemies! Vihreiden ihmiskuva ei ole kuva laiskasta työn vieroksujasta vaan
mahdollisuuksien arvoisesta ja vastuullisuuteen pyrkivästä kansalaisesta. Panostukset kou-
lutukseen ja osaamiseen luovat sellaisenaan suoraan pelkästään koulutuskentälle tuhansia
työpaikkoja, joita ei tietopalvelun laskentamalli huomioi. 

Panostukset koulutukseen ja osaamiseen, jotka ovat vaihtoehtobudjetissamme 800 mil-
joonan euron luokkaa, myös luovat pohjaa tulevalle kasvulle, työllisyydelle ja talouden
menestykselle. Vaihtoehtobudjetissamme työllisyyttä edistää myös perhevapaauudistus,
jonka hintalappu olisi mallissamme noin 120 miljoonaa euroa. Työllisyyttä edistäisi myös
jo mainittu maksuton varhaiskasvatus 5-vuotiaille, jota ei laskentamalli huomioi, ja työlli-
syyttä edistäisi myös perustulokokeilun laajentaminen useampiin ihmisryhmiin, mikä hel-
pottaisi muun muassa yrittäjyyteen ryhtymistä.

Arvoisa puhemies! Oletamme myös ja uskomme, että ihmiset hakeutuvat töihin lasken-
nallisista työnteon kannustimista riippumatta siitäkin syystä, että työ tuo merkitystä elä-
mään. Se kannattaa pitkällä tähtäimellä, se kerryttää eläkettä riippumatta siitä, mitä lasken-
nallinen malli osoittaa.

20 000:ta tai 21 000:ta työpaikkaa ei haluta vihreiden mallissa luoda esimerkiksi eläke-
läisten selkänahasta, kuten nyt tällä hallituskaudella on tehty. Jo 24 000 eläkeläistä on tip-
punut köyhyysrajan alapuolelle tällä hallituskaudella. Ja vielä seuraavanakin vuonna,
2019, köyhyysrajan alapuolelle tippuu 5 000 ihmistä, kun hallitus ei pura indeksijäädytyk-
siä ja muita pienituloisiin ja eläkeläisten sosiaalietuuksiinkin kohdistuvia leikkauksia, jot-
ka me vaihtoehtobudjetissamme puramme. Se on arvovalinta.

19.08 Sami Savio ps: Arvoisa puhemies! Lienee syytä vastata tähän edustaja Essayahin
puheenvuoroon, jossa hän kieltämättä nyt aika lailla veti mutkia suoriksi arvioidessaan pe-
russuomalaisten ihmiskäsitystä ja myös edustaja Hakkaraisen puhetta, jossa edustaja mie-
lestäni aivan aiheellisesti kritisoi kehitysavun tehokkuutta tai oikeastaan sen tehottomuut-
ta. Edustaja Essayah myös arveli, etteivät perussuomalaiset haluaisi tukea lainkaan suoma-
laisten järjestöjen tekemää kehitysaputyötä.

Perussuomalaisten näkemyksen mukaan kehitysyhteistyöllä on oma roolinsa esimerkik-
si kohdemaiden koulutustason parantamisessa, mutta kuten vaihtoehtobudjetissammekin
todetaan, kehitysavun tehokkuutta ja painopistettä on muutettava. Luen seuraavaksi ly-
hyen sitaatin vaihtoehtobudjettimme sivulta 7: ”Perussuomalaiset haluavat, että suomalais-
ten tuloksellisten järjestötoimijoiden painoarvoa kehitysyhteistyörahaston toiminnassa pi-
tää kasvattaa. Kehitysavun painopistettä siirretään veroporkkanan avulla vapaaehtoisille
lahjoituksille, ja kehitysyhteistyön läpinäkyvyyttä on lisättävä, jotta toiminnan vaikutta-
vuuden seuranta on mahdollista ja rahat voidaan keskittää tehokkaimmille ja hyödyllisim-
mille toimijoille.” Mielestäni tästä kyllä varsin hyvin käy ilmi se, että olemme nimen-
omaan näiden suomalaisten järjestötoimijoiden kannalla kehitysyhteistyössä, ja näkemyk-
semme yleisesti ottaen on siis se, että kehitysyhteistyötä tulee tehdä jatkossa mutta sitä tu-
lee tehdä huomattavasti tehokkaammin ja kustannustehokkaammin, ja siihen arvelemme
tämän oman mallimme johtavan, mikäli se otetaan käyttöön.
74



Pöytäkirjan asiakohta PTK 114/2018 vp
19.10 Sanna Marin sd: Arvoisa puhemies! SDP:n vaihtoehtobudjetti on todella kestävää
kehitystä tukeva. Se on niin sosiaalisesti, taloudellisesti kuin ympäristöllisestikin kestävä.
Yksi osoitus siitä on tämä meidän vaihtoehtobudjettiimme vahvasti mukaan ottamamme il-
miöpohjainen budjetointi. Täällä on iso kokonaisuus muun muassa ilmastonmuutoksen
torjumisesta ja luonnon monimuotoisuuden turvaamisesta. Toivon todella, että hallitus-
puolueiden edustajat ja hallitus perehtyvät meidän vaihtoehtobudjettiimme huolella ja am-
mentavat siitä niitä tärkeitä asioita, jotka ovat meidän yhteiskuntamme tulevaisuuden ja
kestävyyden kannalta kriittisiä.

Ilmastonmuutos ja luonnon monimuotoisuuden heikkeneminen ovat ihmiskuntamme
tulevaisuuden kaikkein suurimpia uhkia, ja jokaisen meidän tässä salissa — ei vain läsnä-
olijoiden vaan jokaisen 200 kansanedustajan — pitää tämä ottaa vakavasti, ja meidän pitää
yhdessä löytää näihin isoihin haasteisiin ratkaisuja. Me olemme tässä vaihtoehtobudjetissa
tuoneet monia vaihtoehtoja, monia ratkaisuja näiden isojen kokonaisuuksien ratkaisemi-
seksi ja olemme käsitelleet tätä asiaa laajasti, niin talouden ohjauskeinojen näkökulmasta
kuin sitten esimerkiksi asumisen, liikenteen, kestävän siirtymisen näkökulmasta ja monien
muiden kokonaisuuksien kautta. Tämä on yhteinen iso haaste, ja sen takia on tärkeää, että
tämä on vahvasti meidän vaihtoehdossamme esillä, ja toivottavasti muut puolueet jakavat
tämän huolen ja haluavat myös omien vaihtoehtojensa osalta tarkastella tätä kysymystä eri-
tyisesti.

Yhden asian vielä haluan täältä nostaa esiin: Se ei ole euromääräisesti niin iso panostus,
esitämme ilmastopaneelin rahoitukseen 100 000 euron määrärahalisäystä. Mutta haluan
esittää semmoisen ajatuksen tässä ääneen, että tulevaisuudessa ilmastopaneelin roolia olisi
kenties syytä laajentaa siihen suuntaan, että myös talouspoliittisen tarkastelun ja taloustie-
teellisen tarkastelun ilmastonäkökulma tulisi paremmin huomioiduksi. Eli ilmastopanee-
lin roolia voitaisiin laajentaa siihen suuntaan, että se pystyisi tuomaan poliittisille päätök-
sentekijöille paremmin myös talouspoliittista ja taloustieteellistä tietoa päätöksenteon
tueksi eli sitä, minkälaisia talousratkaisuja meidän pitää tehdä, minkälaisia talouden oh-
jauskeinoja tarvitsemme, jotta tähän kokonaisuuteen ja tähän isoon, valtavaan tulevaisuu-
den haasteeseen pystymme mahdollisimman tehokkaasti puuttumaan. Tämä siis ajatukse-
na, esityksenä. Tämä ajatus ei vielä ole tässä meidän vaihtoehtobudjetissamme niin vah-
vasti mukana, mutta varmasti tulemme [Puhemies koputtaa] tätä keskustelua jatkamaan ja
sitten ensi keväänä tätä keskustelua [Puhemies koputtaa] enemmänkin käymään.

19.13 Olavi Ala-Nissilä kesk: Puhemies! Todella näillä veroratkaisuilla on tietysti myös-
kin merkitystä, mitä budjettiin on tehty. Siinähän nostettiin eläketulovähennystä, nostettiin
perusvähennystä. Nämä molemmat plus-taulukkotarkistukset tulevat nimenomaan veroja
maksavien eläkeläisten hyväksi, niin että heidän tilanteensa sillä tavalla on tässä huomioi-
tu, ja tietenkin takuueläke nousee ja päivärahat nousevat ja niin edelleen.

Tänään Valtiontalouden tarkastusvirasto julkisti raportin verotuista. Siinä todettiin, että
yleisesti ottaen pitää miettiä, onko se verotuki paras vaikuttavuudeltaan. Usein kun budjet-
tikehykset ovat ahtaat, niin mahdollista on verotuksen kautta toimia. Otan esimerkiksi len-
toveron: Suomi on saari, ja Ruotsista kokemus osoittaa, että sen lentoveron pitäisi olla to-
della iso, jotta sillä olisi vaikuttavuutta. Voisimmeko saada vaikuttavuutta enemmän pa-
nostamalla voimakkaasti biopolttoaineisiin lentoliikenteessä, panostamalla voimakkaasti
sähkölentokoneisiin ja niin edelleen?
75



Pöytäkirjan asiakohta PTK 114/2018 vp
Puhemies! Ei tässä keskustelussa oikeastaan mitään vaihtoehtoa ole tullut, ja luulen, että
jos näistä eri puolueiden esityksistä pitäisi muodostaa yhteinen kompromissi, niin niistä ei
jäisi paljon jäljelle. Nyt kuitenkin hallitus lähti erittäin vaikeasta tilanteesta, 6 miljardia tuli
velkaa vuodessa, tehtiin strateginen hallitusohjelma, on pystytty julkista taloutta tasapai-
nottamaan ja ennen kaikkea työllisyysastetta nostamaan hyvin merkittävästi, ja tätä halli-
tuksen linjaa pitää jatkaa. Nyt meillä on uudella vaalikaudella mahdollisuus tätä linjaa jat-
kamalla, työllisyysastetta nostamalla, todellakin saada tämmöistä osallistavaa talouskas-
vua, ottaa ihmisiä mukaan, ja myöskin näitä pienempiä etuisuuksia parantaa. Nyt se on
mahdollista, kun on tehty tämä iso työ, iso myönteinen käänne tällä vaalikaudella. Itse ar-
vostan sitä erittäin paljon.

19.15 Sari Essayah kd: Arvoisa puhemies! Kiitos edustaja Saviolle, hän hivenen peh-
mensi näitä kantoja, mitä tuolta edustaja Hakkaraisen suusta tuli. Kyllä edustaja Hakkarai-
nen totesi, että sillä työllä, mitä näissä järjestöissä tehdään, ei ole minkäänlaista merkitys-
tä, vai sanoiko hän minkäänlaista arvoa, mutta kyllä se minusta tuntui todella kovalta kom-
mentilta, kun on nähnyt sen työn vaikuttavuuden ja sen, miten tärkeää se on ollut myöskin
näitten paikallisten olosuhteitten ja ihmisten auttamisessa.

Mutta tässä puheenvuorossa ajattelin muutamalla sanalla vielä puhua tästä vaihtoehto-
budjetin tulopuolesta, koska useimmitenhan tämä keskustelu täällä sitten keskittyy siihen,
millä tavalla me näitä menoja eri tavalla haluaisimme olla suuntaamassa. Kristillisdemo-
kraateille on tärkeää osoittaa, että verotuksella voi olla myös ohjaavaa vaikutusta, ja siksi
meille tämmöiset haittaverot ovat aina olleet myöskin se tapa tehdä veropolitiikkaa, ja täs-
sä meidän vaihtoehtobudjetissamme sokerivero on mukana.

Täytyy muistaa, että tällä hallituskaudella sosiaali- ja terveysvaliokunta yksimielisesti
antoi lausunnon valtiovarainvaliokunnalle siitä, että sokeriveron käyttöön ottaminen pitäi-
si ottaa tarkasteluun. Jos ajatellaan, että siis todellakin ylitse hallitus- ja oppositiopuolueit-
ten tämmöinen lausunto annettiin tällä hallituskaudella, niin tämä hämmentää, että miksi
hallitus ei ole tähän tarttunut, miksi tätä sokeriveroa ei ole lähdetty viemään eteenpäin.
Tässä meidän mallissamme on kyse nimenomaan lisätystä sokerista, elikkä silloin me
emme tällaisia luontaisesti sokeria sisältäviä tuotteita tietenkään olisi verottamassa. Sitten
myöskin näihin energiajuomiin, joitten haittavaikutuksista on paljon etenkin nuorten koh-
dalla ollut keskustelua, haluaisimme ottaa käyttöön tällaisen valmisteveron, jolla toivottai-
siin olevan hinnan kautta myös sitten sitä ohjaavaa vaikutusta. Alkoholiveron puolelle
pientä lisäkorotusta, enemmän kuin hallituksella.

Täällä yhtenä iltana käytiinkin ihan hyvä keskustelu näistä työntekijäjärjestöjen ja työn-
antajajärjestöjen jäsenmaksujen verovähennyskelpoisuudesta, ja meidän esityksemme on
se, että työntekijäjärjestöissä näitten jäsenmaksujen verovähennyskelpoisuutta puolitettai-
siin, elikkä siinä tulisi tämmöinen omavastuu, kun taas sitten työnantajajärjestöjen kohdal-
la se poistettaisiin kokonaisuudessaan. Niin kuin täällä käytiin keskustelua, kyse ei ole mil-
lään tavalla siitä, että oltaisiin järjestäytymistä vastaan tai mitään näitä perusoikeuksia vas-
taan, vaan todellakin ihan siitä, että verotuksellisesti tällaisen omavastuun kantaminen on
myöskin näissä jäsenmaksuissa, kun verrataan muihin erilaisiin verovähennyksiin, tasa-
puolisuuden kannalta oikein.

Sitten harmaan talouden torjunnasta hyvin maltillisesti on arvioitu näitä tuottoja ja
myöskin sitten asumistuen, sekä opiskelijoitten että [Puhemies koputtaa] yleisen asumis-
tuen, omaisuusrajojen palauttamisesta.
76



Pöytäkirjan asiakohta PTK 114/2018 vp
19.19 Sanna Marin sd: Arvoisa puhemies! Äskeisissä puheenvuoroissani käsittelin mei-
dän vaihtoehtobudjettimme isoja uudistuksia ja erityisesti perhevapaauudistuskysymystä
ja sitten ilmiöpohjaista budjetoinnin mallia. Tästä esimerkkinä nostin ilmasto- ja ympäris-
tökysymyksen. Mutta vielä yhden poiminnan haluaisin tästä meidän vaihtoehtobudjetis-
tamme tehdä, ja se on väkivaltatyön valtakunnallisen tuen ja turvakotien toiminnan turvaa-
minen.

Lähi- ja parisuhdeväkivalta on Suomen laajin ihmisoikeusongelma ja yksi vakavimmis-
ta. Aivan liian moni ihminen sosioekonomisesta taustasta, iästä, sukupuolesta katsomatta
joutuu elämään keskellä väkivaltaa, joko sen uhrina tai muuten jollakin tavalla sen keskel-
lä — esimerkiksi väkivaltaisessa perheessä elävä lapsi. Tämä on iso yhteiskunnallinen ky-
symys, tämä on iso ihmisoikeuskysymys, mutta valitettavasti hallitukset eivät, ei tämä hal-
litus eivätkä aiemmat hallitukset, ole tehneet riittävästi tämän ison epäkohdan korjaami-
seksi. Sen takia meidän vaihtoehtobudjetissamme tämäkin kysymys on nostettu esille ja
halutaan jatkaa Istanbulin sopimuksen mukaisia velvoitteita, joihin Suomi on sitoutunut,
eli vähentää väkivaltaa, ennaltaehkäistä sitä ja puuttua siihen nykyistä tehokkaammin.

Me tarvitsemme lisää turvakotipaikkoja, ja näiden lisäksi me tarvitsemme parempia pal-
veluita ja matalan kynnyksen palveluita väkivallan keskellä eläville ihmisille. Meidän pi-
tää puuttua näihin ongelmiin ajoissa, ja sen tuen pitää olla erittäin kokonaisvaltaista, koska
myös väkivallan muodot ovat todella kokonaisvaltaisia ja ihmisen elämää rajoittavia, ih-
misen monenlaiseen ahdinkoon ajavia. Väkivalta voi olla fyysistä, psyykkistä, seksuaalis-
ta, taloudellista, hyvin monenlaista kontrollointia, vainoamisesta aina sitten niihin kaik-
kein vakavimpiin väkivallantekoihin johtavia. Jopa noin 20 naista vuodessa kuolee lähi-
suhde- ja parisuhdeväkivallan seurauksena. Tämä on erittäin vakava ja huolestuttava kysy-
mys, ja meidän pitää suhtautua siihen poliitikkoina myös suurella vakavuudella, ja sen ta-
kia resursseja tarvitaan yksinkertaisesti enemmän.

Tämä on myös taloudellinen kysymys. Lähi- ja parisuhdeväkivalta aiheuttaa merkittä-
vät taloudelliset vaikutukset yhteiskunnalle, niin sosiaali- ja terveydenhuollossa kuin vi-
ranomaisten toiminnassa. On myös taloudellinen etu — tietenkin inhimillinen etu jokaisel-
le ihmiselle mutta myös kansakunnalle taloudellinen etu — että tähän puututaan. Resursoi-
daan ennemmin palveluita, ennaltaehkäisyä ja sitä, että ihmiset saavat helposti turvaa ja ih-
miset saavat helposti sellaisen elämän, että heidän ei tarvitse pelätä ja elää väkivallan kes-
kellä, kuin sitten resursoidaan niitä vakavia seurauksia, joita väkivallasta sen seurauksena
syntyy. [Puhemies koputtaa]

Tämä yhtenä nostona [Puhemies koputtaa] niistä monista tärkeistä asioista, [Puhemies
koputtaa] joita meidän vaihtoehtobudjetissamme on sisällä.

19.22 Sari Essayah kd: Arvoisa puhemies! Vielä jatkan jonkun verran tästä tulopuolesta
elikkä siitä, millä kattaisimme kustannukset, kun tuossa edellisen puheenvuoron lopussa
jouduin kiirehtimään.

On tärkeää, että tulevalla kaudella, niin kuin täällä on käyty keskustelua, meidän tulee
meidän sosiaaliturvajärjestelmäämme uudistaa, ja yksi sellainen uudistamisen kohde, joka
on monella tavalla haasteellinen, on asumistuen uudistaminen. Mutta asumistuessa on eräs
sellainen asia, mikä voitaisiin melko helposti korjata, ja se on tämä omaisuusrajojen palaut-
taminen yleiseen asumistukeen. Tämä on oikeastaan aika hämmentävää, tullut vasta näissä
tutkimuksissa esille, että todellakaan meillä ei ole sellaista omaisuusrajaa olemassa asu-
mistuessa. Ja näköjään, kun katsotaan pääkaupunkiseudullakin, kyllä tällaista suoranaista
77



Pöytäkirjan asiakohta PTK 114/2018 vp
hyväksikäyttöä tämän asumistuen omaisuusrajan puuttumisesta on nähtävissä. Elikkä ih-
miset kikkailevat elämäntilanteensa sellaiseksi, että he pystyvät saamaan tulonsa niin pie-
niksi, että he saavat asumistukea, kun samanaikaisesti heillä saattaa olla asuntovarallisuut-
ta. Tämä on hyvin hämmentävää, miksi ja miten on mahdollista, että tällainen aukko on
jäänyt asumistuen ehtoihin.

Sitten toisaalta tämä opiskelijoitten asumistuen ehtojen palauttaminen: Tämä yleisen
asumistuen piiriin tuleminen on johtanut myöskin tämmöisen kimppakämppäasumisen vä-
heksymiseen, mikä aikaisemmin oli hyvin yleistä, että opiskelijat jakoivat yhdessä saman
asunnon. Mutta koska Kela lähti tulkitsemaan, että nämä samassa asunnossa olevat ihmi-
set muodostavat myöskin yhteisen parisuhteen, ja sitä kautta sitten lähti vaikuttamaan näi-
hin tukiin, se on aiheuttanut sen, että hyvin monet opiskelijat hakeutuvat yksiöihin ja ha-
luavat keskustojen kalliita yksiöitä hankkia itsellensä, mikä puolestaan on nostanut vuok-
ratasoa ja on aiheuttanut sen, että tämä uudistus, minkä piti olla kustannusneutraali, on noin
80—100 miljoonaa tuonut lisäkuluja valtiolle — valtiovarainministeri Orpo myönsi sen.
Elikkä tässä ei kyllä tiedetty ihan tarkalleen, mitä oltiin tekemässä.

Mutta jotta todellakin sinne opiskelijatalouden puolelle saadaan myöskin kompensaati-
ota, niin olemme sitten tänne opintorahan korotukseen esittäneet sen 40 miljoonaa, minkä
haluaisimme tuoda, ja myöskin sitten oppisopimuskoulutukseen, työpajoille ja etsivään
nuorisotyöhön lisäyksiä. Ja ylipäätänsä voin sanoa, että tämä KD:n koulutuspaketti on lä-
hemmäs 250 miljoonaa, jossa on yliopistojen, ammattikorkeakoulujen, ammatillisten op-
pilaitosten rahoituksen parantamista ja myöskin sitten näitten yksityisten koulujen koti-
kuntakorvauksen korottaminen ja varhaiskasvatuksen ja perusopetuksen ryhmäkokojen
pienentämiseen myöskin 50 miljoonaa.

Keskustelu päättyi.

Asian käsittely päättyi.
78


