















































DEM5BF3.tmp.xml


Pöytäkirjan asiakohta PTK 40/2018 vp
Pöytäkirjan asiakohta 

PTK 40/2018 vp

Täysistunto

Tiistai 24.4.2018 klo 14.00—16.07

6. Hallituksen esitys eduskunnalle laiksi ihmisen elimien, kudoksien ja solujen  lääketieteel-
lisestä käytöstä annetun lain muuttamisesta

Hallituksen esitys HE 54/2018 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 6. asia. Puhemiesneuvosto ehdottaa, että asia lähetetään sosiaali- ja ter-
veysvaliokuntaan, jolle perustuslakivaliokunnan on annettava lausunto.

Lähetekeskusteluun varataan 45 minuuttia. Mikäli puhujalistaa ei ehditä annetussa ajas-
sa käydä loppuun, asiakohdan käsittely keskeytetään ja sitä jatketaan tämän päivän istun-
nossa muiden asiakohtien tultua käsitellyiksi. Jos keskustelu asiasta puolestaan päättyy en-
nen sille varatun määräajan päättymistä, siirrytään päiväjärjestyksen seuraavaan, 7. asia-
kohtaan.

Ministeri Saarikko, poissa. Edustaja Päivi Räsänen. [Olavi Ala-Nissilä: Räsänen joutuu
hoitamaan ministerin hommia!]

Keskustelu

15.29 Päivi Räsänen kd: Arvoisa puhemies! Harmi tietenkin, että ministeri ei nyt ennät-
tänyt paikalle, mutta on toki suuri kunnia saada tätä lakiesitystä olla esittelemässä.

Tämän nyt käsittelyssä olevan hallituksen esityksen tavoitteena on siis lisätä elävältä
henkilöltä tapahtuvia uusiutumattoman elimen tai uusiutumattoman kudoksen luovutuk-
sia, käytännössä juuri munuaisen luovutuksia, mahdollistamalla se, että luovuttajina voi-
vat olla muutkin henkilöt kuin voimassa olevassa laissa tarkoitetut vastaanottajan lähi-
omaiset ja muut läheiset.

Pidän tätä tavoitetta erittäin tärkeänä ja tätä lakiesitystä erittäin kannatettavana. Tätä
muutosta todellakin tarvitaan. Haluan nyt tässä nostaa esiin sen, että tämän esityksen poh-
jana on kristillisdemokraattien kansanedustaja Sari Tanuksen vuonna 2016 laatima laki-
aloite elinsiirtojen helpottamiseksi. Olen itse myös useamman vaalikauden ajan tehnyt työ-
tä ja puhunut elinsiirtojen helpottamisen puolesta ja osaltani olin vaikuttamassa myös ai-
empiin lainsäädännön muutoksiin, joilla elinsiirtojen toteuttamiseen kuolleelta henkilöltä
liittyvää menettelyä, jolla näitä elimiä voidaan sitten saada luovutukseen, voitiin keventää.

Elinsiirtoja tehdään Suomessa tarpeeseen nähden liian vähän ja elinsiirtoon sopivista
elimistä on jatkuva pula. Meillä jatkuvasti kuolee henkilöitä sen vuoksi, että he eivät ajois-
sa saa siirrettävää elintä. Suomen nykyinen lainsäädäntö estää tällä hetkellä luovuttamasta
munuaista sellaiselle sitä tarvitsevalle henkilölle, joka ei ole luovuttajan lähiomainen tai
asu samassa osoitteessa. Kudoslain mukaan täysi-ikäinen henkilö, joka kykenee päättä-
mään hoidostaan, voi luovuttaa uusiutumattoman elimen vain lähiomaisensa tai muun lä-
 Tarkistettu
4.3



Pöytäkirjan asiakohta PTK 40/2018 vp
heisensä sairauden hoitoa varten. Lähiomaisia tämän voimassa olevan lain mukaan ovat
aviopuoliso, lapsi, vanhemmat ja sisarukset. Läheisiä ovat puolestaan avopuoliso tai muu
luovuttajan kanssa samassa osoitteessa, samassa taloudessa, asuva henkilö. Tämä suppea
tulkinta on rajannut ulkopuolelle esimerkiksi tädit, sedät, serkut ja ystävät.

On sinänsä aika erikoista, että yhteinen kotitalous, yhteinen osoite, on Suomessa mää-
rittävänä tekijänä vielä tällä hetkellä elinsiirroissa. Onkin välttämätöntä saada Suomen ku-
doslaki pohjoismaiselle ja yleiseurooppalaiselle linjalle. Pohjoismaiden ja useiden muiden
länsimaiden lainsäädäntö mahdollistaa sen, että uusiutumattoman elimen tai kudoksen luo-
vuttajana voi toimia vastaanottajan ystävä tai muu terve vapaaehtoinen. Todellakin tämän
esityksen mukaan, joka nyt on käsiteltävänä, täysi-ikäinen henkilö, joka kykenee päättä-
mään hoidostaan, voisi luovuttaa elimen sukulaisensa tai muun läheisensä sairauden tai
vamman hoitoa varten. Jos sukulainen tai muu läheinen ei sovellu luovuttajaksi, niin siinä
tapauksessa elimen tai kudoksen voisi luovuttaa myös muu siihen sopiva täysi-ikäinen
henkilö, joka kykenee päättämään hoidostaan. On todellakin perusteltua, että lakiin ote-
taan myös luovuttajalle tehtäviä tutkimuksia ja selvityksiä koskevat säännökset, joissa
edellytetään vapaaehtoisuuteen ja mahdolliseen taloudelliseen etuun liittyvien tutkimus-
ten ja selvitysten riippumattomuutta irrottamistoimenpiteestä päätettäessä.

Arvoisa puhemies! Elinsiirto on vakiintunut hoitomuoto henkeä uhkaavassa elimen va-
jaatoiminnassa. Kansainvälisellä mittapuulla elinsiirtojen tulokset Suomessa ovat erittäin
hyvät. Suomessa tehdään vuosittain 200—250 munuaissiirtoa. Viime vuonna niitä tehtiin
240. Uutta munuaista odottaa Suomessa kuitenkin tällä hetkellä 450 ihmistä. Sopivan mu-
nuaisen löytäminen kuolleelta luovuttajalta kestää keskimäärin puolitoista vuotta, ja moni
joutuu odottamaan pidempään. Meillä noin 90 prosentissa munuaissiirroista siirre on saatu
aivokuolleelta luovuttajalta, kun maailmanlaajuisesti keskimäärin 40 prosenttia munuais-
siirroista tehdään eläviltä luovuttajilta. Sopivien luovuttajien puute rajoittaa siirtojen luku-
määrää. Tämän vuoksi joka vuosi useita potilaita kuolee munuaisten vajaatoiminnan
komplikaatioihin, kun he odottavat tuota siirtoa.

Munuaisen luovutus on turvallinen toimenpide huolellisesti tutkitulle luovuttajalle. Ih-
minen pärjää hyvin myös yhdellä munuaisella. Jäljelle jäänyt munuainen pystyy paranta-
maan toimintaansa niin, että se vastaa normaalia kahden munuaisen toimintaa. Ja todella-
kin munuaissiirto on vaikean munuaisten vajaatoiminnan paras hoito. Se vapauttaa saajan-
sa raskaasta dialyysi- eli keinomunuaishoidosta, antaa mahdollisuuden viettää normaalia
elämää, moni pystyy palaamaan siirron jälkeen takaisin työelämään, ja elävältä luovutta-
jalta siirretty munuainen alkaa toimia lähes aina heti siirtoleikkauksen jälkeen, mikä no-
peuttaa leikkauksesta toipumista, ja siirteen pitkäaikaisennuste on parempi kuin kuolleelta
luovuttajalta saadun siirteen.

Totean vielä, että munuaissiirto on myös kustannustehokas hoitomuoto, sillä se säästää
yhteiskunnan varoja satojatuhansia euroja dialyysihoitoon verrattuna. Dialyysihoito mak-
saa kunnalle noin 60 000 euroa vuodessa potilasta kohti, mutta suomalaistutkimusten mu-
kaan toimiva munuaissiirre säästää jo vuoden kuluttua leikkauksesta yhteiskunnan varoja
noin 40 000 euroa vuodessa verrattuna dialyysihoitoon.

15.36 Ulla Parviainen kesk: Arvoisa puhemies! Olen todella iloinen, että tämä on tähän
vaiheeseen edennyt, että on hallituksen esitys asiasta, jota niin monet ovat odottaneet, eri-
tyisesti ne, jotka siellä jonossa odottavat siirrännäistä. Eli ihan niin kuin tuossa edellinen
edustaja kuvasi tätä asiaa, tällä keinoin saadaan merkittävästi nopeutettua nyt näitten jono-
2



Pöytäkirjan asiakohta PTK 40/2018 vp
jen etenemistä. Siellä on tilanteita, että olisi läheisellä ihmisellä, mutta ei kuitenkaan lain
nykyisen määrityksen mukaisesti läheisellä, mahdollisuus luovuttaa elintä ja saataisiin si-
ten eteenpäin hoitojonoja. Erityisesti olen iloinen nuorten ihmisten kohdalta, että tämä asia
on meillä täällä etenemässä.

15.37 Päivi Räsänen kd: Arvoisa puhemies! Haluan vielä mainita, että on merkille panta-
vaa, että kaikki lausunnonantajat kannattivat tätä elinsiirtojen lisäämistavoitetta ja myös
tämä kudoslain muotoilu sai hyvin vahvan kannatuksen. Esimerkiksi Suomen Lääkäriliitto
on lausunnossaan pitänyt elinluovutusten lisäämistä tärkeänä, sillä elinsiirtojonot ovat
edelleen pitkät, ja Lääkäriliitto on huomauttanut, että elinluovutusten lisäämisen ensisijai-
sena keinona tulisi jatkossakin olla sairaaloiden toiminnan tehostaminen siten, että mah-
dollisimman suuri osa aivokuolleiden luovuttajien elimistä saataisiin elinsiirtokäyttöön,
koska se on edelleenkin se tärkein luovutustapa jatkossakin, vaikka tämä laki tuleekin voi-
maan.

Näen itse tärkeänä myös sen, että koko terveydenhuollon palvelujen kentässä lisätään
elinsiirtoja koskevaa tietoa ja koulutusta ja samoin myös kansalaisille tietoa tästä tärkeästä
mahdollisuudesta.

Toivon, että tämä ihmishenkiä säästävä lakimuutos saadaan mahdollisimman pian voi-
maan, koska meillä todellakin ne 450 henkilöä tälläkin hetkellä odottavat tätä mahdolli-
suutta munuaissiirtoon.

Keskustelu päättyi.

Asia lähetettiin sosiaali- ja terveysvaliokuntaan, jolle perustuslakivaliokunnan on annetta-
va lausunto.
3


	6
	15.29
	15.36
	15.37


