















































DEMEDD1.tmp.xml


Pöytäkirjan asiakohta PTK 132/2018 vp
Pöytäkirjan asiakohta 

PTK 132/2018 vp

Täysistunto

Maanantai 17.12.2018 klo 13.00—2.20

9. Hallituksen esitys eduskunnalle laiksi asumisperusteisesta sosiaaliturvasta rajat ylittä-
vissä tilanteissa ja eräiksi siihen liittyviksi laeiksi

Hallituksen esitys HE 188/2018 vp
Lakialoite LA 52/2018 vp
Valiokunnan mietintö StVM 24/2018 vp

Toinen käsittely

Toinen varapuhemies Tuula Haatainen: Toiseen käsittelyyn esitellään päiväjärjestyk-
sen 9. asia. Nyt voidaan hyväksyä tai hylätä lakiehdotukset, joiden sisällöstä päätettiin en-
simmäisessä käsittelyssä.

Keskustelu

1.06 Arja Juvonen ps: Arvoisa rouva puhemies! Nyt ehdotetussa uudessa laissa määritel-
täisiin työskentelyn vähimmäisedellytykset sovellettaessa asumisperusteista etuuslainsää-
däntöä Suomeen tulevaan työntekijään. Ehdotettu Suomeen tulevan työntekijän työskente-
lyn vähimmäiskestoa koskevan vaatimuksen muuttaminen tarkoittaisi sitä, että myös lyhy-
taikaisesti, alle neljä kuukautta, kestävän työskentelyn ajalta työntekijälle voisi tulla oi-
keus niihin asumisperusteisiin etuuksiin, jotka ovat EU-asetuksen 883/2004 soveltami-
salassa, kuten lapsilisään ja sairausvakuutuksen etuuksiin. Muutoksesta johtuen arvioi-
daan sairauspäivärahamenon kasvavan vuositasolla 0,8 miljoonaa, sairaanhoitokorvausten
0,6 miljoonaa ja lapsilisämenojen 0,6 miljoonaa euroa.

Esityksen mukaan taasen Suomesta tilapäisesti ulkomaille lähtevä henkilö voisi säilyä
asumisperusteisen sosiaaliturvan piirissä kuusi kuukautta nykyisen 12 kuukauden sijaan.
Ulkomailla oleskelun tilapäisen aikarajan lyhentäminen heikentää erityisesti muita kuin
päätoimisia opintoja suorittavien opiskelijoiden ja muiden tilapäisesti ulkomaille lähte-
vien henkilöiden oikeutta asumisperusteisiin sosiaaliturvaetuuksiin nykyisestä.

Perussuomalaiset katsovat, että tässä nyt esillä olevassa lakiesityksessä on ongelmakoh-
tia, jotka eivät ole niin selkeitä kuin haluaisimme, ja me näemme, että tämä hallituksen esi-
tys ja sen tuomat ehdotukset heikentävät myös suomalaisten sosiaaliturvaa. Se heikkenee,
kun se on aikaisemmin ollut vuosi ja sitten se muuttuu puoleen vuoteen.

Tästä syystä esitänkin vastalauseen 3 mukaisesti, että lakiehdotukset hylätään. Elikkä
hylkäysesitys on meidän ryhmältä.

1.08 Sami Savio ps: Arvoisa puhemies! Kannatan edustaja Juvosen tekemää hylkäyseh-
dotusta. 

Perussuomalaiset ovat ensinnäkin tyytymättömiä lakiesityksen taloudellisiin vaikutuk-
siin, jotka on mielestämme arvioitu vahvasti alakanttiin ja perusteltu melko epäselvästi ja
 Tarkistettu
4.0



Pöytäkirjan asiakohta PTK 132/2018 vp
ei kovinkaan kattavasti. Myös Suomesta ulkomaille lähetettyjen työntekijöiden, erityisesti
tutkijoiden ja kehitystyöntekijöiden, asema heikkenisi merkittävästi esityksen myötä, ku-
ten edustaja Juvonen edellä hyvin totesikin. Lisäksi kritisoimme erityisesti ulkomaan kan-
salaisten nykyistä helpommin saamaa sosiaaliturvaa eli myös alle neljän kuukauden työs-
kentelyn osalta, mikäli lakiesitys toteutuu. Tämä saattaisi edistää merkittävästi halpatyö-
markkinoiden syntyä maassamme, kun palkkatason mataluutta voisi kompensoida yhteis-
kunnan, toisin sanoen veronmaksajien, kustantamilla tuilla. 

Arvoisa puhemies! Lakiesityksen muodostama kokonaisuus ja myös sen puutteelliset
perustelut ovat mielestämme niin vakavia ongelmia, ettemme voi tätä lakiehdotusta hyväk-
syä, ja siksi kannatan edustaja Juvosen hylkäysehdotusta.

1.09 Kristiina Salonen sd: Arvoisa puhemies! Suomalaiset liikkuvat yhä enemmän niin
Euroopan unionissa kuin sen ulkopuolella, ja sen myötä tarve myös sosiaaliturvalainsää-
dännön kehittämiselle tulee koko ajan ajankohtaisemmaksi ja ajankohtaisemmaksi. Sosi-
aaliturvalainsäädäntöä uudistettaessa etuuden saajien oikeusturvan takaaminen sekä järjes-
telmän selkiyttäminen ymmärrettäväksi ja läpinäkyvämmäksi ovat ensisijaisia tavoitteita. 

Esitän hallituksen esityksen hylkäämistä, sillä valiokunnan käsittelyn aikana esitykses-
sä on ilmennyt jonkinlaisia ristiriitaisuuksia. Emme ole valmiita hyväksymään Suomeen
työhön tulevien asumisperustaisen sosiaaliturvan muutoksia hallituksen esittämässä muo-
dossa, sillä emme lyhyen ja nopean valiokuntakäsittelyn aikana päässeet ihan tarkalleen
selvyyteen siitä, onko hallituksen tarkoitus parantaa vai heikentää Suomeen tulevien ase-
maa. 

Suomalaisten ulkomaille lähtevien asemaa sen sijaan heikennetään. Se on käynyt sel-
väksi sekä esityksen perusteella että asiantuntijakuulemisten perusteella. Emme hyväksy
esitettyjä heikennyksiä, jotka sopivat huonosti kansainvälistyvään maailmaan, jossa muun
muassa meidän nuoremme hakeutuvat vapaaehtoistyöhön EU:n ulkopuolelle hankkimaan
kansainvälistä kokemusta ja elämänkokemusta. Sen me haluamme nuorillemme sallia ja
mahdollistaa ilman, että heitä rangaistaan sosiaaliturvan menettämisellä. 

Lisäksi asiantuntijakuulemisissa on käynyt ilmi, että kaikki sosiaaliturvan toimeenpani-
jat eivät pääse näkemään tulorekisterin tietoja heti, vaikka uudistus astuu voimaan jo vuo-
den 2019 alussa, ja tämä ei ole hyvä ratkaisu. Lisäksi vielä kritisoimme sitä, että valiokun-
nassa nopealla aikataululla on tämäkin esitys pitänyt käsitellä ja kaikkiin nyt ilmeneviin
kysymyksiin emme ole saaneet siellä vastausta. 

Näin ollen ehdotan, että lakiehdotus hylätään ja hyväksytään yksi lausuma, ja tämä lau-
sumaehdotus kuuluu: ”Eduskunta edellyttää, että Suomeen tulevien työntekijöiden sosiaa-
liturvan muutosten vaikutuksia on seurattava ja ryhdyttävä tarvittaessa toimenpiteisiin.”

1.12 Anneli Kiljunen sd: Arvoisa rouva puhemies! Edustaja Salonen hyvin kuvasi sitä
käsittelytilannetta, joka sosiaali- ja terveysvaliokunnassa oli tämän asian yhteydessä. Va-
liokunnan käsittelyn aikana esiintyi erilaisia ristiriitaisuuksia, joiden perusteella me emme
saaneet selvyyttä ihmisten oikeusturvasta. 

Näillä perusteilla kannatan edustaja Salosen tekemää hylkäysesitystä sekä lausumaeh-
dotusta.

1.12 Rami Lehto ps: Arvoisa rouva puhemies! Vaikka hallituksen esityksestä toisin väi-
tetäänkin, esityshän pyrkii romuttamaan suomalaisen sosiaaliturvan asumisperusteisuu-
2



Pöytäkirjan asiakohta PTK 132/2018 vp
den periaatteen. Ongelma on siinä, että pääsy sosiaaliturvan piiriin aukeaa varsin vähäisel-
lä ja lyhytaikaisella työskentelyllä. Tämä saattaa pitkässä juoksussa lisätä sellaisten maa-
hantulijoiden määrää, ketkä pyrkivät vain ja ainoastaan hyötymään korkeatasoisista sosi-
aalietuuksista ja palveluista Suomessa. Tämähän johtaa helposti siihen, että tulee sitten tu-
lonsiirtoja näille pienipalkkaisille maahanmuuttajille veronmaksun sijaan, elikkä sosiaali-
turva on niin kuin osa heidän palkkaansa. Tämähän houkuttelee, kun sosiaaliturva on
paljon alhaisempi monissa maissa, varsinkin Afrikassa, ja tänne sitten houkutellaan sillä,
että vaikka on pieni palkka, on sitten hyvä sosiaaliturva. Tämä on iso houkutustekijä sitten
sellaisten pienipalkkaisten henkilöiden, ketkä eivät maksa käytännössä paljon veroa mutta
kumminkin saavat tulonsiirtoja valtiolta, tulla tänne.

1.13 Krista Kiuru sd: Arvoisa puhemies! Kyllä on myönnettävä, että sosiaali- ja terveys-
valiokunnassa oli kovin vähän aikaa käsitellä tätä sinänsä tärkeätä hallituksen esitystä. On
myös myönnettävä ja todettava, että kaksi kuulemista näinkin tärkeässä asiassa on kovin
vähän. Olemme olleet aikalaisessa aikataulumotissa soten käsittelyn loputtua, koska tosi-
asiassa näihin kaikkiin budjettilakeihin, joita oli lähes parikymmentä lausunnolla ja mie-
tinnöllä valiokunnassa, ei jäänyt sitten kovin paljon aikaa käsittelyyn. Tämä on johtanut
siihen, että selvää on se, että tässä esityksessä suomalaisten asema silloin, kun ei olla pää-
toimisessa työssä tai päätoimisessa opiskelussa, tulee heikkenemään, mutta tässä tehdään
myöskin rajoituksia siihen, miten Suomesta lähetettyjen työntekijöiden asema maailmalla
tulee sitten muuttumaan sosiaaliturvan suhteen.

Lisäksi vielä hankalampaa oli valiokunnassa selvittää sitä puolta, millä tavalla tosiasial-
lisesti tehtävät parannukset ulkomailta Suomeen tulevien työntekijöiden asemassa ovat pa-
rannuksia tai heikennyksiä. Heikennyksiä tähän esitykseen sisältyy siinä, että erityisesti
erittäin pienipalkkaisten ihmisten, jotka ulkomailta tulevat Suomeen työskentelemään,
asema tässä nimenomaan heikentyy. Lisäksi tässä esityksessä poistetaan vaatimus, jossa
tuntimääräisesti sidottaisiin kuukauden tai vaikka lyhyemmän ajan, kuten viikon, työsken-
telytunnit tiettyyn määrään. Kun tämä ehto poistuu ja jää vain kokonaiseuromääräinen an-
saintaraja sellaiseksi virstanpylvääksi, jonka jälkeen sitten asumisperusteista sosiaalitur-
vaa tulee saamaan, se johtaa tietenkin joidenkin työntekijöiden osalta siihen, että on työs-
kenneltävä entistä enemmän saadakseen sosiaaliturvaa. Valiokunta sai tämän tiedon var-
sin myöhään tässä käsittelyssä, ja valitettavasti tällä aikataululla emme pystyneet enempää
tästä asiasta kuulemaan ja perehtymään tähän logiikkaan. Mutta ainakin näiltä kahdelta
osin myös ulkomailta Suomeen tulevien sosiaaliturva tosiasiassa heikkenee, vaikka tässä
pääesityksen pohjavire on se, että sen pitäisi parantua. Näin ollen jäi epäselväksi se, kenel-
le tämä on hyödyllinen esitys ja kenelle tämä on sitten päinvastoin esitys, joka ei ole kan-
natettava. [Puhemies koputtaa]

Puutteita tässä on, mutta valitettavasti kaikesta emme ehtineet ihan tarkkaan päästä kär-
ryille.

1.16 Kristiina Salonen sd: Arvoisa puhemies! Nyt olisi syytä kuulla niitä nuoria, jotka
suunnittelevat au pairiksi lähtöä EU-alueen ulkopuolelle tai jotka suunnittelevat lähtevän-
sä vaikka keräämään muovijätteitä maailman meristä EU-alueen ulkopuolelle ja suunnit-
televat olevansa tuolla matkalla esimerkiksi noin vuoden ajan. Nimittäin heidän osaltaan
hallitus haluaa nyt heikentää sosiaaliturvaa — siis heikennetään sosiaaliturvaa.
3



Pöytäkirjan asiakohta PTK 132/2018 vp
Suomesta tilapäisesti ulkomaille lähtevä henkilö voi säilyä jatkossa enää kuusi kuukaut-
ta asumisperusteisen sosiaaliturvan piirissä, kun se nykyisellään on 12 kuukautta, ja aika
tämmöinen normaali, luontainen aika nuorelle lähteä tällaiseen työhön, au pairiksi tai va-
paaehtoistyöhön tai vaikka urheilijana kokeilemaan siipiään, on vuoden verran. Nyt se siis
tarkoittaa sitä, että tämän henkilön tulisi osata itse ottaa joko paikallinen tai yksityinen va-
kuutus turvatakseen itsensä.

Kokonaan toinen kysymys on sitten vielä se, että jos sattuu tulemaan raskaaksi ja sinä ai-
kana vielä saamaan lapsen, niin myöskin tämän lapsen osalta on niin, että lapsi ei ole sil-
loin automaattisesti suomalaisen sosiaaliturvan piirissä, vaikka he heti kahdeksan kuukau-
den jälkeen muuttaisivatkin Suomeen. Tämä on kyllä erityisesti suomalaisnuorten osalta
merkittävä heikennys, jota tässä ollaan nyt tekemässä. Tätäkin jouduimme aika paljon siel-
lä valiokunnassa jumppaamaan ja kyselemään, että tästäkin selvyys saatiin. Tämä alkuun
tuntui ikään kuin jäävän jotenkin täysin huomiotta, vaikka minusta kysymys on merkittä-
västä asiasta.

Lopuksi vielä haluan sanoa, että suomalainen asumisperusteinen sosiaaliturva on aivan
omanlaisensa malli. Siksi meidän on kaikkien ratkaisujen osalta turvattava asumisperustei-
sen sosiaaliturvan säilymistä ja sen kantokykyä muuten vahvasti vakuutusperusteisessa
EU:n sosiaaliturvajärjestelmässä. Tässä meidän mallissamme on kyllä sellaisia viisauksia,
joita ei pidä päästää pesuveden mukana valumaan pois, kun tehdään yksittäisiä lainsäädän-
nöllisiä ratkaisuja.

1.19 Krista Kiuru sd: Arvoisa puhemies! Unohdin vielä ottaa kantaa siihen, että — niin
kuin tässä edustaja Salonen jo aikaisemmin sanoikin — valiokunnan alkukuulemisessa al-
koi näyttää siltä, että tässä ei heikennyksiä suomalaisille niinkään tulisi asumisperusteisen
sosiaaliturvan osalta silloin, kun opiskellaan tai työskennellään ulkomailla, mutta se ve-
denjakaja, raja on siinä, että sen työskentelyn tai opiskelun pitäisi olla päätoimista. Tämän
vuoksi on paljon nuoria ja miksei varttuneempiakin suomalaisia, jotka olettavat luonnolli-
sesti, että hyvinvointiyhteiskunnassa asumisperusteinen sosiaaliturva kantaa. Siksi yllätys
on ollut kovin suuri, että kovin pienellä summalla säästetään valtion budjetissa isosta asias-
ta, joka on tunne suomalaisille siitä, että meitä kuitenkin suomalainen asumisperusteinen
sosiaaliturva kantaa. Tältä osin yllätys on ollut kyllä suuri, että tänne jää väliinputoajia.
Erityisen vakava paikka on niillä, jotka saattavat tulla raskaaksi vuoden oltuaan ulkomailla
ja jotka päätyvät tilanteeseen, jossa asumisperusteinen sosiaaliturva on rauennut sillä ai-
kaa, kun maailmalla ollaan. Tällaisia henkilöitä saattaa yllättäen sitten löytyä, vaikka tosi-
asiallisesti yksittäisten ihmisten osalta tämän pitäisi koskea vain hyvin rajattua joukkoa.

Toinen näkökulma on se — ja minusta on ollut suurta viisautta SDP:ltä esittää sellaista
pontta — että näitä muutoksia seurataan ja myöskin ulkomailta Suomeen tulevien asemaa
työmarkkinoilla laajasti seurataan. Silloin voidaan palata tähän asiaan, kun nähdään, miten
nämä hallituksen esitykset tulevaisuudessa tulevat toimimaan. 

Siksi ainakin itse uskon, että olisi ollut järkevämpää näillä tiedoin tämä hylätä.

Keskustelu päättyi ja asian käsittely keskeytettiin.
4


