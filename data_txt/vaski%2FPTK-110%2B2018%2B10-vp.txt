















































DEMFAE5.tmp.xml


Pöytäkirjan asiakohta PTK 110/2018 vp

 Tarkistettu
4.0

Pöytäkirjan asiakohta 

PTK 110/2018 vp

Täysistunto

Keskiviikko 7.11.2018 klo 14.04—17.26

10. Hallituksen esitys eduskunnalle laiksi alkoholi- ja alkoholijuomaverosta annetun lain 
liitteen muuttamisesta

Hallituksen esitys HE 165/2018 vp
Toimenpidealoite TPA 52/2018 vp
Valiokunnan mietintö VaVM 15/2018 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 10. asia. Käsittelyn pohjana on valtiovarainvaliokunnan mietintö VaVM
15/2018 vp. Nyt päätetään lakiehdotuksen sisällöstä.

Keskustelu

16.26 Esko Kiviranta kesk: Arvoisa puhemies! Valtiovarainvaliokunta on laatinut mie-
tinnön hallituksen esityksestä, jonka mukaan alkoholijuomien valmisteveroa korotettaisiin
keskimäärin 2,5 prosenttia ja viinien valmisteveroa huomattavasti keskimääräistä enem-
män eli 3,7 prosenttia. Viiniä koskeva, muita juomaryhmiä korkeampi veronkorotus perus-
tellaan sillä, että sillä pienennettäisiin nykyistä veroeroa viinin ja muiden mietojen juo-
mien välillä. Keskimäärin alkoholijuomien vähittäismyyntihinnat nousisivat noin prosen-
tin, ja tämä tuottaisi alkoholiveroa valtiolle lisää vuositasolla noin 30 miljoonaa euroa.

Valtiovarainvaliokunnan päätösehdotus on, että eduskunta hyväksyy hallituksen esityk-
sen muuttamattomana. Tähän valiokunnan mietintöön sisältyy yksi vastalause.

Yleiskeskustelu päättyi.

Eduskunta hyväksyi hallituksen esitykseen HE 165/2018 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.


