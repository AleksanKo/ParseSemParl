















































DEM6848.tmp.xml


Pöytäkirjan asiakohta PTK 81/2019 vp
Pöytäkirjan asiakohta 

PTK 81/2019 vp

Täysistunto

Torstai 12.12.2019 klo 16.00

2.2. Suullinen kysymys hallituksen linjasta al-Holin kysymyksessä (Heikki Vestman kok) 
Suullinen kysymys SKT 72/2019 vp

Suullinen kyselytunti

Puhemies Matti Vanhanen: Edustaja Vestman.

Keskustelu

16.06 Heikki Vestman kok: Arvoisa puhemies! Hallituksen toiminta al-Holin kysymyk-
sessä on ollut pelkurimaista. Poliittista päätöstä ei ole tehty. Sen sijaan näyttää siltä, että ul-
koministeri on sälyttänyt ratkaisun tekemisen virkamiesten virkavastuulla tehtäväksi. Ul-
koministeri on virheellisesti väittänyt, että oikeuskanslerin ratkaisu muodostaisi oikeudel-
lisen pohjan salasuunnitelmalle Isis-perheiden kuljettamiseksi Suomeen.

Kokoomus haluaa, että Suomi noudattaa pohjoismaista linjaa. Emme halua, että ainut-
kaan jihadisti, Isis-terrorijärjestön kalifaatin toimintaan osallistunut henkilö, tuodaan Suo-
meen. He ovat valintansa tehneet. Suojelupoliisin mukaan Isis-naisten tänne palatessa he
todennäköisesti jatkavat terroristista toimintaansa. Sen sijaan lapsia on autettava.

Hallituksen toiminta horjuttaa suomalaisten luottamusta. Lausunnot ovat ristiriitaisia,
eikä vastuuta ota kukaan. Vastuu on silti kannettava. Teillä, hyvä hallitus, on kaikki tiedus-
telutieto ja juridinen asiantuntemus käytössänne. Kysynkin pääministerin sijaiselta: Minis-
teri Kulmuni, mikä on hallituksen linja? Oletteko tuomassa jihadisteja Suomeen? Koska
teette asiassa ratkaisun, joka olisi pitänyt tehdä jo aikoja sitten? [Välihuutoja]

16.08 Valtiovarainministeri Katri Kulmuni (vastauspuheenvuoro): Arvoisa puhemies!
Kuten tässä edellä ulkoministeri kertoi, Antti Rinteen hallitus on käsitellyt tätä asiaa ilta-
koulussaan ja sen toimintalinjan mukaisesti erityisedustaja on nimetty sinne selvittämään
tilannetta ja virkavastuulla tekemään työtä siinä, kuinka nimenomaan lapsia voidaan aut-
taa. Hallitus ei ole muuta käsittelyä poliittisesti virallisissa elimissä tästä tehnyt, ja normaa-
lin proseduurin [Välihuutoja perussuomalaisten ryhmästä] mukaan hallitus sitten tulee esi-
merkiksi vastaamaan ensi tiistaina välikysymykseen, joka tästä aiheesta on tehty.

16.08 Heikki Vestman kok (vastauspuheenvuoro): Arvoisa puhemies! Tosiaan muut
Pohjoismaat ovat noudattaneet linjaa, jossa Isis-kalifaatin toimintaan osallistuneita henki-
löitä ei tuoda takaisin. Muut Pohjoismaat ovat myöskin ryhtyneet toimenpiteisiin, joilla
suljetaan sitä mahdollisuutta, että nämä jihadistit omin avuin yrittävät palata takaisin. Esi-
merkiksi Tanska on ryhtynyt lainsäädäntötoimiin, jotta kansalaisuus voidaan perua ulko-
mailla aseellisen terroristiryhmän tai vastaavan toimintaan osallistuvan kaksoiskansalai-
 Hyväksytty
1.0



Pöytäkirjan asiakohta PTK 81/2019 vp
sen kohdalla. Mihin lainsäädäntötoimenpiteisiin hallitus on ryhtynyt, jotta tällainen riski,
joka muodostuu siitä, että nämä henkilöt omaehtoisesti palaavat, voidaan pienentää? 

16.09 Sisäministeri Maria Ohisalo (vastauspuheenvuoro): Arvoisa puhemies! Kiitokset
edustajalle kysymyksestä. Hallitus todellakin tulee käymään läpi ne lainsäädännölliset ke-
hittämistarpeet, joita tässä asiassa on. Teillähän, edellisellä hallituksella, on toki myös ol-
lut mahdollisuus edistää näitä terrorismin torjunnan lainsäädäntöhankkeita [Hälinää —
Eduskunnasta: Kannatteko te vastuun? — Puhemies koputtaa], ja niitä myös tämä hallitus
tulee käymään läpi. Tämä hallitus on pian hyväksymässä myös radikalisaation ennaltaeh-
käisyn toimenpideohjelman — se on nuijan kopautusta vaille valmis — joka nimenomaan
tekee eri viranomaisille erilaisia vastuita siitä, kuinka ennaltaehkäistään sitä, että ihmiset
lähtevät tällaiseen toimintaan. Ja toisaalta täytyy miettiä yhdessä sitä, kuinka myös kye-
tään rankaisemaan, kun näyttöjä on — jos näyttöjä on — siitä, että on osallistuttu, on tehty
terroristisia tekoja. Näitä lainsäädäntöhankkeita hallitus tulee käymään läpi.
2


	2.2
	16.06
	16.08
	16.08
	16.09


