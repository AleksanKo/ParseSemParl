















































DEM864B.tmp.xml


Pöytäkirjan asiakohta PTK 86/2019 vp

 Tarkistettu
4.0

Pöytäkirjan asiakohta 

PTK 86/2019 vp

Täysistunto

Torstai 19.12.2019 klo 10.00—21.03

3.16. Suullinen kysymys lähisuhdeväkivallan torjumisesta (Jenni Pitko vihr)
Suullinen kysymys SKT 95/2019 vp

Suullinen kyselytunti

Toinen varapuhemies Juho Eerola: Edustaja Pitko,

Keskustelu

16.38 Jenni Pitko vihr: Arvoisa puhemies! Arjen turvallisuus on osa hyvää ja onnellista
elämää, mutta valitettavasti monessa kodissa elää pelko, varsinkin nyt kun joulun pyhät lä-
hestyvät. Yksi suurista arjen turvallisuusuhkista on kotona tapahtuva väkivalta. Joulun ai-
kaan nämä väkivaltatilanteet usein lisääntyvät, kun ihmiset viettävät paljon aikaa kotona.
Onkin niin, että joka kolmas nainen on Suomessa kokenut lähisuhdeväkivaltaa — joka kol-
mas.

Sukupuolittuneeseen väkivaltaan ovat kansalaisyhteiskunnan toimijat toivoneet jo pit-
kään konkreettisia tekoja. Avun hakeminen on koettu vaikeaksi, ja alueellisesti palveluita
on ollut vaikeasti saatavilla. Hallitus onkin luvannut puuttua lähisuhdeväkivaltaan. Haluan
kysyä hallitukselta: mitä tämän asian eteen tullaan tekemään pian?

16.39 Oikeusministeri Anna-Maja Henriksson (vastauspuheenvuoro): Arvoisa puhe-
mies! Edustaja Pitko ottaa esille erittäin tärkeän aiheen. Se on toki niin, se on varmasti niin,
että me kaikki ymmärrämme sen, että jouluna pitäisi saada olla joulurauhaa joka perheessä
ja naisten ja tyttöjen ja lasten pitäisi pystyä turvallisesti viettämään joulua. Näin valitetta-
vasti ei tässä maassa kuitenkaan ole.

Hallitus on tietoinen siitä, että Suomessa naisiin kohdistuvaa väkivaltaa esiintyy paljon,
aivan liian paljon, ja sen takia hallitus laatii nyt naisiin kohdistuvan väkivallan torjuntaoh-
jelman. Meille tulee myös naisiin kohdistuvan väkivallan raportoija. Se virka on nyt perus-
tettavissa, ja ensi vuonna meillä tulee olemaan henkilö, joka tulee seuraamaan, miten tämä
kehitys jatkuu, ja tulee varmasti myös esittämään toimenpiteitä. Joten tämä asia on sellai-
nen, jossa toivon, [Puhemies koputtaa] että kaikki suomalaiset tekevät kaikkensa, jotta kai-
killa olisi jouluna ja muutenkin hyvä olla ja että saadaan väkivalta pois tästä hyvästä maas-
ta.

Kysymyksen käsittely päättyi.


	3.16
	16.38
	16.39


