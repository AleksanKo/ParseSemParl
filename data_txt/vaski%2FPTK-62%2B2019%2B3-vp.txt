















































DEMCC3A.tmp.xml


Pöytäkirjan asiakohta PTK 62/2019 vp
Pöytäkirjan asiakohta 

PTK 62/2019 vp

Täysistunto

Tiistai 12.11.2019 klo 14.01—20.37

3. Hallituksen esitys eduskunnalle aktiivimallin leikkureiden ja velvoitteiden kumoamista 
koskevaksi lainsäädännöksi

Hallituksen esitys HE 80/2019 vp

Lähetekeskustelu

Ensimmäinen varapuhemies Tuula Haatainen: Lähetekeskustelua varten esitellään päi-
väjärjestyksen 3. asia. Puhemiesneuvosto ehdottaa, että asia lähetetään sosiaali- ja terveys-
valiokuntaan, jolle työelämä- ja tasa-arvovaliokunnan on annettava lausunto.

Lähetekeskusteluun varataan enintään 1 tunti. Asian käsittelyssä noudatetaan aikataulu-
tettujen asioiden osalta sovittuja menettelytapoja.

Keskustelu

14.02 Sosiaali- ja terveysministeri Aino-Kaisa Pekonen (esittelypuheenvuoro): Kiitos,
arvoisa puhemies! Meillä on tässä käsittelyssä hallituksen ehdotus, jossa ehdotetaan pää-
ministeri Antti Rinteen hallituksen hallitusohjelman mukaisesti kumottavaksi työttömyys-
turvan niin kutsutun aktiivimallin leikkurit ja velvoitteet. [Vasemmalta: Vihdoin! — Oi-
kein!] Tässä tarkoituksessa esitetään kumottavaksi 1.1.2018 voimaan tulleet työttömyys-
turvalain kuudennen luvun 3 a § ja seitsemännen luvun 5 a § ja samalla ehdotetaan tehtä-
väksi aktiivimallin leikkureiden kumoamisesta johtuvat muutokset työttömyysturvan ra-
hoitusta koskeviin säännöksiin.

Aktiivimallin leikkureiden ja velvoitteiden kumoaminen johtaisi siihen, että jatkossa
työttömyysetuuden säilyminen normaalin suuruisena ei enää edellyttäisi sitä, että työttö-
myysturvan saaja onnistuu mallissa edellytetyllä tavalla työllistymään palkkatyössä tai yri-
tystoiminnassa tai että hän onnistuu pääsemään työllistämistä edistävään palveluun tai
työllistymistä tukevaan toimintaan vähintään viideksi päiväksi. Muutokset tulisivat voi-
maan 1.1.2020 ja koskisivat etuutta, jota maksetaan ajalta voimaantulosta lukien.

Muilta osin työttömyysetuuksia saavien työnhakijoiden velvoitteet säilyvät ennallaan.
Työttömän työnhakijan yleisenä velvollisuutena on siis jatkossakin hakea työtä ja koulu-
tusta. Samoin säilyy velvollisuus osallistua työnhakijan haastatteluihin sekä työllistymis-
suunnitelman tai sitä korvaavan suunnitelman laatimiseen ja tarkastamiseen, ja työtön
työnhakija, jonka kanssa on laadittu työllistymissuunnitelma tai sitä korvaava suunnitel-
ma, on jatkossakin velvollinen toteuttamaan suunnitelmaansa sekä hakeutumaan ja osallis-
tumaan suunnitelmassa sovittuihin palveluihin, jotka tukevat hänen työnhakuaan ja edistä-
vät hänen työmarkkinavalmiuksiaan ja työllistymistään.

Hallituksen keskeisiä tavoitteita ovat työllisyysasteen nostaminen 75 prosenttiin ja eri-
arvoisuuden vähentäminen. Aktiivimallin seurauksena työttömyysetuutta on alennettu
keskimäärin yli kolmanneksella työttömyysetuuden saajista, ja lisäksi työttömyysetuuden
 Tarkistettu
4.0



Pöytäkirjan asiakohta PTK 62/2019 vp
määrän alentaminen kohdentuu erityisesti tiettyihin etuudensaajaryhmiin, kuten ikäänty-
viin ja pitkään työttömänä olleisiin työttömyysetuuden saajiin. Aktiivimalli ei palkitse ak-
tiivisesta työn hakemisesta, jos hakeminen ei johda työllistymiseen. Se ei myöskään pal-
kitse aktiivisesta yrityksestä päästä osallistujaksi työllistymistä edistävään palveluun tai
sitä tukevaan toimintaan, jos osallistumispaikkaa ei yrityksestä huolimatta saada.

VATTin tutkimusta varten saatujen vastausten perusteella enemmistö työ- ja elinkei-
notoimistojen työntekijöistä katsoo, että aktiivimalli ei ole työvoimapoliittisesti tarkoituk-
senmukainen keino edistää työllisyyttä. Aktiivimallista muotoutui työttömyysetuuden ha-
kijan kannalta vaikeasti ennustettava malli, jonka toimeenpanosta aiheutuu merkittävästi-
kin työmäärää lisääviä tulkintaan ja neuvontaan liittyviä töitä työttömyysturvan maksajille
ja työ- ja elinkeinotoimistoille. Aktiivimallin leikkureiden ja velvoitteiden kumoamista
koskeva hallituksen esitys liittyykin hallitusohjelman mukaiseen tavoitteeseen vähentää
syrjäytymiselle altistavaa köyhyyttä ja riippuvaisuutta perustoimeentulotuesta. Samoin
esitys liittyy hallitusohjelman mukaiseen periaatteeseen sosiaalisesta oikeudenmukaisuu-
desta ja sosiaaliturvajärjestelmän luotettavuudesta, kannattavuudesta ja myöskin ymmär-
rettävyydestä. Hallitusohjelmassa hallitus on sitoutunut työllisyyden edistämiseen to-
deten, että hallituksen päätöksillä eriarvoisuus vähenee ja tuloerot pienenevät ja että työl-
lisyyttä vahvistavissa toimenpiteissä kiinnitetään erityistä huomiota niiden kustannuste-
hokkuuteen, vaikuttavuuteen ja sosiaaliseen oikeudenmukaisuuteen. VATTin selvityksen
mukaan mallin voimassaolon aikana kasvoi erityisesti osallistuminen työllistämistä edistä-
viin palveluihin. Tämä koskee sekä Kelan työttömyysturvaetuuksia saavia työttömiä että
työttömyyskassojen maksamaa ansiopäivärahaa saavia työttömiä.

Vaikka aktiivimallin tavoite ei ollutkaan palveluihin osallistumisen lisääminen vaan
työllisyyden kasvu, palveluihin osallistumisessa tapahtunut myönteinen muutos on hyvä
asia. Nämä palvelut osaltaan tukevat myöskin työllisyystavoitetta. Toisaalta VATTin sel-
vityksen mukaan TE-toimistojen henkilöstö arvioi, että malli on myöskin lisännyt näen-
näisaktiivisuutta, jossa tavoitteena on aktiivimallin ehtojen täyttäminen palveluihin osal-
listumalla, ilman että se edistää työmarkkinoille siirtymistä.

Aktiivisella työvoimapolitiikalla on edelleen mahdollista ylläpitää korkeaa osallistumis-
ta työllistymistä tukeviin palveluihin, minkä lisäksi palveluita kehitettäessä on tärkeää
kiinnittää huomiota niiden vaikuttavuuteen ja asiakaslähtöisyyteen. VATTin aktiivimallia
koskevassa loppuraportissa todettiin, että työllisyysvaikutusten osalta nopeasti muuttunut
suhdannetilanne ja sopivien verrokkiryhmien puute tekivät arviointitehtävästä vaikean ja
tuloksista epävarmoja. Edelleen VATTin loppuraportin mukaan Kelan etuuksia saaneiden
työttömien työllistyminen ei ole lisääntynyt. Ansiosidonnaista päivärahaa saavien työttö-
mien työllistyminen on kasvanut vuoden 2018 alun jälkeen, mutta kyse näyttäisi osittain
olevan jo vuoden 2017 puolella alkaneesta trendistä.

Kaiken kaikkiaan tutkimuksessa ei pystytty arvioimaan aktiivimallin työllisyysvaiku-
tuksia luotettavasti. Osittaisen työllistymisen kannusteiden kannalta on keskeistä, että osit-
tain työllistyville maksetaan työttömyysetuutta soviteltuna. Hallitusohjelman mukaisesti
työttömyysetuuden sovittelua pyritään kehittämään siten, että se olisi nykyistä neutraalim-
pi työmarkkinoiden muutoksen ja työn osittaisuuden syyn suhteen. Näitä kannusteita on
myöskin mahdollisuus parantaa.

Arvoisa puhemies! Aktiivimallin leikkureiden ja velvoitteiden kumoamista koskeva
hallituksen esitys on vain yksi hallitusohjelman mukaisista ja hallitusohjelmaan perustu-
vista säädös- ja kehittämishankkeista. Parhaillaan työskentelevän työllisyyden edistämi-
2



Pöytäkirjan asiakohta PTK 62/2019 vp
sen ministerityöryhmän ja sen alatyöryhmien tehtävänä on muun muassa uudistaa työttö-
mien työnhakijoiden palveluita työllisyyttä tukevaksi.

Hallitus on budjettiriihessä sitoutunut 25-kohtaiseen työllisyyttä koskevaan keinovali-
koimaan, joiden joukossa ovat muun muassa työllisyyspalveluiden alueelliset kuntakokei-
lut, joilla lisätään palvelujen asiakaslähtöisyyttä ja tavoitellaan hallinnonalat ylittäviä rat-
kaisuja työllisyyden edistämisessä, sekä palkkatuen uudistaminen niin, että osaamistarpei-
den tunnistaminen, osaamisen kehittäminen ja muut palvelut kytketään tiiviimmin osaksi
palkkatukea. STM:n hallinnonalalla keskeisiä hankkeita ovat esimerkiksi työkykyohjel-
ma, jolla tuetaan osatyökykyisiä työmarkkinoille, sekä sosiaaliturvan kokonaisuudistus,
jonka parlamentaarinen valmistelu käynnistyy pian. [Vastauspuheenvuoropyyntöjä]

Ensimmäinen varapuhemies Tuula Haatainen: Täällä on etukäteen puheenvuoroja jo-
nottaneita kolme. Otetaan ne puheenvuorot ensin ja käydään sitten debatti. 

14.11 Markus Mustajärvi vas: Arvoisa puhemies! Pitkähkön oppositiokauden jälkeen
minäkin olen joutunut opettelemaan hallituksen esitysten kehumista, ja tässä tapauksessa
se ei ole edes vaikeaa. [Naurua] Päinvastoin nyt kun aktiivimalli leikkauksineen saatellaan
kelvottomien lakien hautausmaalle, on syytä tyytyväisyyteen. Toivotan omasta, vasem-
mistoliiton ja koko hallituksen puolesta aktiivimallille hauskat hautajaiset.

Kaikki ne kriittiset ennustukset, joita aktiivimallia luotaessa esitettiin, toteutuivat, ja
sangen lyhyessä aikaa. Puheet siitä, että aktiivimallin vaikutuksia pitäisi tutkia enemmän ja
kokeilua jatkaa, kertovat kovista asenteista ja uskosta rangaistuksen voimaan. Kuitenkin
työttömyysturvalaissa on jo nyt pykälät, jotka epäävät työttömyysturvan määräämättömäk-
si ajaksi siinä tapauksessa, jos työtön omalla toiminnallaan, kieltäytymällä palvelusta tai
työstä, osoittaa, ettei ole työmarkkinoitten käytettävissä. Epäilen, että monet aktiivimallin
puolustajista eivät tätä ole edes tienneet. Voiko kovempaa rangaistusta enää olla, ja mitä li-
säarvoa aktiivimalli tässä suhteessa tuo? [Arto Satosen välihuuto]

Arvoisa puhemies! Aktiivimalli rankaisee massamittaisesti työttömiä. Pahimmillaan
tarkastelujakson aikana leikkauksen kohteeksi joutui yli 100 000 työtöntä. Aktiivimalli-
leikkuri on purrut voimakkaimmin työmarkkinatukea saavia. Kelan selvityksen mukaan
alennettua työmarkkinatukea saavista 42 prosenttia sai myös toimeentulotukea. Aktiivi-
malli on työttömyysturvan leikkausmalli ilman aitoa kytkentää työttömän tilanteeseen. Se
valikoi leikkauksen kohteeksi useimmiten syrjässä asuvan, heikommin koulutetun, pitkä-
aikaistyöttömän, iäkkään miehen eli sen, jolle satunnaisetkin työpaikat tai työhallinnon
palveluitten saatavuus ovat mahdollisimman kaukana — malli valikoi sekä alueellisesti
että sosiaalisesti. Kiivaimmat aktiivimallin puolustajat näyttävät uskovan, että jo puheella
aktiivimallista ennen sen voimaan tulemista oli niin suuri pelotevaikutus, että työttömien
työllistyminen sai vauhtia jo paljon, jopa vuosia aikaisemmin kuin malli astui voimaan. 

Jotkut leimaavat mielellään lähes kaikki työhallinnon toimenpiteet tempputyöllistämi-
seksi, mutta puolustaessaan aktiivimallia he sanovat, että leikkurin voi välttää osallistu-
malla työhallinnon toimenpiteisiin. Eli henkilön työmarkkinavalmiudet eivät parane, jos
hän osallistuu toimenpiteisiin vapaaehtoisesti, mutta jos osallistuu aktiivimallin pakotta-
mana, henkilön asema työmarkkinoilla onkin jo aivan toinen. Sopii kysyä: missä logiikka?
On kaksi aivan eri asiaa mitata, kuinka moni perusturvaetuudella elänyt työtön vältti ly-
hyillä työpätkillä leikkauksen ja kuinka monen kohdalla se johti kokonaan työttömyyse-
tuudelta poistumiseen. 
3



Pöytäkirjan asiakohta PTK 62/2019 vp
Arvoisa puhemies! Jos halutaan, että harjoitetulla työllisyyspolitiikalla on todellista vai-
kutusta työttömyyteen ja työllisyyden tasoon, sen pitää olla aktiivista työllisyyspolitiik-
kaa. Valitettavasti siitä on luovuttu Suomessakin monin osin, toisin kuin muissa Pohjois-
maissa. Aktiivinen työllisyyspolitiikka ottaa huomioon elinkeinorakenteen ja työttömyy-
den alueelliset erot vähintään seutukuntatasolla. Työvoimapalveluissa se tarkoittaa asiak-
kaan tilanteen perusteellista kartoitusta heti ensimmäisestä asiakaskontaktista lähtien. Vai-
keassakin tilanteessa elävä työtön osallistuu oman elämänsä rakentamiseen innokkaam-
min silloin, jos hänelle voidaan tarjota toivoa, ei pelkästään rangaistuksia. 

Kun palvelutarve ja elämäntilanne on kartoitettu, tulee työhallinnolla olla konkreettinen
valikoima toimenpiteitä, joiden tarjoamiseen myös viranomaisen pitää sitoutua. Ei ole mi-
tään järkeä rakentaa esimerkiksi koulutuspolkua, jos ei ole mitään takeita koulutukseen
pääsystä. Palkkatuettu työ on oiva työkalu silloin, kun nuoren pitää päästä työelämään en-
simmäinen kerran tai silloin kun pitkäaikaistyöttömyys pitää katkaista tai työmarkkinaval-
miuksia parantaa. Työsuhteisissa toimenpiteissä on se iso etu, että henkilö kartuttaa aitoa
työkokemusta, pääsee näyttämään itseään työnantajalle ja vakauttaa toimeentuloaan myös
työsuhteen jälkeen. Työhallinnon henkilöstönkin antama karu palaute osoittaa, ettei aktii-
vimallilla näihin haasteisiin vastata.

14.16 Terhi Koulumies kok: Arvoisa rouva puhemies! Eduskunnan työelämä- ja tasa-ar-
vovaliokunta otti jo kantaa aktiivimalliin, kun se käsitteli lausuntoa hallituksen budjettiesi-
tykseen. Me kokoomuslaiset valiokunnan jäsenet emme vastustaneet aktiivimallin leikku-
rin poistoa. Kokoomuksen eduskuntaryhmä ottaa aktiivimalliin omalta osaltaan kantaa
ihan lähiaikoina, kun kokoomus julkistaa ehdotuksensa vaihtoehtobudjetiksi.

Henkilökohtaisesti olen tosi iloinen, että aktiivimallin leikkuri poistuu — en ole kos-
kaan kannattanut sitä. Työttömyyshän johtuu siitä, että työpaikkoja ei ole tarpeeksi kaikil-
le työhaluisille, eikä siitä, että ihmiset olisivat laiskoja. Leikkuri on purrut pahasti varsin-
kin ikääntyviin työttömiin, jotka eivät ole saaneet töitä, vaikka ovat hakeneet niitä ihan
epätoivoisesti. Työmarkkinoilla on paljon ikään ja muuhun liittyvää syrjintää. Toivoisin-
kin, että myös työnantajat tarkistaisivat asenteitaan ja palkkaisivat ihmisiä töihin vähän en-
nakkoluulottomammin. Rekrytoijien pitäisi ymmärtää, että työttömyys ei tee ihmisestä yh-
tään sen huonompaa työntekijäkandidaattia. Myös esimerkiksi ikääntyvillä työnhakijoilla
voi olla todella hyvä kunto ja arvokasta osaamista ja kokemusta. Perheenperustamisiässä
olevasta naisesta voi saada ihan huipputehokkaan ja sitoutuneen, ahkeran työntekijän.

Kun hallituksen esittämiä, melko olemattomia työllisyystoimia käsiteltiin budjetin yh-
teydessä työelämävaliokunnassa, kokoomus jätti valiokunnan lausuntoon eriävän mielipi-
teen. Totesimme, että hallituksen esittämät toimet eivät lisää työllisyyttä vaan voivat jopa
heikentää sitä. Vaadimme hallitusta välittömästi tuomaan eduskuntaan aktiivimallin kor-
vaavia esityksiä työllisyyttä lisääviksi toimiksi. Vai onko niitä luvattuja korvaavia toimia
edes tulossa?

Hallituksen toistaiseksi julkistamat työllisyystoimet eivät tule lisäämään talouden imua
ja tuomaan uusia työpaikkoja, vaan ne ovat pelkkää näpertelyä. Niin kuin tässä kuultiin,
hallitus luottaa lähes sokeasti palkkatukeen, vaikka sillä ei ole asiantuntijoiden mukaan mi-
tään työllisyyttä lisääviä vaikutuksia. [Vasemmalta: Kyllä!] Se voi auttaa yksilötasolla joi-
tain ihmisiä saamaan töitä, mutta kyseinen työpaikka menee silloin sivu suun joltain toisel-
ta työnhakijalta. Palkkatuella on asiantuntijalausuntojen mukaan siis syrjäyttämisvaiku-
tus. Se kohdistaa työpaikat toisella tavalla [Paavo Arhinmäen välihuuto] kuin aiemmin, eri
4



Pöytäkirjan asiakohta PTK 62/2019 vp
henkilöille, jotka muuten olisivat saaneet töitä. Se ei siis lisää työpaikkojen kokonaismää-
rää. Jotta palkkatuessa olisi mitään järkeä ja oikeudenmukaisuutta edes yksilötasolla, se pi-
täisikin kohdistaa erityisesti osatyökykyisiin.

Lisäksi työttömien työnhakijoiden henkilökohtaisia palveluja pitäisi vahvistaa aktiivi-
mallin korvikkeeksi. TE-keskusten lisämäärärahat on kohdistettava työttömien työnhaun
tukemisen ja erityisesti henkilökohtaisten tapaamisten lisäämiseen. [Anneli Kiljusen väli-
huuto] Jotta yritysten mahdollisuudet palkata lisää työntekijöitä paranisivat, paikallista so-
pimista pitää edistää. Hallituksen pitää tehdä myös perhevapaauudistus. Siis missä se vii-
pyy? Päivähoitomaksuja täytyy alentaa, ja täytyy korottaa ulosoton suojaosuutta. Myös
esimerkiksi työperäisen maahanmuuton lupakäytäntöjä pitäisi nopeuttaa nykyisestä.

No, mitä muuta aktiivimallin korvikkeeksi? Hallitus luottaa tällä hetkellä liikaa työlli-
syyden kuntakokeiluun, niin kuin äskenkin ministeriesittelystä kuultiin. Ikävä kyllä työ- ja
elinkeinoministeriö näyttää sössineen kokeilun käynnistämisen. Kaupungeilla olisi var-
masti halukkuutta ottaa isompi vastuu työllistämisestä, mutta niille pitää turvata riittävät
resurssit sitä varten. Ministeriö on nyt pyytänyt kunnilta sitovaa tietoa siitä, osallistuvatko
ne työllisyyskokeiluun. Siihen on kuitenkin kuntien mahdotonta ottaa varmuudella kantaa,
koska ministeriö ei ole määritellyt kokeilun yksityiskohtia riittävän tarkasti. Kunnilla ei ole
edes varmuutta siitä, saavatko ne tarvittavat resurssit kokeilun toteuttamiseen. [Antti Lin-
dtmanin välihuuto] Rinteen hallituksella on muutenkin näköjään taipumus vyöryttää kun-
nille lisää tehtäviä ilman rahoitusta lisääntyneiden vastuiden kattamiseksi, niin kuin teh-
dään esimerkiksi hoitotakuun ja vanhuspalvelujen desimaalienkin osalta. 

Mutta tästä kuntakokeilusta vielä: Helsingin kaupunginhallituksen elinkeinojaosto tote-
si juuri eilen illalla, että saatavilla olevan tiedon pohjalta se ei voi ottaa sitovaa kantaa, läh-
teekö se mukaan hallituksen työkokeiluun vai ei. Kaupunki on periaatteessa kiinnostunut
kokeilusta mutta ei valitettavasti ole saanut riittävää tietoa kokeilun sisällöstä tai varmuut-
ta valtiolta kaupungille siirtyvistä henkilöresursseista. Helsinki joutui siis antamaan TE-
Min kyselyyn vastauksen ehdollisena, vaikka ministeriö pyysi sitä sitovana. Onkohan näin
muissakin kaupungeissa? [Vasemmalta: Ei ole!] Tämä on tosi paha kömmähdys työ- ja
elinkeinoministeriöltä. Harmi, että ministeri Harakka ajoi nyt näin pahasti karille tämän si-
nänsä lupaavan kokeilun käynnistämisen todella huonon valmistelun vuoksi.

Arvoisa puhemies! Paras tapa lisätä työpaikkoja olisi huolehtia terveestä taloudesta.
Edellinen hallitus onnistui siinä hyvin ja sai aikaan ainakin 45 000 uutta työpaikkaa. Kun
talous vetää ja suomalaisten yritysten tuotteet ja palvelut menevät kaupaksi maailmalla,
niin yrityksille tulee tarve palkata uusia työntekijöitä, ja siten syntyy uusia työpaikkoja.
Valitettavasti juuri tämä on Rinteen hallituksen pahin kompastuskivi. Hallitus on ryhtynyt
lisäämään menoja holtittomasti ilman tietoa siitä, miten ne rahoitetaan, ja hallitus on esi-
merkiksi kiristänyt verotusta. Veronmaksajain Keskusliiton mukaan verotus kiristyy jo
2 300 euroa kuukaudessa ansaitsevilta työntekijöiltä. Tällä menolla työllisyys ei tule para-
nemaan, vaan se tulee ehkä jopa vähenemään. Pelkäänkin, että Rinteen pikavippihallitus
ajaa Suomen vielä konkurssiin.

Ensimmäinen varapuhemies Tuula Haatainen: Vielä edustaja Kivelä, ja sen jälkeen
käydään debattiin.

14.22 Mai Kivelä vas: Arvoisa puhemies! Aktiivimalli on ollut epäoikeudenmukainen ja
epätarkoituksenmukainen, ja on hyvä, jos tämä viesti kuuluu täältä nyt laajemminkin. Va-
5



Pöytäkirjan asiakohta PTK 62/2019 vp
semmistoliitolle aktiivimallin poistaminen oli kynnyskysymys hallitusneuvotteluissa. Me
olemme todella tyytyväisiä siihen, että ministeri Pekonen ryhtyi saman tien työhön ja nyt
voimme täällä eduskunnassa hoitaa tämän homman maaliin. [Mika Kari: Hyvä, Rinteen
hallitus!] Moni edellisen hallituksen aikaansaannos oli huono, mutta aktiivimalli oli suo-
rastaan luokaton. Sen ongelmat olivat nähtävissä heti, ja me vasemmistossa vastustimme-
kin mallia alusta asti. Emme voineet hyväksyä sitä, että työtä vailla olevia rangaistiin me-
kaanisella leikkurilla, joka ei huomioi ihmisten yksilöllisiä tilanteita.

Aktiivimalli on erityisen epäoikeudenmukainen pitkäaikaistyöttömille ja ikääntyneille
työttömille. Alusta asti oli myös tiedossa, että aktiivimallin piiriin joutuvat erimerkiksi sai-
rauspäivärahan maksimikeston ylittäneet henkilöt, joilla ei ole työkyvyn puutteiden takia
tosiasiallisia mahdollisuuksia täyttää velvoitteita. Tällainen on todella kohtuutonta. Ei ih-
me, että epäreilu ja kovaa politiikkaa edustava aktiivimalli suututti suomalaiset laajasti.
Myös työvoimahallinnossa nähtiin, ettei malli toimi. Kyselytutkimuksen mukaan enem-
mistö TE-toimistojen henkilöstöstä pitää aktiivimallia epätarkoituksenmukaisena eikä
usko mallin ehtojen täyttämisen parantavan työttömän työllistymismahdollisuuksia.

Nyt aktiivimallin vaikutuksia arvioinut raportti toteaa, kuten ministeri Pekonen esitteli,
ettei työllisyysvaikutuksia pystytä todistamaan. [Ben Zyskowicz: Mutta niitä on ollut!]
Aktiivimalli on siis todellakin ollut juuri sitä, mitä pelättiin: työttömyysturvaleikkuri, joka
on kurittanut muutoinkin heikoimmassa asemassa olevia työttömiä.

On käsittämätöntä, että edelleen on ihmisiä, esimerkiksi EK:ssa ja kokoomuksessa, jot-
ka liputtavat aktiivimallin jatkon puolesta, [Timo Heinonen: Ei ainakaan kokoomus!] vaik-
ka näyttöä työllisyysvaikutuksista ei ole löytynyt. — Hyvä, jos on niin. [Eduskunnasta:
Väärää todistusta lähimmäisestä!] Ihmiskäsityksen on oltava karu, kun pelkkä rankaisuau-
tomaatti... [Välihuuto] — Ainakin tähän asti on ollut, mutta toivotaan, että se muuttuu.
[Hälinää — Puhemies koputtaa]

Ensimmäinen varapuhemies Tuula Haatainen: No niin, nyt puheenvuoro on edustaja
Kivelällä.

Arvoisa puhemies! Tutkimustulokset osoittavat, ettei aktiivimallin tilalle tarvita korvaa-
via toimenpiteitä, joilla myös usein tunnutaan tarkoittavan uusia sanktioita. Työttömyys-
turvan leikkausten ja työttömien rankaisemisen sijaan hallitus valmistelee uusia työllisyys-
toimia 75 prosentin työllisyysastetavoitteen saavuttamiseksi. [Sari Sarkomaa: Niitä odotel-
lessa!] Syksyn budjettiriihessä hallitus linjasi jo 25-kohtaisen listan työllisyystoimista.
[Ben Zyskowicz: Työllisyysvaikutukset näkyy jo!] Me haluamme tehdä aktiivista työvoi-
mapolitiikkaa ja vahvistaa osallistumista työllistymistä tukeviin, tarkoituksenmukaisiin
palveluihin, emme rangaistusten uhalla vaan tarjoamalla kunnollisia, yksilöllisten tarpei-
den mukaisia palveluita. [Oikealta: Niitä odotellessa!] Myös työttömyysturvajärjestelmän
karensseja haluamme kohtuullistaa. Tästä voidaan odottaa hallituksen esitystä ensi vuoden
aikana.

Me uskomme, että tehokasta ja reilua työllisyyspolitiikkaa tehdään panostamalla osaa-
miseen, työkykyyn ja palkkatukeen. Tehottoman rankaisulinjan sijaan haluamme uudistaa
sosiaaliturvaa niin, että saadaan raivattua esteitä työllistymisen tieltä.

Lopuksi haluan todeta, että vaikka väitteet aktiivimallista toimivana ja tehokkaana työl-
lisyyttä vahvistavana konstina on nyt tutkitusti ammuttu alas, meille vasemmistossa aktii-
6



Pöytäkirjan asiakohta PTK 62/2019 vp
vimallin purkamisessa ei ole kyse työllisyydestä vaan heikossa taloudellisessa asemassa
olevien kansalaisten toimeentulosta ja oikeudenmukaisesta kohtelusta.

Ensimmäinen varapuhemies Tuula Haatainen: Ja nyt käydään debattiin. Ne edustajat,
jotka haluavat käyttää puheenvuoroja, voivat nousta seisomaan ja painaa V-painiketta.

14.27 Anu Vehviläinen kesk (vastauspuheenvuoro): Arvoisa puhemies! Ensinnäkin ha-
luan todeta sen, että on totta, että tästä työllisyysvaikutuksesta ei ole nyt riittävää näyttöä,
mutta ei ole myöskään näyttöä siitä, että se olisi heikompaan suuntaan. Ja haluan muistut-
taa myös viime kauden hyvistä tuloksista: työllisyysaste 72 prosenttia, 140 000 uutta työ-
paikkaa. Mutta sen tiedän kyllä, että tämä on ollut myös yksilötasolla hankala monen
ikääntyneen työttömän osalta ja myös syrjäalueilla, missä ei ole ollut edes mahdollisuutta
tätä toteuttaa.

Mutta sellainen ajatus, että nyt ei tarvitsisi tehdä mitään, ei kyllä ole totta, [Sari Sarko-
maa: Järjen ääni!] vaan hallituksella on erittäin suuret paineet sen mukaisesti, että saadaan
sinne 75 prosenttiin työllisyysaste ja 60 000 uutta työpaikkaa. Se vaatii todella paljon uu-
sia konkreettisia toimia, ja siinä toivotan hallitukselle voimia, että tähän pystytään.

Sosiaali- ja terveysvaliokunnan puheenjohtajana haluan ottaa esille sen, että työllisyys-
toimien ja sote-palveluitten yhteensovitusta tulee ehdottomasti tiivistää.

14.28 Rami Lehto ps (vastauspuheenvuoro): Arvoisa rouva puhemies! Edellisen hallituk-
sen keskusta, kokoomus ja siniset leikkasivat aktiivimallilla todella suurelta osalta työttö-
miä työttömyysetuutta. Samalla he veivät vaikeasti työllistyviltä työttömiltä leivän pöy-
dästä.

Aktiivimalli oli susi jo syntyessään, mutta silti keskusta ja kokoomus silloisen sinisten
työministerin johdolla veivät aktiivimallin voimaan. Aktiivimalli sai jo valmisteluvaihees-
sa kriittistä palautetta asiantuntijoilta, sekä työelämä- ja tasa-arvovaliokunta antoi kriittistä
palautetta tästä. Perussuomalaiset vastustivat aktiivimallia. On hyvä, että tämä epätasa-ar-
voinen työttömien, varsinkin ikääntyneiden työttömien, kyykyttäminen nyt lopetetaan.
Olemme nähneet, kuinka hallituspuolueiden vaalilupauksien lisäykset jäävät toteutumatta,
mutta nyt voimme olla tyytyväisiä, että ainakin tämä aktiivimallin leikkuri nyt lopetetaan.

14.29 Ilmari Nurminen sd (vastauspuheenvuoro): Arvoisa rouva puhemies! Kun kuunte-
lee tätä keskustelua, niin tulee mieleen viime kausi, jolloin olin työelämä- ja tasa-arvova-
liokunnassa, ja silloin sosiaalidemokraattien johdolla tehtiin vastalause tähän koko aktiivi-
mallin leikkuriin. Ja kuten tässä tuli esille, niin meillä olivat kaikki nämä tiedossa jo siinä
valmistelussa: se leikkaa pitkäaikaistyöttömiltä, se lisää ihmisiä toimeentulotukeen, se on
eriarvoinen. Vaikka ihminen yrittää löytää työtä, mutta ei löydä, niin silti häneltä leika-
taan. Nämä kaikki tiedot olivat meillä käytössä. Me yritimme argumentoida ja tuoda näitä
esiin, ja nyt jotenkin on hieno tunne, että nyt Rinteen hallitus on tuonut tämän esityksen ja
poistaa tämän epäoikeudenmukaisen aktiivimallin. Mitä tästä opitaan: tulevaisuudessa tä-
mänkaltaisia pelkkiä leikkaus- ja heikennysesityksiä ei pidä tehdä ja tuoda tänne eduskun-
taan ja pitää kuunnella asiantuntijoita.

Tämä on ilon päivä myös monille työttömille, jotka ovat kipuilleet näiden leikkausten
takia.
7



Pöytäkirjan asiakohta PTK 62/2019 vp
14.30 Ben Zyskowicz kok (vastauspuheenvuoro): Arvoisa rouva puhemies! Tämä halli-
tus on toistaiseksi ansioitunut lähinnä työllisyyttä vähentävillä uudistuksilla: esimerkiksi
kotitalousvähennyksen leikkaaminen ja työttömyysturvan [Paavo Arhinmäen välihuuto]
korottaminen.

Nyt esillä on aktiivimalli, joka kiistattomasti lisäsi palvelujen käyttämistä ja myös lisäsi
työllisyyttä, joskaan työllisyyden määrän nousua ei ole asiantuntijatyöryhmä pystynyt nu-
meroin arvioimaan.

Mutta, rouva puhemies, emme me jää kaipaamaan aktiivimallia. Sen sijaan me jäämme
kaipaamaan Rinteen hallituksen työllisyystoimia. Niitä odotellessa.

14.31 Kim Berg sd (vastauspuheenvuoro): Arvoisa puhemies! Edustaja Zyskowicz tuos-
sa nosti esille, että aktiivimalli olisi lisännyt jotenkin työllisyyttä. Päinvastoin: työttömyy-
den aikainen työnteko ja työllistyminen kyllä jonkin verran yleistyivät aktiivimallin voi-
maantulon jälkeen. Tutkimuksella ei kuitenkaan ole pystytty osoittamaan aktiivimallin
työllisyysvaikutuksia, koska muu työllisyys ja suhdannekehitys ovat samaan aikaan olleet
myönteisiä.

14.31 Noora Koponen vihr (vastauspuheenvuoro): Arvoisa rouva puhemies! Työ ja työ-
elämä ovat valtavan iso osa ihmisen elämää. Työn sisällöntuoton mahdollisuudet ovat mit-
tavat ja parhaimmillaan hyvinkin rikastuttavat. On vaikea nähdä, että työtön ihminen olisi
valmis antamaan elämästään tuon sisällön pois työttömyysetuutta vastaan. Juurisyyt ihmi-
sen työttömyyteen eivät ole taulukoissa eivätkä ne ole todennäköisyyksissä vaan ne ovat
piilossa ihmisen sisällä. Ei sitä aktiivimalli ratkaise. 

Heikoimmassa asemassa olevien osalta aktiivimalli ei ollut toimiva ratkaisu. Työttö-
myysturvan leikkaaminen ei auta ihmisiä työllistymään. Työllisyyspolitiikkaa tulee sen si-
jaan kehittää asiakaslähtöisemmäksi ja positiivisesti kannustavaksi. Etuuden tai korvauk-
sen maksaminen ei korvaa sitä, mitä työstä parhaimmillaan saa. Siksi olisi tärkeää vahvis-
taa erityisesti myös työhyvinvointia, että ihmiset voisivat innostua työstään ja saada siitä
motivaatiota. Tämä vaatii yksilöllisyyden huomioimista työllistymistä edistäviä palveluita
arvioitaessa ja niitä tuotettaessa. Tätä tulee tukea [Puhemies: Aika!] panostamalla työnha-
kijan yksilöllisyyteen sekä palvelutarpeisiin, kuten koulutukseen ja kuntoutukseen.

14.33 Peter Östman kd (vastauspuheenvuoro): Arvoisa rouva puhemies! Mikäli hallitus
aikoo päästä koviin työllisyystavoitteisiin, on löydettävä myös vastauksia monien alojen
työvoimapulaan. Tällä hetkellä kolmansista maista tulevien työntekijöiden oleskelulu-
paprosessi kestää liian kauan. Pitkät käsittelyajat, usein 5—18 kuukautta, johtavat monilla
aloilla, erityisesti rakennusalalla, siihen, että työmaat myöhästyvät työvoiman puutteen ta-
kia. Migri on aloittanut myös järjestelmällisen karkotuksen kolmansien maiden työnteki-
jöitä koskien. Esimerkiksi maalausalan työntekijöiden jatkolupia on peruttu virheellisiksi
epäiltyjen tutkintotodistusten vuoksi, vaikka nämä työntekijät ovat olleet jo vuosia Suo-
messa ja ovat huippuammattilaisia. 

Kysyn: mitä hallitus aikoo tehdä, jotta Migrin käsittelyajat kestäisivät lain mukaisesti
korkeintaan 4 kuukautta ja jotta vuosia maassa olleiden lupia ei peruta näennäisin perus-
tein?
8



Pöytäkirjan asiakohta PTK 62/2019 vp
14.34 Anders Adlercreutz r (vastauspuheenvuoro): Ärade talman! VATTin tutkimus to-
siaankin osoittaa, että selkeitä työllisyysvaikutuksia aktiivimallilla ei ollut, [Ben Zysko-
wiczin välihuuto] mutta se osoittaa toisaalta myöskin sen, että aktiivimalli lisäsi työllisyys-
palvelujen käyttöä. Koska me täällä uskomme, että työllisyyspalveluja käyttämällä pääsee
paremmin kiinni työhön, on tietenkin oleellista varmistaa se, että näitä palveluja on joka
puolella tarjolla ja että niitä myös käytetään. 

75 prosentin tavoite on aika kunnianhimoinen, joten on tärkeätä, että me nyt jatkotoi-
menpiteitä miettiessämme varmistamme, että työllisyyspalveluja myöskin käytetään ja
otamme tosissamme hallitusohjelman kirjauksen siitä, että mitään keinoja ei suljeta pois.
Tavoitteen saavuttaminen vaatii todellakin toimia laajalla alalla. Kiitän Östmania tästä hä-
nen kysymyksestään. Hallitushan tosiaankin suunnittelee sitä, että työluvan saaminen ei
kestäisi kuukautta pidempään. Mielelläni myöskin kuulen, miten tähän tavoitteeseen aio-
taan päästä ja millä aikataululla toimia saatetaan käyttöön.

14.35 Arja Juvonen ps (vastauspuheenvuoro): Arvoisa rouva puhemies! Jos ei aktiivi-
malli ollut vaikuttava, niin ainakin se oli kiusaava. Tämä kansalaisaloite aktiivimallin pois-
tamisesta käsiteltiin sosiaali- ja terveysvaliokunnassa viime kaudella. Olin siellä perussuo-
malaisten edustajana, ja mietinnössä otimme siihen vahvasti vastalauseella kantaa, ja on
hyvä asia, että hallitus nyt peruu tämän leikkurin. Aktiivimalli aiheutti paljon ongelmia. Se
asetti ihmiset eriarvoiseen asemaan. Se osui eniten Itä-Suomessa, Uudellamaalla ja käsi-
varren Lapissa, jossa alennettu työttömyysetuus leikkasi ihmisiltä tukea. Erityisesti 60-
vuotiaat olivat myös siinä kohteena.

Tässä esityksessä Reumaliitto lausuu, että työikäiselle pitkäaikaissairaalle, joka on työ-
tön tai jonka työssäjaksamiseen sairaus vaikuttaa, tulisi taata kuntoutusohjaajan tai työky-
kykoordinaattorin kanssa yksilöllisesti katsottu polku työelämään. Siksi kysyn teiltä, mi-
nisteri: millä tavalla tuette sitä, että työ- ja toimintakykyä alentava sairaus tai toimintaky-
vyn rajoite ei olisi esteenä sille, että ihminen pääsee töihin?

14.36 Paavo Arhinmäki vas (vastauspuheenvuoro): Arvoisa rouva puhemies! Niin sa-
nottu aktiivimalli oli epäoikeudenmukainen ja epätasa-arvoinen. Vaikka olit kuinka aktii-
vinen, vaikka kuinka teit töitä sen eteen, että löytyisi työpaikka, sinua silti rangaistiin leik-
kurilla. Se oli epätasa-arvoinen. Se kohteli erityisesti ikääntyvien työttömien tukia leikkaa-
vasti, ja osalla alueista, joilla ei ollut työpaikkoja, leikkaus oli entistä kovempi.

Tätä vastustettiin rajusti viime kaudella. Tämä jätettiin pöydälle. Tässä yritettiin tehdä
kaikki mahdollinen, mitä eduskunnassa voidaan tehdä, että tätä kaikkein pienituloisimmil-
ta työttömiltä leikkaamista ei olisi viety läpi. Silti te veitte sen läpi. Te, kokoomus, olette
vastustaneet koko kevään ja koko syksyn tämän poistamista, mutta nyt te teette yhtäkkiä
täällä täyskäännöksen [Välihuutoja oikealta] ja nyt kehuttekin tätä asiaa. Työllisyysasioi-
denne pääideologi, edustaja Vartiainen, on raivokkaasti viikosta toiseen puolustanut aktii-
vimallia, [Puhemies koputtaa] mutta tulihan sieltä se teidän uusi mallinne. Se oli työttö-
myysturvan korottamisen vastustaminen. [Puhemies koputtaa] Te haluatte leikata työttö-
myysturvaa edelleen — muka työllistämisen nimissä. 

14.38 Arto Satonen kok (vastauspuheenvuoro): Arvoisa puhemies! Nyt on hyvä katsoa,
mitä tämä aktiivimallista tehty tutkimus oikeasti kertoo. Se kertoo sen, että pitkäaikaistyöt-
tömille tämä ei osoittautunut tehokkaaksi malliksi ja sen kohdalla varmaan henkilökohtai-
9



Pöytäkirjan asiakohta PTK 62/2019 vp
nen palvelu, kuntakokeilut on tehokkaampi järjestelmä, [Oikealta: Kyllä!] mutta ansiosi-
donnaisella työttömyysturvalla olevien henkilöiden työttömyysaika on lyhentynyt. Johtuu-
ko tämä aktiivimallista, hyvästä taloustilanteesta vai hyvästä talouspolitiikasta? Se on vä-
hän sama asia kuin se, johtuuko Huuhkajien menestys siitä, että valmennus on parantunut
vai pelaajat kehittyneet. Sitä ei pysty kukaan sanomaan tarkalleen, mutta vaikutukset ovat
joka tapauksessa olleet myönteisiä, ja olennaista on nyt se, mitä te tuotte tilalle. [Ben Zys-
kowicz: Ei mitään!] Sitä nimenomaan kysyn, sillä tämä ansiosidonnainen työttömyysturva
on tässä juuri se olennainen, ja kun minä luen sitä Roope Uusitalon tutkimusta, minusta se
kertoo sitä, että nyt jos koskaan on aika siirtyä ansiosidonnaisen työttömyysturvan porras-
tamiseen, koska se osuu juuri oikeaan kohtaan työllisyyden parantamisessa

14.39 Petri Honkonen kesk (vastauspuheenvuoro): Arvoisa rouva puhemies! Tässä on
nyt paikallaan muistuttaa hieman historiasta: kun muistellaan Sipilän hallituksen alkuai-
kaa, niin ne keskeisimmät työllisyystoimenpiteet, jotka Sipilän hallitus sitten toteutti, eivät
olleet vielä valmiina päätettäväksi silloin hallituksen ensimmäisenä syksynä.

Nykyinen punamultahallitus aivan aikataulussa — hallitusneuvotteluissa päätetyssä ai-
kataulussa, arvoisa kokoomus — valmistelee uusia työllisyystoimenpiteitä ja ensi vuonna
on myöskin aika jatkaa tätä työttömyysturvan uudistusta. On aivan turha verrata siihen
edelliseen kauteen, koska nyt, kun työllisyysaste on noussut, puhutaan siitä, että jäljellä on
työttömyyden niin sanottu kova ydin, elikkä siellä on todella vaikeasti työllistyviä ihmisiä,
siellä on sairaita, työkyvyttömiä ihmisiä — joita tämä aktiivimalli on kieltämättä kyllä
kohdellut todella epäoikeudenmukaisesti. Hyvä niin, että tämä leikkuri nyt poistuu heidän-
kin osaltaan. Ja pitää muistaa myös, että jatkossakaan työttömyysturva ei ole eikä tule ole-
maan mikään perustulo, vaan siinä säilyy edelleen työhakuvelvoite ja näitä velvoittavia
osia. 

14.40 Pääministeri Antti Rinne: Kiitoksia, arvoisa puhemies! Edustaja Vehviläinen on
täysin oikeassa, että kyllä tällä kokonaisuudella ja tällä mallilla oli palveluitten käyttöön
selkeä vaikutus. Ja niin kuin edustaja Satonen totesi, jotakin tapahtui ansioturvan piirissä
oleville työttömille. Sitä, mistä se johtuu, on vaikea määritellä tuon selvityksen pohjalta. 

Me tarvitsemme tämän vaalikauden aikana sen 30 000 lisätyöllisen lisäksi, mikä on pe-
rusuraan VM:n kautta tulossa, 60 000 lisätyöpaikkaa. Me olemme hallituksen puolueiden
puheenjohtajina käsitelleet tätä tilannetta ja todenneet, että me käynnistämme toimenpi-
teet, joilla varmistetaan, että se hyöty, mikä tästä aktiivimallin toisesta osiosta, ei leikku-
rista, tuli, tulee mahdollisesti täysimääräisesti hyödynnettyä. Eli käynnistetään valmistelu
sen suhteen.

Niin kuin hallitusohjelmassa on todettu, tämmöinen henkilökohtainen työllistymissuun-
nitelma tulee mallina laadittavaksi sekä sen lisäksi työnhakuvelvoite. Ja näitten asioitten
ympärille rakennetaan, tavoitteena nimenomaan yksityissektorille työllistyminen, proses-
si, jonka kautta voidaan varmistaa, että se hyöty, mikä tästä aktiivimallin kokeilusta tuli —
ne hyvät asiat, ei siis leikkuri eikä niitten velvoitteitten toteuttamatta jääminen, vaan se
hyvä asia, että palveluita lähdettiin käyttämään — saadaan hyödynnettyä ihmisten työlli-
syyden parantamiseksi tulevaisuudessa. Tästä tullaan maaliskuun 1. päivään mennessä
saamaan selkeä prosessi, jolla tätä viedään eteenpäin. Hallitus on sitoutunut siihen, että nii-
den vaikutusten perusteella, joita voidaan havaita tätä toteutettaessa, tätä viedään eteen-
10



Pöytäkirjan asiakohta PTK 62/2019 vp
päin. On äärimmäisen tärkeää, että kaikki mahdolliset keinot, niin kuin täällä todettiin,
työllisyysasteen nostamiseksi voidaan ottaa käyttöön. [Oikealta: Oikein!]

Olen useasti todennut tässä salissa sen, että työllisyysaste ei ole pelkästään tämänhetki-
nen taloudellinen kysymys vaan se on myöskin pitkän aikavälin kestävyysasia suomalai-
sessa yhteiskunnassa. Meillä on työikäisen väestön määrä vähentymässä suhteessa muu-
hun väestöön, ja me tarvitsemme tulevina vuosikymmeninä lisää työllisyysastetta työikäi-
sen väestön joukossa, jotta voimme rahoittaa hyvinvointivaltion palvelut ja turvaverkot,
[Ben Zyskowicz: Puhutte asiaa!] jotta voimme huolehtia siitä, että koulutusta voidaan
maksaa, jotta voimme huolehtia siitä, että poliiseja on riittävästi, voimme huolehtia siitä,
että sosiaaliturvajärjestelmä pelaa, voimme huolehtia sosiaali- ja terveyspalveluista. [Ben
Zyskowicz: Puhutte asiaa!] Tähän kaikkeen tarvitaan lisää työllisyyttä, ja hallitus on sitou-
tunut viemään tämän vaalikauden aikana 75 prosentin työllisyysastetavoitteen loppuun, ja
sen jälkeen hallitus joutuu aina 82—83 prosenttiin päätymään ennen 2040:tä.

Ensimmäinen varapuhemies Tuula Haatainen: Ja sitten ministeri Harakka, 3 minuuttia. 

14.43 Työministeri Timo Harakka: Arvoisa puhemies! Kuten täällä salissa on moneen
kertaan käynyt selväksi, niin hallitus keskuudessaan sopi, että tämä VATTin tutkimus on
se mittari, joka mahdollisesti vaikuttaisi työllisyystavoitteen lukuihin, mutta työllisyysta-
voitteesta tai työllisyysvaikutuksista ei saatu selvää ja tarkkaa käsitystä, joten hallituksen
päässä, kuten pääministeri Rinne tuossa totesi, numeerinen tavoitteemme on selvä ja voi-
massa: 30 000 lisätyöllistä näkyvissä ensi vuoden budjettiriihessä. VATTin tutkimus ker-
too sitä samaa viestiä, mitä hallitus on valmistellut työllisyyspolitiikassaan tähänkin asti,
eli painopiste on pantava yksilöllisten palveluiden laatuun ja riittävyyteen eli sen varmis-
tamiseen, että palveluilla todellakin työllistytään. Tässä auttaa nyt se, että nämä aktiivimal-
lin mukanaan tuomat työntekijät jäävät työllistämispalveluihin, ja se mahdollistaa sitten
työnhakijoille yksilöllisemmän palvelun.

Työttömyysturvan osalta valmistellaan, kuten pääministeri totesi, yksilöllisen työnhaun
malli, joka on aktiivimallia oikeudenmukaisempi mutta edelleen vaativa ja työntekijää seu-
rausten uhalla velvoittava. [Oikealta: Ohhoh!] Velvoittavuutta oli, on ja tulee olemaan,
[Ben Zyskowicz: Sitten keppi heiluu!] ja hallitus on käynnistänyt tämän mallin valmiste-
lun, ja siitä muun muassa neuvotellaan myöskin työmarkkinajärjestöjen kanssa.

Samalla valmistelemme tietenkin täyttä höyryä yhdessä hallituksen päättämiä kokonai-
suuksia, suurta palkkatukiuudistusta, kansainvälisen rekrytoinnin mallia, kuntakokeiluja,
osatyökykyisten työllistämistä, ja tässä edetään nopeasti. Kaikista näistä teemme huolelli-
sen vaikutusarvioinnin ja myöskin tutkimusasetelmat.

Mitä liittyy täällä esiin nousseisiin kysymyksiin, työntekijöiden maahanmuuttoon ja sii-
nä esiintyviin pullonkauloihin, niin niihin tietysti voisi paremmin vastata tällä hetkellä mi-
nisteri Ohisalo. Mutta vastauksena edustajien Östman ja Adlercreutz kysymykseen totean,
että tämä kansainvälinen rekrytointi on siirtymässä työ- ja elinkeinoministeriöön ja tavoit-
teena on, että se uusi tavoitteenasettelu on 1.1.2020 voimassa. Lupaprosessit tehokkaam-
miksi ja inhimillisemmiksi.

Kuntakokeilua täällä arvostellaan, vaikka hakeutuminen on vielä kesken. Itse asiassa
kaupungit ovat vaatineet, että niitä malleja ei ihan yksityiskohdiltaan naulata tiukkaan. Lu-
kuisat kaupungit ovat nyt joka tapauksessa innolla tulossa siihen mukaan. Aikaisemmissa
kuntakokeiluissa on onnistuttu lyhentämään työttömyysjaksoja useissa kaupungeissa, mut-
11



Pöytäkirjan asiakohta PTK 62/2019 vp
ta olennaista on yhteistyö ja osaaminen. Kun Vantaa jopa ilman lainmuutoksia laittoi TE-
toimiston, kaupungin palvelut, Kelan palvelut saman katon alle, niin yli 50-vuotiaiden
työnhakijoiden työttömyysjaksot lyhentyivät yli puolella vuodella verrattuna naapurikau-
punki Helsinkiin. [Puhemies koputtaa] Hieno tulos.

Ja vielä lopuksi: kuten edustaja Vehviläinen totesi, on tärkeätä, että sosiaali- ja terveys-
palvelut ja työllisyyspalvelut toimivat käsi kädessä, ja juuri tässä tätä monialaista palvelua
kaupunkikokeilulla tavoitellaan.

Ensimmäinen varapuhemies Tuula Haatainen: Jatketaan debattia.

14.46 Leena Meri ps (vastauspuheenvuoro): Arvoisa puhemies! Olisimme säästyneet
monelta, jos olisimme kuunnelleet perustuslakivaliokuntaa, jossa viime kauden istuin.
Marraskuussa 2017 perustuslakivaliokunta totesi, että tässä laissa on — jos käytän tässä sa-
naa — jonkinlainen valuvika, koska se on automaattinen leikkuri. Perustuslakivaliokunta
ehdotti, että tähän olisi lisätty sellainen säännös, että mikäli henkilö ei ole voinut omasta it-
sestään riippumattomasta syystä päästä työvoimapalveluihin, niin se olisi suotu hänelle
syyksi. Ihminenhän laitettiin tässä kyseissä laissa mahdottoman eteen. Vaikka hän olisi toi-
mittanut mitä lappuja, että minä en saanut mitään paikkaa, minne mennä töihin, tai mitään
palveluita, niin siitä huolimatta leikkuri heilui. Perustuslakivaliokunnalla oli tähänkin rat-
kaisu, mutta sitä ei haluttu kuunnella. En ymmärrä, mitä varten, koska se oli täällä nähtä-
vissä jo silloin.

14.47 Mia Laiho kok (vastauspuheenvuoro): Arvoisa puhemies! Aktiivimallin työlli-
syysvaikutuksista ei ole selvää näyttöä, mutta kuitenkin ansiosidonnaista työttömyyspäi-
värahaa saavien työllistyminen on parantunut ja työttömien määrä vähentynyt. 

On hyvä muistaa myös, että aktiivimallia kehitettiin matkan varrella. Aktiivimallin vel-
voitteet on voinut täyttää esimerkiksi opiskelemalla tai osallistumalla verkkokurssille. Ak-
tiivimallissa oli omat puutteensa, kuten esimerkiksi se, etä se ei huomioinut riittävästi
ikääntyneitä tai osatyökykyisiä, ja niiltä osin sitä olisikin ollut tarpeen parantaa. 

Jokaisella on kuitenkin oltava oikeus riittävään työttömyysturvaan, mutta jokaisella on
oikeus myös riittäviin työvoimapalveluihin. Toivottavasti ne jatkossakin tulevat toteutu-
maan [Puhemies koputtaa] ja hallitus niistä huolehtii. Nykyisen aktiivimallin [Puhemies:
Aika!] tilalle toivotaankin kannustamista, ja kannustusmalli ehkä tulee seuraavan hallituk-
sen työllisyysmallin nimeksi. Toivottavasti se tuottaa työpaikkoja.

14.49 Sari Essayah kd (vastauspuheenvuoro): Arvoisa rouva puhemies! Kristillisdemo-
kraatit viime kaudella eivät tukeneet aktiivimallia juuri sen tähden, että se johti yksilöitten
kohdalla aivan kohtuuttomiin tilanteisiin. Ensinnäkin oli näitä sairauspäivärahalta työttö-
myysturvalle tipahtaneita ihmisiä, ikääntyviä, pitkäaikaistyöttömiä, ja oli myöskin tämä
alueellinen epätasa-arvo, elikkä silloin ennen näitä korjausliikkeitä, mitä edellinen hallitus
teki, ei esimerkiksi näitä tiettyjä haastatteluja pystytty järjestämään alueellisesti siten, että
ihmiset olisivat niihin voineet edes osallistua. Nämä olivat ne syyt.

Mutta nyt on tärkeää tietysti tietää, niin kuin pääministeri Rinne täällä minusta hyvin lis-
tasi, että näihin haastatteluihin ja näihin yksityiskohtaisiin, yksilöllisiin työllistymissuun-
nitelmiin ollaan hakemassa mallia. On äärimmäisen tärkeätä, että on se velvoittavuus ja
12



Pöytäkirjan asiakohta PTK 62/2019 vp
toisaalta sitten ne tarvittavat työllisyyspalvelut ovat yksilöllisiä. Tämä on se polku, millä
voidaan työllistyä.

Olisin ministeri Harakalta kuitenkin halunnut kysyä, [Puhemies koputtaa] kun tämä
kuntakokeilu on sellainen, joka on tuottanut hyviä tuloksia: mikä siinä kuntakokeilussa nyt
sitten näyttää ainakin joissakin kunnissa herättävän kysymyksiä? [Puhemies: Aika!] Ei kai
tämä kaadu nyt siihen, että ministeriöstä ei ole tarpeeksi hyvin pystytty ohjaamaan?

14.50 Merja Mäkisalo-Ropponen sd (vastauspuheenvuoro): Arvoisa puhemies! Poh-
jois-Karjalan Sosiaaliturvayhdistyksessä toimii niin sanottu työllisyyden asiakasraati, jon-
ka jäseninä ovat työttömyyttä henkilökohtaisesti kokeneet ihmiset. Saan heiltä säännölli-
sesti terveisiä, ja pari viikkoa sitten saamassani viestissä raatilaiset kirjoittivat minulle, että
työttömän aktivointi on kannatettavaa, mutta — ja nyt tulee suora lainaus: ”Ehdotamme,
että jatkossa aktivointi tehdään positiivisten ja ihmisläheisten palveluiden muodossa. Me
kaipaamme tukea, me emme kaipaa keppiä. Ehdotamme, että eduskunnassakin kuunneltai-
siin enemmän myös työttömien ääntä, sillä meillä on kokemuksia ja näkemyksiä siitä,
kuinka työllistämispolulla onnistuneesti kuljetaan eteenpäin.” Näin siis työttömät itse.

Tämä on meille todella tärkeä muistutus, ja toivottavasti lainsäädäntöä muutetaan ja pal-
veluja kehitetään jatkossa hyviä käytäntöjä hyödyntäen ja ihmisten omaa ääntä kuunnel-
len. Kysynkin ministeri Harakalta: miten jatkossa aiotaan kuunnella työttömien ääntä
useammin kuin esimerkiksi viime kaudella?

14.51 Anna Kontula vas (vastauspuheenvuoro): Arvoisa puhemies! Suomalaisen työttö-
myysturvajärjestelmän erityispiirre on, että johtuen sairauspäiväraharajoituksista meillä on
kiistatta ja hyvin dokumentoidusti työkyvyttömiä ihmisiä tuhansia, 4 000—6 000, työttö-
minä työnhakijoina. Suomessa voi jopa saattohoidossa oleva henkilö saadakseen perustur-
vaa joutua hakeutumaan työttömäksi työnhakijaksi. Tämä on yksi keskeinen syy, minkä ta-
kia aktiivimalli koettiin niin epäoikeudenmukaiseksi. Myös näitä 4 000—6 000 kiistatta
työkyvytöntä ihmistä koskee aktiivimalli tänäkin päivänä, ja on hienoa, että me pääsemme
siitä eroon. Mutta seuraavan askeleen pitäisi olla, että ne ihmiset, joista kaikki tietävät ja
ovat yhtä mieltä, että he eivät työttömiksi työnhakijoiksi kuulu, pääsisivät sitten jonkun
muun etuuden piiriin niin, että jääkaapissa olisi ruokaa siitä huolimatta, että ei työttömäksi
työnhakijaksi kirjaudu. Kun järjestelmä on epälooginen, niin eiväthän ihmiset tajuakaan,
mitenkä se toimii. 

14.52 Satu Hassi vihr (vastauspuheenvuoro): Arvoisa puhemies! Itse asiassa aioin ottaa
esille juuri saman asian kuin edustaja Kontula, nimittäin sen, että on paljon ihmisiä, joiden
terveydentila todellisuudessa on sellainen, että se ei mahdollista työntekoa, mutta syystä tai
toisesta he eivät saa niitä sosiaaliturvan muotoja, joita sairaille ihmisille kuuluisi, kuten
vaikkapa työkyvyttömyyseläkettä. 

Yksi tällainen ihmisryhmä, jolta olen itse saanut paljon viestejä ja palautetta, ovat työ-
paikkansa sisäilmasta sairastuneet ihmiset. Meillä on aivan liian paljon ihmisiä, jotka luo-
kitellaan niin sanotusti työpaikkakyvyttömiksi, jotka esimerkiksi eivät voi yksinkertaisesti
hengittää työpaikallaan, mutta tästä työpaikkakyvyttömäksi luokittelusta ei seuraa, että jol-
lakulla, esimerkiksi työnantajalla, olisi velvollisuus osoittaa semmoinen työpaikka, jossa
pystyy tekemään töitä, tai että näillä ihmisillä olisi oikeus sairauseläkkeeseen tai muuhun
13



Pöytäkirjan asiakohta PTK 62/2019 vp
vastaavaan. [Puhemies koputtaa] Ja jos he ovat työttömyysturvalla, niin tämä aktiivimalli-
leikkuri on ollut todella kohtuuton.

14.54 Hannakaisa Heikkinen kesk (vastauspuheenvuoro): Arvoisa rouva puhemies!
Täällä muutamassa puheenvuorossa on vähän menty aktiivimallista ohi, mutta ainakin mi-
nisteri Harakka on niihin vastannukin, ja siksi rohkenen itsekin muutaman sanan näistä
työlupaprosesseista sanoa. 

Toivon, että kaikin tavoin koko hallitus ilman minkäänlaisia siiloja tekee kaikkensa, että
meillä maakunnissa riittää työvoimaa. Tavoite 75 prosentin työllisyysasteesta on meille
valtavan tärkeä, tärkein, jotta me voimme jakaa tulevaisuudessakin hyvinvointia koko
Suomelle. Sen takia tarvitaan kaikki teot, jotta kaikenlaisessa työssä löytyy työntekijä. Jo-
kainen ihminen, joka tulee rakentamaan suomalaista yhteiskuntaa, noudattaa lakeja, mei-
dän hyviä käytänteitä, sitoutuu toimimaan oikein työpaikoilla ja koko yhteiskunnassa, on
tänne tervetullut. 

Me tarvitsemme yhteistyötä kaikkien ministeriöitten välillä, ja myös OKM:n pitää olla
mukana, jotta ne, jotka tulevat tänne opiskelemaan, näkisivät, [Puhemies koputtaa] että
heillä on tulevaisuutta Suomessa.

14.55 Sami Savio ps (vastauspuheenvuoro): Arvoisa puhemies! Tämä hallituksen esitys
aktiivimallin leikkurin poistamisesta on erittäin tarpeellinen. Tämän mallin suurin ongel-
ma on ollut se, että läheskään aina työtön työnhakija ei ole pystynyt välttämään työttö-
myystukensa leikkausta, vaikka on kovasti yrittänytkin tehdä tarvittavia toimenpiteitä. Tä-
män näkökulman perussuomalaiset yhdessä muun opposition kanssa nostivat esiin jo alku-
peräisen eduskuntakäsittelyn yhteydessä syksyllä 2017, ja jopa perustuslakivaliokunta
kiinnitti tähän asiaan huomiota, kuten edustaja Meri tässä edellä totesi. Hyvä, että asia nyt
korjataan.

Arvoisa puhemies! Hallitus on ulkoistanut työllisyyttä kohentavien keinojen etsimisen
työmarkkinajärjestöille ja odottaa kuumeisesti niiltä tuloksia ja linjauksia. Työllisyysas-
teen nosto vähintään 75 prosenttiin on hyvä tavoite, mutta valitettavasti läheskään kaikki
hallituksen omat toimet eivät ole olleet omiaan lisäämään yritysten, tuotteiden ja palvelui-
den kysyntää. Esimerkkeinä tästä ovat hallituksen esitykset kotitalousvähennyksen leik-
kaamiseksi 92 miljoonalla eurolla ja polttoaineverotuksen kiristäminen 250 miljoonalla
eurolla. [Puhemies: Aika!] Hallituksen tulisikin ehdottomasti harkita näitä esityksiä uudel-
leen. 

14.56 Bella Forsgrén vihr (vastauspuheenvuoro): Arvoisa rouva puhemies! Täällä useat
ovatkin nostaneet esille, että aktiivimalli johti palvelujen lisäämiseen ja palveluvalikoi-
man laajentumiseen. Haluan kuitenkin muistuttaa, että TE-toimiston puolesta tuli ilmi, että
lisääntynyt palvelujen käyttö ei oikeastaan perustunut asiakkaan tarpeisiin, motivaatioon
tai työvoimapoliittiseen tarkoituksenmukaisuuteen. Siksi aktiivimallia pidetäänkin ihan
perustellusti epäoikeudenmukaisena.

Haluaisinkin nostaa positiivisena esityksenä tässä esille, että resursseja TE-palveluissa
on nyt lisätty ja palvelujen tarve tunnistettu, mikä on erittäin hieno asia hallituksen puolel-
ta. Jatkossa työllisyystoimia tehtäessä tuleekin pitää tarkasti mielessä se, kenelle ne oike-
astaan on suunnattu ja miksi. Tavoitteemme tulee olla, että yhä useamman on helpompi
osallistua työelämään ja useampi saa oikeanaikaista tukea työllistymiseen. Ei voi olla niin,
14



Pöytäkirjan asiakohta PTK 62/2019 vp
että työllisyystoimet johtavatkin yhä useammin ihmisten ja toimeentulon heikentymiseen.
Me haluamme kannustaa ihmisiä. [Puhemies koputtaa] Vihreä ryhmä on erittäin tyytyväi-
nen, että aktiivimalli puretaan.

14.57 Sari Sarkomaa kok (vastauspuheenvuoro): Arvoisa rouva puhemies! Täällä edus-
taja Mustajärvi toivoi hauskoja hautajaisia aktiivimallille. Haudattakoon se, kevyet mullat.
Mutta se, mikä kokoomuksen eduskuntaryhmää huolestuttaa, on se, haudataanko tässä
myöskin hallituksen työllisyystavoite, vastoin hallituksen omaa ohjelmaa vedetään toi-
menpide pois ilman korvaavia toimenpiteitä. Onko lapsi menossa pesuveden mukana?
[Paavo Arhinmäki: Oliko tällä työllisyysvaikutuksia vai eikö ollut?] Onko lapsi menossa
pesuveden mukana? Olette ehtineet tekemään tähän keltaiseen kirjaan toimia, joilla vähen-
netään työllisyyttä ja kotitalousvähennystä, ja monta muuta esitystä, jotka laittavat tämän
budjettikirjan työllisyysvaikutukset negatiivisiksi, mutta ette ole ehtineet tehdä päätöksiä,
joilla edistettäisiin työllisyyttä. Olisiko pitänyt miettiä vähän päätösjärjestystä? Eli menee-
kö lapsi pesuveden mukana? [Paavo Arhinmäen välihuuto] Onko tulossa työllisyystoi-
mia? Henkilökohtaisia työvoimapalveluita työttömille voidaan aktiivimallin sijaan tuoda,
mutta sen lisäksi työttömät tarvitsevat työpaikkoja. Työttömät tarvitsevat hallituksen esi-
tyksiä, jotka edistäisivät työllisyyttä. Milloin niitä tulee, pääministeri Rinne? [Puhemies
koputtaa] Milloin niitä tulee? Niitä odotellessa. [Paavo Arhinmäki: Vastustatteko vai kan-
natatteko tätä esitystä?] — Kannatamme purkua, kevyet mullat.

14.59 Pia Lohikoski vas (vastauspuheenvuoro): Arvoisa puhemies! Vihdoinkin, ajatte-
lee moni työtön nyt, kun aktiivimalli puretaan. Moni on joutunut sen leikkureiden uhriksi.
Aktiivimalli on tosiasiassa ollut työttömiä passivoiva ja lannistava, aivan erityisen huono
päätös nimeään myöten. Aktiivimalli ei huomioi työttömän aktiivisuutta työnhaussa, ei,
vaikka olisi hakenut sataa työpaikkaa. Todistetusti se ei myöskään ole lisännyt työllisyyt-
tä, kuten olemme VATTin raportista lukeneet. Malli rankaisee siitä, että työtön ei saa työ-
paikkaa, vaikka on kuinka yrittänyt. Mutta kepittäminen ei ole työllistämistä. Malli on koh-
dellut erityisen epäoikeudenmukaisesti pitkäaikaistyöttömiä, ikääntyneitä työttömiä ja
henkilöitä, joilla on puutteellinen työkyky. Aktiivimallin purkaminen oli vasemmistoliitol-
le yksi keskeisimpiä kynnyskysymyksiä hallitusneuvotteluissa, ja olemme iloisia, että hal-
litus nyt todella purkaa aktiivimallin, mutta uusiakaan vastaavia leikkureita emme toivo.

15.00 Pia Viitanen sd (vastauspuheenvuoro): Arvoisa puhemies! Olin jo valmis käyttä-
mään tässä sen puheenvuoron, että on tärkeää, että nyt kokoomus kannattaa aktiivimallia.
Nimittäin vielä syyskuussa 19, eli hetki sitten, puheenjohtaja Orpo sanoi, että aktiivimalli
on kannatettava, kannattaa leikkuria ja tämä kannustaa jne., puhumattakaan näistä Vartiai-
sen lausunnoista ja siitä, että kokoomus on systemaattisesti koko kevään ja syksyn kritisoi-
nut hallitusta siitä, että hallitus — aivan oikein — pistää aktiivimallin roskakoriin, juuri
sinne minne se kuuluu. Kivi otetaan pois pullasta. Siitä kiitos, hallitus.

Mutta nyt kun kuuntelin tuota edustaja Sarkomaan äskeistä puheenvuoroa, niin jäi vä-
hän nyt sellainen kysymys uskottavuuden perään: mitä mieltä kokoomus nyt loppujen lo-
puksi on tästä aktiivimallista. Puhemies, en voi välttyä siltä, että tulee sellainen hieman pie-
ni tunne, että kokoomusta sittenkin harmittaa tämä salarakas pistää sinne roskakoriin muo-
dollisesti ja näennäisesti, koska nyt sitten vastustamisen paikkaa ei enää taida olla. Mutta
15



Pöytäkirjan asiakohta PTK 62/2019 vp
toivoisin, että kokoomus nyt reilusti [Puhemies: Aika!] ja rehdisti selkiyttää kantansa.
[Paavo Arhinmäki: Haluavat tilalle toisia leikkauksia työttömiltä!]

Ensimmäinen varapuhemies Tuula Haatainen: Otetaan pari puheenvuoroa, ja sitten pu-
heenvuoro hallitukselle. Sitten me päätämme tämän debattiosuuden, mutta keskustelu jat-
kuu.

15.01 Timo Heinonen kok (vastauspuheenvuoro): Arvoisa rouva puhemies! Me emme
jää kokoomuksessa kaipaamaan aktiivimallia emmekä sen leikkuria, [Paavo Arhinmäki:
Mutta työttömiltä leikkaamista kylläkin!] eikä meillä tule aktiivimallia myöskään ikävä,
mutta työllisyystoimia meillä on ikävä, ja niitä olemme tältä hallitukselta odottaneet. Eko-
nomistit ovat itse asiassa arvioineet, että Rinteen hallituksen toimet ovat jopa heikentäneet
työllisyyttä. [Sari Sarkomaa: Tosi on!] Tämän maan työllisyystilanne olisi parempi, jos
Rinteen hallitus ei olisi tehnyt mitään. 75 prosentin työllisyysaste on kova tavoite. Siihen
päästäksenne te tarvitsette toimia. Me kannustamme teitä ottamaan käyttöön esimerkiksi
paikallisen sopimisen ja perumaan kotitalousvähennyksen leikkaamisen. 

Pääministeri Rinne, te olette sanonut, että keppiä ei käytetä, mutta äsken juuri kuulim-
me, miten työministeri Harakka totesi, että jatkossakin työllisyystoimenpiteet ovat vahvas-
ti velvoittavia. Onko nyt niin, että Harakka kuitenkin keppiä käyttää? [Naurua]

15.02 Hannu Hoskonen kesk (vastauspuheenvuoro): Arvoisa rouva puhemies! On käyty
hyvää keskustelua, ja monia näköaloja on avautunut, mutta ehdottomasti on jäänyt avautu-
matta kaksi tosiasiaa. 

Toinen on se, että meillä on kymmeniätuhansia vapaana olevia työpaikkoja ja niihin ei
löydy suomalaisia ihmisiä, miehiä ja naisia, töihin. [Arto Satonen: Näin on! — Paavo Ar-
hinmäki: Tai muunsukupuolisia!] On täysin käsittämätön tilanne, että meillä on valtava
määrä yrityksissä työpaikkoja ja myös julkisella puolella työpaikkoja mutta ei vain löydy
tekijää. Tämähän on se meidän iso ongelma, jos meillä kerran on yrityksissä työpaikkoja.
Omissa tuttavissani on monta yrittäjää, ja he kaipaavat metsäkoneenkuljettajia ja hitsarei-
ta, siellä tarvitaan linja-autonkuljettajia, rekkamiehiä ja vaikka mitä, mutta silti meillä kou-
lutetaan valtava määrä sellaisiin ammatteihin, joista joutuu suoraan työttömiksi. Kyllä
meidän pitää sekä koulutusjärjestelmää että tätä työttömyystukisysteemiä kehittää. 

Toinen asia, mikä on tärkeä: Monessa yrityksessä esimerkiksi kesäisin, esimerkiksi
mansikanpoimintapelloilla, ovat lähes kaikki työntekijät ulkomaisia, vaikka meillä on siitä
huolimatta henkilöitä, joilla ei ole töitä. Kannattaisi pikkusen näitä järjestelmiä viilata sii-
hen systeemiin, jotta ihmiset saavat töitä, koska jos ei ole töitä, niin ei kerry sitä eläketur-
vaakaan, ja jokainen tietää, miten sitten käy.

15.03 Jani Mäkelä ps (vastauspuheenvuoro): Arvoisa puhemies! Olen nyt hieman häm-
mentynyt siitä, miten meillä voi olla maassa voimassa laki, jota kukaan ei näytä kannatta-
van. [Antti Lindtman: Nimenomaan!] Miten on mahdollista, että laki on tullut voimaan il-
man, että keskusta ja kokoomus, jotka äänestivät sen puolesta, kannattivat sitä lakia? Si-
nänsä hyvä, että tämä laki nyt kuitenkin peruutetaan, koska tässähän on nämä valuviat, mit-
kä useaan kertaan on jo todettu, eli vaikka henkilö yrittäisi vilpittömästi täyttää ne aktiivi-
suusvaatimukset, niin hän ei välttämättä kuitenkaan niitä pysty täyttämään ja silti leikkuri
16



Pöytäkirjan asiakohta PTK 62/2019 vp
heiluu. Tämän epäkohdan vuoksi perussuomalaiset tätä lakia aikanaan vastustivat, ja mie-
lestämme on hyvä, että se puretaan. 

Nyt kuitenkin hallitus on asettanut tavoitteekseen 75 prosentin työllisyyden, ja haluai-
sinkin kuulla hieman konkretiaa ministeri Harakan esittämään malliin. Mikä on nyt halli-
tuksen tapa toteuttaa nämä asiat paremmin, koska tämä aktiivimalli oli huonosti toteutet-
tu? Ei se työllisyys kuitenkaan itsestään etene.

Ensimmäinen varapuhemies Tuula Haatainen: Nyt annetaan hallitukselle vastauspu-
heenvuorot, kaksi minuuttia kullekin, vastaatte kysymyksiinne. Ensimmäisenä pääminis-
teri Rinne.

15.04 Pääministeri Antti Rinne: Kiitoksia, arvoisa puhemies! Edustaja Heinonen, tä-
män hetken viimeisin tilastotieto työllisyydestä kertoo sen, että työllisyysaste on 72,8 pro-
senttia, neljän kuukauden aikana lisää 0,4 prosenttiyksikköä. Jos tällä tahdilla jatketaan,
niin se on 3,6 prosenttiyksikköä korkeampi vuonna 2023, jota mitataan. Tosiasiassa se tu-
lee kuitenkin olemaan tätä selkeästi alempi valtiovarainministeriön perusuraa mentäessä.
Se on tällä hetkellä perusura-arvion mukaan 73,1, mikä tarkoittaa noin 30 000:ta lisätyöl-
listä nykytilanteeseen verrattuna. Hallituksen toimenpiteillä tullaan päättämään siinä aika-
taulussa, joka täällä on useasti toistettu, eli ensi keväänä huhtikuussa lähinnä työttömyys-
turvajärjestelmään liittyen, lähinnä paikalliseen sopimiseen liittyen, elokuussa työllisyys-
toimenpiteitä konkreettisesti 30 000 ihmisen edestä ja sen jälkeen 30 000 lisää vaalikau-
den aikana vuoteen 2023 elikkä yhteensä 60 000 päätösperusteista. Nämä kaikki ovat tällä
hetkellä valmistelussa. 

Täällä on usein lueteltu tämä 25 toimenpidekokonaisuuden lista, jonka perusteella hal-
litus vie tällä hetkellä valmistelua eteenpäin, [Sari Sarkomaan välihuuto] niin että voimme
päättää näistä asioista sitten, kun ne on valmisteltu huolella, vaikutusarviot tehty, tehty ar-
vioita, joittenka pohjalta asiat voidaan tuoda luottavaisesti tänne eduskuntaan käsiteltäväk-
si. Tämä hallitus tekee työnsä huolellisesti, punniten, tuoden ne esitykset punnittuina tänne
eduskuntaan, niin että ne voidaan päättää täällä. Tämän hallituksen toimenpiteiden loppu-
tuloksena on se, että Suomessa on, jos kaikki menee sillä tavalla kuin tällä hetkellä näyttää
menevän, noin 90 000 lisätyöllistä tämän vaalikauden lopussa — näitten suunnitelmallis-
ten, määrättyjen toimenpiteitten perusteella.

Ensimmäinen varapuhemies Tuula Haatainen: Ja ministeri Pekonen, 2 minuuttia.

15.06 Sosiaali- ja terveysministeri Aino-Kaisa Pekonen: Kiitos, puhemies! Kuulostaa
siltä tätä lähetekeskustelua kuunnellessa, että eduskunta on varsin yksimielinen tämän hal-
lituksen esityksen kanssa aktiivimallin leikkureiden ja velvoitteiden kumoamisesta.

Mutta, puhemies, tässä on kuitenkin muutama edustaja peräänkuuluttanut näitä niin sa-
nottuja korvaavia toimia. Minusta on nyt hieman turhauttavaa keskustella täällä siitä, että
mikä toimi nyt korvaa tässä minkäkin ja mikä on se korvaava toimi, kun tosiasiallisesti [Sa-
ri Sarkomaa: Työttömien henkilökohtainen palvelu!] VATTin raportissa ei ollut todennet-
tuja numeroita näistä työllisyysvaikutuksista. 

Meidän hallituksellamme on äärimmäisen kunnianhimoinen ja kova tavoite 75 prosen-
tin työllisyyden osalta, ja tämä hallitus tulee tekemään kaikkensa, jotta tämä tavoite saavu-
tetaan. Teemme erittäin hyvää yhteistyötä läpi hallituksen, [Leena Meren välihuuto] ja itse
17



Pöytäkirjan asiakohta PTK 62/2019 vp
voin todeta, että erityisesti sosiaali- ja terveysministeriö yhdessä työ- ja elinkeinoministe-
riön kanssa, ministeri Harakan kanssa, tekee hyvää yhteistyötä. 

Parhaillaan työskentelevä työllisyyden edistämisen ministerityöryhmä ja sen alatyöryh-
mät pohtivat muun muassa, miten uudistetaan työttömien työnhakijoiden palveluita myös-
kin työllisyyttä tukeviksi — tämä ehkä edustaja Juvosen erittäin hyvään nostoon liittyen ih-
misten työkykyyn ja siihen, miten työelämässä pärjää. Meillä on yhteistyössä työ- ja elin-
keinoministeriön kanssa käynnistymässä työkykyohjelma, jossa nimenomaan tulee näitä
yksilöllisiä palveluita työnhakijoille niin, että tuetaan sekä työnhakijaa että myöskin työn-
antajaa. Pidän erittäin tärkeänä sitä, että me voimme huomioida tässä muuttuvassa maail-
massa, muuttuvassa työelämässä kaikenlaiset työnhakijat, jotta me saamme työllisyysas-
teen nostettua sinne 75 prosenttiin. 

Ensimmäinen varapuhemies Tuula Haatainen: Ja ministeri Harakka, 2 minuuttia. 

15.08 Työministeri Timo Harakka: Arvoisa puhemies! Edustaja Mäkisalo-Ropponen
tiedusteli, millä tavalla varmistetaan se, että entistä paremmat ja entistä yksilöllisemmät
palvelut voidaan taata tällä hallituskaudella. Nyt aivan konkreettisesti siis lisäämme TE-
palvelujen resursseja 50 miljoonalla eurolla hallituskauden aikana. Se tarkoittaa henkilös-
tölisäyksiä. Se tarkoittaa sitä, että yhä useampi on auttamassa asiantuntijana ihmisiä työl-
listymään. Ja se on juuri se, mikä tästä raportistakin jäi käteen; se on juuri se, mitä nämä
TE-asiantuntijat haluavat tehdä, auttaa henkilökohtaisesti asiakkaita. Pohjois-Savon TE-
toimistossa on jopa luvattu vastuuvirkailija sekä työnhakijalle että myös työnantajille —
täytyy muistaa, että TE-toimistot palvelevat molempia — ja tämä on minusta upea lupaus.

Lisäksi haluamme auttaa osatyökykyisiä työllistymään, ja he tarvitsevat myös erityises-
ti yksilöllistä, henkilökohtaista palvelua. Jokaiseen TE-toimistoon tulee työkykykoordi-
naattorit, jotka auttavat — ja jälleen kerran — sekä työnhakijaa että työnantajaa. Kun pal-
velut paranevat, sitten voidaan vastikkeeksi tehdä henkilökohtainen työllistymissuunnitel-
ma, joka velvoittaa. Nyt kun meidän neuvotteluilmapiirimme on tervehtynyt ja olemme
päässeet avoimeen keskusteluun, varmasti saamme nopeasti aikaan tästä konkreettisen
mallin.

Näistä monialaisista palveluista kannattaa ehkä mainita nämä TYP-palvelut ja Ohjaa-
mot, joissa asiakkaiden tarpeisiin on pystytty vastaamaan monialaisesti ja henkilökohtai-
sesti. Niihin päästään jatkossa nopeammin ja helpommin, ja silloin tehdään juuri yhteistyö-
tä työllistämishenkilökunnan ja sosiaali- ja terveysväen kanssa sekä kunnissa että ministe-
riöissä, ja hyvää yhteistyötä teemme ministeri Pekosen kanssa mutta myös ministerien An-
dersson ja Kosonen kanssa siinä, [Puhemies koputtaa] että pystymme vastaamaan näihin
koulutus- ja osaamistarpeisiin jatkossa entistä tehokkaammin.

Ensimmäinen varapuhemies Tuula Haatainen: Keskustelu ja asian käsittely keskeyte-
tään. Asian käsittelyä jatketaan tässä istunnossa päiväjärjestyksen muiden asiakohtien tul-
tua käsitellyiksi.

Keskustelu keskeytettiin kello 15.11.

————
18



Pöytäkirjan asiakohta PTK 62/2019 vp
Keskustelua jatkettiin kello 19.58.

Toinen varapuhemies Juho Eerola: Nyt jatketaan aiemmin tässä täysistunnossa keskey-
tetyn asiakohdan 3 käsittelyä.

19.58 Kim Berg sd: Arvoisa puhemies! Aktiivimallin ongelmat olivat ilmeisiä jo silloin,
kun esitys viime kaudella tuotiin eduskunnan käsittelyyn. Jo mallin valmistelun yhteydes-
sä asiantuntijalausunnoissa epäiltiin mallin toimivuutta. Nyt olemme vihdoin lähellä sitä
päivää, kun tästä työttömiä epäoikeudenmukaisesti kohtelevasta aktiivimallista päästään
vihdoin eroon. Aktiivimallin leikkuri ja velvoitteet puretaan 1.1.2020 ja työllisyyttä hoide-
taan jatkossa kepin sijasta enemmän työttömiä tukemalla. Tuen hallituksen esitystä todella
lämpimästi, sillä tämä epäoikeudenmukainen aktiivimalli leikkasi työttömyysturvaa yli
100 000 työttömältä ilman, että mallin todellisia työllisyysvaikutuksia kyettiin osoitta-
maan.

Arvoisa puhemies! Aktiivimallia koskevan loppuraportin perusteella on haasteellista
tehdä tutkimustietoon perustuvia johtopäätöksiä mallin työllisyysvaikutuksista. Työttö-
myyden aikainen työnteko ja työllistyminen ovat kyllä jonkin verran yleistyneet aktiivi-
mallin voimaantulon jälkeen. Tutkimuksella ei ole kuitenkaan pystytty osoittamaan aktii-
vimallin työllisyysvaikutuksia, koska muu työllisyys- ja suhdannekehitys on samaan ai-
kaan ollut myönteistä. Ansiosidonnaista työttömyyspäivärahaa saavien työllistyminen on
myös jonkin verran parantunut, mutta on vaikea sanoa, mikä on aktiivimallin osuus tässä
kehityksessä. Peruspäivärahaa ja työmarkkinatukea saavien ihmisten työttömyys ei taas ol-
lut tutkimuksen mukaan lainkaan vähentynyt. 

Aktiivimalli on tilastojen mukaan lisännyt työttömien osallistumista työllistymistä edis-
täviin, erityisesti lyhyisiin, enintään viisi päivää kestäviin palvelujaksoihin. On kuitenkin
vaikea sanoa, onko aktiivisempi osallistuminen palveluihin lisännyt lainkaan työllistymis-
tä. On hyvä huomioida, että aktiivisella työvoimapolitiikalla voidaan edelleen aktiivimal-
lin purkamisen jälkeenkin ylläpitää korkeaa osallistumista työllistymistä edistäviin palve-
luihin, jos niihin ohjataan esimerkiksi työttömien määräaikaishaastatteluissa, palveluja si-
sällytetään työllistymissuunnitelmiin ja työttömyysturvan saajia velvoitetaan osallistu-
maan palveluihin.

Arvoisa puhemies! Aktiivimallin voimassaolon aikana työttömyysetuutta on alennettu
keskimäärin yli kolmannekselta työttömyysetuuden saajista. Aktiivimallin vaikutuksia
koskevien tilastotietojen perusteella malli on alentanut erityisesti ikääntyneiden ja/tai pit-
kään työttöminä olleiden työttömyysetuutta. Vaikuttaakin osittain siltä, että työttömyyse-
tuutta alennettiin erityisesti sellaisilta työttömyysetuuden saajilta kuin työmarkkinatukea
saavat pitkäaikaistyöttömät ja ansiopäivärahan niin kutsutuilta lisäpäiviltä etuutta saavat
pitkäaikaistyöttömät. 

TE-toimistojen henkilökunnalle suunnattuun kysely- ja haastattelututkimukseen perus-
tuvan Valtion taloudellisen tutkimuskeskuksen VATTin loppuraportin mukaan aktiivimal-
lin avulla ei pystytty vastaamaan erilaisten työnhakija-asiakkaiden motivaatioon, tarpei-
siin ja edellytyksiin aktivoitua. Tämän takia mallia pidettiin eriarvoistavana, epäoikeuden-
mukaisena ja vääriin asiakasryhmiin kohdentuvana. Aktiivimallin nähtiin kannustavan
vääränlaiseen aktiivisuuteen, joka ei perustu asiakkaiden tarpeisiin tai motivaatioon tai
työvoimapoliittiseen tarkoituksenmukaisuuteen.
19



Pöytäkirjan asiakohta PTK 62/2019 vp
Arvoisa puhemies! Aktiivimallin purkamisessa on kyse työttömien ihmisten toimeentu-
losta ja oikeudenmukaisesta kohtelusta. Mallin keskeinen epäoikeudenmukaisuus on ollut
se, että työttömien ihmisten toimeentuloa voidaan leikata heistä itsestään riippumattomista
syistä. On erittäin hyvä, että työttömyysturvan aktiivimallin leikkuri ja velvoitteet nyt vih-
doinkin kumotaan. Kiitän hallitusta lämpimästi siitä, että tästä työttömiä epäoikeudenmu-
kaisesti kohtelevasta aktiivimallista päästään heti vuodenvaihteessa eroon ja että hallituk-
sen ajamat työllistämistoimet ovat jatkossa kepin käytön sijasta enemmän työttömiä tuke-
via ja kannustavia.

20.03 Mikko Kinnunen kesk: Arvoisa herra puhemies! Meidän tulee auttaa kaikki kyn-
nelle kykenevät työhön myös aktiivimallin leikkurin poistamisen jälkeen. On hyvä, että
hallituksen esityksessä säilyy velvollisuus hakeutua koulutukseen. Siihen meidän tulee tu-
kea ja kannustaa. Olennaista on nyt se, kuinka varmistamme ihmisten aktiivisuuden jatkos-
sakin. Välitön aktiivinen työnhaku on ihmisen itsensä etu. Tiedämme, että työttömyyden
pitkittyessä paluu työelämään mutkistuu. 

Hallitusohjelman mukaan aktiivimallin tilalle valmistellaan sellainen malli, jossa työt-
tömän työllistymissuunnitelmassa sovitaan henkilökohtaisesta työnhakuvelvoitteista ja
-palveluista, kuten esimerkiksi koulutuksesta ja kuntoutuksesta. Resurssit tähän turvataan
TE-toimistoissa, joihin tarvitaan yksilöllistä ohjausta. 

Työelämän muutos on valtavan nopeaa. Uusi työ syntyy näillä näkymin korkeaa osaa-
mista edellyttäville aloille. Osaajapula pahenee ympäri Suomen. Huoli osaavasta työvoi-
masta kasvaa, koska väkemme vanhenee ja koulutustason nousu on pysähtynyt. 

Nostan esille yhdeksi lääkkeeksi jatkuvan oppimisen, koko elämänkaaren aikaisen, eri
elämänalueille ulottuvan oppimisen. Meidän tulee kehittää koko koulutusjärjestelmääm-
me ja kaikessa tapahtuvaa oppimista saumattomaksi osaamisjärjestelmäksi. Meidän tulee
varmistaa jokaiselle suomalaiselle riittävä perusosaaminen, jonka pohjalta tällainen jatku-
va oppiminen on mahdollista, jotta työelämässä on edellytykset osaamisen jatkuvan kehit-
tämiseen. Tämä takaa sen, ettei putoa niin helposti pois työelämästä, kun työelämä muut-
tuu. 

Nostan kaksi näkökulmaa OECD:n ”Getting Skills Right: Finland” -raporttiluonnokses-
ta. Ensinnäkin: vaikka suomalaisten aikuisten osallistuminen koulutukseen on maailman
korkeinta, osallistumisessa on merkittäviä eroja eri ryhmien välillä. Kun 66 prosenttia työl-
lisistä osallistuu koulutukseen, vain 33 prosenttia työttömistä osallistuu siihen. Osaamisen
kasautuminen syventää jo olemassa olevaa osaamisen kuilua. Suomen koulutusjärjestelmä
on raportin mukaan inklusiivisuudeltaan eli kaikki mukaan ottavuudeltaan yksi OECD-
maiden heikoimmista. 

Muissa Pohjoismaissa työtä syntyy sekä korkeaa että matalaa osaamistasoa edellyttävil-
le aloille. Suomessa kehitys näyttää toisenlaiselta. Korkeaa osaamistasoa edellyttävät työt
ovat lisääntyneet meillä merkittävästi ja vähäisempää osaamistasoa vaativat työt ovat li-
sääntyneet sen sijaan vain vähän. Olisi jollakin tavalla tasapainoisempaa, jos kehityksem-
me kulkisi enemmän muiden Pohjoismaiden suuntaan. On toimittava myös sen puolesta,
että työtä syntyy myös muihin kuin korkeaa osaamista vaativiin tehtäviin. Yksi ratkaisu on
oppisopimuskoulutuksen edistäminen. Toinen ratkaisu on tukea reippaammin pientä ja mi-
kroyrittäjyyttä, sillä matalasti koulutettuja on paljon pienyrittäjinä, jotka eivät sitten osal-
listu koulutukseen. Tämä voi olla este yrityksen laajentumiselle ja naapurin työllistämisel-
le. Uusi työ syntyy juuri pieniin yrityksiin. 
20



Pöytäkirjan asiakohta PTK 62/2019 vp
Voisimme ottaa mallia Irlannin Skillnet Ireland -mallista, jossa valtio tukee alakohtaisia
ja alueellisia verkostoja, jotka kehittävät ja järjestävät koulutusta. Verkoston yritykset te-
kevät henkilöstölleen koulutustarpeen arvioinnin, ja tämä verkostojen toiminta on yhteis-
rahoitteista, valtion ja yritysten yhdessä rahoittamaa. Tällä hetkellä tuossa verkostossa on
16 500 yritystä, joista 95 prosenttia on pieniä ja keskisuuria, ja mukana on myös mikroyri-
tyksiä. Tämä voisi olla osaltaan yksi vastaus leikkurin poistamisen korvaavaksi toimenpi-
teeksi. Näin autamme ihmisiä löytämään vahvuutensa ja voimme kannustaa heitä työllis-
tämään itsensä ja miksei myös naapurinsa.

Toiseksi nostan ikääntyvien osaamisen. Heidän osaamisensa ylläpito tulee entistä tär-
keämmäksi. Ikärakenteen muutoksen vuoksi 15—64-vuotiaiden määrä vähenee 57 000
henkilöllä vuoteen 2030 mennessä ja 208 000 henkilöllä vuoteen 2050 mennessä. On tar-
peen huolehtia ikääntyvän väen osaamistasosta. 

Nyt ollaan aivan kuin välivaiheessa. Työttömyysturvan uudistaminen jatkuu. Tavoittee-
na on, että työttömyysjaksot lyhenevät ja omatoimisuuteen kannustetaan. Työttömyystur-
va ei kuitenkaan ole perustulo. Me saamme yhdessä ja yhteistuumin kannustaa ihmisiä työ-
hön, kaikkia niitä, jotka siihen kykenevät. 

20.11 Juho Kautto vas: Arvoisa puhemies! Tätä päivää lukuisat aktiivimallin leikkurin
kohteeksi joutuneet ovat odottaneet — odottaneet siinä mielessä, että pääsemme keskuste-
lemaan aktiivimallin vaikutuksista ja aloitimme täällä eduskunnassa sen kumoamista kos-
kevan päätöksenteon. Enemmän he odottavat kuitenkin uudenvuodenpäivää 2020, jolloin
saatamme täysin käsittämättömän ja epäoikeudenmukaisen aktiivimallin leikkureineen
historiaan.

Aktiivimalli oli järjettömyydessään tuomittu epäonnistumaan jo sen syntyvaiheissa. En
ymmärtänyt silloin enkä ymmärrä vieläkään, mikä tarkoitusperä on rangaista työttömiä sii-
tä, että he eivät yrityksistä huolimatta onnistu työllistymään. Erityisen epäoikeudenmukai-
nen aktiivimalli on ollut alueellisesti, sillä ei ole sama olla työtön työnhakija harvaan asu-
tuissa maakunnissa kuin kehittyvissä kasvukeskuksissa. Aktiivimalli kohteli erityisen ko-
valla kädellä myös pitkäaikaistyöttömiä ja henkilöitä, joilla on puutteellinen työkyky. Hei-
dän kohdallaan aktiivimallin edellyttämiä velvoitteita on usein ollut mahdoton täyttää. On
myös laskettu, että aktiivimallin leikkuriin joutui jopa satatuhatta työtöntä yhden tarkaste-
lujakson aikana. Tätä taustaa vasten ihmettelen, mikäli jotkut täällä salissa vielä pitävät
mallia onnistuneena ja työttömiä kannustavana. On käynyt aivan selväksi, että aktiivimalli
leikkureineen on ollut vain keino säästää työttömyysturvamenoissa.

Arvoisa puhemies! Aktiivimallin tosiasiallinen tarkoitus on ollut työttömien syyllistä-
minen heidän tilanteestaan. Erityisesti kokoomuksessa on omaksuttu ajatus, että työtä kyl-
lä löytyy, kun on vain tarpeeksi työhalua. Voin omasta kokemuksestani kertoa, että näin ei
ole, sillä uskon olevani lähes ainoa tai ainakin yksi harvoista edustajista, joka on aktiivi-
mallin leikkurin joutunut kokemaan. Lukuisista työhakemuksistani huolimatta en päässyt
kuin yhteen työhaastatteluun. [Kimmo Kiljunen: Eduskuntaan!] Onneksi aktiivinen työn-
hakuni tuotti kuitenkin keväällä tulosta ja pääsin kertomaan tähän saliin myös työttömien
elämästä.

Kyselytutkimuksen mukaan valtaosa TE-toimiston henkilöstöstä pitää aktiivimallia
epätarkoituksenmukaisena eikä usko tällä olevan työllistymistä edistäviä vaikutuksia. Eri-
tyisesti alan ammattilaiset arvostelivat sen epäoikeudenmukaisuutta ja sitä, että se lisää en-
tisestään eriarvoisuutta työttömien keskuudessa. Tämä ei tullut ainakaan itselleni yllätyk-
21



Pöytäkirjan asiakohta PTK 62/2019 vp
senä, enkä usko, että näin tapahtui niillekään edustajista, jotka aikoinaan tämän aktiivimal-
lin olivat hyväksymässä.

 Aktiivimallin vaikutuksia arvioivassa VATTin raportissa ei ole voitu osoittaa, että ak-
tiivimallilla olisi joitain työllisyysvaikutuksia. Näinpä tälle yksittäiselle järjettömyydelle ei
tarvitse etsiä vastaavia työllisyystoimia, vaikka hallitusohjelmassa näin on sanottu.

Hallitus tekee ja tulee tekemään kyllä lukuisia työllisyystoimia, mutta niitä ei tehdä enää
työttömiä syyllistämällä vaan auttamalla, mikä on huomattavasti tehokkaampi ja ennen
kaikkea inhimillisempi keino. Tosin tämä maksaa, toisin kuin aktiivimalli, mikä ainoas-
taan toi säästöjä työttömyysmenoissa, mutta tämä on hallitukselta selkeä arvovalinta. Me
emme syyllistä työttömiä, jotka ovat jo muutenkin hankalassa elämäntilanteessa, vaan et-
simme ratkaisuja, jotta he pääsevät mahdollisuuksien mukaan työelämään takaisin.

Arvoisa puhemies! Erityisesti joillekin kokoomuksen edustajista aktiivimallin purku
tuntuu ottavan koville. Toki tämän ymmärrän, sillä onhan heillä usein ajatus, että jokainen
on oman onnensa seppä. Toisaalta ottaa varmaan koville, kun näkee, että omat ideologiset
saavutukset haihtuvat oppositiossa istuessa. Voin kuitenkin lohduttaa sillä, että vähävarai-
set ihmiset kestävät heidän oppositiokautensa kyllä mainiosti. Koettakaa siis kokoomuk-
sessakin jaksaa nyt ainakin tämä eduskuntakausi loppuun. Yritämme sillä välin korjata tei-
dän tekemänne epäoikeudenmukaiset ja eriarvoisuutta lisänneet päätökset.

Loppuun muistutan myös perussuomalaisia siitä, että ovat työttömät joutuneet heidän-
kin politiikkansa maksajiksi, vaikka he yrittävät sinisillä itsensä valkopestä. Muistuu vain
mieleen heidän aikansa hallituksessa, kun ansiosidonnaisen kestoa leikattiin sata päivää ja
sen lisäksi sen tasoa leikattiin tuntuvasti. Hienoa kuitenkin, että oppositiossa ollessa työt-
tömien hyvinvointi kiinnostaa kaikkia. [Kimmo Kiljunen: Ei kiinnosta kaikkia, se kiinnos-
taa vain hallituspuolueiden edustajia!]

Toinen varapuhemies Juho Eerola: Hienoa, keskusta säästettiin.

20.16 Merja Mäkisalo-Ropponen sd: Arvoisa puhemies! Lokakuun lopussa julkaistiin
VATTin tutkimus viime hallituksen lanseeraaman aktiivimallin työllisyysvaikutuksista.
Mallin taustallahan oli ajatus, että erityisesti pitkään työttömänä olleita tulee kannustaa
sanktion uhalla osallistumaan työmarkkinoille. Tutkimus tuo esille sen, ettei tämän ihmis-
ryhmän työllistymiseen aktiivimallilla ollut vaikutusta. Malli on ollut myös epäoikeuden-
mukainen alueellisesti, aloittain ja ikäryhmittäin, eikä se ole huomioinut esimerkiksi ih-
misten toimintakykyä ja kuntoutuksen tarvetta. Kaiken lisäksi malli on ollut byrokraatti-
nen eikä se ole tarjonnut työttömien tarvitsemia palveluita riittävästi. Pitkään työttömänä
olleet tarvitsevat työhönvalmennusta, rinnalla kulkemista, ohjattua työn tai opiskelupai-
kan etsintää. He eivät tarvitse rangaistuksia.

Itse olen saanut olla mukana Pohjois-Karjalassa työllisyyshankkeissa, joiden kantavana
ajatuksena on usko ihmisten tukemiseen. Pohjois-Karjalan Sosiaaliturvayhdistyksellä on
ollut useampiakin työllistämishankkeita, joiden tulokset ovat olleet erittäin hyviä. Tällä
hetkellä siellä oleva niin sanottu Tarmo-hanke on hyvä esimerkki siitä, miten pitkäaikais-
työttömiä tuetaan työhön palaamisessa. Keskeistä on henkilökohtainen työhönvalmennus
ja työn etsintä. Hankkeessa erityisesti työhönvalmennuksella ja työn etsinnällä, koulutuk-
sella sekä työllistävien yhdistysten tukemisella on saatu erittäin vaikuttavia tuloksia ai-
kaan.
22



Pöytäkirjan asiakohta PTK 62/2019 vp
Pohjois-Karjalassa on myöskin Honkalampi-säätiön Jobia-hanke, jonka ohjausryhmäs-
sä työskentelen. Sen kohteena ovat erityisesti yli 50-vuotiaat osatyökykyiset työttömät. Jo-
kaiselle hankkeessa olevalle asiakkaalle räätälöidään työllistymiseen tai koulutukseen täh-
täävä suunnitelma, jota voidaan toteuttaa työkokeilussa tai palkkasuhteessa. Tässä ryhmäs-
sä on paljon pelkän peruskoulun suorittaneita, minkä takia heidän työllistymisensä ilman
lisäopintoja on lähes mahdotonta. Siksi heille työn ohessa tuettuna suoritettavat opintojen
osat ja opintokokonaisuudet ovat erittäin tärkeä väylä päästä etenemään kohti työelämää.

Omien kokemusteni kautta siis tiedän, että pitkäänkin työttömänä olleet voivat työllis-
tyä, kun heille löydetään oikeanlainen tuki ja apu. Olenkin todella iloinen, että hallitus ha-
luaa purkaa aktiivimallin ja sen epäoikeudenmukaisen leikkurin. Työttömien rankaisemi-
sesta siirrytään työnhaun tukemiseen ja mahdollisuuksien luomiseen. Tämä on inhimilli-
nen ja oikea tie.

Arvoisa puhemies! Pohjois-Karjalan Sosiaaliturvayhdistyksessä toimii myös työllisyy-
den asiakasraati, jonka jäseninä ovat työttömyyttä henkilökohtaisesti kokeneet ihmiset.
Saan heiltä säännöllisesti terveisiä tänne eduskuntaan, ja esimerkiksi viimeksi saamassani
viestissä luki seuraavasti — tämä on lähes suora lainaus: ”Työllisyyspalveluista olemme
huolissamme. Sähköiset palvelut ovat toki tätä päivää, mutta kun ne eivät sovi kaikille. Eri-
tyisesti, kun työttömyys pitkittyy, ihminen tarvitsee henkilökohtaista tukea tulevaisuuden
suunnitteluun. Viime vuosien työllisyyspolitiikassa ei kohtaamiselle ole ollut tilaisuuksia.
Joutuu väkisinkin kysymään, millaisessa yhteiskunnassa elämme, jos meidän täytyy haa-
veilla kasvotusten kohtaamisesta. Olemme edelleen huolissamme myös asenteista työttö-
miä kohtaan. Peräänkuulutamme sitä, että työttömyys on arkinen yhteiskunnallinen ongel-
ma, jonka ei kuulu leimata ihmistä tietynlaiseksi. Työttömyysjaksoista ei saa antaa sellai-
sia merkityksiä, jotka heikentävät työttömän työllistymismahdollisuuksia jatkossa.” 

Näin siis suora lainaus työttömien asiakasraadin viestistä, ja tämä on todella tärkeä
muistutus meille kaikille. Monet työttömät nimittäin kokivat aktiivimallista, että malli hei-
jasteli yhteiskunnan ja päättäjien kielteisiä asenteita työttömiä kohtaan, eli että rangaistuk-
sen avulla pitää ohjata työhaluttomat ihmiset töihin. Näin pitkään työttöminä olleet koki-
vat tämän mallin. Kuitenkin haluttomuudesta on hyvin harvoin kysymys, ja toivonkin, että
jos jotain hyvää pitää tästä aktiivimalliepisodista etsiä, niin toivottavasti ymmärrys työttö-
mien tilanteesta on parantunut.

Lopuksi vielä saamani työllisyyden asiakasraadin viestin ihan vihonviimeinen loppu-
kommentti, ja sekin lähes suorana lainauksena: ”Lopuksi haluamme sanoa teille, arvon
kansanedustajat, että työttömän aktivointi on mielestämme kannatettava idea. Ehdotamme
kuitenkin, että se jatkossa tehdään positiivisten ja ihmisläheisten palveluiden muodossa.
Me kaipaamme tukea, apua ja ohjausta. Me emme kaipaa keppiä. Ehdotamme, että edus-
kunnassakin kuunneltaisiin yhä useammin työttömien ääntä. Meillä on nimittäin kokemuk-
sia ja näkemyksiä siitä, kuinka työllisyyspolulla kuljetaan askelia eteenpäin.” 

Tämä oli mielestäni erittäin tärkeä muistutus meille kaikille, ja toivottavasti lakiesityk-
siä jatkossa tehdään ja palveluja kehitetään hyödyntäen hyviä käytäntöjä, joista muutaman
esimerkin äsken sanoin, ja toisaalta kuunnellen myös ihmisten omaa ääntä. — Kiitos.

20.22 Niina Malm sd: Arvoisa puhemies! Aktiivimalli on herättänyt keskustelua siitä as-
ti, kun se ensimmäisen kerran tuli julkisuuteen. Sinä aikana on aktiivimallia vastaan nähty
suuria mielenosoituksia, vedottu lukuisilla mielipidekirjoituksilla, pidetty tunteikkaita pu-
heita ja nähty jopa painajaisia. Ei ole mikään ihme, että kaikessa epäoikeudenmukaisuu-
23



Pöytäkirjan asiakohta PTK 62/2019 vp
dessaan aktiivimalli on saanut aikaan hätääntyneisyyttä ja epätoivoa niissä ihmisissä, joita
sen vaikutukset ovat eniten kurittaneet. Päättäjät ovat syystäkin saaneet aktiivimallista kri-
tiikkiä osakseen. Aktiivimalli on ollut tämän maan työllisyyspolitiikan häpeäpilkku, jos
sitä nyt edes työllisyyspolitiikaksi kehtaa sanoa. Oikeastaan se on ollut vain vaikuttavan ni-
men taakse verhoiltu työttömyysturvan heikennys ja kurituskeppi työttömille.

Nyt suunta on onneksi muuttumassa. Hallitus esittää aktiivimallin leikkureiden ja vel-
voitteiden kumoamista, kuten keväällä on uudessa hallitusohjelmassa luvattu. Aktiivimalli
on suora osoitus siitä, että yhtäkään lakia ei pitäisi tuoda tänne eduskuntaan päätettäväksi
ilman huolellista ja kunnollista valmistelua. Eikä se ole lakia valmistelleiden virkamiesten
vika, vaan niiden päättäjien, jotka ovat sitä työtä epäonnistuneesti johtaneet. Tämä virhe ei
saa toistua, ja tästä on kaikkien opittava.

Epäonnistunut lainvalmistelu on johtanut siihen, että monet ihmiset ovat joutuneet koh-
tuuttomaan välikäteen ja vaikeuksiin. Esimerkkinä kerrottakoon, että eräs lähes eläkeikäi-
nen mies oli lähetetty yrittäjäkurssille kymmenien vuosien työttömyyden jälkeen. Kuulos-
taako tämä kohtuudelta? Ei, se on suoranaista ihmisen kiusaamista. Ongelmana on ollut,
että aktiivimallin asettamat aktiivisuuden kriteerit ovat olleet ristiriitaisia. Vaikka olisi ol-
lut poliittisesti aktiivinen kunnanhallituksen jäsen, sekään ei aktiivimallin mukaan osoitta-
nut riittävää aktiivisuutta yhteiskunnalle. Tai esimerkiksi vapaaehtoistyö maahanmuuttaji-
en kotouttamisen parissa ei ollut riittävää toimeliaisuutta, mutta sitten taas muutaman tun-
nin työ hyllyttämisessä tai kurssilla, joka ei edes palvele omaa osaamista, oli parempi osoi-
tus aktiivisuudesta.

Nyt työttömyysturvalakia ehdotetaan muutettavaksi siten, että työttömyysturvan oma-
vastuupäivien toteuduttua aktiivimallia koskevat säännökset työttömyysturvalaissa kumot-
taisiin. Tästä seuraisi, että työttömyysetuuden saajan ei tarvitsisi täyttää kyseisissä sään-
nöksissä säädettyä palkkatyötä, yritystoimintaa tai työllistymistä edistävään palveluun tai
työllistymistä tukevaan toimintaan osallistumista koskevia ehtoja säilyttääkseen työttö-
myysetuutensa täytenä. Edelleen aktiivimallin edellytysten täyttämättä jättäminen ei enää
johtaisi työttömyysetuuden alentamiseen 4,65 prosentilla. Muilta osin työttömyysetuuden
saajia koskevat etuuden saannin edellytykset säilyisivät ennallaan. Esityksessä ehdotetaan
myös, että aktiivimallia koskevien säännösten kumoamisen vuoksi muutettaisiin työttö-
myysetuuksien rahoituksesta annettuun lakiin ja työttömyyskassalakiin sisältyvää ansio-
päivärahan valtionosuutta koskevaa säännöstä.

Meillä puhutaan paljon Ruotsin mallista, mutta tästäkään asiasta ei olla suostuttu otta-
maan mallia. Ihmisten ahdistelu ei johda aktiivisuuteen vaan passiivisuuteen, ja sitä Suomi
ei tarvitse. Suomi tarvitsee positiivisuutta ja uskoa tulevaisuuteen, sitä, että palkansaajaan
luotetaan ja työttömäksi jäänti, joka harvoin edes on yksilön oma vika, ei ole rangaistava
teko. Vihdoin olemme pääsemässä pois tästä kyräilyn ja vahtaamisen kulttuurista avoi-
meen ja positiiviseen suuntaan, jossa työntekijä ja työnhakija nähdään yhteiskunnan voi-
mavarana eikä yhteiskunnan kulueränä. Suomi tarvitsee uutta johtajuutta, ja tässä on oival-
linen paikka alkaa rakentamaan luottamuksen työmarkkinoita, joilla jokainen on yhtä ar-
vokas ja jokaisella on merkitys. Vain luottamuksella me saamme Suomen tuottavuuden
nousukäyrälle ja työllisyyden kasvuun. Siksi tätä hallituksen esitystä on helppo kannattaa.
— Kiitos.

20.27 Kimmo Kiljunen sd: Arvoisa puhemies! Tässä aikaisemmin päivällä sosiaali- ja
terveysvaliokunnan puheenjohtaja Vehviläinen toi esille sen, että ei ole näyttöä siitä, että
24



Pöytäkirjan asiakohta PTK 62/2019 vp
aktiivimalli olisi työllistänyt, eikä myöskään siitä, että se ei olisi työllistänyt. Saattaa olla,
että edustaja Vehviläinen on oikeassa. Siitä on sen sijaan näyttöä, että tämä aktiivimalli on
rangaissut työttömiä ja on rangaissut nimenomaan kaikkein haavoittuvimmassa, heikoim-
massa asemassa olevia työttömiä. Se on kohdistunut selkeästi pitkäaikaistyöttömiin, se on
kohdistunut maahanmuuttajataustaisiin työttömiin, se on kohdistunut henkilöihin, joilla on
terveytensä kanssa niin suuria ongelmia, etteivät he kykene varsinaisesti työhön enää, se on
kohdistunut Suomen reuna-alueilla asuviin työttömiin, ja se on kohdistunut myöskin
ikääntyneisiin työttömiin. Se on aidosti kohdistunut rankaisuna Suomen työikäisen väes-
tön haavoittuvimpaan osaan.

Arvoisa puhemies! Bye-bye, aktiivimalli.

20.28 Marko Asell sd: Arvoisa puhemies! Haluan monien muiden ohella jättää kannan-
oton tästä merkittävästä asiasta eli aktiivimallin purusta. On hyvä, että yhdeksi edellisen
hallituksen epäreiluimmista päätöksistä koettu, pienituloista rokottava ja ostovoimaa leik-
kaava viritys poistuu keinovalikoimasta. Tämä keppilinja työllisyystoimena vaihtuu kan-
nustavaan ja työtöntä tukevaan linjaan.

Vaalikampanjan aikana puhuttiin paljon tästä edellisen hallituksen kehittämästä ja käyt-
töön ottamasta aktiivimallista ja erityisesti siihen liittyvästä leikkurista. Se koettiin epäoi-
keudenmukaisena ja toimimattomana, koska vaikka monet työttömät toimivat aktiivimal-
lin ehtojen mukaisesti, leikkaus työttömyysturvaan saattoi silti tulla. Se on ollut omiaan li-
säämään köyhyyttä ja sitä kautta monia muitakin ongelmia ja pahoinvointia, muun muassa
perheissä, joissa on työttömyyttä, myös lapsiköyhyyttä. SDP lupasi vaalien alla, että tästä
aktiivimallista luovutaan, jos se on meistä kiinni. Nyt olemme tätä lupausta yhdessä halli-
tuksen muiden puolueiden kanssa toteuttamassa, ja tämä epäreiluksi koettu malli puretaan.

Arvoisa puhemies! Hallitus odotti ohjelmansa mukaisesti myöskin aktiivimallin työlli-
syysvaikutuksista arviointia, ja sitä on täältä pyydelty myöskin opposition puolelta, koska
siellä on oletettu, että se on ollut hyvinkin tehokas työllisyystoimi. Valtion taloudellisen
tutkimuskeskuksen raportti ei tätä näkemystä kovin vahvasti tue vaan lausuu, että tutki-
muksessa ei kyetä esittämään luotettavaa numeerista arviota työllisyysvaikutuksista, kos-
ka aktiivimallin toteutustapa ei mahdollistanut sellaista tutkimusasetelmaa ja samaan ai-
kaan työllisyys kasvoi voimakkaasti suhdannetilanteen vuoksi eikä suhdanteen ja aktiivi-
mallin vaikutuksia ole mahdollista erotella toisistaan. Voimakas työllisyyden kasvu alkoi
jo huomattavasti ennen aktiivimallin voimaantuloa. 

Raportin havaintoja oli muun muassa se, että aktiivimalli leikkasi työttömyysetuutta rei-
lulta kolmannekselta kaikista työttömyysetuuksien saajista ja reilulta puolelta niistä ihmi-
sistä, jotka olivat kokonaan työttömiä vuoden 2018 alussa. Kyselytutkimuksen mukaan ak-
tiivimallia ei pidetty TE-toimistoissa työvoimapoliittisesti tarkoituksenmukaisena keino-
na edistää työllisyyttä. Mallia pidettiin eriarvoistavana ja epäoikeudenmukaisena ja vää-
riin asiakasryhmiin kohdentuvana. Sen katsottiin kannustavan aktiivisuuteen, joka ei pe-
rustu asiakkaiden työllistymisen tarpeisiin, motivaatioon tai työvoimapoliittiseen tarkoi-
tuksenmukaisuuteeen vaan joka on niin sanottua näennäisaktiivisuutta, jossa tavoitteena
on vain aktiivimallin ehtojen täyttäminen. Kyselyn mukaan myös TE-toimistojen henkilö-
kunta haluaa kehittää työvoimapolitiikkaa ja sen puitteissa tehtävää palvelutyötä asiakas-
lähtöisemmäksi, positiivisesti kannustavammaksi ja kokonaisvaltaisemmaksi.

Arvoisa puhemies! Hallitus kehittää vahvasti työllisyyspolitiikkaa palvelujen kautta.
Suurin potentiaali työllisyyden kasvussa on erityisesti ikääntyneissä, perusasteen koulu-
25



Pöytäkirjan asiakohta PTK 62/2019 vp
tuksen varassa olevissa maahanmuuttajissa, osatyökykyisissä ja työmarkkinoiden ulko-
puolelle jäävissä nuorissa. Kaikissa näissä ryhmissä palvelujen merkitys on suuri. Siksi tu-
lee panostaa palveluihin, joilla työttömän osaamista tarvittaessa päivitetään ja työnhaussa
autetaan ja opastetaan entistä henkilökohtaisemmin.

Ensi vuonna lähtee liikkeelle myös kuntakokeiluja, jotka koskevat alustavasti noin
200 000 työnhakijaa. Niistä on hyviä kokemuksia, ja potentiaali palvelujen vahvistami-
seen on suuri. Lisäksi hallitus aikoo uudistaa palkkatukea. Tavoitteena on sen käytön tun-
tuva lisääminen. Esimerkiksi Ruotsissa palkkatukeen panostetaan moninkertaisesti Suo-
meen verrattuna, ja siellä on siitä verrattain hyviä tuloksia. Hallitusohjelman mukaan ak-
tiivimallin tilalle valmistellaan malli, jossa työttömän työllistymissuunnitelmassa sovitaan
henkilökohtaisesta työnhakuvelvoitteesta ja palveluista, kuten esimerkiksi koulutuksesta
ja kuntoutuksesta.

Arvoisa puhemies! Tämä on hyvä suunta.

20.33 Pasi Kivisaari kesk: Arvoisa puhemies! Täällä pitkän päivän illassa on tullut mel-
ko selväksi ainakin jäljellä olevan porukan mukaan se, että aktiivimallin leikkurit ja vel-
voitteet on syytä muuttaa, ja luonnollisesti myös keskusta on osana hallitusohjelmaa sitou-
tunut esityksen tavoin arvioimaan aktiivimallia uudelleen. On aika ottaa askel eteenpäin.

Sanon silti ilman sarvia ja hampaita, että edelleen aktiivisuus työnhaussa on tärkeää. Ak-
tiivinen työnhaku on myös ihmisen itsensä etu. Tiedämme, että työttömyyden pitkittyessä
paluu työelämään mutkistuu ja hankaloituu. Hiukan siis mietityttää, miten tätä aktiivisuu-
den tahtoa pidetään hyvällä tavalla tarpeeksi yllä. Täällä on hyviä puheenvuoroja käyttä-
nyt esimerkiksi edustaja Kautto oman tarinansa kautta. Myöskin edustaja Mäkisalo-Rop-
posella oli hyvät esimerkit siitä, miten positiivisella tavalla saadaan työttömiä työllistettyä,
ja se on tässä kaiken asian ytimenä.

Kuten täällä on todettu, hallituksella on valmisteilla malli, jossa työttömän työllistymis-
suunnitelmassa sovitaan henkilökohtaisesti työnhakuvelvoitteista ja -palveluista, kuten
esimerkiksi koulutuksesta ja kuntoutuksesta. Tämä on hyvä asia, ja hyvä asia siinä on
myöskin se, että TE-toimistojen resurssit tähän turvataan. Suurin potentiaali työllisyyden
kasvussa on totta kai ikääntyvissä, pelkän perusasteen varassa olevissa, maahanmuuttajis-
sa, osatyökykyisissä ja työmarkkinoiden ulkopuolelle jäävissä nuorissa, ja kaikissa näissä
ryhmissä juuri palveluiden merkitys on suuri, ja siksi on viisasta, että juuri palveluihin pa-
nostetaan, kuten hallitus tekee.

Puhemies! Suomessa on edelleen ennätysmäärä avoimia työpaikkoja, ja yritykset näke-
vät työvoimapulan keskeisenä kasvun esteenä. Tähän pitää reagoida juuri näillä työllisyyt-
tä edistävillä toimenpiteillä. Aktiivimallista on nyt suunnattava katse muihin keinoihin.

Keskustelu päättyi.

Asia lähetettiin sosiaali- ja terveysvaliokuntaan, jolle työelämä- ja tasa-arvovaliokunnan
on annettava lausunto.
26


	3
	14.02
	14.11
	14.16
	14.22
	14.27
	14.28
	14.29
	14.30
	14.31
	14.31
	14.33
	14.34
	14.35
	14.36
	14.38
	14.39
	14.40
	14.43
	14.46
	14.47
	14.49
	14.50
	14.51
	14.52
	14.54
	14.55
	14.56
	14.57
	14.59
	15.00
	15.01
	15.02
	15.03
	15.04
	15.06
	15.08
	19.58
	20.03
	20.11
	20.16
	20.22
	20.27
	20.28
	20.33


