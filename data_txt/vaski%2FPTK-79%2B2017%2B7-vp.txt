















































DEM748D.tmp.xml


Pöytäkirjan asiakohta PTK 79/2017 vp
Pöytäkirjan asiakohta 

PTK 79/2017 vp

Täysistunto

Torstai 29.6.2017 klo 16.03—17.59

7. Lakialoite laiksi tuloverolain 52 §:n, elinkeinotulon verottamisesta annetun lain 5 §:n ja 
ennakkoperintälain 25 §:n muuttamisesta

Lakialoite LA 26/2017 vp Ritva Elomaa uv ym.

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 7. asia. Puhemiesneuvosto ehdottaa, että asia lähetetään valtiovarainva-
liokuntaan.

Keskustelu

17.50 Ritva Elomaa ps (esittelypuheenvuoro):  Arvoisa puhemies! Suomessa on paljon
pienyrittäjiä, joiden panos on todella tärkeä yhteiskunnallemme. Luovilla aloilla pienten
toimijoiden osuus on tuntuva. Sieltä tuhansien yrittävien artistien ja taiteilijoiden joukosta
ponnistaa myös jopa kansainväliselle tasolle yltäviä kulttuurialan ammattilaisia. Usein
vaaditaan oikeaa ajoitusta, oikeaa sisältöä ja ripaus onnea läpimurron tekemiseen. Yrittäjiä
on paljon, ja vain pieni osa pääsee kulttuuriduunia painamalla niin sanotulle hillotolpalle ja
suurten patojen ääreen. Alan yrittäjien toimintaedellytyksiä tulee kehittää. On sanomatta-
kin selvää, että suomalainen kulttuuriala lepää näiden käytännön tekijöiden harteilla, joten
asia on mittaamattoman tärkeä.

Lakialoitteeni luovan alan toimijoiden verotuksen uudistamisesta tähtää luovan alan ta-
loudellisten mahdollisuuksien tehokkaampaan hyödyntämiseen ja alan toimijoiden menes-
tymismahdollisuuksien parantamiseen muuttamalla vallitsevaa lainsäädäntöä. Tekijänoi-
keuskorvausten nykyinen verokohtelu Suomessa muodostaa kasvavan kilpailukykyongel-
man, koska tekijän toiminnastaan saama tulo katsotaan yleisimmin palkkatuloksi, vaikka
toimintaa harjoitettaisiin elinkeinotoimintaan rinnastettavissa olosuhteissa. On tapauksia,
joissa esimerkiksi musiikintekijät ovat pakanneet tavaransa ja päätyneet harjoittamaan toi-
mintaansa ulkomaille.

Lakialoitteessani ehdotan mallia,  jossa tekijä  luovuttaisi tekijänoikeutensa tekijänoi-
keusjärjestönsä hallinnoitavaksi nykyisen käytännön mukaisesti. Tekijä voisi kuitenkin
ohjata määräysvallassaan olevan yhtiön elinkeinotuloksi tekijänoikeusjärjestöltä saaman-
sa henkilökohtaiset korvaukset. Luovutus, jonka kohteena on oikeus vastaanottaa tekijän-
oikeusjärjestöltä tekijälle kuuluvat korvaustilitykset, säädettäisiin veroneutraaliksi tietyin
edellytyksin.

Uudistus lisäisi luovan työn kannustavuutta ja loisi edellytyksiä luovan alan kasvulle ja
kehitykselle. Lisäksi uskon, että uudistuksen kustannusvaikutukset ovat pitkällä aikavälil-
lä todella positiiviset. — Kiitos.
 Tarkistettu
4.1



Pöytäkirjan asiakohta PTK 79/2017 vp
17.53 Jani Mäkelä ps: Arvoisa puhemies! Edustaja Elomaan aloite on hyvä ja kannatet-
tava. Luovan alan yrittäjien tasapuolinen kohtelu muihin pienyrittäjiin verraten on tärkeää,
ja hieman ihmettelinkin, kuinka tässä tilanteessa nyt tällä hetkellä ollaan. Aloitetta luettu-
ani tuli kuitenkin selväksi, että ongelma olisi helpotettavissa ehdotetuin pykälämuutoksin
ilman, että tällä olisi suuria kustannusvaikutuksia yhteiskunnalle. On selvää, että työlli-
syyttä ja hyvinvointivaikutuksia luovilla aloilla voidaan lisätä, jos panostetaan työn kan-
nustavuuteen, ja tällä voidaan lisätä sitä kannustavuutta. Toivon, että lakialoite etenee, sil-
lä allekirjoittajiakin on runsaasti ja — mikä tärkeintä — yli puoluerajojen.

17.53 Ville Tavio ps:  Arvoisa puhemies! Allekirjoittajia on tosiaan yli puoluerajojen, ja
siksi vähän ihmettelenkin, miten voi olla, että salissa nyt ovat vain perussuomalaiset. Mut-
ta johan tässä on ilta menossa.

Kyllä meille suomalainen työ ja yrittäjyys tulevat ensin. Tämäkin on sellainen aloite,
joka tähtää aivan oikeutetusti siihen, että meidän kilpailukykymme olisi huippukunnossa.
Jos katsotaan nyt naapurimaata Ruotsia, joka on musiikin suurvalta, niin onhan se aika ih-
me, että täällä Suomessa ei samalla tavalla haluttaisi kohdella sitten myös artisteja tekijän-
oikeusverotuksessa. Kaikki uudet alat digitalisaation myötä, siis suuret digialat kännykkä-
teollisuudessa ja varsinkin peliteollisuudessa, kyllä hyötyisivät siitä, että musiikkiala ja te-
kijänoikeudet tämän Elomaan ehdottaman mallin myötä pysyisivät kilpailukykyisinä ja
täällä kotimaassa, eivätkä tekijät joutuisi lähtemään jonnekin ulkomaille verotussyistä. Jo-
ten toivon, että tämä lakialoite menestyy.

17.55 Leena Meri ps:  Arvoisa puhemies! Itsekin olen tämän allekirjoittanut, ja tosiaan,
aivan totta, kuten tuossa edellisessä puheenvuorossa todettiin, täällä on paljon allekirjoit-
tajia ja yli puoluerajojen. Aina on minusta aika harmillista, että on se sadan raja yleensä,
vaikka olisi kuinka hyvä aloite. Tässä olisi vähän niin kuin norminpurkuhengessä ja var-
maan hyvinkin pienillä kustannuksilla toteutettavissa oleva asia.

On totta, että tämmöinen artisti rinnastuu hyvin helposti yrittäjyyteen, ja kuten Elomaa
tuossa totesi puheessaan, ei varmaan ole tarkoituksenmukaista, että ihmisen tarvitsee ulko-
maille muuttaa sen vuoksi. Ainakin itse suhtaudun kunnioituksella ihmisiin, jotka osaavat
soittaa, maalata tai jotakin tämäntyyppistä tehdä. Itse en osaa. Puhua osaan, ja jääköön
muiden arvioitavaksi, osaanko tehdä sitäkään edes hyvin. Joten kannatan tätä aloitetta.

17.56 Ritva Elomaa ps:  Arvoisa puhemies! Kiitän perussuomalaisia Merta, Taviota ja
Mäkelää, että olette näin illansuussa vielä täällä salissa ja olette pitäneet todella avartavat ja
tosi hienot puheet aiheesta ja tästä lakialoitteesta ja sitä kannattaneet. Että kiitän hyvin pal-
jon — kiitos!

Keskustelu päättyi.

Asia lähetettiin valtiovarainvaliokuntaan.
2


