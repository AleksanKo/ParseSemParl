















































DEM13FC.tmp.xml


Pöytäkirjan asiakohta PTK 132/2017 vp

 Tarkistettu
4.1

Pöytäkirjan asiakohta 

PTK 132/2017 vp

Täysistunto

Torstai 7.12.2017 klo 16.00—23.03

2.1. Suullinen kysymys suomalaisten brändien kehittämisestä (Ville Skinnari sd)
Suullinen kysymys SKT 173/2017 vp

Suullinen kyselytunti

Puhemies Maria Lohela: Ensimmäinen kysymys, edustaja Skinnari.

Keskustelu

16.01 Ville Skinnari sd: Arvoisa puhemies! Suomi on täyttänyt 100 vuotta, ja meillä on
sadan vuoden ajan tehty työtä Suomen ja Suomi-brändin tunnettuuden kasvattamiseksi ja
lisäämiseksi. Sellaiset nimet kuin Fazer, Paulig ja Hartwall ovat tehneet hienoa työtä. No-
kia teki aikanaan hienoa työtä matkapuhelimissa. Samoin Finnair. Eli meillä on kansain-
välisesti tunnettuja brändejä, mutta olemme takamatkalla esimerkiksi Ruotsiin verrattuna.
Kysymys on samalla vientituloista ja koko hyvinvointiyhteiskunnan rahoituksesta. Kulut-
tajabrändit luovat samalla maakuvaa joka puolelle maailmaa.

Onko hallitus kiinnittänyt huomiota uuden Business Finlandin valmistelun yhteydessä
suomalaisten brändien rakentamiseen ja kehittämiseen? Voisimmeko tehdä tätä työtä yh-
dessä hallituksen ja opposition välillä, jotta seuraavan sadan vuoden päästä olisimme täs-
säkin asiassa Ruotsia parempia?

16.02 Elinkeinoministeri Mika Lintilä (vastauspuheenvuoro):  Arvoisa rouva puhe-
mies! Edustaja Skinnari ottaa esille erittäin tärkeän asian: maabrändin ja tietysti myös tuot-
teiden brändäyksen siinä mukana. Ensinnäkin täytyy kiittää Suomi 100 -toimijoita. Suomi
on saanut kansainvälisesti valtavan määrän hyvää kuvaa, joka on omalta osaltaan edesaut-
tamassa brändikehitystä niin Suomessa kuin suomalaisissa tuotteissa.

Edustaja viittasi Business Finlandiin, eli kysehän on siitä, että Tekes ja Finpro laitetaan
yhteen. Täällä tulee yhtenä osana olemaan ilman muuta Suomi-brändin kasvattaminen,
koska nythän lähettiläät tulevat olemaan maajohtajia tässä Business Finlandissa: jokaises-
sa maassa, jossa lähetystö on, on maajohtaja. Heillä tietysti on sitten keskeinen rooli sen
Suomi-brändin rakentamisessa, mutta toisaalta kyllä meillä kaikilla, niin oppositiolla kuin
meillä hallituksessa, on oma velvollisuutemme ja roolimme Suomi-kuvan rakentamisessa
ja brändäämisessä.

Kysymyksen käsittely päättyi.


