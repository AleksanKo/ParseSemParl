















































DEM15EC.tmpSave.xml


Pöytäkirjan asiakohta PTK 127/2016 vp
Pöytäkirjan asiakohta 

PTK 127/2016 vp

Täysistunto

Torstai 8.12.2016 klo 15.59—0.33

18. Hallituksen esitys eduskunnalle laeiksi arpajaislain ja eräiden siihen liittyvien lakien 
muuttamisesta

Hallituksen esitys HE 132/2016 vp
Valiokunnan mietintö HaVM 25/2016 vp

Ensimmäinen käsittely

Toinen varapuhemies Arto Satonen: Ensimmäiseen käsittelyyn esitellään päiväjärjes-
tyksen 18. asia. Käsittelyn pohjana on hallintovaliokunnan mietintö HaVM 25/2016 vp.
Nyt päätetään lakiehdotusten sisällöstä.

Keskustelu

0.17 Kari Kulmala ps: Arvoisa puhemies! Hallituksen esityksessä ehdotetaan muutetta-
vaksi arpajaislakia muun muassa siten, että ainoastaan yhdellä rahapeliyhtiöllä olisi yksi-
noikeus toimeenpanna rahapelejä Suomessa. Tämä rahapeliyhtiö olisi nimeltään Veikkaus
Oy.

Veikkaus Oy:n rahapelitoiminnasta tulevat tuotot tulisi jatkossakin käyttää yleishyödyl-
lisiin tarkoituksiin. Veikkauksen tuotosta tullaan jatkossa käyttämään 53 prosenttia urhei-
lun ja liikuntakasvatuksen, tieteen, taiteen sekä nuorisotyön edistämiseen, 43 prosenttia
terveyden ja sosiaalisen hyvinvoinnin edistämiseen sekä 4 prosenttia hevoskasvatuksen ja
hevosurheilun edistämiseen. Erityisen tärkeänä pidän sitä, että urheiluun panostettavat ra-
hat menisivät suuremmassa osin nuorisourheiluun, koska sieltä tulevat meidän tulevat
huippu-urheilijamme.

Yhden, ellei tärkeimmän, suomalaisen rahapelipolitiikan pääasiallisen tavoitteen tulee
rahankeräämisen lisäksi olla rahapelaamiseen liittyvien henkilökohtaisten ja yhteiskunnal-
listen haittojen torjunta. Tämä helposti unohtuu. Rahapelaamiseen liittyy aina yksilöä kos-
kevia riskejä, ja pelaamisen myötä haittavaikutukset voivat heijastua myös pelaajan lähei-
siin, aviopuolisoon ja laajemmin koko yhteiskuntaan. Pelaamisesta johtuvia haittoja ei voi
millään tavoin vähätellä. Pelihimo voi viedä nuoren elämän sivuraiteille, mistä hänellä ei
ole paluuta. Hän menettää luottotietonsa, eikä hänellä ole mahdollisuutta saada esimerkik-
si pankista lainaa moneen vuoteen.

Maassamme on mielestäni perustellusti lähdetty siitä, että parhaiten tavoitteeseen pääs-
tään rahapelaamista koskevalla yksinoikeusjärjestelmällä. Tässä esityksessä säännöksiä
täsmennettäisiin niin, että taloudellisia, sosiaalisia ja terveydellisiä haittoja on vähentämi-
sen ohella ehkäistävä. Lisäksi ehkäisemis- ja vähentämisvelvoite koskee uudistuksen myö-
tä myös taloudellisia haittoja. 

Tämän esityksen mukaan rahapelihaittojen vähentämistoimet on jaettu kolmeen ryh-
mään. Tästä on olemassa myös tutkimuksia. Kansainväliset vaikuttavuustutkimukset osal-
 Tarkistettu
4.0



Pöytäkirjan asiakohta PTK 127/2016 vp
taan osoittavat, että parhaiten haittoja voidaan ehkäistä pelitarjonnan sääntelyllä ja että va-
listuksella saadaan vähemmän tehokkaita tuloksia. Pelihaittojen torjunnan merkityksen
vuoksi onkin ymmärrettävä, että onnistunut haittojen ehkäisy todennäköisesti vähentää ai-
nakin jossain määrin rahapeleistä saatavia tuottoja.

Esityksen mukaan uudella Veikkaus Oy:llä on voimassa olevan lain tapaan velvollisuus
korvata valtiolle rahapelien toimeenpanosta aiheutuvien haittojen seurannasta ja tutkimuk-
sesta sekä niiden ehkäisyn ja hoidon kehittämisestä aiheutuvat kustannukset. Esityksen
mukaan Veikkauksella on velvollisuus avata pelaajalle pelaajakohtainen pelitili. Pelaajal-
la voi olla ainoastaan yksi pelitili. Peliin voidaan kytkeä oman pelaamisen hallinnan ja
oman pelikulutuksen seurantaan liittyviä mekanismeja. Pidän tärkeänä myös, että pelitili
voidaan sulkea, jos tulee viitteitä siitä, että pelaaja pelaa yli rajojensa, harrastaa vilppiä, tai
muuten pelihaittojen torjumiseksi.

Mielestäni tässä samassa yhteydessä on hyvä puhua pikavippifirmoista, jotka lainaavat
rahaa peliriippuvaisille satojen eurojen vuosittaisella korolla. Tämä pitäisi yksiselitteisesti
lailla kieltää, koska se on kiristykseen verrattavissa olevaa rikollista toimintaa. Rahapeli-
haittojen ehkäisy ja tutkimus sekä hoidon kehittäminen ja näiden toimenpiteiden rahoitus
ovat rahapelipolitiikkamme onnistumisen kannalta keskeinen asiakokonaisuus. Mielestäni
tähän kuuluu hyvin oleellisesti myös pikavippifirmojen kieltäminen. Samalla voidaan to-
deta, että jo peruskoulujen opetukseen tulisi kuulua pakollisena kodin- ja taloudenhoidon
tunteja, joissa kerrottaisiin muun muassa peliriippuvaisuuden haitoista.

Arvoisa puhemies! Hallituksen esityksessä arpajaislain muutokseen sisältyy myös sään-
nös, jonka mukaan hevoskasvatuksen ja hevosurheilun edistämiseen tarkoitetusta tuotosta
osoitetaan vähintään 95 prosenttia raviurheilun ja hevoskasvatuksen keskusjärjestölle sekä
tämän jäsenyhteisöille. Hevosten jalostus ja hevosten kasvatus yleensäkin ovat monipuo-
lista toimintaa. Sitä tehdään myös hevoskasvatuksen järjestöjen ulkopuolella. Myös tästä
jäljelle jäävästä 5 prosentin tuotto-osuudesta myönnettävistä avustuksista päättää maa- ja
metsätalousministeriö. Sitä tuotto-osuutta voidaan ja tulee kohdistaa koko hevossektorille.

Olipa uusi rahapeliyhtiö minkä niminen tahansa, tulee kiinnittää erityistä huomiota sii-
hen, ettei avustusmenettelyyn liity esteellisyyden muodostavia seikkoja miltään osin. Tätä
myös maa- ja metsätalousvaliokunta piti tärkeänä. Toiminnan on oltava myös niin avointa,
että sitä voidaan tarkastella ja arvioida objektiivisesti myös ulkopuolisten näkökulmasta.
Toiminnan tulee näyttää ulkopuolisen kannalta puolueettomalta, ja tämä on tärkeimpiä
seikkoja, jotka uuden rahapeliyhtiön tulee muistaa.

0.23 Petri Honkonen kesk: Arvoisa herra puhemies! Tosiaankin tämä rahapeliyhtiöiden
fuusio ja siihen tähtäävä hallituksen esitys on merkittävä muutos ja merkittävä uudistus
myös tässä rahapelitoiminnassa Suomessa. Olen itse ollut jäsenenä tässä rahapeliyhtiöiden
fuusion parlamentaarisessa seurantaryhmässä ja sitä kautta olen päässyt seuraamaan tätä
prosessia, kun näitä kolmea yhtiötä nyt sitten fuusioidaan ja näitä toimintoja yhdistetään.

Tässä on muutamia keskeisiä asioita, joista mielestäni tärkeimmät ovat, että jatkossa en-
tistä paremmin mahdollistuu uudenlaisten pelituotteiden kehittäminen, jossa ikään kuin
nyt näiden meidän kolmen rahapeliyhtiön rajapinnoilla olleet keinotekoiset raja-aidat, jot-
ka ovat estäneet tiettyjen pelituotteiden kehittämisen, poistuvat, ja tämän kautta pystytään
paremmin kilpailemaan meille jatkuvasti ulkomailta kohdistuvan markkinaehtoisen raha-
pelitoiminnan kanssa, pystytään paremmin tämän kautta nyt sitten kilpailemaan.
2



Pöytäkirjan asiakohta PTK 127/2016 vp
Toisekseen on tärkeää jatkossakin huolehtia tästä rahapelihaittojen ehkäisystä ja ennen
kaikkea sitten tuottaa sitä hyötyä niille monille kansalaisjärjestöille, liikunnalle, kulttuuril-
le ja myöskin suomalaiselle maaseudulle erittäin tärkeälle hevosalalle, joilla on todella iso
merkitys tässä meidän yhteiskunnassamme, mikä kuitenkin on sitten tämän monopolitoi-
minnan perimmäinen tarkoitus.

0.24 Annika Saarikko kesk: Arvoisa puhemies! Toimiessani nyt Raha-automaattiyhdis-
tyksen hallituksen jäsenenä minulla on ollut mahdollisuus seurata tätä lakiprosessin taus-
talla olevaa peliyhtiöfuusiota siltä osin hieman lähempää ja todeta myös omassa ajattelus-
sani siltä osin tapahtunut muutos siihen, että pidän tätä arpajaislain muutosta ja siihen liit-
tyvää peliyhtiöiden fuusiota — muuttumista kolmesta yhtiöstä yhdeksi elikkä RAY:n, Hip-
poksen ja Veikkauksen muuttumista uudeksi Veikkaukseksi — perusteltuna ja hyvänä esi-
tyksenä.

Täällä kollegat ovat jo kertoneet siihen liittyviä yksityiskohtia, ja itse totean, että suo-
malainen pelijärjestelmä on ainutlaatuinen. Se on kansainvälisesti uniikki, ja se nauttii
myös suomalaisten silmissä aika laajaa legitimiteettiä ja arvostusta. Sen sloganit hyvän
tahdon peleihin liittyen ovat olleet kansalaisten silmissä uskottavia, ja mainittakoon myös
se, että erityisesti juuri RAY:n osalta viime vuosien pelituotot ovat olleet historiallisen suu-
ria.

Samalla kuitenkin on hyvä todeta, että juuri aiemmin täällä viitatut pelien rajapintaky-
symykset ja toisaalta kiristynyt kansainvälinen kilpailu linkittävät todeksi sen tarpeen, että
yhtiöitä olisi parempi olla yksi. On kuitenkin tärkeää, että uusikin yhtiö valtioneuvoston
kanslian omistajaohjauksen alaisena pitää huolta siitä, että sen syvä yhteys pelin tuotoista
käytettynä suomalaisen yhteiskunnan parhaaksi liikunnan, nuorison, kulttuurin, sosiaali- ja
terveysalan järjestöjen ja hevosalan hyväksi on jatkossakin tämän toiminnan keskiössä,
vaikkakin hieman erotettuna nyt tämä rahanteko- ja rahanjakokone toisistaan hallinnollisi-
na. Ja tämän yksi turva ovat myös lakiin kirjatut osuuspykälät, mitä kullekin näistä edun-
saajista jatkossa tuoton suuruudesta riippumatta kuuluu.

Yleiskeskustelu päättyi.

Eduskunta hyväksyi hallituksen esitykseen HE 132/2016 vp sisältyvien 1.—26. lakiehdo-
tuksen sisällön mietinnön mukaisena. Lakiehdotusten ensimmäinen käsittely päättyi.
3


