















































DEMA1EA.tmp.xml


Pöytäkirjan asiakohta PTK 39/2018 vp
Pöytäkirjan asiakohta 

PTK 39/2018 vp

Täysistunto

Perjantai 20.4.2018 klo 13.01—13.33

6. Suomen itsenäisyyden juhlarahasto Sitran toimintakertomus vuodelta 2017
Kertomus K 3/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 6. asia.
Puhemiesneuvosto ehdottaa, että asia lähetetään talousvaliokuntaan.

Keskustelu

13.08 Matti Vanhanen kesk (esittelypuheenvuoro): Arvoisa puhemies! Koetan tässä 2
minuutissa pitää esittelypuheenvuoron. [Hälinää — Puhemies koputtaa]

Sitran toimintakertomus, jossa on mukana hallintoneuvoston lausunto, on jaettuna, ja
sen sivuilla 8 ja 9 kuvataan hyvin niitä isompia hankkeita, jotka viime vuoteen kuuluivat.
Näitä ovat muun muassa kiertotalouden edistäminen ja vaikuttavuusinvestointien käyt-
töönotto. Näissä Sitra on osoittanut pysyvästi sen, että se pystyy ketteränä toimijana saa-
maan aikaan sellaista, johon muu järjestelmä ei oikein kykene. Näiden hyvin tunnettujen
hankkeiden lisäksi sen toimenkuvaan ovat kuuluneet myös tulevaisuuden kannalta olen-
naiset järjestelmätason hankkeet. Tällaisia ovat esimerkiksi keskeinen rooli kansallinen
palveluväylä KaPan alkumetreillä, hyvinvointidataa yhdeltä luukulta tarjoavan uuden lu-
paviranomaisen pystyttämisen valmistelu tai sote-tietopakettien kehittäminen. Tällainen
pohjatyö on äärimmäisen tärkeää, vaikka ei monimutkaisuudessaan ja teknisyydessään he-
rätäkään useasti laajaa huomiota.

Se, mitä toivoisin ja hallintoneuvostossakin toivottiin, on, että tänä vuonna eduskunta
käsitellessään toimintakertomusta ikään kuin vahvistaisi uudelleen sen Sitran perustoimin-
tatavan oikeutuksen. Sitran lakia ollaan täsmentämässä tämän vuoden aikana, ja tässä koh-
taa on tärkeää, että työssä otetaan huomioon Sitran erityinen tehtävä yhteiskunnallisena ris-
kinottajana ja ketteränä toimijana. Epätarkoituksenmukaiset juridishallinnolliset raamit ei-
vät saa halvaannuttaa tulevaisuustalon toimintaa. Eli lyhyesti sanottuna Sitraa ei saisi, tai
sitä ei pitäisi saada, valuttaa kohti virastomallista toimintaa, vaan sillä pitää olla kyky ottaa
riskiä ja toimia nopeasti, ja toivon, että valiokunta kertomusta käsitellessään tarkastelisi tä-
tä.

Ylijäämää tuli viime vuonna hieman yli 8 miljoonaa euroa johtuen siitä, että kaikkia
hankkeita ei saatu vielä liikkeelle. Kuluvana vuonna tullee olemaan suurempi alijäämä.

13.11 Timo Heinonen kok: Arvoisa rouva puhemies! Hyvät edustajakollegat! Tätä Sit-
ran toimintakertomusta ja tilinpäätöstä oli mukava lukea, Suomalaisten tulevaisuustalo ni-
meltään. Viime vuonnahan Sitra täytti 50 vuotta, sen verran tuli kuluneeksi Sitran perusta-
misesta, ja Sitra, niin kuin tässä todetaan, oli nimenomaan eduskunnan ja Suomen Pankin
 Tarkistettu
4.0



Pöytäkirjan asiakohta PTK 39/2018 vp
lahja silloin 50-vuotisjuhlia juhlineelle itsenäiselle Suomelle, tällainen eteenpäin katsova
lahja.

Tässä toimintakertomuksessa hyvällä tavalla tuodaan esille niitä toimenpiteitä, joita Sit-
ra on esillä pitänyt, esimerkiksi pitkäjänteistä työtä kiertotalouden parissa ja monen muun
aiheen ympärillä. Esimerkiksi hiilineutraali kiertotalous oli viime vuonna merkittävällä ta-
valla esillä, ja Sitran tällainen iso ponnistus oli tämä suuri maailman kiertotalouskehittäji-
en konferenssi Suomessa viime kesäkuussa.

Tämä on äärimmäisen tärkeä ja mielenkiintoinen kokonaisuus, kuten myös tässä asia-
kirjassa esitellyt uudistumiskyky-osuus sekä uusi työelämä ja kestävä talous.

Kun Sitran hallintoneuvoston puheenjohtaja, edustaja Vanhanen esittelypuheenvuoron
piti, niin oikeastaan tekisi mieli kysyä teiltä pitkän linjan kokeneena poliitikkona, entisenä
pääministerinäkin, tästä Sitran merkityksestä. SDP:hän esitti viime vuoden lopulla 355
miljoonan euron erän ottamista tästä Suomen itsenäisyyden juhlarahasto Sitran taseesta.
Silloin onneksi tässä salissa todettiin, että voimassa oleva laki — taisi olla edustaja Ala-
Nissilä, joka tämän nosti esille — estää, että tällaista Sitran ryöstöä sosiaalidemokraatit
pystyisi tekemään, [Pia Viitanen: Kukas sitä lakia säätää? Se on tämä talo!] ja jo silloin,
yhtä lailla kuin tänään, vasemmistosta huudettiin, että lakeja voidaan muuttaa. Itse asiassa
SDP:n puheenjohtaja, edustaja Rinne vaati silloin välihuudossaan marraskuussa muutta-
maan lakia niin, että Sitra voitaisiin ryöstää. Onneksi tällaista esitystä ei ole edes SDP tuo-
nut tänne eduskuntaan. Tällaista lakiesitystä ei ole sosiaalidemokraateista ryhmäjohto mut-
ta ei myöskään edustaja Viitanen tai kukaan muukaan tuonut eduskunnan käsittelyyn, että
Sitran laki avattaisiin niin, että Sitra voitaisiin ryöstää muihin tarkoituksiin kuin mitä var-
ten se alun perin on tehty.

Nyt kysyisin oikeastaan hallintoneuvoston puheenjohtaja, edustaja Vanhaselta: millai-
sena te olisitte nähneet sen, kun tämä laki on itse asiassa nyt auki? Todennäköisesti sosiaa-
lidemokraatit tulevat esittämään, että se avataan myös tältä osin, että Sitra voitaisiin jatkos-
sa ryöstää. [Maria Tolppanen: Oletko sä ennustaja?] Toivottavasti näin ei tule tapahtu-
maan, mutta jos näin tapahtuisi tai jos toteutuisi tuo viime marraskuun demarien esitys lä-
hes puolen Sitran taseen ryöstämisestä eli 355 miljoonan euron erän ottamisesta sieltä ta-
seesta pois, niin mikä vaikutus sillä olisi ollut Sitran toimintaan? Sitrahan toimii nimen-
omaan taseen tuotoilla. Kyllä tuon puolen ryöstöllä, ainakin itse uskon, olisi ollut
vaikutusta tälle vuodelle ja tuleville vuosille. Mielelläni kuulisin Sitran hallintoneuvoston
puheenjohtaja, edustaja Vanhasen arvion siitä, mitä tämä demarien tahtoma Sitran ryöstö
käytännössä tarkoittaisi.

13.15 Timo Harakka sd: Arvoisa puhemies! On hienoa, että tätä viimekesäistä maail-
mankin tason huikeaa kongressia kiertotaloudesta täällä muistellaan ja ylistetään. Taisin
muuten kuitenkin olla ainoa tai ainakin yksi niistä harvoista edustajista, jotka olivat paikal-
la tuossa upeassa tapahtumassa, joka todellakin kokosi maailmalta tämän alan monenlaista
asiantuntemusta, ja täytyy myöntää, että se oli ihan sykähdyttävä kokemus.

Se, mikä on Sitran tase, on sivuseikka. Tärkeämpää on se, millaista on sen toiminta. Ihan
viimeksi muutama päivä sitten SDP:n eduskuntaryhmä tapasi Sitran johtoa, ja erittäin hy-
vässä hengessä suunniteltiin tulevaa yhteistyötä, ja tässä on se varsinainen uutinen: olem-
me valmiit lisäämään Sitran toimintaresursseja siihen tärkeään työhön, mitä se tekee, ja en-
nen kaikkea tämä kiertotalous on semmoinen asia, joka löytyy jo SDP:n vaihtoehtobudje-
tin elinkeinopaketista. Se on Suomen vientiteollisuudelle, ympäristöteknologialle ja lisäk-
2



Pöytäkirjan asiakohta PTK 39/2018 vp
si tietenkin yhdyskuntarakenteelle valtava mahdollisuus, ja siksi on monta hanketta, joissa
tulemme tekemään yhteistyötä ja joissa joka tapauksessa seuraavan hallituksen täytyy Sit-
ran osaamista hyödyntää.

13.16 Pia Viitanen sd: Arvoisa puhemies! Todellakin, on ihan tärkeää, nyt kun tämä toi-
mintakertomus ja sitten tämä tuleva laki ovat eduskunnassa, että eduskunnassa jo tässä toi-
mintakertomuksen yhteydessä käytäisiin talousvaliokunnassa keskustelua siitä, minkälais-
ta roolia kaiken kaikkiaan Sitralta edellytetään ja mitkä ylipäätään ovat niitä tehtäviä, mit-
kä Sitran on hyvä tänä päivänä pitää. Itse kuulun myös niihin kiertotalousfaneihin, jos näin
voi sanoa, eli minusta se on hyvin tärkeä tulevaisuusalue, joka korostuu Sitran toiminnassa.

Edustaja Heinonen jälleen kerran käytti värikkäitä termejä tästä sosiaalidemokraattien
esityksestä, mutta sillä me olemme hakeneet puhtaasti tulevaisuusnäkökulmaa, niin kuin
olen täällä aiemminkin todennut, eli sitä, että osa taseesta pistetään töihin ja sillä tuotetaan
jotain uutta ja tuottavaa ja innovatiivista, esimerkiksi uusin tavoin kehitetään koulukorjaa-
mista tai muuta tällaista — kertaluonteinen tulo kertaluonteisiin tämän kaltaisiin uutta tuot-
taviin ja sitä kautta kasvua vauhdittaviin menoihin. Ja kuten edustaja Harakka tässä totesi,
niin ei se taseen suuruus siihen vaikuta, kuinka paljon sitten tällä tavalla Sitra joutuisi näitä
ydintehtäviään karsimaan, vaan päinvastoin sen kautta voidaan löytää myös paljon uutta
tämän esityksemme kautta.

Mutta, puhemies, mitä tulee sitten muuten tähän lakiesitykseen, niin minusta tämä on
hieman hassua, että täällä sanotaan, että ei laki edellytä, kun nimenomaan eduskuntahan
sen lain sitten voi muuttaa, jos tämä toimintatarkoitus ja tämä taseasia sitä edellyttävät.

Puhemies! Sitralla on monta hyvää asiaa meneillään, ja esimerkiksi tänään sivistys- ja
tiedejaostossa me kuulimme asiantuntijoita Backmania ja Hyssälää, jotka ovat muun
muassa näitä hallinnon rakenteita kehittäneet tai pohtineet niiden tulevaisuutta. En nyt
malta olla tässä yhteydessä sanomatta, kun puhutaan hallinnosta — ja sitähän tarvitsee ke-
hittää ja järkeistää ja tehdä monia hyvä asioita — että kyllä ainakin siinä suhteessa edustaja
Heinonen, joka täällä äsken puheenvuoron käytti, piti tänään muuten jykevän puheenvuo-
ron Twitterin kautta. Sitä kyllä kannatin kovasti, kun edustaja Heinonen totesi muun muas-
sa, että voi olla, että nyt niin käy tai että niin tulee käymään, että maakuntavaalit siirtyvät il-
man muuta tästä syksyn ajankohdasta. Se on tietenkin realismia ja viisautta, ja siinä suh-
teessa, kun tässä kehittämisestä ja tulevaisuuteen katsomisesta puhumme, haluan kyllä sa-
noa, että minusta tämä uutinen, minkä edustaja Heinonen tänään Twitterissä kertoi, oli hy-
vin merkittävä ja tulee ja ansaitsee tulla noteeratuksi. [Timo Heinonen: Ei se vielä ollut uu-
tinen!]

13.19 Eero Suutari kok (vastauspuheenvuoro): Arvoisa puhemies! Huomauttaisin vain
edustaja Viitaselle ja edustaja Harakalle, että nimenomaan taseellahan tehdään se tuotto,
[Pia Viitanen: Joo, mutta mitä tehdään?] jonka varassa sitten esimerkiksi Itsenäisyyden
juhlarahasto toimii. Elikkä jos taseesta viedään puolet pois, niin tuottokin laskee puoleen ja
tietysti toimintaedellytykset laskevat puoleen.

Puhemies Paula Risikko: Ja sitten puhelistaan.
3



Pöytäkirjan asiakohta PTK 39/2018 vp
13.20 Ben Zyskowicz kok: Arvoisa rouva puhemies! Avoimuuden hengessä haluan en-
sin ilmoittaa, että olen pankkivaltuuston jäsen ja sitä kautta myös Sitran hallintoneuvoston
jäsen.

Pidän erittäin positiivisena sitä, että täällä tähän asti käytetyissä puheenvuoroissa on oltu
hyvin yksituumaisia Sitran toiminnan onnistuneisuudesta. Tämä palkinto, joka saatiin kier-
totalouteen liittyen, oli upea tunnustus Sitran toiminnalle, ja muissakin suhteissa ymmär-
rän, että eduskunta on hyvin tyytyväinen siihen, miten Sitra toimii oman roolinsa mukai-
sesti. Yhdyn myös edustaja Vanhasen, sanoisinko, varoitteluun siitä, että kun Sitra-lakia
uudistetaan, niin ei pidä lähteä kangistamaan Sitran toimintaa joihinkin sellaisiin muottei-
hin, jotka eivät Sitran kaltaiselle toiminnalle sovi.

Keskustelu tästä Sitran taseesta on kyllä aika mielenkiintoinen. En tiedä, mitä oppia
edustaja Viitanen tässä suhteessa tunnustaa, mutta hän ymmärtääkseni sanoi, että ei tase
vaikuta Sitran toiminnan tasoon. No, edustaja Suutari pitkän linjan yrittäjänä jo oikaisi, että
totta kai se vaikuttaa, koska Sitran toiminta rahoitetaan tällä taseella, sen tuotolla. Tarkoit-
taako edustaja Viitanen sitä, että niin kauan kuin taseessa on rahaa, niin kauan voidaan toi-
mia eli että eivät tuotot ole tärkeitä, vaan tärkeätä on se, paljonko käytetään vuodessa va-
roja Sitran toimintaan, josta voidaan laskea, montako vuotta Sitra pystyisi toimimaan?

Kun edustaja Viitanen täällä edelleen puolsi tätä Sitran taseen ryöstöä, sitä, että 350 mil-
joonaa sieltä otettaisiin parempiin tarkoituksiin — ymmärrän: kattamaan demareiden vaih-
toehtobudjetin myös pysyviä menoja, mutta edustaja Viitanen täällä viittasi [Eduskunnas-
ta: Homekouluihin!] kertaluontoisiin menoihin, kuten homekoulujen korjaamiseen — niin
kun Sitran tase taitaa olla jotain yli 800 miljoonaa ja kun demarit ovat esittäneet, että sieltä
otetaan 350 miljoonaa, niin hyvin nopealla laskutoimituksella on helppo laskea, että vajaa-
seen kolmeen vuoteen Sitran tase riittäisi. Sen jälkeen teidän pitäisi, arvoisat sosiaalidemo-
kraatit, rahoittaa näitä menojanne jostain muualta.

Hyvin iloinen uutinen oli se, että edustaja Harakka, jos oikein kuulin ja ymmärsin, tote-
si, että sosiaalidemokraatit ovat valmiita vahvistamaan Sitran toiminnan voimavaroja. En
tiedä, miten tämä on linjassa tämän taseen ryöstön kanssa, mutta ehkä sen asian ymmärtä-
minen ei ole ensisijaisesti minun tehtäväni. [Timo Heinonen: Ehkä se oli semmoista poliit-
tista puhetta!]

13.23 Pia Viitanen sd (vastauspuheenvuoro): Arvoisa puhemies! Se on aika jännä juttu,
että olemme täällä kolmena vuonna käsitelleet näitä Sitran asioita tässä salissa ja olemme
myös kolmena vuonna tehneet tämän esityksen vaihtoehtobudjetissamme ja kertoneet täs-
tä meidän esityksemme sisällöstä, mutta siitä huolimatta ilmeisesti sitä ei olla haluttu lu-
kea, joko vaihtoehtobudjettia tai ainakaan siltä osin, miten se Sitraa koskee. Mutta, puhe-
mies, kuten todettu, ideana olisi juuri käyttää näitä yhteistyössä, niin että Sitra itsekin olisi
mukana näissä kehittämishankkeissa. Tämä on sitä tulevaisuuteen katsomista, arvoisat
edustajat siellä kokoomuksen suunnassa.

Mutta, puhemies, sen haluaisin nyt vielä kerran sanoa, että kun eduskunnassa nyt talous-
valiokunta käsittelee tätä kertomusta ja tulevia Sitraan liittyviä haasteita, niin toivoisin si-
tä, että nimenomaan [Puhemies koputtaa] myös tässä talossa voitaisiin miettiä juuri tätä,
mikä on se [Puhemies: Aika!] Sitran rooli tulevaisuudessa. Eli tässä on se terveinen, mikä
sinne valiokuntaan isosti lähtee.

Puhemies Paula Risikko: Puhujalistaan.
4



Pöytäkirjan asiakohta PTK 39/2018 vp
13.24 Markku Rossi kesk: Arvoisa puhemies! Eduskunnalla on ollut aina merkittävä
rooli Sitran pääomittamisessa ja kehittämisessä. Silloin Suomen 75-vuotisjuhlavuonna
muuan yrityksen, Nokian, osakkeet tulivat 100 miljoonan markan eduskunnan päätöksenä,
ja tämä on ollut hyvä linja.

Sitran merkitys tänä päivänä on kyllä ihan jotain muuta kuin että lähdetään sillä paik-
kaamaan normaalia budjettitaloutta. Tässä suhteessa kyllä se näkökulma, että käytettäisiin
varoja sitten vaikkapa tärkeiden homekoulujen korjaamiseen, ei ole oikea paikka. Sitran
pääomaa pitää käyttää nimenomaan teknologian, tieteen, tutkimustoiminnan, sen tyyppis-
ten hankkeiden edistämiseen, joilla viedään monella lailla yhteiskuntaa eteenpäin. Tässä
yhteydessä haluankin kyllä kiittää myös Sitraa hyvästä yhteistyöstä ihan konkreettisen
asian puitteissa. Esimerkiksi Kuopion kaupunki pyrkii koko ajan resurssiviisausohjelman-
sa kautta hiilineutraaliksi kaupungiksi. Meillä on tavoitteet 2030 ja 2050, joihinka on hy-
vin konkreettisesti kaikki yhteiskunnan lohkot katsottu, myös toimintasuunnitelmat, ketkä
tekevät, mitkä tahot tekevät ja niin edelleen. Sitran mukanaolo tämäntyyppisissä hankkeis-
sa edistää myös kuntien tasolla tapahtuvaa toimintaa, ja kysymys on meidän yhteisistä
asioista. Kaupunki on myös mukana kestävien edelläkävijäkuntien verkostossa, jossa on
kymmenen muutakin kaupunkia. Nämä ovat asioita myös, joilla hyvin konkreettisesti pys-
tytään vaikuttamaan siihen, miten tähän hiilineutraalisuuskysymykseen pystytään sitten
pääsemään — vain yhtenä esimerkkinä.

13.26 Olavi Ala-Nissilä kesk: Arvoisa rouva puhemies! Minä ilmoittaudun myöskin Sit-
ran ystäväksi. Olen ollut hallinnossakin pitkään, mutta en tällä hetkellä ole.

Todellakin, Sitra on tulevaisuusorganisaatio, on myöskin riskinotto-organisaatio monis-
sa Suomen tulevaisuuteen liittyvissä asioissa. Tässä suhteessa sen toiminta on poikkeuk-
sellisen tärkeätä. Sitralla on todellakin — kun eduskunta aikanaan antoi Nokian osakkeita,
niitä viisaasti osattiin käyttää — vahva tase, ja se on nyt taas vähän kasvanut, kun on hyvä
aika, mutta ei ole millään tavalla ylisuuri. Minusta kuitenkin Sitra voi tehdä alijäämäisiä tu-
loksia, niin kuin esimerkiksi puheenjohtaja, edustaja Vanhanen vähän viittasikin. Kun on
isoja hankkeita, kyllä voidaan sitä pääomaa välillä syödäkin. Siihenkin on mahdollisuuk-
sia.

Tämä keskustelu — minä luulen, että ehkä edustaja Viitanen on tyytyväinen, että ei ole
onnistunut se Sitran taseen puolittaminen, koska voitte joka vuosi käyttää sitä samaa kik-
kaa teidän vaihtoehtobudjetissanne. [Välihuutoja] Se on ehtymätön lähde kertatulona tei-
dän homekouluillenne. Minusta näin suuren puolueen kuin sosiaalidemokraattisen puolu-
een pitäisi olla linjakkaampi näissä kysymyksissä.

Tässä on, puhemies, jo tuotettu hieman vahinkoa nyt Sitralle tällä julkisella pelillä, ja
minusta se olisi aika nyt lopettaa.

13.27 Matti Vanhanen kesk: Arvoisa puhemies! Edustaja Harakka totesi sanatarkasti:
”Sitran tase on sivuseikka.” Tässä on ehkä väärinkäsitys. Tietysti useimmissa muissa yri-
tyksissähän, joita varmaan paremmin tunnetaan, edustaja Harakkakin, tase ennen muuta
vaikuttaa vakavaraisuuteen, jota tarvitaan silloin, kun investointeja tai käyttöpääomaa han-
kitaan ulkopuolelta lainana. Silloin taseella on merkitystä. Mutta Sitralle tase on ainoa tu-
lojen lähde. Sitran taseessa olevien pörssiosakkeiden vuosittaisista osingoista, sen omai-
suuden arvonnousujen myynneillä, muilla järjestelyillä hankitaan se noin 30 miljoonan
tuotto, joka käytetään vuosittain. Jos Sitran tase puolitetaan, nämä tuotot puolittuvat.
5



Pöytäkirjan asiakohta PTK 39/2018 vp
Harakka totesi, että ”olemme valmiita lisäämään resursseja”. Jos se tarkoittaa sitä, että
mennään sitten vuosittaisiin budjettisiirtoihin Sitralle, että annetaan budjetista avustusta
Sitralle, niin samalla se ehdollistaa sitä Sitran toimintaa, ja se Sitran itsenäisyys, mitä edus-
kunta aikanaan sitä perustaessaan tarkoitti, romuttuu silloin.

Minäkään en kannata sitä, että Sitran tasetta käytettäisiin koulujen korjaamiseen. Nyt
Sitran tase on käytössä tulevaisuuden systeemitason muutosten valmistelun edistämiseen
ketterällä tavalla, tulevaisuuteen katsovalla tavalla. Meillä on muu budjettirahoitus, joka
on sitten tarkoitettu tällaiseen tavanomaiseen toimintaan.

13.29 Ville Vähämäki ps: Puhemies! Minun mielestäni on hiukan epä-älyllistä puhua
pelkästään tästä taseesta, koska meidän täytyisi puhua laajemmin siitä, mikä on Suomen
yhteinen visio, miten se hyvinvointi oikein tulevaisuudessa luodaan, kun me näemme kui-
tenkin, että työ ja ansainta muuttuvat. Me haluamme Suomeen, totta kai, lisää koulutusta ja
uudelleenkoulutusta. Tavallaan tässä keskustelussa jää taakse kaikki se hyvä työ ja pohdin-
ta, mitä on tehty, ja nyt kun me olemme havainneet muun muassa tulevaisuusvaliokunnas-
sa tutkimuksessa Suomen sadasta uudesta mahdollisuudesta, että monet asiat kehittyvät
nopeasti teknologisesti ja se muuttaa meidän maailmaa ja Suomea ja yhteiskuntaa, niin täy-
tyisi ehkä keskittyä enemmän näihin asioihin. Minun mielestäni se visio on oikein hyvä,
että meidän ei tule katsoa vain menneeseen, vaan suunnata katse sinne suomalaisen yhteis-
kunnan kehittämiseen, ja sitä minä näkisin myöskin, että tässä on tehty.

13.30 Esko Kiviranta kesk: Arvoisa puhemies! Sitran perustehtävä on rakentaa tulevai-
suuden Suomea. Suomen talouden on uudistuttava ja vastattava ympäröivän maailman
haasteisiin. Vuonna 2017 Sitra toteutti erinomaisesti perustehtäväänsä. Se panosti hyvin-
vointidataan, kiertotalouteen, vaikuttavuuteen, tiedolla johtamiseen ja osaamiseen. Nämä
kaikki ovat tulevaisuuden trendejä ja auttavat Suomea saavuttamaan tulevaisuudessakin
mahdollisuuden pysyä maailmantalouden haasteissa mukana.

13.30 Pia Viitanen sd: Arvoisa puhemies! Ehkä sen verran vielä kertaan sitä historiaa,
miksi Sitralla on hyvin vahva tase. Se liittyy juuri näihin Nokian osakkeisiin, mitä tuossa
edustaja Ala-Nissilä kuvasikin. Sitten kun osattiin toimia sopivalla hetkellä, niin oikeas-
taan se tase muodostui huomattavasti vahvemmaksi kuin ehkä aiemmin oli ajateltukaan.
Juuri siksi olemme lähteneet siitä, että taseet töihin, aivan kuten oppositiojohtaja Sipilä sa-
noi viime kaudella, ja niinpä olemme toteuttaneet myös tätä ideologiaa nimenomaan sen
uuden luomisen hengessä.

Oli mielestäni ihan merkittävää se, että tässä esimerkiksi Ala-Nissilä totesi selkeästi,
että tase on vahva, ja sanoi myös puheenvuorossaan sitä, että joskus pääomaa voidaan
käyttää myös, jos tehdään vähän isompia juttuja. Tämähän on ajatuksellisesti aivan samaa
kuin meidän omassa esityksessämme on, eli taseet töihin, tästä on kyse.

Kaiken kaikkiaan, koska tämä on viimeinen puheenvuoro tässä itselläni, sanon vain, että
minusta monessa Sitra tekee erittäin hyvää, ansiokasta ja tulevaisuuteen katsovaa työtä, ja
se on ollut miellyttävää huomata.

Keskustelu päättyi.

Asia lähetettiin talousvaliokuntaan.
6


