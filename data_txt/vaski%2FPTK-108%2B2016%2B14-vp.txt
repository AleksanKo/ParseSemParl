















































DEM32AB.tmp.xml


Pöytäkirjan asiakohta PTK 108/2016 vp
Pöytäkirjan asiakohta 

PTK 108/2016 vp

Täysistunto

Torstai 27.10.2016 klo 16.00—20.13

14. Lakialoite laiksi tuloverolain 106 §:n muuttamisesta
Lakialoite LA 76/2016 vp Touko Aalto vihr ym.

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 14. asia. Puhemiesneuvosto ehdottaa, että asia lähetetään valtiovarainva-
liokuntaan.

Keskustelu

20.10 Jani Mäkelä ps: Arvoisa puhemies! Tämä esityshän ei sinänsä ole lähtökohtaisesti
huono, jos unohdetaan, että on keksitty sellainen asia kuin raha. Totta kai se olisi mukava
asia, että voitaisiin vähentää pienituloisten verotusta, en minä sitä kiistä, ja kun oppositio-
kin esittää verotuksen keventämistä verotuksen nostamisen sijaan, niin onhan se aina po-
sitiivinen asia. Mutta itse en kuitenkaan lähtisi ihan näin kevyin eväin jakamaan rahaa pois
kunnilta. Esityksestä ei ainakaan pikaisesti lukemalla ilmene, mikä on kustannusvaikutus,
paljonko tässä menetetään ja miten tämmöinen raha katetaan. Mistä rahat otetaan kunnan
palvelujen tuottamiseen, joita myöskin nämä kyseiset kevennetyn veron maksajat paljon
käyttävät? 

20.11 Touko Aalto vihr: Arvoisa puhemies! Jos minun pöntössä käyttämieni puheenvuo-
rojen seuraaminen on erityisen vaikeaa, niin voin erikseen lähettää tämän meidän vaihto-
ehtobudjettimme jokaiselle, joka on asiasta kiinnostunut, siitä voi tarkistaa myös nämä lu-
vut. Tässähän on kysymys nimenomaan siitä, mitä tänään aikaisemmin on puhuttu kiky-so-
pimuksen vaikutuksista ennen kaikkea julkisten alojen pienituloisiin työntekijöihin ja
myös muihin edunsaajiin ja eläkeläisiin. Kunnallisveron perusvähennys on yksi keskei-
simpiä, parhaimpia tapoja auttaa kaikkein pienituloisimpia ihmisiä, edunsaajia ja myös
eläkeläisiä. Koska tällä hetkellä meillä koko talouskasvun pohjavire tulee tavallisen ihmi-
sen kukkarosta, niin me tahdomme tukea nimenomaan työtulovähennyksen kautta ja kun-
nallisveron perusvähennyksen kautta sitä, että tavallisilla ihmisillä riittää ruokaan rahaa,
lääkkeisiin rahaa ja peruselämiseen rahaa.

Kun me kerroimme tuossa aikaisemmin — kuten edustaja Saviokin otti puheeksi nämä
veronkorotukset — että meillä on toki veronkorotuksia, niin meillä on myös menoleikka-
uksia täällä monessa kohtaa. Niillä on haettu pysyvien menojen ja tulojen välistä tasapai-
noa aivan samalla tapaa kuin hallitus. On pyritty miettimään, että jos me tahdomme leikata
paikasta A hieman rahaa, niin millä kohdennetaan se budjetin sisällä, kehysten sisällä paik-
kaan B. Pyrimme miettimään, mikä on kaikkein vähiten haitallinen tapa suojata ennen
kaikkea tutkimusta, koulutusta ja tiedettä. Joitain paikkoja pitää pystyä myös meidän mie-
 Tarkistettu
4.0



Pöytäkirjan asiakohta PTK 108/2016 vp
lestämme esittämään, koska rahaa ei tule tosiaankaan mistään automaatista eikä taivaasta
eikä puusta. 

Keskustelu päättyi.

Asia lähetettiin valtiovarainvaliokuntaan.
2


