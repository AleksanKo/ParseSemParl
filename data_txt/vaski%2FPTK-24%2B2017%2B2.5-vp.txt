















































DEM3B05.tmpSave.xml


Pöytäkirjan asiakohta PTK 24/2017 vp

 Tarkistettu
4.0

Pöytäkirjan asiakohta 

PTK 24/2017 vp

Täysistunto

Torstai 16.3.2017 klo 16.00—19.58

2.5. Suullinen kysymys poliitikkojen uhkailuun puuttumisesta (Veera Ruoho ps)
Suullinen kysymys SKT 31/2017 vp

Suullinen kyselytunti

Toinen varapuhemies Arto Satonen: Seuraava kysymys: edustaja Ruoho.

Keskustelu

16.54 Veera Ruoho ps: Arvoisa puhemies! Suomi täyttää tänä vuonna 100 vuotta, ensim-
mäisistä eduskuntavaaleista tuli kuluneeksi 110 vuotta tänään, ja huhtikuussa käydään
kunnallisvaalit — elämme suomalaisen demokratian juhlavuotta. 

Toimiva kansanvalta tarvitsee yhteiskunnallisesta vaikuttamisesta kiinnostuneita ihmi-
siä. Kovakin kritiikki kuuluu poliitikon työhön, mutta surullisen monille on tuttua myös
uhkailtavaksi tai herjattavaksi joutuminen. Kenenkään halu osallistua esimerkiksi kuntan-
sa päätöksentekoon ei saa horjua siksi, että hän pelkää joutuvansa laittoman uhkailun koh-
teeksi. Pyrkimys tukahduttaa laillista poliittista toimintaa uhkailemalla on tuomittavaa, ja
se uhkaa suomalaista demokratiaa. Mitä hallitus aikoo tehdä turvatakseen uhkailuvapaat
kunnallisvaalit ja puuttuakseen muutenkin poliitikkojen kokemaan uhkailuun? [Eduskun-
nasta: Hyvä kysymys!]

16.55 Sisäministeri Paula Risikko (vastauspuheenvuoro): Arvoisa herra puhemies! Erit-
täin hyvä kysymys. Vietämme tosiaan itsenäisyyden juhlavuotta ja voimme olla siitä ylpei-
tä. Meillä on nyt myös kunnallisvaalit, joten taas voimme iloita siitä, että meillä on demo-
kraattinen yhteiskunta, ja se pitää myös turvata. 

Tämä, minkä edustaja nosti esiin, koskettaa varmasti meitä monia, ja nimenomaan, se ei
ole hyvä asia. Uhkailu on aina tuomittavaa, samoin vihapuhe, koska vihapuheistakin on
hyvin lyhyt matka väkivaltaan. Kaikki ne ovat tuomittavia. Miten ne ratkaistaan? Varmasti
jokainen voi vaikuttaa siihen myöskin. Mutta ennen kaikkea, jos ajatellaan, mitä sisäminis-
teriösektori voi tehdä, niin meillähän on poliiseille annettu lisää resursseja juuri siihen,
minkä te täällä eduskunnassa päätitte, kun tehtiin budjettia: nettivalvontaan mutta myös-
kin vihapuheen kitkemiseen. Teemme ihan kaikkemme, että me pystyisimme tätä kitke-
mään, mutta tietysti on aina sellaisia asioita, jotka tapahtuvat siellä paikallistasolla ja joi-
hin ei poliisi välttämättä pysty puuttumaan.

Kysymyksen käsittely päättyi.


