















































DEM8E7B.tmp.xml


Pöytäkirjan asiakohta PTK 115/2017 vp
Pöytäkirjan asiakohta 

PTK 115/2017 vp

Täysistunto

Torstai 9.11.2017 klo 16.00—18.49

2.2. Suullinen kysymys päästötavoitteista ja autoilun kustannuksista (Jari Ronkainen ps)
Suullinen kysymys SKT 152/2017 vp

Suullinen kyselytunti

Toinen varapuhemies Arto Satonen: Menemme seuraavaan kysymykseen. Edustaja
Ronkainen.

Keskustelu

16.20 Jari Ronkainen ps: Arvoisa puhemies! Suomi on vastuuttomasti sitoutunut EU:n
tiukimpiin liikennepäästötavoitteisiin, ja se uhkaa näkyä autoilun huomattavana kallistu-
misena. Suomi on jo etukäteen luottanut siihen, että hyvin epärealistiset tavoitteet toteutu-
vat, kun EU pakottaa autotehtaat tekemään vähäpäästöisiä autoja. Julkisuudessa olleiden
tietojen mukaan näin ei ole kuitenkaan käymässä. Liikenne- ja viestintäministeri onkin jo
puhunut muista keinoista tavoitteiden saavuttamiseksi. Silloin ollaan taas kerran suomalai-
sen autoilijan, työssä käyvän ihmisen, kukkarolla. Me perussuomalaiset emme voi tätä hy-
väksyä. Kysynkin arvoisalta ministeriltä: miten te varmistatte, että pitkien etäisyyksien
Suomessa, jossa auto on monelle työntekijälle välttämätön, on jatkossakin varaa käydä
töissä?

16.21 Liikenne- ja viestintäministeri Anne Berner (vastauspuheenvuoro): Arvoisa pu-
hemies! Suomi on sitoutunut erittäin kunnianhimoisiin ilmastotavoitteisiin ja sitä myöten
myöskin sitoutunut siihen, että päästöjä vähennetään liikenteen osalta 50 prosentilla vuo-
desta 2005 vuoteen 2030 mennessä.

Näitä tavoitteita voidaan saavuttaa kolmella keskeisellä kokonaisuudella: sillä, että huo-
lehdimme liikennejärjestelmän energiatehokkuudesta, sillä, että huolehdimme ajoneuvo-
jen käyttövoimasta elikkä ajoneuvojen energiatehokkuudesta, ja sillä, että edistämme vaih-
toehtoisten polttoaineiden käyttöä. Näistä yksi kokonaisuus on ajoneuvojen energiatehok-
kuus, jolla saavutetaan kuitenkin vain osa tästä tavoitteesta. Me olemme huolehtineet siitä
ja sitoutuneet siihen, että myös autoilussa jatkossakin on hyvät mahdollisuudet edetä Suo-
messa ja että tuemme niitä ratkaisuja muun muassa romutuspalkkiolla ja myöskin sähkö-
autojen hankintatuella, [Puhemies koputtaa] että saamme autokantaamme uudistettua ja
autoilua tuettua.

Toinen varapuhemies Arto Satonen: Ja nyt on mahdollisuus tehdä lisäkysymyksiä tähän
aihealueeseen.
 Tarkistettu
4.1



Pöytäkirjan asiakohta PTK 115/2017 vp
16.23 Jari Ronkainen ps (vastauspuheenvuoro): Arvoisa puhemies! Suomen huolimaton
neuvottelutaktiikka kansainvälisissä sopimuksissa ja vihreä, verotukseen perustuva ympä-
ristövaikuttaminen tulevat suomalaisille kalliiksi. Te, arvoisa hallitus, luulette, että suoma-
laiset alkavat ostaa hybridejä ynnä muita sähkövempaimia. Voin kertoa, että monellakaan
ei ole varaa uuteen autoon, vaikka mitä tehtäisiin. Ministereiden tuloluokassa nyt vain ol-
laan täysin irti tästä todellisuudesta. Teidän epärealistiset tavoitteenne liikenteen osalta uh-
kaavat jo koko teollisuutta ja sitä kautta suomalaisia työpaikkoja ja koko kansantaloutta.
Kertokaa nyt, arvoisa ministeri, selvin sanoin, miten aiotte varmistaa, että koko Suomessa
on jatkossakin mahdollisuus elää, asua, tehdä töitä ja yrittää.

16.24 Asunto-, energia- ja ympäristöministeri Kimmo Tiilikainen (vastauspuheen-
vuoro): Arvoisa puhemies! Liikenteen päästöjen alentamiseen, kuten ministeri Berner to-
tesi, on monta tietä, ja tehokkain ja nopein tapa alentaa liikenteen päästöjä on sekoitevel-
voite, jossa kaikkien ajoneuvojen, niin vanhempien kuin uudempienkin polttomoottori-
käyttöisten ajoneuvojen, tankkiin tankatessa pistetään fossiilisen dieselin tai bensan se-
kaan uusiutuvaa komponenttia, ja se ei ole kukkarosta kiinni. Joka ainoa meistä tankilla
käydessä saa silloin osan sitä uusiutuvaa ja osallistuu tähän liikenteen päästöjen alentami-
seen.

Aivan oma lukunsa on sitten se, että liikenne tulee tulevaisuudessa sähköistymään. Sitä
halutaan vauhdittaa tällä Bernerin mainitsemalla hankintatuella, mutta sielläkin se läpi-
murto tapahtuu vasta sitten, kun sähköautot ovat kuluttajalle yhtä edullisia hankkia kuin
perinteiset polttomoottorikäyttöiset autot. [Eduskunnasta: Missä kaasuautot?]

16.25 Sari Essayah kd (vastauspuheenvuoro): Arvoisa puhemies! Hallituksen ilmasto- ja
energiastrategiassa on mainittu, että päämääränä tulisi olla 50 000 kaasuautoa, ja tällä het-
kellähän Suomessa on ainoastaan muutamia tuhansia kaasuautoja liikenteessä. Tämä osal-
taan johtuu siitä, että meillä ei ole tarpeeksi tankkauspisteitä ja toisaalta että mielestäni hal-
litus ei ole tehnyt tarpeeksi sen eteen, että kaasuautojen hankinta tulisi kuluttajalle houkut-
televammaksi. Nyt tässä hallituksen esityksessä on tämä konversiotuki, mutta olisiko mah-
dollista, että aivan vastaavalla tavalla kuin tällä hetkellä hankintatukea annetaan sähköau-
toille annettaisiin myöskin kaasuautoille? Biokaasu, joka on puoliksi sekoitteina tässä
kaasuseoksessa, on ilmastoystävällistä, ja siinä mielessä, jos ajatellaan vaikka maaseudun
elinkeinoja, olisi äärimmäisen tärkeää, että siellä voitaisiin näitä tankkauspisteitä ottaa
käyttöön ja sitä kautta elvyttää maaseudun elinvoimaa ja toisaalta saada sitten näitä
kaasuautoja liikenteeseen. Muutoin meillä on muna—kana-ongelma: ei ole tankkauspistei-
tä, kun ei ole autoja, ja ei ole autoja, [Puhemies koputtaa] kun ei ole tankkauspisteitä.

16.26 Liikenne- ja viestintäministeri Anne Berner (vastauspuheenvuoro): Arvoisa pu-
hemies! Edustaja Essayah on aivan oikeassa siinä, että meillä on monta keinoa, joilla me
pystymme tukemaan ajoneuvojen käyttövoiman energiatehokkuutta, joista yksi on myös-
kin kaasuauto ja siihen liittyvä tavoite, 50 000 autoa vuoteen 2030 mennessä.

Tässä kohtaa parlamentaarisen työryhmän yhtenä lopputuloksena oli se, että tuetaan nyt
sähköautojen hankintaa, koska siinä hankintahinta on edelleen valtavan korkea suhteessa
muihin alemmilla päästöominaisuuksilla varustettuihin ajoneuvoihin. Kaasuauto on hinta-
tasoltaan hyvin lähellä muita energiatehokkaita diesel- ja bensiiniautoja, ja tästä syystä nii-
tä ei nyt hankintatuessa lähdetä tukemaan.
2



Pöytäkirjan asiakohta PTK 115/2017 vp
Tämän lisäksi parlamentaarisessa työryhmässä on myöskin sovittu siitä, että edistämme
sekä jakelutukea että latauspisteiden rakentamista. Näidenkin osalta työ on etenemässä, ja
tämä valmistelu toteutetaan TEMin toimesta.

16.27 Ari Jalonen sin (vastauspuheenvuoro): Arvoisa puhemies! Liikennepolitiikassa-
han on tapahtumassa todella paljon, ja on erittäin hyvä, että Suomi on etunenässä kulke-
massa kohti tulevaisuutta.

Otetaanpa vaikka sähköautot esimerkiksi: jos kotitalouksissa asetetaan katolle sähköpa-
neeli, auton akku toimii varavirtana koko kyseisen talouden sähköjärjestelmään ja tuottaa
näin ollen hyötyjä myös sitä kautta yhteiskunnalle laajamittaisesti säätövoiman kautta
ynnä muuta. Vastaavasti kaasupuolella biokaasutuotanto tuottaa paljon hyvää, kuten esi-
merkiksi maatalouden lannoitteen kautta. Ja nämä päästöt ylipäätänsä pienenevät hyvinkin
paljon, kun uusi vähäpäästöisempi kalusto tulee käyttöön. Lisäksi tämä joukkoliikenteen
tehostaminen on iso asia. [Puhemies koputtaa]

Tässä tapahtuu siis paljon, mutta komissio on tuonut ne päästörajansa nyt julki, ilman
niitä tarkkoja rajoja. Miltä tämä näyttää [Puhemies koputtaa] nyt Suomen kannalta?

Toinen varapuhemies Arto Satonen:  Pidämme kiinni tästä minuutin vastausajasta.

16.28 Liikenne- ja viestintäministeri Anne Berner (vastauspuheenvuoro): Arvoisa pu-
hemies! Komissio on todellakin eilen vasta oikeastaan tiedottanut tulevasta päätöksestään,
ei vielä asetusta antanut julki. Näyttää siltä, että komission asetus tulee asettumaan niin,
että vuoden 2030 osalta saadaan Suomen kannalta hyvät päästörajat ajoneuvojen osalta, ja
etenkin hyvä on se, että saadaan myöskin välitavoite vuodelle 2025. Tämä tukee sitä, että
autoteollisuus lähtee hakemaan kunnianhimoisia päästörajoja, ja sitä kautta myöskin mah-
dollistaa sitä, että saamme parempaa tarjontaa markkinoille. Tämä on yksi tärkeä osa sitä
tavoitetyötä, jota EU:ssa olemme yhdessä ministeri Tiilikaisen kanssa tehneet.

16.29 Ville Skinnari sd (vastauspuheenvuoro): Arvoisa puhemies! Näin talousvaliokun-
nan jäsenenä tietysti aluksi täytyy vähän ihmetellä perussuomalaisten tämänhetkistä kan-
taa, koska vielä viime keväänä, viime kesänä olitte tukemassa hallituksen energia- ja ilmas-
tostrategiaa.

Autoteollisuus niin kansainvälisesti kuin täällä meillä Euroopassakin panostaa jatkuvas-
ti enemmän sähköautoihin ja teknologian muutos on todella nopeaa. Tämä tarkoittaa myös
sitä, että hinnat tulevat putoamaan.

Meillä Suomessa on paljon autoteknologian osaamista. Itse uskon, että meille syntyy
paljon työpaikkoja, tutkimus- ja kehitysosaamista, ehkä kokonainen sähköautoklusteri, jol-
laista me emme vielä osaakaan nähdä. Olisinkin kysynyt ministeriltä: kuinka hallitus ai-
koo edesauttaa sitä, että Suomi on teknologiassa myös sähköautoilun ykkösmaa jatkossa?

16.30 Liikenne- ja viestintäministeri Anne Berner (vastauspuheenvuoro): Arvoisa pu-
hemies! Kiitoksia edustaja Skinnarille tästä kysymyksestä.

Suomella todellakin on erinomaista osaamista silloin kun puhutaan sähköistyvän liiken-
teen teknologiasta ja siihen liittyvästä osaamisesta. Sitä on kertynyt meillä VTT:ssä.
VTT:stä on syntynyt spin-offeja, esimerkiksi Linkker, joka tuottaa sähköbusseja, joista
päästään tekemään kokeiluja, esimerkkejä, ympäri maailmaa. Hienoa olisi myöskin, jos
3



Pöytäkirjan asiakohta PTK 115/2017 vp
meillä kaupungit osallistuisivat tähän kokeiluun ja mahdollistamiseen luomalla etenkin
kaupunkiliikenteeseen sähköistä liikennettä joukkoliikenteen puolelle. Samanaikaisesti
meidän latausinfraosaamisemme on erinomaisella tasolla, ja tämäkin näkyy erittäin hyvin
muissa Pohjoismaissa.

Toivottavasti meillä saadaan sähköliikennettä, sähköistä liikennettä, edistettyä niin, että
tätä osaamista saadaan myöskin kotimaassa entistä parempaan käyttöön. Teemme kaik-
kemme sen puolesta, että Suomen tavoite sähköisen liikenteen puolesta onnistuu, ja teem-
me niitä toimenpiteitä useammalla rintamalla.

16.31 Olli-Poika Parviainen vihr (vastauspuheenvuoro): Herra puhemies! Minun mie-
lestäni ja vihreiden mielestä ilmastonmuutos ei odota. Oikeastaan se ei ole mielipidekysy-
mys, se on fakta. Näin ollen Euroopan unionin asettamat uudet päästötavoitteet esimerkik-
si autoliikenteelle ovat välttämättömiä ja Suomen kannattaa ennemmin olla tässä voitta-
jien joukossa ja satsata uusiin teknologioihin, kuten edustaja Skinnarikin puhui.

Me vihreät esitämme, sen lisäksi, että me tuemme näitä hallituksen hyviä esityksiä,
myös määräaikaista viiden vuoden auto- ja ajoneuvoveron vapautusta uusille sähköautoil-
le, jotta saamme markkinaa vauhditettua entisestään. Olemme kuitenkin sitä mieltä, että
nämä parlamentaarisen liikennetyöryhmän esitykset ovat mitä parhaimpia.

Yksi osa tätä pakettia on vanhojen autojen romutuspalkkio, jossa on puhuttu jonkun ver-
ran. Sillä voidaan ohjata vanhan autokannan muuttumista tai vaihtamista uudempaan. Ky-
syisin ministeri Berneriltä: miten suhtaudutte ajatukseen, että jatkossa romutuspalkkion
voisi maksaa myös joukkoliikennesetelinä?

16.32 Liikenne- ja viestintäministeri Anne Berner (vastauspuheenvuoro): Arvoisa pu-
hemies! Nyt olemme sopineet romutuspalkkion osalta yhdestä kokonaisuudesta vuodelle
2018. Lähtökohtaisesti suhtaudun avoimesti sellaisiin ratkaisuihin, jotka edistävät meidän
ilmastotavoitteitamme liikenteen osalta. Haluan myöskin kiittää siitä hyvästä yhteistyöstä,
jota parlamentaarisessa työryhmässä olemme saaneet tehdä. Senkin osalta vielä tämän par-
lamentaarisenkin työn aikana tulemme palaamaan vielä muihin keinoihin, muun muassa
myöskin verotuksen kysymyksiin, siltä osin kuin ne ilmasto-ohjaukseen vaikuttavat. —
Kiitos.

Kysymyksen käsittely päättyi.
4


