















































DEM1966.tmpSave.xml


Pöytäkirjan asiakohta PTK 28/2017 vp
Pöytäkirjan asiakohta 

PTK 28/2017 vp

Täysistunto

Torstai 23.3.2017 klo 15.59—18.27

5. Lakialoite laiksi vanhusasiavaltuutetusta
Lakialoite LA 10/2017 vp Merja Mäkisalo-Ropponen sd ym.

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 5. asia. Puhemiesneuvosto ehdottaa, että asia lähetetään sosiaali- ja ter-
veysvaliokuntaan.

Keskustelu

18.08 Merja Mäkisalo-Ropponen sd (esittelypuheenvuoro): Arvoisa puhemies! Viime
viikkojen aikana liian moni ikäihminen on tullut kertomaan, etteivät rahat riitä ruokaan ja
lääkkeisiin. Liian moni omainen on tullut kertomaan, ettei läheinen ikäihminen saa riittä-
viä palveluita, hoivaa ja huolenpitoa. Liian moni vanhusten kotihoidon työntekijä on tullut
kertomaan, että työtä on liikaa, jotta pystyisi antamaan riittävästi aikaa ikäihmisille. Olen
kuullut liikaa tarinoita, joiden viesti on se, että näin ei voi jatkua. Ikäihmisten aseman tur-
vaamiseksi on tehtävä jotakin. Yhteiskunta ei voi vain toimettomana katsoa sivusta. Kuu-
lemme jatkuvasti näitä erilaisia tarinoita, jotka herättävät keskustelua ikäihmisten asemas-
ta yhteiskunnassamme. Paljon apua tarvitsevien ikäihmisten mahdollisuudet vaikuttaa jopa
omiin asioihinsa ovat usein rajalliset. Nopeasti muuttuvassa yhteiskunnassa tarvitaan riip-
pumatonta tahoa, joka edistää ikäihmisten parempaa elämää ja oikeuksien toteutumista.
Ikääntyvässä Suomessa myös muistisairaiden määrä kasvaa, ja heidän oikeuksiensa toteu-
tumisen valvontaan on syytä panostaa nykyistä enemmän.

Useissa selvityksissä ja tutkimuksissa on tullut esiin myös ikäihmisiin kohdistuvaa epä-
asiallista kohtelua, jopa kaltoinkohtelua. Asian ovat nostaneet esille niin sosiaali- ja terve-
ysalaa valvova Valvira kuin ammattiliitotkin. Ikäihmisten äänen tulisi kuulua nykyistä
enemmän myös yhteiskunnallisessa keskustelussa, esimerkiksi erilaisia palveluja suunni-
tellessa. Tällä hetkellä moni ikäihminen kokee, ettei heidän elämänkokemustaan, tietojaan
ja osaamistaan hyödynnetä yhteiskunnassa.

Ehdotan tässä lakialoitteessa säädettäväksi lakia vanhusasiavaltuutetusta ikäihmisen
aseman ja oikeuksien vahvistamiseksi suomalaisessa yhteiskunnassa. Vanhusasiavaltuu-
tettu toimisi yhteistyössä muiden viranomaisten, asiantuntijoiden ja muiden vanhusten ase-
maa ja oikeuksia edistävien toimijoiden, kuten järjestöjen, kanssa. Vanhusasiavaltuutettu
tekisi esimerkiksi vanhusten asemaa ja yhteiskunnassa esiintyviä epäkohtia koskevia aloit-
teita. Muina vaikuttamiskeinoina valtuutettu käyttäisi suosituksia, ohjeita ja neuvoja. Van-
husasiavaltuutetun toimea voi verrata jo olemassa olevaan lapsiasiainvaltuutetun toimeen,
josta meillä on erinomaisia kokemuksia.
 Tarkistettu
4.0



Pöytäkirjan asiakohta PTK 28/2017 vp
Vanhusasiavaltuutettu olisi toimissaan riippumaton, ja hänellä olisi käytettävissään
asiantuntijoita eri hallinnonaloilla. Valtuutetulla olisi oma toimisto. Vanhusasiavaltuutettu
ja vanhusasiavaltuutetun toimisto toimisivat sosiaali- ja terveysministeriön yhteydessä.
Vanhusasiavaltuutetun lisäksi toimistossa olisi tarpeellinen määrä esittelijöinä toimivia
virkamiehiä ja muuta henkilökuntaa, jotta vanhusasiavaltuutettu pystyisi toimimaan aktii-
visesti vanhusten parhaaksi. Valtuutetun tueksi perustettaisiin laaja-alainen, monenlaista
asiantuntemusta edustava neuvottelukunta, jossa myös kansalaisjärjestöillä olisi vahva
edustus.

Arvoisa puhemies! Lakialoitteen on allekirjoittanut myös 25 muuta kansanedustajaa, ja
kiitän heitä lämpimästi tuesta ikäihmisten hyväksi. Toivon laajaa tukea lakialoitteelleni
vanhusasiavaltuutetusta myös hallituspuolueiden kansanedustajilta. Viime vaalikaudella
Anu Vehviläinen ja 27 muuta keskustalaista kansanedustajaa esittivät lakialoitteessaan
Suomeen vanhusasiavaltuutetun toimen perustamista, joten ainakin keskustassa asia on
koettu hyvinkin tärkeäksi. Kyse on ihmisarvon kunnioittamisesta sekä oikeudesta hyvään
elämään ja osallisuuteen kaikenikäisenä ja kaikenkuntoisena.

18.12 Maria Guzenina sd: Arvoisa puhemies! Muistan hyvin tuon viime kauden ja silloi-
sen kansanedustaja Vehviläisen aloitteen tästä vanhusasiamiehestä. Viime kaudella tapah-
tui todella paljon vanhusten palveluiden osalta, ja vuoden 2013 heinäkuu oli toivoa ja iloa
täynnä. Suomessa astui silloin voimaan kauan kaivattu vanhuspalvelulaki. Viime hallitus-
kaudella kaikki eduskuntapuolueet olivat tämän historiallisen lain takana, mutta nyt on
ehkä paikallaan kysyä, onko enää niin.

Tällä hallituskaudella vanhuksia ja heidän omaisiaan on peloteltu hoitajamitoituksen
heikennyksellä. Kotihoidossa sinnittelee yhä huonokuntoisempia vanhuksia, joiden luona
hoitajat ehtivät vain pyörähtämään, eikä laitospaikkoja ole tarpeeksi niille, jotka ihan ai-
dosti niitä laitospaikkoja tarvitsevat, pitkälle dementoituneille ikäihmisille. Olin eilen yh-
teydessä Suomen lähi- ja perushoitajaliittoon, ja saamani tiedon mukaan tilanne vanhus-
palveluissa on muuttunut todella pahaksi: "Kotihoito on kaaoksessa ja työmäärä palvelu-
taloissa sietämätön." Samaa viestiä tulee myös vanhusten omaisilta, epätoivo on aivan val-
tavaa.

Sote-uudistuksen yhteydessä on puhuttu paljon palvelulupauksesta, joka kuulostaa hie-
nolta. Mitä palvelulupaus oikein tarkoittaa, sitä kukaan ei hallituksessa ole avannut. Se tie-
detään, että säästöjä pitäisi saada 3 miljardin edestä, ja sekin tiedetään, että sote-uudistuk-
sessa tietojärjestelmien ajanmukaistaminen tulee maksamaan noin 2 miljardia. Kovin on
vaikea tämä rahayhtälö. Tästä palvelulupauksesta on liikkeellä sellainen arvio, että kysees-
sä on käytännössä heikennys, joka tulee entisestään vähentämään palveluja niiltä, jotka nii-
tä kaikkein eniten tarvitsevat, kuten meidän ikääntyneiltä ihmisiltä. Eli palvelulupaus on-
kin ruma sana käärittynä kauniiseen paperiin.

Arvoisa puhemies! Hallitus on siirtänyt puolivälitarkastelun tapahtuvaksi kuntavaalien
jälkeen. Tämähän on se paikka, jossa hallitus arvioi esimerkiksi lisäsäästöjen tarpeen. So-
siaalihuoltolain mukaan vanhuksen palvelutarve pitää arvioida seitsemän päivän kuluessa
siitä, kun ilmoitus avun tarpeesta on tehty, ja kiireettömätkin palvelut on toteutettava kol-
men kuukauden sisällä palvelupäätöksen tekemisestä. Kun edes tämä ei tällä hetkellä to-
teudu kaikkialla, lisäleikkaukset olisivat varsinainen naula arkkuun monelle ikääntyneelle
ihmiselle.
2



Pöytäkirjan asiakohta PTK 28/2017 vp
Kun yhteiskuntaa pitää aina arvioida sen mukaan, miten se pitää huolta kaikkein hei-
koimmistaan, ei arvio ole tällä hetkellä kovin mairitteleva. Viime hallituskaudella olin erit-
täin avoin ajatukselle vanhusasiamiehestä ja totesin tämän silloin ministerinä ollessani
kansanedustaja Vehviläiselle. Nyt olen kallistunut pitämään vanhusasiamiehen viran pe-
rustamista peräti tärkeänä ja välttämättömänä. Sote-uudistuksen ja hallituksen ajamien
vanhuspalveluiden heikennysten takia iäkkäät tarvitsevat asiamiehen, joka seuraa lainsää-
däntöä keskitetysti ja nostaa epäkohtia esille, toimii ikääntyneiden ihmisten äänitorvena.
Hallitus kun ei opposition esittämiin huoliin ole ilmaissut halukkuuttaan puuttua, niin ehkä
sitten tämmöinen virkataustainen ihminen saisi herätettyä siihen, mitä täällä Suomessa täl-
lä hetkellä tapahtuu. Se ei ole inhimillistä, eikä se ole hyvinvointivaltion periaatteiden mu-
kaista. 

18.15 Maria Tolppanen sd: Arvoisa puhemies! On hälyttävää, että Suomi-nimisessä
pohjoismaisessa sivistysvaltiossa ja hyvinvointivaltiossa täytyy edes esittää vanhusasi-
avaltuutettua. Tällaisten asioitten pitäisi olla itsestäänselviä ilman asiamiestä, ilman val-
tuutettua, mutta koska näin ei ole, on ensiarvoisen tärkeää, että vanhusasiavaltuutettu saa-
daan. Ja hänellä pitäisi olla paitsi ne valtuudet, mistä edustaja Mäkisalo-Ropponen aikai-
semmin sanoi, myöskin valtuudet keskustella maan hallituksen kanssa sellaisesta lainsää-
dännöstä, joka koskee ikääntynyttä väestöä ja vanhusväestöä. Silloin se ehkä saattaisi hel-
pottaa jopa hallituksen työskentelyä, koska tarpeeksi ajoissa olisivat tulleet esille esimer-
kiksi nämä asumistukiasiat, mitä oli nytten esillä, lääkekorvaukset ja pieneläkkeet, jotka
ovat niin pieniä, että niillä ei elä. Silloin ei tarvitsisi panna panoksia sellaiseen työhön eikä
keksiä pyörää uudestaan niissä kohdissa, missä pyörä on jo keksitty ja missä nämä puutteet
tiedetään ja tiedostetaan. Se olisi erittäin hyvä asia.

Tällä hetkellä henkilökunnan puute esimerkiksi kotipalvelussa on huutava, ja kukaan ei
siihen tunnu puuttuvan. Poikani oli töissä catering-firmassa, jossa vietiin vanhuksille ruo-
kaa. Hän sanoi, että yhdessä paikassa istui mies oven vieressä, ja kun hän avasi sen oven
avaimellaan, niin se mies sanoi, että anna tänne se ruoka, otti sen ruoan ja sen jälkeen sa-
noi, että luitko, mitä Pohjalaisessa oli tänään siitä ja siitä asiasta. Hän halusi käyttää sen
kolmeminuuttisen siihen, että hän saa puhua elävän ihmisen kanssa. Hän oli sitä mieltä,
että hän pystyy kantamaan itse ruokansa keittiöön, niin kuin pystyikin — pystyi rollaatto-
rin kanssa viemään sen sinne, ei siinä ollut sen kummempaa — mutta täytyyhän siellä olla
inhimillisyyttä.

Toinen asia, mikä on erittäin hälyttävä tällä hetkellä: Kun ollaan laitoshoidossa, niin on
paikkoja, joissa on määritelty vanhukselle kolme vaippaa vuorokauden ajaksi. Vaikka
omaiset veisivät sinne vaippapaketteja kaksin kappalein per päivä, niin niitä ei käytetä,
koska ei ole aikaa siihen, mitoitettu työaika ei riitä siihen. Se tarkoittaa silloin sitä, että van-
hus on niissä kolmessa vaipassa — aina sen vähän yli 7 tuntia yhdessä vaipassa — per vuo-
rokausi. Se on kohtuutonta.

Tällaisessa Suomessa ei kukaan halua tulla vanhaksi, en ainakaan minä. Minä en halua
vanhentua tuollaiseen elämään. Se ei ole ihmisarvoista elämää. Se on elämää, jossa jo koe-
tellaan ihmisoikeuksien rajoja. Kyllä meillä täytyy olla sen verran suurta sydäntä ja meillä
täytyy olla sen verran hyvää tahtoa, että me autamme äitejämme, isiämme, naapurin mum-
maa, naapurin paappaa siinä vaiheessa, kun he tulevat siihen vaiheeseen, etteivät enää itse
kykene, eivät jaksa tai — sitten, jos ollaan ihan siellä loppuvaiheessa — eivät todellakaan
pysty olemaan muuta kuin sängyssä, ja toisen täytyy silloin huolehtia. Hälyttävää on myös
3



Pöytäkirjan asiakohta PTK 28/2017 vp
se, että olemme lukeneet uutisia, joiden mukaan vanhuksia on pidetty jopa kellarissa, sän-
gyssä toki ja peitto päällä. Kun ei ole omaisia, jotka käyvät katsomassa tilanteen välillä,
niin sitten otetaan vanhus ikään kuin esineenä — esineellistetään — ja tehdään sen mu-
kaan töitä. Se ei ole oikein.

Meidän on pystyttävä pitämään huolta, ja siinä vanhusasiavaltuutettu pystyisi autta-
maan erittäin paljon, niin että hän kiinnittäisi huomiota jo siihen vaiheeseen, kun eläkeikä
tulee, siihen että vanhuksilla on hyvä eläkeaika — se aika, kun saadaan olla vapaalla — että
on erilaisia toimintoja, on aktiviteetteja, mitä voidaan tehdä kunnassa ja jotka eivät välttä-
mättä ole edes kalliita, ja että sen lisäksi, kun tulee se vaihe, että mennään sille viimeiselle
levolle ja ollaan aika lähellä viimeistä matkaa, jolloin sanotaan illalla kädet ristissä "Levol-
le lasken, Luojani", se voitaisiin sanoa arvokkaasti ja se loppu olisi arvokas. Siihen me tar-
vitsemme vanhusasiavaltuutettua.

18.20 Merja Mäkisalo-Ropponen sd: Arvoisa puhemies! Meillä on kaksi erityistä eettis-
tä ja inhimillistä huolenaihetta tällä hetkellä ikäihmisten hoidossa ja kohtelussa — siis ai-
nakin kaksi.

Ensinnäkin tämä kotihoidon tilanne, mihin edustaja Tolppanenkin viittasi, on monessa
kunnassa tällä hetkellä katastrofaalinen. Iltavuorossa työntekijällä voi olla 30 käyntipaik-
kaa. Aamuvuorossa voi täysin autettavan asiakkaan luona työntekijä käydä ensimmäisen
kerran 11:n aikaan aamulla, kun edellisenä iltana työntekijä on käynyt noin kello 19. Näin
ollen tämä täysin autettava ihminen on kello 19:stä kello 11:een seuraavana aamuna ihan
yksikseen ilman ruokaa, ilman vessassakäyntiä ynnä muuta tämmöistä. Tämä on todella
epäinhimillistä elämää ikääntyneelle ihmiselle. Mutta sitten kotihoidossa on myös työnte-
kijöiden kannalta epäinhimillistä työelämää, sillä työntekijät kertovat syövänsä eväät rap-
pukäytävässä tai autolla ajaessaan paikasta toiseen. Ei ole mahdollisuutta pitää minkään-
laisia ruokataukoja, ei edes vessataukoja kunnolla.

Sitten se toinen huolenaihe on ikäihmisten kaltoinkohtelu. Nyt kahden vuoden sisällä on
ilmestynyt useampikin tutkimus, jopa väitöskirjatutkimus, joissa todetaan, että kaltoinkoh-
telu on tänä päivänä todellinen ongelma, ja myös Valvira on kiinnittänyt tähän samaan
asiaan huomiota. Kaltoinkohtelua on fyysistä, psyykkistä, sosiaalista ja kemiallista. Esi-
merkiksi rauhoittavien lääkkeiden turha käyttö on muistisairaiden hoidossa edelleenkin
erittäin yleistä, ja sellainen kemiallinen rauhoittaminen on aina hoitovirhe, voidaan sanoa.
Syitä tähän epäasialliseen käyttäytymiseen tai kaltoinkohteluun on monia, mikään yksittäi-
nen tekijä ei selitä tätä asiaa. Taustalla on resurssien niukkuus, osaamisen puutteet, johta-
misen ongelmat ja niin edelleen.

Mutta, arvoisa puhemies, [Puhemies koputtaa] näistä asioista ei saa vaieta. — Tulenko
sinne, arvoisa puhemies?

Ensimmäinen varapuhemies Mauri Pekkarinen:  Edustaja voisi, jos vielä jatkuu pitem-
pään, tulla tänne korokkeelle.

No ei jatkuisi enää kovin pitkään.

Ensimmäinen varapuhemies Mauri Pekkarinen:  Voitte jatkaa siitä paikan päältä.
4



Pöytäkirjan asiakohta PTK 28/2017 vp
Kiitos, arvoisa puhemies. — Siis näistä asioista ei saa vaieta, ja vanhusasiavaltuutetun
yksi tärkeä tehtävä olisi ylläpitää tätä arvokeskustelua. Toinen tehtävä olisi tuoda esille hy-
viä käytäntöjä, mitä myöskin on täällä meillä Suomenmaassa vaikka kuinka paljon. Mutta
hänen tehtävänsä olisi erityisesti ikäihmisten oman äänen kuuluviin saaminen.

18.23 Maria Guzenina sd: Arvoisa puhemies! Meillä demareilla on sellainen tapa, että
jos me oppositiossa jotain vaadimme, niin sitten kun pääsemme hallitusvastuuseen, me py-
rimme aina toteuttamaan ne meidän vaatimuksemme, kun se valta on meidän käsissämme.
Tässä kannustaisin nyt kovasti niitä kaikkia keskustalaisia kansanedustajia, jotka edelleen
täällä eduskunnassa istuvat kansan luottamuksen saaneina, että he veisivät nyt myöskin sit-
ten omassa puolueessaan ja hallituksessa eteenpäin tätä vanhusasiamiehen viran perusta-
mista. Tämä viran perustaminen ei tietenkään poista kaikkia niitä ongelmia, joita vanhus-
ten palveluissa on, mutta se auttaa sitten siinä, että vanhuksille saadaan ääni, jota toivotta-
vasti auktoriteettina kuunnellaan.

Vetoaisinkin hallitukseen, että kun tässä on tämän hallituskauden aikana näitä säästöjä
pyritty hakemaan myöskin sieltä vanhuspalveluiden puolelta, niin hallitus ymmärtäisi, että
tämä on täysin väärä paikka säästää, ja peruisi nämä jo päätetyt säästöt ja mahdolliset muut,
joita on siellä mietinnässä, koska meidän ikäihmisemme ansaitsevat hyvän, turvallisen eh-
toopuolen elämän ja etenkin silloin, kun eivät enää omat voimat riitä, on yhteiskunnan vel-
vollisuus olla tukena ja apuna. Tämä on sosiaalidemokraattista ajattelua, tämä on myöskin
alkiolaista ajattelua, niin että siinä mielessä meillä varmasti tässä on paljon yhteistä työsar-
kaa, ja uskon, että yhteistyössä me pystyisimme tämän asian hoitamaan kuntoon.

18.25 Maria Tolppanen sd: Arvoisa puhemies! Viime vuosina on puhuttu paljon siitä,
että vanhukset kotiin. Sitä on yritetty kovasti tehdä, mutta se ei ole kyllä sitä oikeaa ajatte-
lua. Nimittäin siinä vaiheessa, kun vanhus on jo vuodeosastolla, ei häntä voida kotiuttaa,
vaikka se säästäisi miten paljon. Tässä on tietysti kyse kunnan päätöksistä, mutta olisi erit-
täin hyvä, että päästäisiin yhdessä sellaiseen, että kun ihminen ikääntyy ja on kotona, niin
se elämä siellä kotona olisi hyvää. Jotta hän pystyisi elämään kotona mahdollisimman pit-
kään, olisi erittäin hyvä asia — nyt kun puhutaan sote-uudistuksesta, puhutaan vouchereis-
ta — että tulisi voucherit myöskin siihen — jokaisessa kunnassa näin ei nyt ole — että van-
hus saa sen ensimmäisen avun sinne kotiin, ja se on siivousapu. Se on sitä, mitä hän ei jak-
sa tehdä. Sitten tulevat kaupassakäymiset, sitten tulevat lääkärissäkäymiset, sitten tulevat
lääkkeitten dosettiinlaittamiset ja muut tämmöiset asiat, mutta mennään pikkuhiljaa eteen-
päin. 

Se, mihin nyt uudessa uudistuksessa pitäisi kiinnittää vanhusten osalta erittäin paljon
huomiota, on se, että meillä olisi vanhusten palveluasuntoja, sellaisia palveluasuntoja, jot-
ka ovat kodinomaisia, joissa voi olla kuitenkin vähän praatiseuraa, jos jaksaa olla pystyssä,
ja voi käydä vaikka jonkun kanssa välillä kävelemässä ja sitten tulla takaisin. Meillä on hy-
viä tällaisia paikkoja olemassa. Ne ovat tällä hetkellä oikeastaan kaikki kyllä yksityisiä,
mutta joka tapauksessa näitä on, mutta niitä on ehdottomasti liian vähän. Ja sitten se, että
kun tulee se vaihe, että pitää siirtyä eteenpäin, silloin mennään vanhainkotiin — niitä ei
ehkä nyt tällä hetkellä ole, vaan ne ovat vuodeosastoja — ja sen jälkeen pitää pitää huoli
siitä, että siellä on tarpeeksi henkilökuntaa huolehtimassa ihmisistä ja että siellä on tar-
peeksi henkilökuntaa, että henkilökunta ei uuvu. Uupunut työntekijä ei jaksa olla empaat-
5



Pöytäkirjan asiakohta PTK 28/2017 vp
tinen, uupunut työntekijä ei jaksa antaa sympatiaa. Tarvitaan tarpeellinen määrä henkilö-
kuntaa siihen työhön.

Keskustelu päättyi.

Asia lähetettiin sosiaali- ja terveysvaliokuntaan.
6


