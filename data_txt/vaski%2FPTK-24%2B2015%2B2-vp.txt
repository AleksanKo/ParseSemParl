















































DEM11CF.tmpSave.xml


Pöytäkirjan asiakohta PTK 24/2015 vp
Pöytäkirjan asiakohta 

PTK 24/2015 vp

Täysistunto

Keskiviikko 24.6.2015 klo 14.00—19.22

2. Pääministerin ilmoitus normien purkamisesta
Pääministerin ilmoitus PI 1/2015 vp

Keskustelu

Puhemies Maria Lohela: Päiväjärjestyksen 2. asiana on pääministerin ilmoitus normien
purkamisesta. Pääministerin esittelypuheenvuoron jälkeen pidettävät ryhmäpuheenvuorot
saavat kestää enintään 5 minuuttia. Sen jälkeen myönnän harkintani mukaan enintään 2 mi-
nuutin mittaisia vastauspuheenvuoroja, jotka varataan V-painiketta käyttäen. (Hälinää)

Pyydän salia hiljenemään. Keskustelu alkaa.

Keskustelu

14.01 Pääministeri Juha Sipilä: Arvoisa rouva puhemies, ärade talman! Pääministerin il-
moituksella tuodaan ajankohtaisia aiheita eduskunnan keskusteluun. Ajankohtainen aihe
niin kotimaassa kuin EU:ssakin on kilpailukyvyn ja ketteryyden palauttaminen luopumal-
la liiallisesta sääntelystä.

Hallituksen tavoitteena on nostaa Suomi kestävän kasvun ja työllisyyden tielle. Suomen
suunta muuttuu vain työllä, yrittämisellä ja toimeliaisuudella. Niitä esteitä on purettava.

Regeringens mål är att få Finland på en väg som leder till hållbar tillväxt och sysselsätt-
ning. Finlands kurs ändras endast genom arbete, företagande och produktivitet. Hindren för
dessa måste undanröjas.

Liiallisen sääntelyn myötä Suomi on menettänyt ketteryyttään ja kilpailukykyään. Tämä
näkyy yritystoiminnassa, ihmisten arjessa, maataloudessa, rakentamisessa, investoinneis-
sa, kilpailukyvyssä ja vapaaehtoistoiminnassa.

Tarvitsemme luottamusta. Olemme tottuneet, että kaikki ongelmat ratkaistaan normilla
tai lailla. Tarvitsemme vaihtoehtoisia ja luovia ratkaisuja. Koko hallitus on määrätietoises-
ti sitoutunut turhan sääntelyn ja byrokratian purkamiseen sekä säädösten sujuvoittami-
seen. Tämä on tärkeä osa hallitusohjelmaamme ja koskee kaikkia hallinnonaloja.

Sääntelyä tarvitaan edelleenkin järjestäytyneen yhteiskunnan ja ihmisten turvallisuuden
ylläpitämiseksi ja takaamiseksi. Myös sääntelyn purku on lainvalmistelua ja edellyttää hy-
vän lainvalmistelumenettelyn noudattamista. Uuden lainsäädännön valmistelussa etsitään
entistä enemmän vaihtoehtoja sääntelylle ja pohditaan tarkasti erilaisten vaihtoehtojen vai-
kutuksia. Toivon kaikkien kansanedustajien osallistuvan yhdessä maamme rakentami-
seen, joka perustuisi enemmän luovuuden kuin valvonnan varaan. Nyt on hyvä aika vai-
kuttaa myös sisältöön.
 Tarkistettu
4.6



Pöytäkirjan asiakohta PTK 24/2015 vp
Säädösten sujuvoittaminen tarkoittaa seuraavaa viittä yhtä aikaa toteutettavaa kokonai-
suutta:

Ensinnäkin, perustetaan valtioneuvoston yhteyteen lainsäädännön vaikutusarviointi-
elin, jonka tehtävänä on varmistaa lainsäädännön vaikutusten arviointien laatu.

Toiseksi, perataan säädökset, jotka eniten haittaavat kansalaisten arkea, yritystoimintaa,
maataloutta, investointeja, rakentamista, tervettä kilpailua ja vapaaehtoistoimintaa.

Kolmanneksi, ryhdytään välittömästi purkamaan kansalaisia ja yritystoimintaa haittaa-
via alempiasteisia normeja, määräyksiä ja ohjeita.

Neljänneksi, sujuvoitetaan lupa- ja valitusprosessit ja annetaan niitä koskeva palvelulu-
paus.

Viidenneksi, viranomaisten keskinäisten valitusten määrä minimoidaan esimerkiksi en-
nakkoneuvontamenettelyllä.

Arvoisa puhemies! Normeja on purettava myös EU-tasolla. Hallitus on sitoutunut sii-
hen, että EU-säännösten toimeenpanossa pidättäydytään kansallisesta, esimerkiksi kilpai-
lukykyä haittaavasta lisäsääntelystä. Hallitus arvioi kaikkea EU-sääntelyä talouskasvun,
kilpailukyvyn ja työllisyyden näkökulmasta. EU:n on tavoiteltava nykyistä parempaa ja
kevyempää sääntelyä. Kartoitamme Suomen kannalta ongelmallisia säädöksiä ja säädös-
esityksiä. Tarkoitus on kertoa selvityksen tuloksista komissiolle heti alkusyksystä. Myös
Suomessa panostetaan jatkossa enemmän omien vaikutusarvioiden tekemiseen. Hallituk-
sen kantaa muodostettaessa on tiedettävä, mitä päätökset merkitsevät konkreettisesti suo-
malaisten hyvinvoinnin ja yritysten toimintaedellytysten kannalta.

Arvoisa puhemies! Osana sääntelyn purkua otetaan käyttöön isojen teollisten hankkei-
den osalta lupaprosessien kiirehtimismenettely ja rutiinilupa-asioita siirretään ilmoitusme-
nettelyyn. Puramme rakentamismääräyksiä, jotka estävät puun käyttöä. Jopa hevosen lan-
nan käyttö sallitaan energiantuotannossa. (Välihuutoja — Hälinää)

Kerron nyt lisää esimerkkejä, miten hallitus purkaa normitusta ja byrokratiaa sekä suju-
voittaa säädöksiä:

Yritysten eri tulolähteiden keskinäisten tappioiden vähennysoikeus (Puhemies koput-
taa) vähentää merkittävästi verottajan ja yritysten hallinnollista taakkaa. Se rohkaisee
myös uusiin investointeihin.

Työ- ja elinkeinoministeriö vähentää paperisten liitteiden vaadintaa. TEM varmistaa,
että viranomaiset eivät kysy yrityksiltä samaa tietoa kahteen kertaan, ja se käy läpi kaikki
yrityksiin kohdistuvat lupa- ja ilmoitusvelvoitteet. Esimerkiksi yrityskauppaan sähkö-
markkinoilla ei jatkossa tarvittaisi lupaa.

Työ- ja elinkeinoministeriön tavoitteena on, että aluehallinnon ohjaamisessa ministeriöt
pysyisivät enemmän strategisella tasolla ja antaisivat tilaa alueiden omalle harkintavallal-
le.

Suomi vaikuttaa aktiivisesti EU:ssa siihen, että maa- ja elintarviketalouden hallinnolli-
nen taakka vähentyisi. Tämä on ollut vahvasti esillä EU:n luomuasetuksen uudistuksessa. 

Maatalouden tukijärjestelmien hallinnollista taakkaa kevennetään.
Henkilökorttimenettelyä kevennetään ottamalla käyttöön sähköinen hakeminen ja val-

miiden asiakirjojen suoratoimitus.
EU- ja Eta-alueiden ulkopuolelta tulevien asiantuntijoiden työlupakäytäntöjä helpote-

taan.
Puretaan koulutusviennin esteitä ja normeja esimerkiksi tilauskoulutuksen vientimah-

dollisuuksia parantamalla.
2



Pöytäkirjan asiakohta PTK 24/2015 vp
Pörssiyhtiöiden hallinnollista taakkaa pienennetään.
Viranomaiskäsittelylle asetetaan kaavoitusprosessissa sitovat käsittelyajat.
Rakennusten käyttötarkoituksen muutoksia ja täydennysrakentamista sujuvoitetaan ke-

vennetyllä kaavamenettelyllä.
Luodaan edellytykset pienimuotoiselle piharakentamiselle ja esimerkiksi aurinkopanee-

lien ja maalämpöpumppujen asentamiselle ilmoitusmenettelyn turvin. (Välihuutoja)
Sosiaali- ja terveydenhuollon asiakirjojen käyttöön, luovutukseen ja säilyttämiseen liit-

tyvät käytännöt yhtenäistetään, ja mahdollistetaan sähköisten palveluiden laajamittainen
hyödyntäminen.

Lisätään kaiken viranomaistiedon liikkuvuutta ja hyödyntämistä. Vahvistetaan kansa-
laisten oikeutta valvoa ja päättää itseään koskevien tietojen käytöstä kuitenkin varmistaen
tietojen sujuva siirtyminen viranomaisten välillä.

Arvoisa puhemies! Meidän on rohkeasti uudistuttava, uskallettava luopua vanhoista toi-
mintalinjoista ja muutettava ajattelutapaamme. Uudistumisen pitää pysyä jatkuvana tilana
ja vireenä. Edistämme kokeilujen käyttöönottoa luomalla kokeilut mahdollistavan säädös-
pohjan. Suomen on mahdollista ottaa tuottavuusloikka julkisissa palveluissa ja yksityisellä
sektorilla tarttumalla digitalisaation mahdollisuuksiin ja purkamalla turhaa sääntelyä ja by-
rokratiaa. Osana digitalisaatiota julkinen hallinto sitoutuu kysymään samaa tietoa kansa-
laisilta ja yrityksiltä vain kerran. Kuntien tehtäviä ja velvoitteita vähennetään.

Meidän on keskityttävä isompiin asioihin ja tehtävä ne kunnolla. Näin on myös hallin-
nossa. Emme tarvitse ministeriöihimme enää noin 300:aa eri strategiaa ja niihin 30 000:ta
sivua tekstiä. Selvittää pitää jatkossakin, mutta ei turhaan. Normien purkamista on johdet-
tava määrätietoisesti. Hallitus seuraa strategisten tavoitteiden toteutumista kahden viikon
välein strategiaistunnoissaan. Eilen on perustettu oma ministerityöryhmä toimintatapojen
uudistamiseen, mukaan lukien normien purku.

Arvoisa rouva puhemies! Ärade talman! För att Finland ska få ett lyft krävs ett nytt sätt att
tänka. Med en folkmängd på fem miljoner har vi en ypperlig möjlighet att vara ett smidigt
och experimenterande samhälle som förändrar sig och har framgång kring förändringarna i
världen.

Suomen nousu vaatii ajattelutavan muutosta. Meillä on viiden miljoonan suomalaisen kan-
sana oiva mahdollisuus olla ketterä ja kokeileva yhteiskunta, joka muuttuu ja menestyy
maailman muutosten ympärillä.

14.12 Matti Vanhanen kesk (ryhmäpuheenvuoro): Arvoisa puhemies! Useimmat meistä
ovat sekä täällä eduskunnassa että kunnanvaltuustoissa olleet näitä normeja ja säännöksiä
tekemässä, osa aika kauankin, ja itse meidän pitää myös ryhtyä tähän urakkaan, johon hal-
litus on nyt näyttämässä suuntaa. Ja voidaan sanoa, että kun ei ole rahaa, niin silloin pitää
asioita pystyä tekemään eri tavalla, käyttää luovuutta, ja tässä suhteessa eräänlainen va-
pauttaminen on se keino, jolla saadaan ihmisistä ja yrityksistä paras irti.

Tälläkin hetkellä meillä on Suomessa paljon investointihankkeita, jotka odottavat ja
odottavat luvansaantia. Meillä on paljon toteuttamattomia ideoita. Nyt todella tarvitaan
tätä vapauttamista.

Minä luulen, että jokainen meistä on kuullut esimerkkejä siitä, minkälaisia, voi sanoa,
ylilyöntejä on syntynyt:
3



Pöytäkirjan asiakohta PTK 24/2015 vp
Maanantaina luimme kahvilayrittäjistä, jotka halusivat kesäkahvilan perustaa Käpylään
talon alakertaan, ja 100 000 euron investoinnit tarvittiin ilmastointiin, äänieristeisiin, hy-
gieniajärjestelyihin.

Meillä oli viime viikolla Nurmijärven kunnanvaltuustossa kunnan Rajamäellä omista-
man yhden tontin kaavamuutos, jossa käyttötarkoitus olisi muutettu liike- ja asuinraken-
nuksesta julkisten palvelujen tontiksi. 80 sivua selvityksiä ja kaavaselostuksia vaadittiin,
suurin osa niistä tuli valtion viranomaisten vaatimuksesta. Kaavavirkamies sanoi minulle,
että hänen mielestään tällainen itsestäänselvyys olisi pitänyt toteuttaa yhdellä liuskalla, ja
olen samaa mieltä.

Taannoin minulle pariskunta lähetti kirjeen, olivat ostaneet torpan, jossa oli kaiketi sata
vuotta aikanaan asuttu ja tehty ja kasvatettu lapsia. Nyt he vähän laajentaisivat sitä, mutta
viranomaisvaatimukset edellyttivät, että siitä ei saa tehdä talvilämmintä. Sanon, että min-
kä ihmeen takia.

Kaikki tämäntyyppinen aiheuttaa kustannuksia johonkin vaiheeseen tässä yhteiskunnas-
sa ja taloudessa. Se hidastaa hankkeita. Se heikentää ja vähentää kilpailua. Se heikentää
kilpailukykyä. Yrityksiä ei perusteta, työpaikkoja ei synny. Se tukahduttaa omatoimisuut-
ta.

Nykyaikana kun tämä digitalisaatio, uusi tekniikka kehittyy, meidänhän pitäisi olla la-
boratorio, jossa voidaan kokeilla ja kaupallistaa sellaisia uusia menetelmiä, tuotteita ja pal-
veluita, jotka voivat nousta maailmanmenestykseen. Ja tämäkin vaatii sitä, että tätä nor-
miympäristöä väljennetään sillä tavalla, että parhaat ideat voivat toteutua.

Keskustan eduskuntaryhmä tukee sitä hallituksen ajattelutapaa, että turvallisuudesta pi-
tää huolehtia, luonnollisesti, mutta emme me tarvitse ylisuojelua. Voidaan ehkä luottaa sii-
hen, että kahvilan asiakkaat ehkä jaloillaan äänestävät siitä, onko kesäkahvilassa riittävä il-
mastointi, tai että ehkä viranomaisten ei tarvitse miettiä sitä, missä joku pariskunta haluaa
vanhuutensa päiviä elää.

Keskustan eduskuntaryhmä kokee tämän teeman ja aiheen ja tehtävän tämän nelivuotis-
kauden yhdeksi tärkeimmistä asioista. Tässä meillä on valtava urakka. Me itse olemme pe-
rustaneet nämä työryhmät, jotka omalta osaltaan tulevat antamaan syöttöjä hallitukselle ja
ministeriöille, keräävät myös kansalaisilta ideoita, tekevät sitä samaa työtä, mitä viime
vaalikaudella täällä eduskunnassa myös paljon tehtiin.

Hallitusohjelmassa on seitsemän aihealuetta valittu, joissa erityisesti tätä normien pur-
kua tehdään. Ne on hyvin valittu, niillä on merkitystä talouden ja työllisyyden ja yrittäjyy-
den edistymisen kannalta, uuden teknologian käyttöönoton kannalta, mutta on myös aihei-
ta, jotka menevät kansalaisen arkeen ja kansalaisjärjestöjen toimintamahdollisuuksiin ja
luovat edellytyksiä sitä kautta yhteisöllisyyden paremmalle toteutumiselle.

Minusta meidän lainsäätäjinä pitää muistaa se, että jokaisella normilla on lopulta hinta-
lappunsa, ja se pitää laskea. Työpaikkoja jää perustamatta, ideoita jää toteutumatta. On pal-
jon ihmisten haaveita, jotka jäävät vain haaveiksi. Siksi se yleisohje ainakin keskustan
eduskuntaryhmän suunnalta hallitukselle on se, että nyt pitää sallia lisää vapautta. Tässä al-
kuvaiheessa hallitukselle täydet pisteet siitä, että se on lähestynyt tätä asiaa tällä vakavuu-
della ja antanut nyt pääministerin ilmoituksen mitä tärkeimmästä teemasta.

14.17 Kaj Turunen ps (ryhmäpuheenvuoro): Arvoisa puhemies! Eräässä suomalaisessa
laulussa lauletaan: "Kone, älä hyydy. Älä hyydy nyt." Sitä, jos mitä, toivomme myös suo-
malaiseen yhteiskuntaan, sitä, ettei kone hyydy. Investointeja, yrittämistä ja työllistämistä
4



Pöytäkirjan asiakohta PTK 24/2015 vp
hyydyttävät kuitenkin laajoiksi kasvaneet sääntely- ja lupamenettelyt. Kuntien sekä val-
tion toimintakulttuuri ja sääntöviidakko ovat vuosikymmenten mittaan paisuneet pistee-
seen, jossa meidän on pakko aloittaa raivaus, tai koneemme tosiaankin hyytyy.

Liika sääntely on heikentänyt kilpailuasemaamme. Jos mielimme pärjätä kansainväli-
sessä kilpailussa ja houkutella esimerkiksi uutta toimeliaisuutta kotimaisten ja ulkomais-
ten investointien muodossa maahamme, emme voi enää jatkaa tällä hitaalla byrokratian ja
pykälien tiellä. Nykyisin tilanne on se, että taloudellisia investointeja koskevia lupapäätök-
siä voi joutua odottamaan jopa vuosia.

Byrokratiamme rattaissa makaa tälläkin hetkellä satojen miljoonien, jopa miljardien eu-
rojen toteuttamista odottavia hankkeita. Tavallinen kansalainen puolestaan joutuu pahim-
massa tapauksessa toimittamaan lippua ja lappua luukulta toiselle useaan kertaan sekä toi-
mittamaan katselmuksia toteuttaakseen pienenkin hankkeen, liittyi se sitten rakentami-
seen, ammatin harjoittamiseen, yrittämiseen tai melkein mihin tahansa. Melkein kaikki on
tiukasti säänneltyä, ja käytännöt voivat vaihdella merkittävästikin kunnittain.

Miten sitten olemme joutuneet tähän tilanteeseen? Vastaus on valitettavasti, että pitkälti
omien toimiemme vuoksi. Hyvä esimerkki kaikessa karmeudessaan siitä, miten asioita ei
pitäisi kontrolloida, on maamme ympäristölupabyrokratia. Maassamme vaaditaan lupa
18 000:lta eri ympäristöön vaikuttavalta toimelta, siis 18 000 eri lupaa. Ruotsalaiset tule-
vat toimeen noin 5 000:lla, ja EU vaatii ainoastaan 2 000 lupamenettelyä. Voidaan siis
väittää ja vetää johtopäätös, että sääntelyviidakkomme on suurelta osin omin päin kansal-
lisesti kasvatettu. Valitettavinta tässä maamme tavassa kontrolloida ympäristölupa-asioita
on päällekkäisyys ja hitaus.

Arvoisa rouva puhemies! Tämä hallitus onkin päättänyt aloittaa sen, mikä olisi pitänyt
aloittaa jo vuosia sitten, eli aloittaa prosessin, jonka tuloksena syntyy uudenlainen Suomi,
sellainen Suomi, jossa on helpompi hengittää, sellainen maa, jossa yritysten taloudellisten
investointien ja yksityishenkilöiden toteuttamien hankkeiden toteuttamiseksi ei tarvitse
suorittaa nykyisen kaltaista sääntömaratonia. Perussuomalaisten mielestä tärkeää normien
purkamisessa on se, että sääntelybyrokratian syihin puututaan tavalla, joka tuo nopean tu-
loksen.

Seitsemän pointtia, joista ensimmäinen pointti on se, että kaikki sääntely on käytävä läpi
ja turhasta sekä päällekkäisestä sääntelystä on luovuttava.

Toinen pointti: on katsottava, mistä lupamenettelyistä voidaan siirtyä ilmoitus- tai rekis-
teröintimenettelyyn.

Kolme: lupien käsittelyajoille on asetettava aikarajat.
Neljäs pointti: on siirryttävä yhden luukun periaatteeseen.
Viides pointti: hallintoa on kehitettävä niin, etteivät lupaviranomaiset valita toisten lu-

paviranomaisten tekemistä päätöksistä.
Kuudes pointti: Hallituksen on selkeytettävä elyjen, avien ja kuntien virkamiesten roo-

lia sekä suoraviivaistettava hallinnon tapoja toimia. Pidämme hyvänä, että kunnille anne-
taan vapaammat kädet toteuttaa ja järjestää palveluitaan, mutta samalla on varmistettava,
etteivät käytännöt kunnissa poikkea liikaa toisistaan.

Seitsemäs pointti: Viimeisenä mutta ei vähäisimpänä yritysten asiointia verottajan kans-
sa on saatava sujuvammaksi muun muassa asioinnin nopeuden suhteen ja verotuksen sito-
vien ennakkopäätösten suhteen.

Arvoisa rouva puhemies! Kokeiluille ja uusille ideoille on annettava tilaa. On selvää,
että kaikki kokeilut eivät aina onnistu, mutta on pidettävä mielessä, että yksi onnistunut ko-
5



Pöytäkirjan asiakohta PTK 24/2015 vp
keilu voi olla kansantaloudellisesti paljon suurempi asia kuin muutama epäonnistunut. Jos
meillä ei ole rohkeutta uudistua, hyvästä toiveesta huolimatta, koneemme voi hyytyä.

Lopuksi esitän ryhmäni puolesta toivomuksen kaikille kansanedustajille: työskennel-
lään yhdessä uudistaaksemme Suomen normeja ja vähentääksemme byrokratiaa. Kansan-
edustajat, pidetään yhdessä kone käynnissä.

14.22 Outi Mäkelä kok (ryhmäpuheenvuoro): Arvoisa rouva puhemies! Sääntely-Suomi
on tullut tiensä päähän. Normien purkaminen ja järkevöittäminen on kokoomukselle erit-
täin tärkeä teema. Viime kaudella ministerimme Sanni Grahn-Laasonen oli sekä nostamas-
sa aihetta laajaan keskusteluun että johtamassa puolueiden yhteistä paremman sääntelyn
ryhmää. Hänen johdollaan myös toteutettiin esimerkiksi ympäristösuojelulain uudistus,
jonka myötä lupaprosessien määrän on arvioitu vähenevän noin 20 prosentilla. On äärim-
mäisen tärkeää, että tiellä kohti sujuvampaa Suomea jatketaan myös tällä kaudella.

Nykyisen hallituksen ohjelmassa normien purkaminen esiintyy perustellusti läpileik-
kaavana teemana useissa kärkihankkeissa ja linjauksissa. Kokoomuksen eduskuntaryhmä
antaa täyden tukensa kaikille sovituille linjauksille ja odottaa niiden kunnianhimoista toi-
meenpanoa, jotta uudistuksista saadaan kansalaisille ja elinkeinotoiminnalle maksimaali-
nen hyöty irti. Tarkoitus on edistää investointeja sekä vahvistaa työllisyyttä ja talouskas-
vun edellytyksiä. Tavoitteena on myös mahdollistaa julkisten palveluiden tuottaminen ih-
misille kustannustehokkaasti, laadukkaasti ja parhaita käytäntöjä soveltaen. Normien pur-
ku ja sääntelyn keventäminen ovat keskeisiä keinoja näiden ja monien muiden tavoitteiden
saavuttamiseksi.

Parempi sääntely tarkoittaa sekä tulevan sääntelyn laadun parantamista että olemassa
olevan sääntelyn kriittistä läpikäymistä. Se tarkoittaa myös vaikutusarviointien laadun pa-
rantamista. Lakimuutoksilla tai uusilla säädöksillä ei pidä aiheuttaa sellaisia kustannuksia,
jotka johtavat yritysten kannattavuuden heikkenemiseen tai työpaikkojen menettämiseen.
Sekä julkisen sektorin omaa toimintaa ohjaavan normiston sujuvoittaminen että yksityistä
sektoria kuormittavan sääntelyn keventäminen ovat hallitusohjelmassa erinomaisella ta-
valla mukana. Hankalimmillaan normi aiheuttaa sekä riesaa yksityiselle toimijalle että kus-
tannuksia veronmaksajalle, kun normien noudattamista täytyy kontrolloida ja valvoa. Esi-
merkkeinä mainittakoon kampaamojen hintamerkintöjen tai alkoholimainonnan valvonta.

Arvoisa puhemies! Hallitusohjelmassa on asetettu tavoitteeksi myös sääntelyn netto-
määräinen keventäminen. Tämä tarkoittaa, että jos uutta sääntelyä tulee, samalla on puret-
tava vanhaa sääntelyä vähintään vastaavassa määrin. Oleellisinta ovat kuitenkin vaikutuk-
set, eivät niinkään pykälien määrät. Tuhat fiksua pykälää on parempi kuin sata huonoa.
Kaikki normit eivät myöskään ole turhia. Esimerkiksi ympäristönsuojelun tasosta on huo-
lehdittava jatkossakin.

Sääntely aiheuttaa yrityksille liikaa hallinnollista taakkaa. Tuotantoa, myyntiä ja työ-
paikkoja menetetään, kun pelkästään hallinnon vaatimuksiin vastaaminen aiheuttaa miljar-
dikustannukset joka vuosi. Eiköhän olisi kaikille järkevämpää, että sekin resurssi olisi tuot-
tavassa käytössä tuomassa hyvinvointia suomalaisille.

On hyvä, että normitalkoiden henki vaikuttaa hallitusohjelmassa kattavasti. Se koskee
kaikkia aloja maa- ja metsätaloudesta, teollisuudesta, rakentamisesta, kaupasta aina julki-
siin ja yksityisiin palveluihin ja vapaaehtoistoimintaan saakka. Kokoomuksen eduskunta-
ryhmä painottaa, että mitään alaa ei ole etukäteen rajattu normitalkoiden ulkopuolelle.
6



Pöytäkirjan asiakohta PTK 24/2015 vp
Normien purkaminen on markkinoille tulon esteiden poistamista ja toiminnan rajoitus-
ten keventämistä. Se voi tarkoittaa kaupan suuryksikkösääntelyn neliömäärän tuntuvaa ko-
rottamista, ravintola-alan anniskelusäädösten yksinkertaistamista tai alakohtaisten luvan-
varaisuuksien keventämistä tai korvaamista ilmoituksenvaraisuudella. Se voi olla määräl-
lisesti tarveharkinnan väljentämistä tai poistamista vahvasti säännellyillä aloilla, kuten
vaikkapa liikenne- tai apteekkialalla.

Paremmin toimivat markkinat ja vapaampi reilu kilpailu pitävät hinnat kurissa, ja kulut-
tajat kiittävät. Hyvänä konkreettisena avauksena hallitusohjelmassa on kaupan aukioloai-
kojen vapauttaminen. Kauppias eli viime kädessä itse asiassa asiakas on ainoa oikea taho
päättämään, milloin pitää liikettä auki ja milloin kiinni. Esimerkiksi tiettyjä pyhäpäiviä
koskevista poikkeavista poikkeuslupavaatimuksista luopuminen pitäisi toteuttaa niin, että
kaupat saisivat pitää ovensa auki silloin, kun asiakkaat, esimerkiksi matkailijat, ovat liik-
keellä. Kaikkein selkeintä olisi kumota koko liikeaikalaki.

Sääntelyn parantaminen merkitsee byrokratian vähentämistä kansalaisten tai yrityksen
suuntaan. Hyvänä esimerkkinä voi käyttää yhden luukun periaatetta, josta on erittäin tiuk-
ka kirjaus hallitusohjelmassa. Samaa asiaa saa kysyä kansalaiselta tai yritykseltä vain ker-
ran. Olemme pohtineet, voisiko lupaprosesseista annettava palvelulupaus tarkoittaa, että
jos lupa-asiasta ei ole tiettyyn aikarajaan mennessä annettu päätöstä, lupa katsottaisiin au-
tomaattisesti myönnetyksi. (Puhemies koputtaa)

Kokoomuksen eduskuntaryhmä kannustaa hallitusta rohkeisiin ja radikaaleihinkin uu-
distuksiin tarpeettomien normien ja turhan byrokratian purkamiseksi.

14.28 Antti Lindtman sd (ryhmäpuheenvuoro): Arvoisa puhemies, värderade talman!
Tarvitsemme Suomessa parempaa sääntelyä. Pääministeri Juha Sipilän hallitus on tarttu-
nut tärkeään asiaan. Paremman sääntelyn tavoitteleminen on asia, jossa sosialidemokraatit
antavat hallitukselle täyden tukensa ja ovat valmiit tekemään yhteistyötä.

On selvää, että meidän jokaisen elämää säännellään jollakin tavalla. Kun istumme au-
toon, niin suurin osa meistä kiinnittää turvavyön. 60-luvulla Suomen maanteillä saatettiin
ajaa tuhatta ja sataa ilman turvavöitä. Liikenteessä kuolleiden määrä nousi niin suureksi,
että presidentti Urho Kekkonen vihelsi pelin poikki. Suomessa autoilija pysähtyy stop-
merkin kohdalla. Päiväkodeissa on tarpeeksi henkilökuntaa huolehtimassa lapsistamme.
Työnantajat ja -tekijät noudattavat työelämän pelisääntöjä. Nämä ovat esimerkkejä hyväs-
tä sääntelystä, jonka tarkoituksena on lisätä turvallisuutta ihmisten arjessa.

Sosialidemokraatit kannattavat sellaista sääntelyä, joka on kohtuullista yksilön kannal-
ta, joka luottaa yksilöön, joka antaa ihmisille myös vapauksia ja joka katsoo tulevaisuu-
teen. SDP:n mielestä normeilla pitää tavoitella mahdollistamista sen sijaan, että holhotaan.
Siksi sääntelyä, jonka ihmiset kokevat holhouksena, pitää tarkastella kriittisesti. Kriitti-
syys tarkoittaa sitä, että sääntelyä ja normeja tarkastellaan yksilön näkökulmasta sekä in-
vestointien ja työllisyyden näkökulmasta. Vaikutukset on arvioitava huolellisesti. Sen
vuoksi sosialidemokraatit tarjoavat yhteistyön kättä hallitukselle. Toivomme, että hallitus
jatkaa paremman sääntelyn valmistelua parlamentaarisena yhteistyönä.

Fru talman! Vi stöder målsättningen att avreglera sådana normer och sådan byråkrati som
onödigt försvårar vardagen för medborgarna, företagen och föreningarna. Vi är villiga att
ge vår insats i det här arbetet.
7



Pöytäkirjan asiakohta PTK 24/2015 vp
Arvoisa puhemies! SDP haluaa nopeuttaa investointien tekemistä ja helpottaa yritysten
kasvua. Sen vuoksi sosialidemokraattinen eduskuntaryhmä esittää seuraavaa. Numero 1:
hakemus- ja valitusruuhkaa on purettava. Numero 2: lupaprosessit on tehtävä nopeiksi ja
selkeiksi. Numero 3: eri viranomaisten ristiriitaisia päätöksiä on vähennettävä. Numero 4:
yritystoiminnan käynnistämistä Suomessa on helpotettava entisestään. Sääntelyn selkeyt-
tämisen yhteydessä täytyy kuitenkin pitää huolta harmaan talouden torjunnasta, turvalli-
suudesta, työntekijöiden oikeuksista, työsuojelusta ja ympäristöstä. Sääntelyn selkeyttämi-
sen yhteydessä täytyy pitää huolta näistä asioista.

SDP ehdottaa seuraavia toimenpiteitä paremman sääntelyn saavuttamiseksi:
Ensinnäkin työttömyysturvan byrokratiaa on kevennettävä. SDP ajoi viime kaudella läpi

300 euron suojaosuuden työttömyysturvaan ja asumistukeen. Tätä työtä on jatkettava, sillä
työ on muuttunut pirstaleisemmaksi. Työttömyysturvanormeja on tarkastettava, jotta sa-
tunnaiset työt ovat aina kannattavia. Ihmisten on voitava tuntea elämänsä turvatuksi epä-
varmoillakin työmarkkinoilla.

Toiseksi esitämme yhden luukun periaatetta, joka helpottaa ihmisten asiointia. Kun ih-
minen asioi viranomaisen kanssa, viranomaisen pitää hankkia tarvittava asiakirja toiselta
viranomaiselta sen sijaan, että asiakasta pompotellaan luukulta toiselle.

Kolmanneksi ehdotamme metropolihallinnon toteuttamista. Metropolihallinto vähentää
byrokratiaa muun muassa maankäytössä ja kaavoituksessa ja siten helpottaa kohtuuhintais-
ten asuntojen rakentamista.

Neljänneksi esitämme, että maatalouslomitus voitaisiin järjestää vähemmällä byrokrati-
alla esimerkiksi palveluseteleiden kautta.

Paremman sääntelyn lähtökohtana on oltava pragmaattisuus. (Hälinää — Puhemies ko-
puttaa) Yksi esimerkki, jossa voi sanoa, että ideologia ajoi pragmaattisuuden, järjenkäy-
tön, ohi, nähtiin viime kaudella, kun soidensuojeluohjelman toimeenpano keskeytettiin.
SDP kannatti tuolloin ja kannattaa edelleenkin lakisääteistä suojeluohjelmaa. SDP suhtau-
tuu tähänkin asiaan pragmaattisesti. Ympäristö tarvitsee puolustajansa, sillä puhdas ympä-
ristö on suomalaisten turvallisuuden kannalta ensiarvoisen tärkeä asia. Ympäristö, jos mi-
kä, on meillä lainassa lapsiltamme ja tulevilta sukupolvilta.

Arvoisa puhemies! Matti Vanhasen ykköshallitus laati paremman sääntelyn toimintaoh-
jelman vuonna 2006. Viime hallituskaudella oli niin ikään puolueiden yhteinen paremman
sääntelyn työryhmä. SDP haluaa jatkaa tätä yhteistyötä.

Arvoisa puhemies! SDP kannattaa sellaista sääntelyä, jolla ihmisten arjesta tehdään tur-
vallisempaa, joka lisää tasa-arvoa ja ihmisten yhtäläisiä mahdollisuuksia. Me ajamme pa-
rempaa sääntelyä, jonka avulla vaikutetaan positiivisesti työllisyyteen ja yrittäjyyteen. (Pu-
hemies koputtaa)

Arvoisa pääministeri Sipilä, miltä SDP:n ehdotukset kuulostavat? Onko hallitus valmis
toteuttamaan niitä? Sosialidemokraattinen eduskuntaryhmä on valmis yhteistyöhön.

14.34 Krista Mikkonen vihr (ryhmäpuheenvuoro): Arvoisa puhemies! Maailma muut-
tuu. Olisi typerää, jos emme välillä arvioisi sitä, millainen sääntely on toimivaa, mikä tur-
haa tai vanhentunutta. Tiukoilla säädöksillä ja tulkinnoilla olemme itse luoneet turhaa by-
rokratiaa, monimutkaistaneet yksinkertaisiakin asioita ja tappaneet luovuutta. Jos pienten
kyläjuhlien järjestäminen vaatii hygieniapassit, järjestysmiehet, turvallisuussuunnitelmat
ja meluilmoitukset, ei tarvitse ihmetellä, ettei vapaaehtoisia puuhaajia löydy entiseen ta-
paan, etenkin kun toisinkin voidaan tehdä. Ravintolapäivä on hyvä esimerkki sääntelyn on-
8



Pöytäkirjan asiakohta PTK 24/2015 vp
nistuneesta purkamisesta. Sen myötä vapaaehtoisvoimin on syntynyt ympäri maata, jopa
ympäri maailmaa levittäytyvä yhteisötapahtuma.

Arvoisa puhemies! Normien purkuinnossa on tärkeää pitää mielessä se, miksi ne on alun
perin luotu. Normi ei ole kirosana. Niiden tarkoitus on suojella ihmistä ja ympäristöä, taata
palvelujen ja tuotteiden hyvä laatu. Monet normit täyttävät tarkoituksensa. Normiviidakos-
sa on karsittavaa, mutta villiin länteen ei pidä mennä. Normit eivät ole vain yritystoimintaa
hankaloittava tekijä, vaan ne voivat olla myös kilpailuetu. Säädökset ja lupamenettelyt tuo-
vat kuluttajalle takuun laadusta ja ammattitaidosta. Vahvat ympäristönormit takaavat puh-
taan ympäristön lisäksi edelläkävijän aseman suomalaisille laitevalmistajille cleantechin
kasvavilla maailmanmarkkinoilla. Puhtaat vetemme ja vahva osaamisemme ympäristö-
asioissa ovat tiukkojen ympäristönormien ansiota. — Kiinnitin huomiota, ettei pääminis-
teri maininnut ympäristöä lainkaan puheessaan, vaikka puhdas luontomme on yhteinen yl-
peytemme ja siitä on pidettävä kiinni.

Sen sijaan saman asian selvittäminen useaan kertaan eri viranomaisille yrityksissä ja
maatiloilla, päällekkäisyys eri tahojen valvontatehtävissä, yksityiskohtaiset mitoitusvaati-
mukset toimitiloissa, kohtuuttomat hygieniavaatimukset lähituottajille, vapaaehtoistoimi-
joilta vaaditut erilaiset luvat ja ilmoitukset ovat esimerkkejä purkuun joutavista normeista.
Normien purussa kannattaa muistaa sote-sopan opetukset ja varmistaa jo alkuvaiheessa, et-
tei törmätä perustuslaillisiin seiniin. Esimerkiksi kansalaisten mahdollisuus vaikuttaa
omaan elinympäristöönsä on perustuslailla turvattu.

Normien purku ei myöskään saa johtaa tilanteeseen, jossa sääntelyn vähetessä harmaa
talous kasvaa. On myös varottava amerikkalaistyylistä järjestelmää, jossa etukäteissäänte-
ly on korvattu sillä, että sallitun ja kielletyn raja selvitetään oikeudessa. Ratkaisujen hake-
minen oikeudessa vasta onkin byrokraattista, kankeaa ja kallista.

Arvoisa puhemies! Vihreiden mielestä kunnille pitää antaa nykyistä vapaammat kädet
palveluiden järjestämiseen. Toimintaympäristöt eri puolilla maata ja jopa kuntien sisällä
vaihtelevat, ja samoihin tavoitteisiin voidaan päästä eri tavoin. Siksi on järkevää, että nor-
meilla ei sidota toteutustapoja liian tiukasti. On kuitenkin huolehdittava, että ihmiset saa-
vat tarvitsemansa palvelut asuinkunnasta riippumatta. Vihreitä huolestuttaa hallitusohjel-
man kirjaus, jonka mukaan monet kuntalaisille tärkeät hyvinvointipalvelut kirjastosta lii-
kuntaan ja kansalaisopistosta nuorisotoimeen eivät olisi enää lakisääteisiä, vaan kuntien
omassa harkinnassa. Huoltamme lisää se, että kohtaan on liitetty selkeä säästötavoite. Jos
palveluja ei tarvitse enää järjestää määräajassa tai lainkaan tai päiväkotien ja koulujen ryh-
mäkoot kasvavat rajoituksetta, ei ole kyse sääntelyn purkamisesta, vaan silloin on kyse pal-
veluiden leikkauksista.

Arvoisa puhemies! Lupamenettelyä voidaan nopeuttaa ja sujuvoittaa riittävillä resurs-
seilla ja viranomaisyhteistyöllä. Tästä on hyvä esimerkki Ville Niinistön ympäristöminis-
terikaudella alkuun laitettu Äänekosken biotuotetehtaan ennakkoneuvotteluprosessi, joka
toi ympäristöluvan nopeasti ympäristöarvoista tinkimättä. Sääntelyn valvontaa kannattaa
suunnata sinne, missä rikkomisen todennäköisyys on suurin. Esimerkiksi verovirastossa
riskien analysointi ja valvonnan suuntaaminen sen mukaan on tuottanut hyviä tuloksia.

Arvoisa puhemies! Normeilla on paikkansa ihmisen ja ympäristön hyvinvoinnin turvaa-
jana sekä palveluiden ja tuotteiden laadun takaajana. Normiviidakko ei kuitenkaan saa
muodostua hyvän elämän esteeksi. Normien purkua tulee tehdä, mutta se tulee tehdä har-
kiten. Sääntelyviidakosta ei pidä siirtyä villiin länteen.
9



Pöytäkirjan asiakohta PTK 24/2015 vp
14.39 Anna Kontula vas (ryhmäpuheenvuoro): Arvoisa rouva puhemies! Normien tar-
koituksena on luoda yhteiskunnalle pelisäännöt. Niillä suojataan haavoittuvia, jaetaan val-
taa ja rajoitetaan oman käden oikeutta. Niillä luodaan standardeja ja kohdennetaan resurs-
seja. Normit ovat modernin valtion ydin. Jos vallankäyttöä ei ohjattaisi laeilla, olisi lain ti-
lalla jokin toinen, mielivaltaisempi järjestelmä. Normibyrokratian oikeutuksena on ihmis-
ten yhdenvertaisuus valtiovallan edessä.

Lait eivät siis ole huono asia, päinvastoin. Ne syntyvät yleensä korjaamaan jotakin epä-
kohtaa. Esimerkiksi monet kuntien velvoitteiden yksityiskohdat — säännökset määräajois-
ta lääkäriin pääsemiseen tai lastensuojelun tarveselvitysten tekemiseen — ovat saaneet al-
kunsa kuntien penseydestä näiden tehtävien asianmukaiseen hoitamiseen. Osa normeista,
esimerkiksi tietosuojasäännökset ja valitusoikeudet, nojaa koko modernin yhteiskunnan
perustana oleviin vapausoikeuksiin. Historiasta meidän olisi pitänyt jo oppia, että näiden
rajoittamiselle on syytä olla huomattavasti painavampia perusteita kuin rahanmeno tai käy-
tännön hankaluus.

Rouva puhemies! Yhteiskunta muuttuu koko ajan, ja siksi normeilla on kiusallinen tapa
vanhentua. Silloin asioiden sujuvoittamiseksi tarkoitettu sääntely kääntyy itseään vastaan.
Tällainen ilmiö jumittaa parhaillaan esimerkiksi uusiutuvien energioiden pientuotantoa.
Toisaalta, koska useimmat normit syntyvät eri intressiryhmien kompromisseina, saattavat
ne olla jo alkujaankin epätarkoituksenmukaisia. Niinpä muun muassa kaavoitus on täynnä
sääntelyä, joka ei oikeastaan ole ihan kenenkään toiveiden mukaista.

Normien heikkoutena on vielä sekin, että niitä toteuttavat viranomaiset ovat tavallisia,
epäjohdonmukaisia ihmisiä. Merkittävä osa normitalkookeskustelussa esiin nostetuista on-
gelmista liittyykin enemmän viranomaistyön huonoon organisointiin kuin varsinaiseen
lainsäädäntöön. Kun esimerkiksi laki toimeentulotuesta edellyttää hakijalta ainoastaan
"välttämättömien tietojen" toimittamista, on se sosiaalitoimistoissa usein tulkittu kymme-
nien sivujen liiteluetteloiden vaatimiseksi.

Tällaisia sääntelyn pullonkauloja ja hidasteita on ilman muuta aiheellista tarkastella aika
ajoin. Jos nurkkia ei koskaan siivota, kertyy niihin kaikenlaista turhaa roinaa. Normiput-
sauksen pitäisi kuitenkin olla hallituksen jokapäiväistä huushollausta, ei varsinainen poliit-
tinen kysymys, ei ainakaan sellainen, josta tuore pääministeri antaa ihka ensimmäisen il-
moituksensa. Valinta on erityisen outo tilanteessa, jossa Suomella on ratkaistavana lukui-
sia vakavia yhteiskunnallisia haasteita.

Rouva puhemies! Suomalainen hallinto on edelleen kansainvälisesti vertaillen tehokas-
ta ja esimerkiksi yrittäjien verovelvoitteisiin kuluva aika varsin kilpailukykyinen. Todella
akuutit byrokratiasumat liittyvät meillä tukien alikäyttöön ja oikeuslaitoksen pitkiin jonoi-
hin, joista kumpaankaan muuten hallitus ei ole luvannut puuttua. Hallitusohjelmaa lukies-
sa herääkin väistämättä epäilys, tokko aikomuksena on todellisuudessa lainkaan vähentää
normibyrokratiaa. Tavoitteeksi on nimittäin asetettu vastikkeellisuuden ja tarveharkinnan
lisääminen, mikä suoraan tarkoittaa myös byrokratian lisäämistä.

Esitys lasten päivähoito-oikeuden sitomisesta vanhempien työmarkkinastatukseen edel-
lyttää jopa kokonaan uuden kontrollimekanismin perustamista. Jo nykyisellään Suomen
suurin normistressin ylläpitäjä on porvarillinen epäluottamuksen politiikka. Nämä talkoot
näyttävät kuitenkin tuottavan viranomaisille niin paljon uutta paperityötä, että juhliin on
aihetta yksistään metsäteollisuudella. Mikäli byrokratiaa oikeasti haluttaisiin keventää, pi-
täisi katseet kääntää niihin todellisiin lomakenieluihin: valvontaviranomaisten ja oikeus-
10



Pöytäkirjan asiakohta PTK 24/2015 vp
laitoksen jonoja venyttävään aliresursointiin sekä tietysti palvelujen ja tulonsiirtojen kyt-
täysbyrokratiaan.

Arvoisa rouva puhemies! Näissä pääministerin julistamissa normitalkoissa kiellettyjen
tuplashottien ja huviveneiden käsisammuttimien vuositarkastusten päivittelyn lomaan on
pujahtanut merkittäviä ideologisia hankkeita, kuten heikennykset perusturvaan ja hoiva-
sektorin henkilöstömitoituksiin. Oikeasti nyt ei olla tekemässä mitään neutraalia koneen
määräaikaishuoltoa vaan radikaalia poliittista projektia, (Puhemies koputtaa) vallan ja vau-
rauden uusjakoa, vaihtamassa vakaata ja tilavaa perheautoa sporttisempaan malliin, jossa
edistyksellinen turvateknologia on korvattu kiihtyvyysominaisuuksilla. (Puhemies koput-
taa) Istumapaikkoja uudessa pelissä on vain kahdelle, mutta lapset ja isoäiti joutavat kyllä
kävelemäänkin.

14.45 Anna-Maja Henriksson r (ryhmäpuheenvuoro): Värderade talman, arvoisa puhe-
mies! Det så kallade normtalko, som statsminister Sipilä efterlyser, behövs. Vi bör ha för-
måga att se kritiskt på de direktiv och regler som reglerar vårt samhälle och som inverkar
på vanliga medborgares vardag. Redan under förra regeringsperioden tog sig en parlamen-
tarisk arbetsgrupp an uppdraget, så det finns att bygga på. 

Det ska ändå sägas tydligt: ett normtalko är ingen patentmedicin för ett bättre samhälle.
Det är en villfarelse att tro att ett land utan normer är ett lyckligt land. Vår nordiska rättsstat
grundar sig på goda principer som vi skriver om till lagar och normer. Goda normer skyd-
dar de svaga grupperna i samhället. Vi behöver även normer som tar hänsyn till miljön och
som ger ramar för vår ekonomi.

Arvoisa puhemies! Tämän vuoksi on tärkeää, että nyt kaavailtu normien purkaminen ta-
pahtuu vastuullisesti ja sen vaikutukset tiedostaen. Normitalkoot ovat sinänsä paikallaan,
mutta ilman asiaankuuluvaa vaikutusten arviointia ja kokonaisvaltaista tarkastelua on ole-
massa vaara, että normitalkoista muodostuu hanke, jossa yksilön oikeusturva — ehkäpä
vahingossa — heikkenee. Tällaisten normien purkamista emme halua. On kuitenkin tietys-
ti aivan selvää, että on paljon esimerkkejä liiallisesta ja epätarkoituksenmukaisesta säänte-
lystä, jota on syytä väljentää. Ruotsalainen eduskuntaryhmä kysyy, miksi ei hallitus ole
valmis luopumaan tarveharkinnasta koskien ulkomaalaista työvoimaa.

Meidän on syytä tarkistaa kaikkein tiukimpia rakentamista koskevia normeja, ja eihän
voi olla niin, että vanhusten asumista koskevien direktiivien ja yksityiskohtaisten normien
tulkinnat romuttavat koko toiminnan. Epäinhimillistä byrokratiaa on, jos vanhustentalo,
jossa asukkaat voivat hyvin ja viihtyvät, on sulkemisuhan alla ainoastaan sen vuoksi, että
tietyt neliömetrinormit eivät täyty. Ylipäätänsä meidän pitäisi ymmärtää yhteiskuntaa ra-
kentaessamme, että kaikkia ja kaikkea ei pidä mitata samalla mitalla. Terveen järjen käy-
tön pitää olla sallittua.

Toinen esimerkki liiallisesta byrokratiasta voidaan ottaa harmaan talouden torjunnasta.
Epäilemättä Helsingin seudun kiivaimmilla rakennusmarkkinoilla tarvitaan kunnollista
normiarsenaalia pimeän rakentamisen torjumiseksi, mutta saman raportointivelvollisuu-
den vaatiminen pieniltä maaseudun rakennusfirmoilta niiden alihankkijoista ei ole viisas-
ta. Jos pienyrittäjät ovat vaarassa tukehtua huomattavaan paperisotaan, varmasti kaikkia
tässä maassa tarvittavia uusia työpaikkoja ei pystytä luomaan.
11



Pöytäkirjan asiakohta PTK 24/2015 vp
Värderade talman! Centern efterlyser särskilt färre normer när det gäller lantbruksnäring-
arna. Det är säkert på sin plats, samtidigt som vi vet att det i många fall handlar om EU-di-
rektiv som vi genom nationella beslut inte ensamma kan ändra på.

Också inom social- och hälsovårdssektorn finns det skäl att luckra upp en del normer.
Som exempel ter det sig inte meningsfullt att föräldrar till handikappade barn varje år till
Folkpensionsanstalten måste göra en ny ansökan om rehabiliteringsstöd gällande den kro-
niska sjukdom deras barn lider av. Det är en process som dessutom är psykiskt tung.

I det här sammanhanget vill svenska riksdagsgruppen betona att bra naturskydd bygger
på dialog och samförstånd. Tyvärr är det så att många markägare i den region från vilken
jag kommer, från Österbotten, upplever NTM-centralen och miljömyndigheterna som mot-
ståndare till medborgarna, och då har någonting gått fel. Om man direkt går till tvångsin-
lösningar utan att först söka fredning på frivillig väg, så handlar det antingen om dålig för-
valtning eller oändamålsenliga normer.

Arvoisa puhemies! Meidän ei pidä puhua ainoastaan normien purkamisesta vaan keskus-
tella vakavasti paremmasta sääntelystä. Normit ovat tarpeen, mutta miten saada ne tarkoi-
tuksenmukaisemmiksi? Tavallisten kansalaisten järkeviksi kokemia normeja ei ole vaikea
panna täytäntöön tai noudattaa. Vapaaehtoistyötä, talkootyötä rasittavat keinotekoiset nor-
mit pitäisikin viipymättä kitkeä pois. Yhteiskuntamme tarvitsee myös vapaaehtoisia pa-
nostuksia vähintään yhtä paljon kuin ennenkin, ehkä enemmänkin, minkä vuoksi meidän
pitäisi varoa tukahduttamasta spontaania toimeliaisuutta tarpeettomalla sääntelyllä.

Värderade talman! Våra skuldtyngda kommuner vill man delvis helt berättigat avlasta med
färre normer och färre obligatoriska uppgifter. I den här processen bör man dock noga av-
väga konsekvenserna av större frivillighet. Ett normtalko är på villovägar om en kommun
börjar stänga sitt bibliotek, tummar på sin grundservice eller begränsar sin språkliga servi-
ce. Vägledande för klok avreglering är att medborgarens rätt till service på lika villkor inte
äventyras.

14.51 Peter Östman kd (ryhmäpuheenvuoro): Arvoisa rouva puhemies, värderade fru
talman! Statsministerns redogörelse gällande minskningen av onödig byråkrati och onödi-
ga normer innehåller många goda förslag som är värda att understöda. Faktum är ju att det
är just i denna sal som beslut som har förorsakat denna byråkrati har fattats, och som nu
konstaterats vara ett av de största hindren för Finlands konkurrenskraft. 

Det finns ett gammalt talesätt: spåren leder till syltfabriken, och vi sitter just nu i syltfa-
briken. I den här frågan är det just riksdagen som bär ansvaret. Det är vi som ska bära an-
svaret för att reda upp situationen så att Finland återfår sin konkurrenskraft, och så att med-
borgarna återfår förtroendet för våra myndigheter.

Arvoisa rouva puhemies! "Minulla on sata työntekijää, ja näistä viisi on palkattu pelkäs-
tään pyörittämään yritykseen liittyvää byrokratiaa. Tämän lisäksi käytämme säännöllisesti
juristia." Näin kertoi taannoin eräs suomalaisyrittäjä, kun häneltä kysyttiin esimerkkejä by-
rokratiasta.

Sipilän hallituksen ohjelmassa sana "sääntely" esiintyy 23 kertaa. Hallituksen aikeet tur-
hien normien purkamiseksi ovat todella välttämättömiä. Uskon, että tässä työssä voidaan
löytää laaja poliittinen yhteisymmärrys. Näin aluksi todettakoon, että Keskuskauppakama-
12



Pöytäkirjan asiakohta PTK 24/2015 vp
rin vertailun mukaan vaaliohjelmassaan kattavimmin ylisääntelyn ja byrokratian purkua
käsittelivät kristillisdemokraatit.

Hallinnollista taakkaa ja ylisääntelyä on kaikilla sektoreilla. On välttämätöntä edistää
uusien yritysten ja työpaikkojen syntyä. Hallintoa on saatava varjelemaan hyviä liikeide-
oita ja yrittäjiksi aikovia eikä hukuttamaan vaatimuksiinsa. Esimerkiksi ympäristöluvissa
lupaprosessien venyminen merkitsee usein menetettyjä liiketoimintamahdollisuuksia, ja
kalliit lupamaksut rasittavat etenkin pk-yrityksiä. Lupajonoissa on tällä hetkellä yli 3 mil-
jardin arvosta investointeja. Byrokratian keventämiseksi on erilaisia lupamenettelyjä sovi-
tettava yhteen ja yhdistettävä lupia.

Ylisääntelyn purkamista on yritetty moneen otteeseen, mutta tuloksiin ei ole kunnolla
päästy. Viime kaudella toiminut paremman sääntelyn työryhmä sai lyhyessä ajassa noin
400 erilaista ehdotusta paremmasta sääntelystä, sääntelyn purkamisesta ja sujuvoittamises-
ta. Joukossa oli paljon harkinnanarvoisia ehdotuksia. 

Myös me kristillisdemokraatit olimme aktiivisia ehdottajia. Esitimme muun muassa,
että rakennuslupamenettelyä tulee keventää pientalorakentamisen kohdalla. Kaavoituk-
seen liittyvää valitusmenettelyä on muutettava siten, etteivät asuntorakennushankkeet vii-
västy kohtuuttomasti. Eräs toinen muutettava asia olisi, että SAFA-arkkitehteja ei tarvitsi-
si käyttää pientalokohteissa vaan talotehtaiden suunnitteluratkaisut riittäisivät. Ruotsin
malliin ehdotimme myös kevyttä lupamenettelyä pienikokoisen lisätalon rakentamiseksi
tontille, jolla on jo omakotitalo ja käyttämätöntä rakennusoikeutta. Myös ennakolta anot-
tavista rahankeräysluvista luopuminen ja ilmoitusmenettelyyn siirtyminen on ollut yksi
esimerkki KD:n esillä pitämistä ehdotuksista. Sisäministerimme ajoi asiaa, vaikkei siitä
vielä viime kaudella päästykään sopimukseen.

Arvoisa puhemies! Suomen on pyrittävä vaikuttamaan valmisteilla olevaan EU-lainsää-
däntöön entistäkin varhaisemmassa vaiheessa. Sekä Suomen hallitus että Euroopan komis-
sio painottavat tarvetta kehittää EU-sääntelyä. Toivoa sopii, että Junckerin komission pon-
nistelut asiassa tuottavat tulosta eikä niille käy kuten Euroopan komission pk-yrityspoliit-
tiselle toimintaohjelma Small Business Actille, jossa määriteltiin periaatteet, joiden tarkoi-
tuksena oli ohjata erilaisia toimenpiteitä pk-sektorin toimintaedellytysten kehittämiseksi.
Liian yksityiskohtaisen EU-direktiivitehtailun sijaan tarvitaan nyt todellista lisäarvoa tuot-
tavaa ja sisämarkkinoiden toimintaa edistävää puitelainsäädäntöä. Olisi myös syytä pitäy-
tyä EU-direktiivien vähimmäisvaatimuksissa eikä pahentaa byrokratiaa omilla kansallisil-
la lisäyksillä.

Arvoisa rouva puhemies! Hallituksen visiossa tavoitellaan sitä, että vuonna 2025 Suo-
messa ihmisellä on vapaus ja vastuu rakentaa omaa, perheensä ja läheistensä elämää, luo-
tamme toisiimme, kunnioitamme toisiamme, sovimme asioista, pärjäämme vähemmällä
sääntelyllä. Tämä on hyvä tavoitekuva. Ilman vapauteen vahvasti sidottua vastuuntuntoa ja
yhteisesti kunnioitettuja perusarvoja yhteiskunta on tiellä, jonka päässä häämöttää tavoit-
teensa irvikuva: ylisäännelty yhteiskunta, jossa isoveli valvoo.

Lopuksi, rouva puhemies: Jäljet johtavat sylttytehtaalle, ja sylttytehdas on tässä tapauk-
sessa eduskunta. Uutta instituutiota tai virastoa ei tarvita normien purkuun. Meiltä poliiti-
koilta, ja erityisesti Suomen hallitukselta, odotetaan nyt päätöksiä.

Puhemies Maria Lohela: Ennen debattia myönnän pääministeri Sipilälle 3 minuutin pu-
heenvuoron ja ministeri Bernerille 2 minuutin puheenvuoron.
13



Pöytäkirjan asiakohta PTK 24/2015 vp
14.58 Pääministeri Juha Sipilä: Arvoisa rouva puhemies! Kiitoksia hyvähenkisestä kes-
kustelusta. Täällä näyttää vallitsevan varsin suuri yksimielisyys siitä, että tavoite on oikea.
Suomeen on saatava lisää terveen järjen käyttöä, enemmän luottamusta, ja erityisen tärkeä-
tä on nyt niitten normien helpottaminen, jotka rajoittavat ihmisten työllistymistä ja talous-
kasvua ja investointeja.

Täällä nousivat useassakin puheenvuorossa esille nämä tärkeän vapaaehtoistoiminnan
esteet. Siellä ihmiset tekevät omalla vapaa-ajallaan töitä, ja moni toiminta on tukehtunut
liialliseen normitukseen ja byrokratiaan.

Monessa puheenvuorossa nostettiin esille myöskin se, että tarvitaan sääntelyä ja peli-
sääntöjä. Kaikki sääntely ei ole pahasta. Esimerkiksi työsuojelukysymykset nostettiin esil-
le, ympäristöä pitää suojella, liikenne tarvitsee säännöt — totta kai, se on selvä asia.

Mutta kun me puhumme sääntelyn purkamisesta tai normien purkamisesta ja paremmas-
ta sääntelystä, niin meidän pitää olla varovaisia siinä, että se ei mene tähän EU-konteks-
tiin, elikkä kun EU:ssa puhutaan paremmasta sääntelystä, niin yleensä tarkoitetaan sitä,
että ei voida purkaa olemassa olevaa sääntelyä. Me tarvitsemme molempia eli parempaa
sääntelyä ja olemassa olevan sääntelyn purkamista.

Sitten täällä nostettiin lainvalmistelun laatu ja vaikutusarvioinnit. Se on ilman muuta
keskeinen osa, kun puhutaan nimenomaan paremmasta sääntelystä.

No, sitten normit ja säännöt eivät välttämättä toimi samalla tavalla koko Suomessa, ja
sen takia meidän pitäisi huomioida kaikissa säännöstöissä myöskin alueelliset erot ja antaa
enemmän toimivaltaa sinne alueille, vapauttaa päätöksentekoa sinne ja luottaa ihmisten
toimintakykyyn, luovuuteen ja yrittää vähemmän tehdä täällä koko maata kattavia
sapluunoita.

Edustaja Mikkonen otti esille enemmän vastuuta kunnille -teeman. Kunnilla on tällä het-
kellä 550 lakisääteistä tehtävää ja noin 1 000 erilaista velvoitetta, ja kyllä nämä täytyy käy-
dä myöskin kriittisesti läpi. Esimerkiksi vuonna 2000 näitä lakisääteisiä tehtäviä oli 400, ja
tämä on kasvanut hyvin voimakkaasti. Ja niin kuin edustaja Vanhanen puheenvuoronsa
aluksi totesi, kukaan meistä ei ole syytön tähän prosessiin ja tämä ei ole keskinäisen syyt-
telyn paikka, vaan nyt mietitään, niin kuin edustaja Östman sanoi, että täällä sylttytehtaal-
la, jos jossakin, normeja kun tehdään, niin täällä samassa paikassa ne pitää myöskin pur-
kaa.

Äänekosken investoinnin joku otti esille myöskin hyvänä esimerkkinä siitä, miten lu-
paprosessi voidaan rakentaa myöskin nopeaksi, mutta siitä huolimatta se tehdään huolelli-
sesti.

Puhemies Maria Lohela: Ministeri Berner, 2 minuuttia.

15.01 Liikenne- ja viestintäministeri Anne Berner: Arvoisa rouva puhemies! Parempi
sääntely parantaa tuottavuutta, kohentaa kilpailukykyä ja sujuvoittaa arkea. Liikenne- ja
viestintäministeriössä hallinnon kaikki tasot käydään tiheällä kammalla läpi. Vaikuttamis-
ta Euroopan unionissa ja kansainvälisissä järjestöissä terästetään, jotta tarpeettomalta sään-
telyltä vältytään.

Viestintäalalla markkinoita jäykistävät toimilupakäytännöt, joita tarkastellaan kriittises-
ti. Myös liikennealan sääntely uudistetaan. Liikenteessä digitaalisuuden hyödyntäminen
on vasta alussa, mutta mahdollisuudet ovat valtavat. Asiakaslähtöisille palveluille on ky-
syntää niin kaupungeissa kuin haja-asutusalueilla. Perkaamalla pykälät palvelutarjonta ja
14



Pöytäkirjan asiakohta PTK 24/2015 vp
kilpailu muun muassa henkilö- ja tavaraliikenteessä lisääntyvät, ja samalla luomme hyvän
kasvualustan innovaatioille ja parempia palveluja ihmisille.

Liikennepolitiikassa aloitamme laajoja sääntelyuudistuksia. Uuteen liikennekaareen
otetaan kuljetuspalveluja, tietoja, rekistereitä ja liikennealan virastoja koskevat yhtenäiset
ja selkeät säännökset. Lähiaikoina kumoamme 12 turhaa ilmailusäädöstä. Myös esimerkik-
si pysäköintikiekon käytöstä, muodosta ja jopa väristä on säädetty piinallisen tarkasti, mikä
on aiheuttanut yleisen oikeustajun vastaisia pysäköintivirhemaksuja.

Kaikki sääntely ei ole tarpeetonta. Järkevä ja kilpailua edistävä pykälä on paikallaan, ih-
misen turvallisuutta ja luottamusta arkeen on taattava.

Minulla on vastuu hallituksen kärkihankkeesta "Sujuvoitetaan säädöksiä". Toivon saa-
vani kollegoiltani, kansalaisilta, yrityksiltä ja yhteisöiltä perusteltuja aloitteita huonojen
säännösten tunnistamiseksi. Kehitetään yhdessä yhteiskuntaa, joka on lähempänä ihmistä,
lähempänä yrityksiä, luodaan mahdollistava ja turvallinen ympäristö kansalaisille ja elin-
keinoelämälle. — Kiitos.

Puhemies Maria Lohela: Aloitetaan debatti. Pyydän edustajia ilmoittautumaan. Ja tähän
alkuun ryhmäpuheenvuorojen pitäjät saavat käyttää 2 minuutin puheenvuoron.

15.03 Matti Vanhanen kesk (vastauspuheenvuoro): Arvoisa puhemies! Oikeastaan sel-
viän paljon lyhyemmälläkin ajalla.

Kun ajatellaan tätä koko hallituskauden isoa tehtävää, niin selkeästikin tämä normien
purku ja parempi sääntely, kokeilujen kulttuuri saavuttaa tässä talossa ja salissa selvästi
erittäin laajan kannatuksen, ja tältä pohjalta on hallituksen erittäin hyvä mennä rohkeisiin
avauksiin, hakea esimerkkejä ympäri maata ja tuottaa esityksiä. Minä uskon, että ne tule-
vat kyllä täällä eduskunnassa saamaan erittäin hyvän vastaanoton.

15.04 Kaj Turunen ps (vastauspuheenvuoro): Arvoisa rouva puhemies! Kun kuuntelin
näitä opposition puheenvuoroja, oikeastaan kristillisdemokraattien puheenvuoroa täytyy
ihan kehua, että se oli laadittu ajatuksella. Mutta vasemmistoliiton edustaja Kontulan pu-
heenvuorossa oikeastaan juoksutitte ajatusta jo niin pitkälle, että sillä ei ole enää tämän hal-
lituksen syyttämisen kannalta katsoen mitään tekemistä sääntelyn purkamisen kanssa. Toi-
von, että kuitenkin tässä salissa löytyisi sitä todellista halua sääntelyn purkamiseen niin,
että kaikki puolueryhmät siihen sitoutuisivat.

Mutta toisaalta jos miettii historiaa sitten, minulla on kansanedustajana vain neljä vuotta
historiaa, ja viime vaalikaudella istuin talousvaliokunnassa. Sitä taustaa vasten ajatellen
kieltämättä minun täytyy sanoa, että tästä sosialidemokraattien esityksestä parlamentaari-
sesta työryhmästä, joka purkaisi sääntelyä, ihan ensimmäisenä tuli ajatus Troijan hevoses-
ta mieleen. Kun EU-sääntelyä esimerkiksi viime vaalikaudella talousvaliokunnassa käsi-
teltiin, niin olikohan niin, että lähes poikkeuksetta kansallisella lainsäädännöllä sosialide-
mokraatit olisivat halunneet sitä säätelyä laajentaa koskemaan myös esimerkiksi pieniä
yrityksiä, vaikka itse direktiivi koski listattuja yrityksiä. Oli tämäntyyppisiä asioita, jotka
ovat sitten mahdottomia toteuttaa kuitenkin pienissä yrityksissä tai lisäävät merkittävästi
kustannuksia tai sitten vaikuttavat siihen, perustetaanko yrityksiä ollenkaan.

Minä pidän hyvänä sitä, pääministeri, että olette perustanut eilen tämän ministerityöryh-
män, mutta olisin tiedustellut tästä ministerityöryhmästä vielä, onko tälle asetettu varsinai-
sia tavoitteita. Nyt jos ajatellaan, että meillä on ympäristölainsäädäntöä sillä tavalla, että on
15



Pöytäkirjan asiakohta PTK 24/2015 vp
18 000 erilaista lupamenettelyä sellaisista hankkeista, jotka vaikuttavat jotain ympäris-
töön, niin onko esimerkiksi numeraalista tavoitetta sille, että pyritään vaikka Ruotsin tasol-
le, jossa on 5 000?

15.06 Outi Mäkelä kok (vastauspuheenvuoro): Arvoisa puhemies! Palaisin vielä tähän
aukioloaikojen vapauttamiseen, joka on hyvä ja konkreettinen kirjaus hallitusohjelmassa.
Sehän on vastaus vuosien varrella ilmenneisiin lukuisiin järjenvastaisiin tilanteisiin. Kuten
edelläkin puheessa totesin, esimerkiksi parhaiden turistisesonkien aikana osa liikkeistä ei
voi pitää oviaan auki, tai jos esimerkiksi itsenäisyyspäivänä haluaa kampauksen laillisesti,
niin kampaamoliikkeet ovat joutuneet hakemaan tämän 200 euron hintaisen poikkeuslu-
van.

Toivottavasti näistä käytännön tilanteista päästäisiin pikaisesti eroon, ja kysyisinkin:
miten nopeasti tämän ehdottoman järkevän muutoksen kanssa on tarkoitus edetä ja missä
järjestyksessä, ja miten tämä aukioloaikojen vapauttaminen nyt on tarkoitus toteuttaa?

15.07 Antti Lindtman sd (vastauspuheenvuoro): Arvoisa rouva puhemies! Tavoite pa-
remmasta sääntelystä on, kuten tuossa aikaisemmin totesin, aivan oikea, ja me annamme
sille tukemme.

Olin vähän harmissani tästä perussuomalaisten ryhmäpuheenvuoron pitäjän suhtautumi-
sesta tähän meidän tarjoukseemme, ja haluaisinkin nyt kuulla pääministeriltä, miten suh-
taudutte siihen: aiotteko jatkaa tätä paremman sääntelyn valmistelua nimenomaan parla-
mentaarisena yhteistyönä? Jos aiotte, niin me sosialidemokraatit olemme valmiit ojenta-
maan yhteistyön kättä. Olisi kiva kuulla hallituksen kannanotto siihen.

Ja sitten, kun täällä kehotettiin ja kannustettiin myös kansanedustajia osallistumaan tä-
hän työhön ja tunnistamaan niitä kohtia, joissa lainsäädäntö tai poliittiset päätökset vai-
keuttavat kansalaisten arkea, niin ainakin yhden sellaisen löydän tuolta hallitusohjelmasta.

Meidän kaikkien tavoite on saada lisää työtä ja helpottaa työllistymistä. Nyt tämä vuok-
ra-asuntoihin tuleva tulorajoite, joka edellyttää ison valvontakoneiston luomista vuokra-
asuntoyhtiöihin, jossa ihmisten tuloja ryhdytään, voisi sanoa, kyttäämään — että jos otat
esimerkiksi vuoropäällikön paikan, niin uhkana on se, että lennät omasta vuokra-asunnos-
ta ulos — saattaa luoda aika ison työllistämisen esteen ja negatiivisen kannustimen sille,
että ottaisi uutta tai paremmin palkattua työtä vastaan. Ja toisaalta sitten eräs vuokra-asun-
toyhtiö arvioi, että tämän byrokratiakoneiston, jolla tätä valvotaan, luominen on aika kal-
lista, niin kallista, että se saattaisi nostaa vuokria jopa puolitoista prosenttia.

Esitänkin hallitukselle kysymyksen: olisitteko valmis paremman sääntelyn talkoiden
hengessä tarkastelemaan tätä linjausta uudelleen?

15.09 Ville Niinistö vihr (vastauspuheenvuoro): Arvoisa puhemies! Tässä on keskuste-
lussa ollut paljon yhteistä oppositiopuolueilla ja hallituksella, ja se on hyvä asia, ja sille
pohjalle kannattaisi nyt rakentaa jatkotyötä myös hallituksessa, että mahdollisimman laaja
yhteiskunnan tuki olisi sille, miten lähdetään sääntelyä kehittämään, tekemään parempaa
sääntelyä ja myös purkamaan tarpeetonta sääntelyä. Mutta silloin pitää mennä analyysissä
vähän syvemmälle eikä tyytyä vain retorisiin kikkoihin siitä, että nyt tukahduttavasta by-
rokratiasta päästään eroon ja ihmiset vain tästä kummasti vapautuvat, vaan analysoida, että
mikä on hyvä normi, mikä on hyvä sääntely, milloin se jopa luo markkinoita ja hyvää mah-
dollisuutta luoda yritystoimintaa.
16



Pöytäkirjan asiakohta PTK 24/2015 vp
Tässä esimerkinomaisesti tuon esille sen, että Saksan ympäristöministeri 90-luvulla,
Klaus Töpfer, kristillisdemokraatti, selvitti silloin teollisuuden pyynnöstä laajasti, pitäisi-
kö ympäristösääntelyssä siirtyä siihen, että on vähemmän normeja ja enemmän oikeudel-
lisia sanktioita jälkikäteen niin kuin Yhdysvalloissa. Lopputulos tästä keskustelusta oli se,
että kukaan ei halunnut sitä, koska se olisi tullut kalliimmaksi, se olisi ollut ympäristölle
riskialttiimpaa ja teollisuus ei olisi tiennyt, mikä heitä koskee. Ja silloin tullaan siihen, että
esimerkiksi ympäristösektorilla on aika tarkkaan käyty kaikki normit läpi, ja ei siellä oike-
astaan ole mitään turhia normeja, niin että sitten puhutaan siitä, että pitäisi saada päästää
myrkkyjä vesiin, ja minä en usko, että hallitus sitä haluaa.

Mutta se, mitä voidaan tehdä, on tehokkaampaa hallintoa, tehokkaampaa vuoropuhelua
yhteistyössä hankkeiden edistämisessä. Ruotsissa on semmoinen jännä piirre, että Ruotsis-
sa tulee valituksia vähemmän, koska tehdään alun perin laillisia päätöksiä. Eli yritykset ja
kunnat tuntevat lain paremmin, noudattavat ympäristövastuuta vapaaehtoisesti paremmin,
jolloin ei tehdä myöskään valituksia. Meidän korkeimman hallinto-oikeuden presidentti
Pekka Hallberg on sanonut, että itse asiassa ympäristöperusteisista valituksista valtaosa
menee oikeudessa läpi. Silloin on kysymys myös kansalaisten oikeusturvasta, että lakia
noudatetaan eri päätöksissä.

Arvoisa puhemies! Oikeastaan huomioni on hallitukselle se, että hyvillä normeilla voi-
daan esimerkiksi edistää cleantechia — vaikka biopolttoaineen jakeluvelvoite — ja jos te
voitte mennä vähän syvällisemmin siihen, mitä normeja te aiotte edistää, milloin pelikent-
tä voi olla reilu (Puhemies koputtaa) hyvillä normeilla ja mitä normeja, sääntelyjä tai hal-
lintoa voitaisiin tehostaa, niin päästään eteenpäin tässä keskustelussa.

15.12 Anna Kontula vas (vastauspuheenvuoro): Arvoisa rouva puhemies! Normien pur-
kaminen edellyttää ehdottomasti luottamusta, ja nyt tämän harjoituksen ongelma on, että
hallitukselta tuntuu liikenevän luottamusta kyllä virkamiehistöön ja elinkeinoelämään,
mutta ei tavallisiin kansalaisiin. Se näkyy muun muassa siinä, että kaikki konkreettiset esi-
tykset normien purkamisesta liittyivät näistä kahteen edellä mainittuun. Sen sijaan tavalli-
sille kansalaisille on tarjolla tarveharkintaa ja vastikkeellisuutta eli lisää säätelyä, lisää by-
rokratiaa, lisää kontrollia, lisää lomakkeita.

Jos ministeri Berner on oikeasti kiinnostunut tavallisen pienituloisen ihmisen elämään
vaikuttavasta normisäätelystä, me voisimme ottaa yhdessä muutaman tunnin session ja
käydä muutaman tapausesimerkin läpi siitä kafkamaisesta todellisuudesta, jota tavalliset
ihmiset joutuvat muutaman pienen rovon tai ihan peruspalvelun takia käymään läpi, koska
niitä ei toistaiseksi missään hallituksen esityksessä ole mainittu, ne eivät nouse millään
lailla tässä keskustelussa esiin. Ja ne jos mitkä vaikuttavat tavallisten ihmisten elämään ja
koko tämän järjestelmän legitimaatioon.

15.13 Anna-Maja Henriksson r (vastauspuheenvuoro): Arvoisa puhemies! Tässä päämi-
nisteri Sipilä totesi, että on rohkeasti uudistuttava ja on uskallettava luopua vanhoista toi-
mintalinjoista. Voimme ruotsalaisessa eduskuntaryhmässä yhtyä tähän, ja yksi konkreetti-
nen asia koskee ulkomaalaisia työntekijöitä.

Ruotsalainen eduskuntaryhmä on sitä mieltä, että EU:n ja Eta-alueen ulkopuolisen työ-
voiman tarveharkinnasta tulisi luopua. Tätä mieltä olivat ainakin ennen eduskuntavaaleja
sekä keskusta että kokoomus, mutta nyt tämä on ilmeisesti unohtunut, kun hallitusohjel-
maa on kirjoitettu. Arvoisa pääministeri, esimerkiksi Närpiössä ulkomaalaiset työntekijät
17



Pöytäkirjan asiakohta PTK 24/2015 vp
ovat kasvihuoneyrittäjille ratkaisevan tärkeitä, ilman heitä siellä ei olisi kasvihuoneita. Pai-
kalliset yrittäjät ovat kuitenkin todenneet, että meidän nykyinen tarveharkintamme vai-
keuttaa rekrytointia ja aiheuttaa turhaa byrokratiaa. Tämä sama viesti tulee myös täältä
pääkaupunkiseudulta, myös teknologiayrityksiltä, jotka haluaisivat rekrytoida ulkomaalai-
sia huippuosaajia.

Nyt kerran kun puhutaan normitalkoista, niin miksi hallitus ei nyt halua tätä turhaa by-
rokratiaa purkaa? Miksi ei olla poistamassa ulkomaalaisen työvoiman tarveharkintaa kun-
nolla? Sen sijaan olette ehdottamassa lukukausimaksuja EU- ja Eta-maiden ulkopuolelta
tuleville opiskelijoille. Oletteko sitä mieltä, että Suomi ei tarvitse ulkomaisia osaajia? Me
haluamme, että tähän maahan syntyy työpaikkoja, jotta me saamme kasvua ja voimme
myös turvata meidän hyvinvointiamme pitkällä tähtäimellä.

15.15 Peter Östman kd (vastauspuheenvuoro): Rouva puhemies! Tässä kun oli puhe ta-
vallisista kansalaisista, niin haluaisin sanoa ensin vasemmistoliiton edustajalle, että kristil-
lisdemokraattisen ideologian mukaan jokaisella ihmisellä on sama ihmisarvo, oli sitten
työntekijä tai yrittäjä, niin että tässä, kun me luokittelemme ihmisiä eri luokkiin, tämä on
hyvä pitää mielessä.

Uusi rakennusalan tiedonantolaki on johtanut siihen — otan yhden konkreettisen esi-
merkin — että kalustetoimittajan tulee selvittää rakennustyömaalla tehtyjen töiden kustan-
nuksia, jos kyseinen yritys toimittaa esimerkiksi paikalle pari kaappia. Kun harmaata talo-
utta halutaan torjua, kaatuu käytännön työ laillisesti toimivien yrittäjien tehtäväksi. On ar-
vioitu viime vuonna, että tämä harmaan talouden torjuntaohjelma olisi tuottanut valtion
kassaan 20 miljoonaa euroa, ja siitä ollaan riemuittu. Mutta onko kukaan pohtinut — viime
hallituskaudella kysyin tätä mutta minä en saanut sitä selvitystä — paljonko se on maksa-
nut esimerkiksi yrityssektorille? Jos meillä on Suomessa noin 50 000 yritystä rakennus-
alalla ja jokainen yritys on joutunut hankkimaan laitteita, investoimaan laitteisiin, että pys-
tyvät hoitamaan tämän byrokratiaan liittyvän työn, niin se on maksanut näille rakennus-
alan yrityksille 0,5 miljardia plus sen päälle sitten vielä sen lisätyöajan, mitä siihen menee.
Kannattaa tehdä vaikutusarviointeja, ennen kuin ruvetaan riemuitsemaan tehdyistä päätök-
sistä.

Puhemies Maria Lohela: Siirrytään minuutin puheenvuoroihin.

15.16 Elsi Katainen kesk (vastauspuheenvuoro): Arvoisa rouva puhemies! Toivottavasti
tämä normienpurkutalkoiden ympärillä hyrisevä suuri yksimielisyys todella enteilee sitä,
että tulee vähemmän säätelyä ja parempaa säätelyä. On hyvä miettiä, miksi tällaiseen pro-
sessiin ollaan jouduttu. Me olemme antaneet tilanteen ajautua siihen pisteeseen, että monet
arkeamme helpottamaan tarkoitetut säännökset ovat kääntyneetkin meitä itseämme vas-
taan. Kansalaisen, sen tavallisen kansalaisen ja ihmisen ja myöskin asiakkaan, näkökul-
masta esimerkiksi asumisen, maankäytön ja kaavoituksen byrokratiaa on purettava. Lisäk-
si meidän on pystyttävä keventämään hallintoa myös toteuttajan elikkä sen työn tekijän nä-
kökulmasta, ja siksi myös kuntien tehtävien ja velvoitteiden vähentäminen on tärkeää, ja
sen takia kuntien työntekijät on otettava mukiaan tähän prosessiin, jotta voidaan sitoutua
myöskin niihin uusiin toimintatapoihin.
18



Pöytäkirjan asiakohta PTK 24/2015 vp
Kysyisinkin ministeri Vehviläiseltä: (Puhemies koputtaa) kun kuntien velvoitteita ja
tehtäviä ollaan vähentämässä, milloin se näkyy kuntalaisille, kuntalaisen arjessa ja myös-
kin työntekijän arjessa?

15.18 Ritva Elomaa ps (vastauspuheenvuoro): Arvoisa puhemies! Hallitusohjelman yksi
merkittävä linjaus on se, että byrokratiaa karsitaan kovalla kädellä. Tämä toimenpide on
tervetullut yrityksille ja myös niille ihmisille, jotka haluavat uuden työpaikan, se edistää si-
tä. Mutta jos kansalainen haluaa tehdä työtä lyhyitäkin jaksoja, paperisota ja monimutkai-
nen tukianomuksien täyttäminen ei saa olla siinä esteenä ja pelotteena. Vapaaehtoistoimin-
nan merkitys tulevaisuudessa korostuu, ja järjestö- ja seuratyötä sekä erilaisten yhdistysten
toimintaa ei saa vaikeuttaa entisestään vaan helpottaa.

Mutta se asia, mikä helposti jää — totta kai kansalaisten etu on tärkeä — on eläinsuoje-
lu, ja kysyisinkin hallitukselta: kun hallitusohjelmassa ei paljon eläinsuojelusta puhuta, mi-
ten nyt, kun valvontaa ja byrokratiaa vähennetään, eläinsuojelun käy tässä kohtaa? Siinä on
paljon rikkomuksia ja sanktiot ovat tosi minimaaliset.

15.19 Pertti Salolainen kok (vastauspuheenvuoro): Arvoisa rouva puhemies! Te, herra
pääministeri, ja teidän hallituksenne olette tarttuneet erittäin tärkeään asiaan, ja on todella
kannatettava teema, että lähdette tätä selvittämään. On aivan selvää, että on vanhentuneita,
tarpeettomia byrokraattisia säädöksiä, joita voidaan parantaa ja poistaa, sellaisia, joita ei
enää tarvita, mutta on koko ajan pidettävä mielessä se, että mitään säädöksiä yleensä ei ole
tehty turhaan. Ne on tehty ihmisen tai ympäristön tai luonnon suojelemiseksi.

Nyt, kun te lähdette tähän toimeen, kehotan, että otatte sellaisen paragrafin huomioon jo-
kaisessa kohdassa, jossa puratte näitä sääntöjä, että arvioidaan sen vaikutus itse siihen
asiaan, jota on haluttu suojella, samalla kun poistetaan turhaa byrokratiaa. (Eero Heinäluo-
ma: Viisas puheenvuoro!)

15.20 Eero Heinäluoma sd (vastauspuheenvuoro): Arvoisa puhemies! Puhemies asettaa
riman aika korkealle tämän edustaja Salolaisen puheenvuoron jälkeen, koska tässä salissa-
han on tänään ollut aivan hämmästyttävää historian siipien havinaa, näin yksituumaista pe-
ruslähtökohtaa, että ollaan valmiit käymään olemassa olevia säännöksiä lävitse ja mietti-
mään, mitkä niistä ovat turhia ja tarpeettomia, ja siinä hallitus saa vahvan tuen, oikeastaan
koen, että kaikkien ryhmäpuheenvuorojen osalta. Siihen käteen kannattaa hallituksen tart-
tua.

Sitten ongelma tulee siinä, minkä edustaja Salolainen sanoi, että kun monella sääntelyl-
lä on se tärkeä pohja, että suojellaan sitä heikompaa, joka ilman sääntelyä tulee yliajetuksi
— on se sitten luonto tai kuluttaja tai työntekijä olosuhteissa, että hän ei saa työsuojelua
siellä ravintolassa, jossa ei ole ilmanvaihtoa ja jossa hän työskentelee — niin näiden käy-
tännön yksityiskohtien osalta viisas voisi hallituksessa ajatella niin, että jos on olemassa
syy sille suojelulle ja sen suojelun poistaminen tuottaa suuremman haitan (Puhemies ko-
puttaa) kuin tämä täysin vapaa markkina, niin silloin se suojelu kannattaa jatkossakin pitää
voimassa.

15.21 Satu Hassi vihr (vastauspuheenvuoro): Arvoisa puhemies! Turvavyöt ja nopeusra-
joitukset ovat esimerkki sääntelystä, jota aikoinaan on vastustettu turhana nipotuksena ja
vapauden rajoittamisena, mutta muun muassa niiden ansiosta viime vuonna Suomen maan-
19



Pöytäkirjan asiakohta PTK 24/2015 vp
teillä kuoli noin tuhat ihmistä vähemmän kuin 70-luvun alkupuoliskon vuosina. Silti meil-
lä on edelleen väkilukuun suhteutettuna enemmän liikennekuolemia kuin EU:ssa keski-
määrin.

Kaikki säätely ei siis ole turhaa, mutta toki on sellaista säätelyä, jota pitäisi helpottaa.
Itse nostaisin tässä esille sellaiset määräykset, jotka vaikeuttavat tai suorastaan estävät ruu-
an lähituotantoa. Esimerkiksi äskettäin kuulin kotkalaiselta ravintolan omistajalta, että hän
ei voi ostaa kalaa suoraan kalastajilta, koska sitä varten hänellä pitäisi olla kokonainen 0-
asteinen huone kalan käsittelyä varten. Hänen on siis pakko ostaa kalaa tukusta. Tämä on
esimerkki säätelystä, joka ei varmasti paranna ruuan laatua eikä elintarviketurvallisuutta.

15.22 Annika Lapintie vas (vastauspuheenvuoro): Rouva puhemies! Kun hallitus nyt in-
nokkaasti lähtee näitä normeja purkamaan, niin toivon, että muistatte myös sen, miksi nor-
mit on säädetty. Esimerkiksi harmaan talouden torjunta, joka viime hallituskaudella oli
kärkihanke, ei ole tämän hallituksen kärkihanke, mutta siitä huolimatta toivon, että haluai-
sitte kohdella kaikkia ihmisiä, niin yrittäjiä kuin työntekijöitäkin, reilusti ja rehdisti. Me
kaikki olemme lukeneet tarinoita siitä, millä tavalla harmaa talous, kaikkien normien ulko-
puolella toimiva talous, kohtelee työntekijöitä, minkälaisilla palkoilla, minkälaisissa työ-
oloissa sitä työtä tehdään. Todellisessa maailmassa työnantaja ja työntekijä eivät ole tasa-
vertaisia sopimuskumppaneita, vaan kyllä se työntekijä tarvitsee sitä suojelua. Esimerkik-
si työhön perehdytys uudelle työntekijälle, työsuojelunormien noudattaminen ovat kyllä
niitä välttämättömyyksiä, joita toivon, että ette lähde purkamaan.

15.23 Stefan Wallin r (vastauspuheenvuoro): Värderade talman! Regeringens planer att
fortsätta att röja upp i normdjungeln är i grunden en god sak. Var och en av oss, varenda
kotte har i olika sammanhang stött på lagar, normer, tillståndsförfaranden, begränsningar,
direkta förbud som är onödiga eller åtminstone inkonsekventa. Varför får exempelvis
gårdsvin säljas direkt från gården medan småbryggaren i skärgården inte på samma villkor
får sälja ut sitt öl direkt från bryggeriet? 

Puhemies! Samalla kun hallitus haluaa purkaa turhaa tai väärällä tavalla toimivaa normis-
toa, niin muualla valtionhallinnossa tuotetaan uusia yllättäviä normeja. Eräs tuore tapaus
on Poliisihallituksen päätös kieltää Veikkaukselta niin sanottu aggressiivinen markkinoin-
ti asiamiestensä kassoilla. Tämän päätöksen toimeenpano tarkoittaa muun muassa sitä, et-
tei Lottoa enää saa mainostaa makeisten läheisyydessä. Myös Veikkauksen mainostotee-
mit, ilmapallot ja lippusiimat ovat aiheuttaneet Poliisihallituksessa lähes kansallisen poik-
keustilan. Miten hallitus aikoo poikkihallinnollisesti varmistaa sen, ettei yhden poistetun
pöljän normin tilalle tule kahta uutta?

15.25 Antero Laukkanen kd (vastauspuheenvuoro): Arvoisa puhemies! Hallituksen nyt
käynnistämät normitalkoot ovat tervetulleita. Tässä salissa ei varmaankaan ole yhtään sel-
laista istujaa, joka ei olisi vaalikentillä luvannut näiden normien poistamista. Ja toivoa so-
piikin, että kun nämä esitykset aikanaan tulevat saliin, tämä yksimielinen tahtotila säilyy. 

Pieni, tumma pilvi kuitenkin näiden talkoiden yllä on, ja se liittyy juuri tähän kuntien
tehtävien ja velvoitteiden vähentämiseen. Minusta edustaja Heinäluoma juuri hienosti
puuttui tähän, että on mahdollista, että kun näitä velvoitteita, joita on huolella harkittu ja
20



Pöytäkirjan asiakohta PTK 24/2015 vp
laitettu ja joista on asetuksia säädetty, nyt puretaan, niistä tuleekin kuntien ylimääräinen
säästöelementti tuleviin talousarvioneuvotteluihin.

Toivoisin, että hallitus huomioisi tämän erityisellä tavalla, etteivät nämä sääntelyt kos-
ke niitä elintärkeitä perustarpeita, peruspalveluita, joita pienituloiset käyttävät.

15.26 Tytti Tuppurainen sd (vastauspuheenvuoro): Arvoisa puhemies! Me kyllä aidosti
toivomme hallitukselle myötätuulta näissä normien purkutalkoissa, ennen kaikkea ilman
muuta siinä kohtaa, missä tavallisen ihmisen asioita hoidetaan nykyistä paremmin ja jous-
tavammin, missä erilaisista holhouksenalaisuuksista vapautetaan. Se on oikein, ja se on hy-
vä.

Mutta haluaisin kysyä, mihin teidän junanne tässä sitten pysähtyy. Kun nyt esimerkiksi
Suomen hallitus ja Suomi vaatii Kreikalta tiettyjen suojattujen ammattialojen purkamista,
niin ollaanko täällä Suomessa nyt valmiita purkamaan esimerkiksi taksiliikenteen säänte-
lyä? Oletteko te valmiita purkamaan apteekkitoiminnan sääntelyä? Kuinka pitkälle te olet-
te oikein valmiita menemään?

Sitten haluaisin kysyä, että kun te otatte sote-järjestelyissä ilmeisesti tämän maakunta-
hallinnon käyttöön, niin kuinka te näette, että tämä uusi kolmas hallinnon taso oikein istuu
tähän hallituksen tavoitteeseen purkaa sääntelyä ja turhaa byrokratiaa.

15.27 Seppo Kääriäinen kesk (vastauspuheenvuoro): Arvoisa puhemies! Harva asia on
saanut näin vankan tuen yli puoluerajain kuin tämä normien purkaminen taikka paremman
sääntelyn politiikka täällä pääministerin esittelemänä sai. Häkellyttävää oli kuunnella
edustaja Lindtmanin puheenvuoroa, siis myötähenkistä puheenvuoroa, jota edustajat Hei-
näluoma ja Tuppurainen ovat säestäneet. Tämä tekee herkälle mielelle suorastaan.

Tähän liittyy, tähän sääntelyyn, parempaan sääntelyyn, myös se, missä ihmisiä koske-
via ja yrityksiä koskevia päätöksiä tehdään: putkihallinnon päässä siellä ylhäällä vaiko
siellä alueilla, lähellä ihmisiä, lähellä yrityksiä? Mikä on se päälinja? Hallitus näyttää oh-
jelmassaan lähtevän siitä, että päätöksiä tehtäisiin enenevästi siellä alueilla, paikallisesti,
yrityksissäkin ja likellä ihmisiä. Tähän liittyy muun muassa aluehallinnon uudistaminen.
Kysynkin, miten hallitus aikoo tätä aika suurta uudistusta lähiaikoina edistää.

15.28 Markku Eestilä kok (vastauspuheenvuoro): Arvoisa rouva puhemies! Suomi on
kallis maa, jonka kilpailukyky on monesta eri syystä heikentynyt, ja nämä normit, sääntely
ja byrokratia eivät ainakaan paranna kilpailukykyä. Monta kertaa ne estävät investointeja
ja sitä kautta estävät työntekoa.

Arvoisa pääministeri, te totesitte, että normien purkua on johdettava määrätietoisesti.
Itse näen kuitenkin, että tämä ei aina ole lainsäädännöllinen ongelma, mistä nämä normit
johtavat näihin ongelmiin, vaan enemmän kyse on tulkinnasta, jota viranhaltijat sitten te-
kevät tuolla maakunnissa. Ja kun tämä toimeenpano yleensä on päätösten tärkein osa, niin
mitenkä me tulemme nyt tämän normien purun panemaan toimeen ja kuka maakunnissa
johtaa normien purkua, että me pääsemme sitten hyvään lopputulokseen siellä käytännön
tasolla eli siellä alemmalla tasolla?

Puhemies Maria Lohela: Myönnän puheenvuorot edustajille Gustafsson, Juvonen, Kari-
mäki ja Uotila. Otetaan sitten pari ministeripuheenvuoroa, siihen Tiilikainen ja Lindström.
21



Pöytäkirjan asiakohta PTK 24/2015 vp
15.29 Jukka Gustafsson sd (vastauspuheenvuoro): Arvoisa puhemies! Jatkan tätä Lindt-
man—Heinäluoma-linjaa.

Hallitus on tärkeällä asialla liikkeellä. Täällä jo sivuttiin sitä, että näitten kuntien tehtä-
vien ja normien karsiminen on nyt jäänyt vähän katveeseen. Tämä on minusta erityisesti
asia, jossa toivoisin, että hallitus kuuntelisi myöskin oppositiota ja pääsisimme vaikutta-
maan. Suoraan sanoen kannan erittäin suurta huolta siitä, mihin on viitattu, että nyt ollaan
kajoamassa kirjastolakiin, taiteen perusopetukseen, teatteri- ja orkesterilakiin. Esimerkiksi
kirjasto on minulle yksi kolmesta kivijalasta — näitä ovat peruskoulu, yleisradio, suoma-
lainen kirjastojärjestelmä. Se on meidän kansallisen kulttuurimme kivijalka, ja toivoisin,
että tässä yhteydessä nyt myöskin huolehdittaisiin siitä, että kirjastolaitos säilyy elävänä ja
tasa-arvoisena Suomessa.

15.30 Arja Juvonen ps (vastauspuheenvuoro): Arvoisa rouva puhemies! Kansalta kuul-
tua: "Jos olisin tiennyt, miten vaikeaa on ryhtyä yrittäjäksi, en olisi ryhtynyt." "Jos olisin
tiennyt, miten vaikeaa on rakentaa talo, en olisi rakentanut." Normitalkoilla on siis paik-
kansa.

Kaava- ja rakennuslupavalituksiin kuluu aikaa mutta myös rahaa. Rakennuskustannuk-
sia kohottaa muun muassa rakennusluvan tarve pienissä hankkeissa ja asiakirjavaatimus-
ten eriävyys eri kunnissa. Rakennus- ja kaavamääräyksiä saatetaan myös soveltaa eri kun-
nissa eri tavalla, ja viranomaisilla voi olla erilaisia tulkintoja.

Ja entä yrittäminen, mitä kaikkea yrittäjyyteen liittyvää voisimme hoitaa yhden luukun
taktiikalla? Me osaamme säätää lakeja, mutta osaammeko me purkaa niitä ja teemmekö
sen myös inhimillisesti ja eettiset näkökulmat huomioiden? On normeja, jotka ovat hidas-
teita, mutta on myös normeja, joiden tehtävänä on suojella heikompaa, tuoda turvaa ja suo-
jella. Lainsäädännön vaikutusten arviointi kuten myös kansalaisten kuuleminen on siis en-
siarvoisen tärkeää, jotta osumme tässäkin asiassa oikeaan.

15.31 Johanna Karimäki vihr (vastauspuheenvuoro): Arvoisa rouva puhemies! On kyl-
lä kannatettavaa perata sääntelyjä ja normeja ja poistaa päällekkäisyyttä, jotta ihmisten arki
helpottuu ja pienyrittäjien toimintamahdollisuudet paranevat. Mutta yhdyn niihin moniin
puheenvuoroihin, että moni sääntely ja monet normit on tehty asukkaiden, pienten ihmis-
ten turvaamiseksi ja ne turvaavat myös peruspalveluja. Yksi hyvä esimerkki on se, että
kaupan suuryksiköiden sääntely säilyttää lähikaupat kylissä, ja myös päivähoidon ryhmä-
kokojen sääntely on merkityksellistä.

Laittaisin jäitä hattuun myös esteettömyyssäännösten purkamisessa. Meillä on vanhene-
va väestö ja vammaisia henkilöitä, joiden asumista kotona on pikemminkin tuettava ja kan-
nustettava. On tutkittu, että jos esteettömyys otetaan huomioon jo varhaisessa vaiheessa ja
suunnittelussa, se ei edes tule niin kalliiksi. Ja hyvä esteettömyys parantaa asumisen laatua
myös kaiken kaikkiaan. Haluaisin hallitukselta lisätietoja siitä, mitä suunnitelmia teillä on
esteettömyysnormien purkamisessa.

15.32 Kari Uotila vas (vastauspuheenvuoro): Rouva puhemies! Saisi tulla hallittu raken-
nemuutos, joka aikoinaan sai yhtä laajan konsensuksen eduskuntasalissa kuin nyt nämä
normitalkoot.

Mutta kun kuuntelin pääministerin puheenvuoroa, niin pikkasen huolestuin siinä viral-
lisessa ilmoituspuheenvuorossa, kun pääministeri totesi, että säätelyä tarvitaan edelleen-
22



Pöytäkirjan asiakohta PTK 24/2015 vp
kin järjestäytyneen hyvinvointiyhteiskunnan ja ihmisten turvallisuuden ylläpitämiseksi ja
takaamiseksi, että eikö todellakaan muuhun. Mutta onneksi pääministeri vastauspuheen-
vuorossaan korjasi tämän ja mainitsi muun muassa tärkeän työsuojeluasian. Elikkä kyllä
niitä normeja ja säätelyä tarvitaan aika laajasti edelleenkin.

Kuten täällä edustaja Heinäluoma jo viittasi edustaja Vanhasen viittaukseen — siihen,
että kyllä asiakkaat voivat jaloillaan päättää, onko kahvilassa liian kuuma tai liikaa pako-
kaasua — sen kahvilan työntekijänkin pitää tulla siellä kahvilassa toimeen.

Ja yksi esimerkki on Talvivaara, sadat miljoonat, joita joudutaan Talvivaaraan vielä lait-
tamaan: ei se Talvivaaran ongelma tainnut olla liian tiukat normit vaan päinvastoin.

Puhemies Maria Lohela: Ennen ministereitä vielä edustaja Rinne.

15.34 Antti Rinne sd (vastauspuheenvuoro): Arvoisa puhemies! Minäkin haluan järkyt-
tää edustaja Kääriäistä herkistämällä häntä nyt positiivisella puheenvuorolla.

Hallitus on tarttunut tärkeään asiaan, asiaan, joka oli ja on SDP:n tavoitteissa tälle vaa-
likaudelle. Nämä normien purkutalkoot, byrokratian purkutalkoot, täytyy tehdä hyvällä
harkinnalla, ja niitten vaikutusarviot on tehtävä etukäteen oikealla tavalla.

Minä tartun kuitenkin yhteen asiaan, jossa meillä SDP:ssä ollaan hieman huolissaan ja
kriittisiä suhteessa näihin normien purkuihin. Elikkä hallitus kaavailee tämmöistä puitela-
kia, jossa puututaan esimerkiksi kirjastopalveluihin, nuorisopalveluihin ja liikuntapalve-
luihin sillä tavalla, että sitä päätösvaltaa siirretään kuntatasolle ilman mitään velvoittavia
normeja. Me pelkäämme, olemme huolissamme siitä, että tämä tarkoittaa sitä, että joissa-
kin kunnissa, yhdessä tai useammassa kunnassa, tulee tilanne, jossa kirjastopalvelut eivät
olekaan kaikkien kansalaisten saatavilla tai nuorisopalveluita ei toteuteta sillä tavalla, että
ne ovat kaikkien saavutettavissa, tai että liikuntapalveluissa yksityinen palvelu korvaa täy-
sin julkisen palvelun. Tähän on paineita kunnissa tietenkin sen takia, että kuntien talousti-
lanne on tällä hetkellä (Puhemies koputtaa) vaikea, ja tästä näkökulmasta toivon, että hal-
litus vielä uudelleen miettisi näitä normitalkoita ja käyttäisi tässä sitä vaikuttavuusarviota
(Puhemies: Aika!) etukäteen, ettei yhteiskunta jakautuisi kahtia.

Puhemies Maria Lohela: Ministeri Vehviläinen, 2 minuuttia.

15.35 Kunta- ja  uudistusministeri  Anu  Vehviläinen (vastauspuheenvuoro): Arvoisa
puhemies! Ensinnäkin näistä kuntien tehtävistä ja velvoitteiden karsimisesta, mistä muun
muassa edustaja Katainen kysyi, totean sen, että työ siinä on aloitettu ja on tarkoitus, että
syyskuun budjettiriihessä pystymme tekemään tämmöisen toimenpideohjelman siitä, mi-
ten sitä viedään eteenpäin. Mutta haluan täällä myös korostaa, kun täällä on lähes 160 kun-
tapäättäjää tässä salissa, että hallitus antaa mahdollisuuden ja toimintavapautta velvoittei-
den ja tehtävien hoitamiseen siellä kunnissa, mutta kuntapäättäjät on se joukko, joka tekee
ne päätökset.

Minusta on hyvä, että me näemme kuntapäättäjät meidän kumppaneina eikä niin, että
me ohjaamme vain täältä, vaan että tämä on aitoa vuorovaikutusta. Pidän erittäin hyvänä
niitä kuntia ja kuntapäättäjiä, jotka ovat jo lähteneet aivan itse tekemään tämmöistä toimin-
tavapautta ja hakemaan uusia toimintatapoja. Otan esimerkiksi Liperin kunnan. Siellä otet-
tiin 2012—2013 käyttöön tuntiperusteinen päivähoitomaksujärjestelmä. Nyt he saavat
23



Pöytäkirjan asiakohta PTK 24/2015 vp
siellä vuositasolla lähes 500 000 euroa säästöä, ja se on erittäin paljon. Eli kannustan myös
kuntia itse tekemään tällaisia uudistuksia.

No, sitten edustaja Kääriäinen kysyi tästä aluehallinnon uudistamisesta. Kuten tässä jo
edellä pääministeri toi esille, meillä on tarkoitus tämän kesän aikana hioa näitä meidän
strategisia kärkihankkeitamme ja myös näitä reformeja, uudistuksia, kuten aluehallintouu-
distusta, ja varmaan alkusyksystä voimme kertoa tietyllä tavalla niitä askelmerkkejä ja työ-
suunnitelmaa, miten menemme niissä eteenpäin.

Lopulta totean vielä näistä kokeiluista, jotka ovat yksi tapa myös tässä toimintatapojen
uudistamisessa. Te tiedätte, että kokeilujen järjestäminen Suomessa on ollut aika vaikeaa,
että on tarvittu erillinen kokeilulaki. Nyt hallituksella on hallitusohjelmaan kirjattu, että me
haemme sellaisia säädöksiä, joilla kokeilujen järjestäminen tulee helpommaksi, ja toivon,
että eduskunta haluaa olla tässä työssä myös mukana ja suhtautuu siihen positiivisesti.

Puhemies Maria Lohela: Ministeri Tiilikainen, 2 minuuttia.

15.37 Maatalous- ja  ympäristöministeri  Kimmo  Tiilikainen  (vastauspuheenvuo-
ro): Arvoisa puhemies! Hallitus tietenkin turvaa ihmisten terveyden ja ympäristönsuoje-
lun tason. Siinä, että normeja kevennetään, byrokratiaa kevennetään, kyse on siitä, miten
mahdollisimman pienellä vaivalla pystytään se hyvä terveyden ja ympäristönsuojelun taso
saavuttamaan. Siitähän tässä on kyse, ja siitä on laaja yhteisymmärrys.

Kun esimerkiksi päätösvaltaa siirretään paikallisille tasoille — ympäristöministeriöstä
maakuntakaavojen vahvistaminen maakuntiin, elyiltä kaavoitusvaltaa kunnille — samalla
vahvistetaan myös demokratiaa. Ja kun demokraattisella prosessilla paikalliset päättäjät te-
kevät hyviä päätöksiä, se myös vähentää valitusten tarvetta. Eli mitä lähempänä ihmistä
päätökset tehdään, sitä paremmin ihmiset pystyvät niihin vaikuttamaan ja sitä vähemmän
tarvitaan epätoivoisia valitusprosesseja. Tämä on myös hyvä huomata tässä keskustelussa.

Muutamia esimerkkejä. Otetaan vaikka maisematyölupa: jos ihminen haluaa kaataa
omalta tontiltaan puun, niin ei se saa ilmoitusmenettelyä järeämpiä toimia edellyttää. Tai
jos haluaa katolleen aurinkopaneelit. Tai jos haluaa öljylämmityksen korvata maalämmöl-
lä, niin kyllä se reikä on saatava siihen tontille kairata. Eli tämänkaltaiset asiat helpottavat
ihmisten toimimista yhteiskunnan ja ympäristön hyväksi eivätkä suinkaan ole sitä vaaran-
tamassa. Tai kotieläinsuojien luvitus: Jos ympäristölupa ja rakennuslupa yhdistetään, vil-
jelijä selviää helpommalla. Ja kun tuo lupa on kerran johonkin kohteeseen saatu, niin jos ei
oleellisia muutoksia tuotannossa tapahdu, ei sitä samaa asiaa tarvitse kerta toisensa jälkeen
määräajan jälkeen hakea.

Kyllä tässä on paljon keventämistä, järjen käyttöä.

Puhemies Maria Lohela: Ministeri Lindström, 2 minuuttia.

15.40 Oikeus- ja  työministeri  Jari  Lindström  (vastauspuheenvuoro): Arvoisa rouva
puhemies! Edustaja Lindtman nosti esille viime kaudella voimaan saatetun 300 euron suo-
jaosan esimerkkinä tämmöisen työttömyysturvan byrokratian purkamisesta. Se on hyvä
asia, ja olen kehunut sitä aikaisemminkin ja kehun edelleen. Siihen suuntaan nimenomaan
pitää kehittää. Minulla on vastuullani tämän työn vastaanottamista estävien kannustelouk-
kujen purkaminen, ja otan ehdotuksia vastaan ihan mielelläni. (Eduskunnasta: Perustulo!)
Ihan rakentavia ehdotuksia saa minulle laittaa, koska tämä savotta on aikamoinen.
24



Pöytäkirjan asiakohta PTK 24/2015 vp
Suuri osa näitten yritysten byrokratiasta muodostuu yleensä siinä vaiheessa, kun se yri-
tys muuttaa sitä toimintaansa jonkun uuden velvoitteen vuoksi. Sen vuoksi olisi ensisijais-
ta, että ainakin koetettaisiin välttää, ettei näille yrityksille niitä uusia velvoitteita tule.

Lupamenettelyn vaihtaminen ilmoitusmenettelyksi: no, se ei välttämättä suoraan vähen-
nä sen yrityksen hallinnollista taakkaa, mutta se mahdollistaa sen, että se yritys voi käyn-
nistää sen toiminnan heti. Mutta samalla pitää huolehtia muun muassa siitä, että niiltä yri-
tyksiltä kysytään vain olennainen tieto, kiinnitetään huomiota siihen, missä muodossa
mahdolliset liitteet tulee toimittaa, ja käytetään sitä tietoa, joka muilla viranomaisilla jo yri-
tyksestä on. Tällä tavalla voidaan vähentää sitä byrokratiaa.

Sitten täällä kiinnitettiin huomiota tähän lainvalmisteluun ja tämän sääntelyn purkami-
seen. Totta kai on ratkaisevaa, että kootaan riittävä tietopohja sen selvittämiseksi, miten
näihin tavoitteisiin halutaan päästä ja mitä vaikutuksia niillä valituilla keinoilla on. Tämä
koskee uutta lainsäädäntöä, vanhan muuttamista ja sääntelyn purkamista. Tämän säänte-
lystä aiheutuvan taakan purkamisessa on syytä sitten määritellä, mistä ja keiden taakkaa
halutaan vähentää eli mitä normien purkamisella itse asiassa tarkoitetaan, ja tämän purka-
misen tulee tapahtua hallitusti siten, että hyvän lainvalmistelun periaatteet toteutuvat.

15.42 Tuula Haatainen sd (vastauspuheenvuoro): Arvoisa puhemies! Turha byrokratia
todellakin joutaa romukoppaan, mutta ehkä tässä kansalaisilla on huoli ja tässä salissakin
huoli johtuu siitä, että hallitusohjelmassa on meille kaikille ihmisille tärkeiden hyvinvoin-
tipalveluiden osalta myös suunnitteilla normien purkamisia ja heikennyksiä, jotka uhkaa-
vat kansalaisten hyvinvointia ja oikeusturvaa nimenomaan heikoimmassa asemassa ole-
vien kansalaisten kohdalla.

Ministeri Vehviläinen viittasi siihen, että valmisteilla olisi, että kokeilujen helpottami-
seksi laadittaisiin nyt säädösmuutosta. Kysyisin, onko tarkoituksena luoda tällaista yleis-
pätevää lakia, jolla voitaisiin erityislainsäädäntö ylittää. Minä uskon, että tässä saattavat ai-
kamoiset perustuslailliset kysymykset tulla vastaan, koska asuinpaikka ei voi määrätä sitä,
millaiset palvelut kansalainen saa, koska ne erityislainsäädännössä kuitenkin turvataan.

Tyytyväinen olen siitä, että ministeri Lindström otti tämän vaikuttavuusarvioinnin, ja
kysynkin: onko tarkoitus tehdä myös tasa-arvonäkökulmasta vaikuttavuusarvioinnit ja las-
ten oikeuksien näkökulmasta vaikuttavuusarvioinnit?

15.43 Antti Lindtman sd (vastauspuheenvuoro):  Arvoisa puhemies! On todella tärkeä-
tä, että tätä harjoitusta tehdään nimenomaan katsoen kansalaisen näkökulmasta: mitä vai-
kutuksia lainsäädännöllä, toivottavasti paremmalla lainsäädännöllä, on kansalaisten ar-
keen. Nyt kun kysyin hallitukselta näitä tulorajojen tarkistuksia ja siihen liittyvää byrokra-
tiakoneiston luomista, että voisiko siitä luopua, en saanut vastausta, mutta kun työministe-
ri totesi, että hänen vastuullaan on tämä kannustin ottaa työtä vastaan, tämä projekti, niin
kysyn nyt teiltä, työministeri, mitä te olette mieltä tästä. Siis se, että on ihan vaikka keski-
palkkainen pariskunta ja toinen ottaa vaikka vuoropäällikön tehtävän vastaan, aiheuttaa
riskin, että joutuu muuttamaan pois kodista, jossa on asunut vaikka kymmeniä vuosia. Pi-
täisikö teidän mielestänne tästä nyt luopua paremman sääntelyn hengessä?

15.44 Ben Zyskowicz kok (vastauspuheenvuoro): Arvoisa rouva puhemies! On erinomai-
nen asia, että kokoomuksen käynnistämät normitalkoot ovat saaneet täällä näin laajan tuen
yli puoluerajojen. Minun mielestäni me voisimme aloittaa esimerkiksi kumoamalla kau-
25



Pöytäkirjan asiakohta PTK 24/2015 vp
pan aukioloaikojen sääntelyn. Suorastaan naurettava on tämä laki, kun sen nyt lukee. Esi-
merkiksi 4 §:ssä kerrotaan 16 kohtaa, joita tämä laki ja sääntely eivät koske. Me sääntelem-
me kauppaa sen mukaan, mikä on viikonpäivä, mikä on juhlapäivä, mikä on valikoima,
mikä on neliömäärä, mikä on tavaran arvo, mikä on kioski, mitä saa myydä, kukkia saa
myydä, jotain muuta ei saa myydä. Ja kaiken huipuksi täällä laissa säädetään, että poliisi
valvoo, ihan niin kuin poliisilla ei olisi parempaa tekemistä. Pääministeri Sipilä, aloitetaan
tästä liikeaikalain kumoamisesta, ja kysyn teiltä: kumoaako hallitus tämän lain?

15.45 Pirkko Mattila ps (vastauspuheenvuoro): Arvoisa puhemies! Kiitoksia pääminis-
terille ilmoituksesta ja muille eduskuntaryhmille myöskin hyvistä puheenvuoroista. Var-
maankin tämä normien purkuun tähtäävä projekti on ollut käynnissä pinnan alla jo pidem-
män aikaa, ja hyvä niin. Myös varmasti tästä keskusteltiin viime eduskuntakaudella.

Kiitoksia hallitukselle erityisesti siitä, että myös vapaaehtoistoiminta on nostettu tähän
sääntelyn kehittämiseen, sanotaanko näin. Pääministeri puheessaan kaksi kertaa myös mai-
nitsi vapaaehtoistoiminnan, mutta ilmeisesti tässä on kysymys siitä, että voi olla, että tar-
vitaan nimenomaan se vapaaehtoistoiminnan laki, vaikka paljon tästä sääntelyn purkami-
sesta puhutaan. Toivottavasti se voisi sitten parhaimmillaan johtaa niihin nettovaikutuk-
siin, joita täällä myöskin ollaan hakemassa. Ja kyllähän vuosia on tiedetty esimerkiksi työt-
tömien suorastaan mahdottomuus osallistua vapaaehtoistoimintaan, mikä olisi tietysti hei-
dän oman elämänsä mielenvireyden kannalta taikka sitten tulevan työllistymisen kannalta
paras ratkaisu. 

15.46 Mikko Savola kesk (vastauspuheenvuoro): Arvoisa rouva puhemies! Jos jotkut
niin viljelijät ja maaseutuyrittäjät ovat kyllä byrokratian hampaissa mitä järkyttävimmällä
tavalla. Tulee tukiviidakkoa olevaa lainsäädäntöä takautuvasti, ei tiedetä, mihinkä joudu-
taan sitoutumaan, ja tämän kanssa kyllä ollaan niin henkisesti kuin rahallisestikin hyvin lu-
jilla.

Vierailin tuossa parisen viikkoa sitten turvenevalla, missä katsottiin vettä, joka sieltä ne-
valta tuli. Se oli täysin kirkasta, täysin puhdasta. Siitä huolimatta tälle nevalle vaadittiin
erilaisia noin 20 000 euron järjestelmiä. Ei sillä, etteikö se lopputuote olisi ollut hyvä, mut-
ta kun tulkinta on niin, että sinne pitää nyt suodatinkentät ynnä muut tehdä. Nämä jos jot-
kut ovat kohtuuttomia. Kysynkin nyt ympäristöministeri Tiilikaiselta: eikö lopputuotteen
tulisi ratkaista, eikö meidän tulisi kehittää lainsäädäntöä siihen suuntaan, että lopputuote
ratkaisee, ei se prosessi, (Puhemies koputtaa) kuinka näitä asioita tehdään?

15.47 Touko Aalto vihr (vastauspuheenvuoro): Arvoisa rouva puhemies! Kysyn ympä-
ristöministeri Tiilikaiselta: Jos ympäristöministeriöltä viedään valta hyväksyä maakunta-
kaava sekä kuntien yhteiset yleiskaavat, kuka pitää huolen siitä, että yhteiskuntarakennetta
kehitetään yhteisen edun näkökulmasta, ei yksittäisen intressiryhmän edun näkökulmasta?
Kunnat ja yritykset osaavat kyllä pitää huolen itsestään, mutta kuka pitää huolen yhteisestä
ympäristöstä?

15.48 Aino-Kaisa Pekonen vas (vastauspuheenvuoro): Arvoisa rouva puhemies! Ei täs-
sä olla purkamassa mitään vanhentuneita normeja tai normeja, joita ei tarvita. Te, arvoisa
pääministeri, puratte normeja, jotta saadaan lisää säästöjä julkiseen talouteen.
26



Pöytäkirjan asiakohta PTK 24/2015 vp
 Esimerkiksi, kuten ministeri Vehviläinen tuossa puheenvuorossaan sanoi, kuntien vel-
voitteita karsitaan. Tämän seurauksena kuntapäättäjät tekevät päätöksiä, ja kun vielä val-
tionosuuksia leikataan, niin vaarana on, että esimerkiksi kirjastoja lakkautetaan osana kun-
tien säästötoimia. Te siirrätte valtavan vastuun kuntapäättäjille ja jälkeenpäin voitte vain
todeta, ettei hallituksen tahtotila ollut kirjastoverkon karsiminen, ja siirrätte syyt sinne kun-
tapäättäjille.

Arvoisa pääministeri, tämäkö nyt on sitä ketteryyttä, jota te peräänkuulutatte Suomen
kilpailukyvyn nostamiseksi?

15.49 Pia Viitanen sd (vastauspuheenvuoro): Arvoisa puhemies! Yleisesti ottaen nämä
normitalkoot ovat hyvä asia: turhat — huom: turhat — säädökset roskakoriin. Ja toivon mi-
näkin, että pääministeri Sipilä tarttuu tähän sosialidemokraattien yhteistyökäteen. Hyvä,
että hallitus jatkaa viime kauden normitalkoita vaikkapa rakentamisessa. Toivon, että jat-
katte talkoita senkin puolesta, että esimerkiksi nämä turhat energiatodistukset saataisiin
vanhoissa pientaloissa vapaaehtoisiksi, mitä olemme työstäneet.

Puhemies! Huoli on juuri se, että tietyllä säännöstelyllä myös turvataan palveluita ja
suojellaan heikompia. Minäkin haluan nyt ottaa tämän kirjastoasian tässä vakavasti esiin.
On juuri päätetty uudistaa kirjastolakia, jotta saisimme turvattua kansalaisille kirjastopal-
velut, lähikirjastot. Lasten, ikäihmisten, meidän kaikkien ystäviä ovat kirjastot, ja minä to-
della nyt pelkään, että kun säädetään laki, että lakia ei tarvitse noudattaa, niin käy niin, että
kirjastot säästetään hengiltä. Tulemme tekemään tuhoisan arvovalinnan, (Puhemies koput-
taa) jos annamme tämän tapahtua.

Puhemies Maria Lohela: Ministeri Grahn-Laasonen, haluatteko käyttää tässä 2 minuutin
puheenvuoron?

15.50 Opetus- ja  kulttuuriministeri  Sanni  Grahn-Laasonen  (vastauspuheenvuo-
ro): Arvoisa rouva puhemies! Tämä keskustelu on ollut erittäin rohkaisevaa näihin normi-
talkoisiin ja sääntelyn purkamiseen liittyen, mikä henkilökohtaisestikin on erittäin lähei-
nen teema: 2013 elokuussa teimme Lasse Männistön kanssa tästä aloitteen, ja sen jälkeen
on tapahtunut paljon.

Itse ajattelen, että sääntelyn purkamisessa on kyse myös pitkälti vapaudesta ja siitä, että
luotetaan ihmiseen ja siihen, ettei kaikesta tarvitse päättää ihmisten puolesta, vaan he osaa-
vat tehdä myös omaa arkeaan ja ympäristöään koskevia päätöksiä. Ylisääntely ja turhista
asioista säätäminen lannistaa, passivoi ja estää myös uuden syntymisen, suomalaisen yh-
teiskunnan uudistumisen. On selvää, että me sääntelyä tarvitsemme, ja se on aivan selvä
asia jo moniin edellä mainittuihin asioihin liittyen, kuten on mainittu vaikka ympäristö tai
ihmisten suojeleminen, työsuojelu ja niin edelleen. Mutta sitten taas mahdollisuuksien
puolesta omalta sektoriltani, opetus- ja kulttuuriministeriöstä, meillä on hallituksen ohjel-
massa esimerkiksi koulutusviennin esteiden purkaminen, jolla nimenomaan pyritään sii-
hen, että suomalaista koulutusta voidaan viedä maailmalle ja lisätä kansainvälisyyttä sitä
kautta. Samoin toisen asteen ammatillisen koulutuksen reformi keventää sääntelyä ja pur-
kaa päällekkäistä tekemistä, ja tämä on siellä kentällä otettu erittäin hyvin vastaan ja terve-
tulleena pidetty. Samoin sitten kun täällä on mainittu vapaaehtoistoiminta, niin otan siitä
yhden esimerkin: vaikkapa liikuntajärjestöt ovat toivoneet vuosia, että voisivat toimia
joustavammin esimerkiksi koulujen liikuntatiloissa, koulujen iltapäivissä. Ja tällä hetkellä
27



Pöytäkirjan asiakohta PTK 24/2015 vp
käytännöt kunnissa ja ehkä sellaiset pelot ja sääntely sen estävät monissa kunnissa niin, että
ei ole haluttu lähteä sitä mahdollisuutta tarjoamaan.

Haluan noista kirjastoista vielä sanoa, että pidän niitä itsekin meidän suomalaisen hy-
vinvointiyhteiskuntamme ehdottomina helminä ja haluan tehdä paljon töitä suomalaisten
kirjastojen (Puhemies koputtaa) kehittämiseksi ja uudistamiseksi. Samoin sitten taas lii-
kunta, kulttuuri ja muut asiat: ne ovat jo nyt valmiiksi hyvin kunnallisessa päätöksenteos-
sa, eli kunnissa jo nyt päätetään kirjastopalveluista, (Puhemies koputtaa) päätetään liikun-
ta- ja vapaa-ajan palveluista, ja onni on se, että meillä on viisaita kuntapäättäjiä Suomessa,
jotka ovat näihin myöskin halunneet panostaa.

Puhemies Maria Lohela: Jatketaan keskustelua.

15.52 Päivi Räsänen kd (vastauspuheenvuoro): Arvoisa puhemies! Tämä pääministerin
ilmoituksen aihe on tärkeä, ja mielestäni ajoituskin on hyvä näin, kun lainsäädäntötyö on
käynnistymässä vaalikauden aluksi.

Mutta minulla on kaksi kysymystä:
Te, pääministeri, puheessanne lupasitte perua säädöksiä, jotka haittaavat vapaaehtoistoi-

mintaa, ja kysyn, onko hallituksella aikomus muuttaa rahankeräyslainsäädäntöä siirtymäl-
lä nykyisestä ennakollisesta, aika byrokraattisesta lupamenettelystä ilmoituksenvaraiseen
menettelyyn. Toki tässä on huomioitava se ja huolehdittava siitä, että rahankeräyksiä ei
käytetä harhaanjohtavaan tai petolliseen toimintaan, mutta se on mahdollista myös tuossa
ilmoitusmenettelyssä.

Mutta sitten toinen kysymys liittyy kauppojen aukioloon. Kokoomus ehdotti liikeaika-
lain kumoamista, ja on totta, että nykyinen lainsäädäntö on sekava ja varmasti vaatii kor-
jauksia, (Puhemies koputtaa) mutta toivon, että hallitus ei kuitenkaan ryhdy murtamaan ar-
jen ja pyhän viikkorytmiä, joka on kulttuurisesti ja ihmisten ja perheiden kannalta tärkeä ja
arvokas asia.

15.54 Sari Sarkomaa  kok  (vastauspuheenvuoro): Arvoisa puhemies! Kokoomuksen
eduskuntaryhmälle on ollut hyvin tärkeää epätarkoituksenmukaisten normien purkaminen
ja parempi sääntely. Oli erinomaista, että pääministeri antoi tästä ilmoituksen. Koko edus-
kunta voi antaa tässä sille työlle tukensa ja myöskin antaa ehdotuksia. Toivon, että kun hal-
litus ryhtyy toimeen, niin priorisoidaan niitä toimenpiteitä, joilla edistetään pk-yritysten
toimintaa. Sinne syntyvät ne uudet työpaikat, sieltä tulevat ne verorahat, joilla voimme tur-
vata kirjaston ja muut hyvinvointipalvelut.

Ehdotuksena esitän vielä sitä, että kun sosiaali- ja terveysministeri vielä toteutumatto-
mana olevan alkoholilain kokonaisuudistuksen valmistelun yhteydessä on valmistellut py-
käliä, jotka STM:n mukaan eivät — jos ne puretaan nuo normit — lisää alkoholin kulutus-
ta mutta jotka edistäisivät ravintola-alaa, matkailua, yrittäjyyttä — esimerkiksi se, että ra-
vintola voisi olla yhteinen anniskelualue, pienpanimot eivät tarvitse elintarvikemyyntiä,
kun ne myyvät olutta ulos — niin onko mahdollista, että hallitus tämän listan, (Puhemies
koputtaa) jonka STM on valmistellut, toisi jo ehkä syksyllä ennen joulua eduskuntaan (Pu-
hemies koputtaa) ja voisimme edistää matkailua ja ravintolakulttuuria.

15.55 Jari Myllykoski vas (vastauspuheenvuoro): Arvoisa rouva puhemies! Erittäin hyvä
asia otettiin esille, ja tässä kohtaa kysynkin, onko hallituksella aikeita, että alkoholipolitiik-
28



Pöytäkirjan asiakohta PTK 24/2015 vp
kaa ruvetaan käsittelemään kokonaisuutena niin, että unohtamatta sen kansanterveydellis-
tä merkitystä havaitaan se, että eduskunnassa säädetään lakia vain sosiaali- ja terveysmi-
nisteriön mietinnön pohjalta. Tärkeätä olisi huomioida, että siihen liittyy yrittäjyyttä, erit-
täin suuri alkutuotantoketju, Altian toiminnot, koko kauppa, matkailu, pienpanimot. Ne
kuuluisivat ilman muuta maa- ja metsätalousvaliokunnan sektorille, sekä sitten kaupan ja
muun liiketoiminnan osalta olisi ainakin talousvaliokunnan lausunto niin, että tämä koko-
nainen alkoholipolitiikka tulisi suuremmin käsiteltyä sillä vakavuudella, mitä se todellakin
on, unohtamatta niitä kansanterveydellisiä vaikutuksia, jotka ovat eittämättä alkoholin
haittavaikutuksia, joita ei pidä millään tavoin sivuuttaa.

15.56 Kaj Turunen ps (vastauspuheenvuoro): Arvoisa puhemies! Jäin kuuntelemaan vie-
lä ja ylistämään tuota Myllykosken puhetta. Edustaja Myllykoskella oli äärimmäisen tär-
keä ja ajankohtainen aihe tuossa puheessa ja oikein hyvä puhe.

Ettei tästä keskustelusta jäisi nyt sellaista väärää kuvaa, kun täällä puhuttiin paljon suo-
jelusta ja myöskin sitten luottamuksesta tavalliseen ihmiseen, niin kyllä minä ajattelen
niin, että sääntelyn purku ei ole sitä, että heikennetään suojelua, olkoon se sitten ihmisen
suojelua tai luonnon suojelua, vaan kysymys on sääntelystä, ei suojelun purkamisesta,
vaan sääntelyn purkamisesta, turhan sääntelyn purkamisesta ja päällekkäisen sääntelyn
purkamisesta. Ei välttämättä tarvitse sitä suojelun tasoa millään tavalla laskea.

Koska tämä sääntelyn purkuhan on tietysti tämän hallituksen yksi tärkeimmistä hank-
keista, (Puhemies koputtaa) toivon vahvasti sitä, ettei tässä käy niin, että kun poliitikot läh-
tevät purkamaan sääntelyä, niin lopputuloksena (Puhemies: Aika!) saadaan lisää säänte-
lyä. Tämän takia on tarpeellista saada (Puhemies: Aika on täynnä!) myöskin nämä nume-
raaliset tavoitteet. (Ben Zyskowicz: Aika on säännelty! — Naurua)

15.57 Annika Saarikko kesk (vastauspuheenvuoro): Arvoisa puhemies! Minun täytyy
sanoa, että täällä käyty keskustelu, erityisesti sosialidemokraattien suhtautuminen tähän
tärkeään teemaan, on ollut positiivinen yllätys ja ilahduttava asia, josta on syytä hallitus-
puolueen edustajanakin kiittää ja toivoa, että tämä sävy jatkuu niin tämän kuin muidenkin
kysymysten tiimoilta, kun vaikeita aikoja elämme.

Tässä keskustelussa pääministerin ilmoitukseen liittyen kaksi asiaa on jäänyt vielä ehkä
liian pienelle huomiolle. Me olemme keskittyneet syystäkin puhumaan normeista ja sää-
döksistä, mutta merkittävä linjaus hallitukselta on myös se, että hallitus tulee perustamaan
lainsäädännön arviointielimen, joka varmistaa sen, että eduskunta saa käsiteltäväkseen la-
keja, jotka on valmisteltu huolella ja joiden vaikutukset myös tunnistetaan. Kun täällä on
esitetty kysymys lapsi- ja sukupuolivaikutusten arvioinnista ja tasa-arvovaikutuksista, niin
itse näen, että tämän vaikutusarvioelimen tehtävä nimenomaan on muun muassa näiden
asioiden esille nostaminen.

Toinen huomio liittyy kokeilulainsäädäntöön. Minusta on innostava ajatus, että on myös
mahdollisuus epäonnistua, pilotoida, ja toivonkin, että hallitus valottaa hieman tarkem-
min, mitä se käytännössä voisi olla. 

15.59 Pauli Kiuru kok (vastauspuheenvuoro): Arvoisa rouva puhemies! Viime vaalikau-
della eduskunta pyrki edistämään tuulivoimaa ja tuulivoiman käyttöä. Tähän asiaan liittyy
myös hyvin vahva normi- ja säännösperusta. Tällä hetkellä valtioneuvoston päätös ja ym-
päristöministeriön ohje ohjaavat yrityksiä, kun ne pyrkivät rakentamaan tuulivoimaloita.
29



Pöytäkirjan asiakohta PTK 24/2015 vp
Nämä kaksi ohjetta ovat keskenään hieman ristiriitaiset, ja kunnat tulkitsevat niitä omista
lähtökohdistaan ja monesti hieman varovaisuusperiaatetta jopa yliarvioiden. Tästä johtuen
monia investointeja on jäänyt tekemättä. Osaako ministeri Tiilikainen tai mahdollisesti mi-
nisteri Vehviläinen antaa tähän lisää valaistusta: onko asetus tulossa, niin kuin viime vaa-
likaudella piti olla tulossa asetus, joka olisi selkeyttänyt tilannetta?

16.00 Riitta Myller sd (vastauspuheenvuoro): Arvoisa puhemies! Minun korviini tuo
lainsäädännön vaikutusarviointielin kuulostaa hieman byrokraattiselta. Eikö kaiken lain-
säädännön laatimisen yhteydessä pidä tehdä aina vaikutusarvioinnit siitä, miten tämä lain-
säädäntö vaikuttaa? Mutta jos tällä haetaan tällaista poikkitieteellistä asiaa eli katsotaan,
miten lainsäädäntö eri kanteilta vaikuttaa yhteiskuntaan, niin silloin esimerkiksi tämä Aran
vuokrasääntely tai määräaikaiset vuokrasopimukset olisi erittäin hyvä tutkia tätä taustaa
vasten, koska siinä on kysymys esimerkiksi vuokrakustannusten noususta: 1,5 prosenttia
vuokrat nousevat. Sitten se aiheuttaa jäykkyyttä työmarkkinoilla, se aiheuttaa segregaatio-
ta asuinalueilla, kouluissa, päiväkodeissa — eli tällä tavalla kokonaisvaltaisesti yhteiskun-
nan eri sektoreita ajatellen on varmasti järkevää tarkastella, (Puhemies: Aika!) mutta muu-
toin vaikutusarvioinnin pitää tapahtua aina, kun lainsäädäntöä tehdään.

Puhemies Maria Lohela: Ministeri Vehviläinen, 1 minuutti.

16.01 Kunta- ja  uudistusministeri  Anu  Vehviläinen (vastauspuheenvuoro): Arvoisa
puhemies! Näistä lakien vaikutusarvioinneista: se on ollut ongelma, edustaja Myller, että
ne eivät ole olleet riittävän hyviä, ja sen takia oikeusministeriö keväällä esitti, että pitää olla
ministeriöitten tueksi tämmöinen erillinen lakien vaikutusarviointielin, ja me yritämme
kiirehtiä sillä tavalla, että se olisi jo tänä syksynä, koska syksyllä tänne on tulossa paljon
lainsäädäntöä. Täältä myös oppositio on vähän arvioinut, että kaikki eivät olisi ehkä ihan
hyviä vaikutuksiltaan, niin että me yritämme tässä kiirehtiä. 

Mutta sitten totean vielä näistä kokeiluista, jotka edustaja Haatainen ja edustaja Saarik-
ko ottivat esille: totta kai kokeilujen järjestämiseksi tehtävien lainsäädäntömuutoksien tai
uusien lakien pitää olla aina perustuslain kanssa yhteisymmärryksessä, se on aivan selvä
asia, mutta olen saanut tässä viimeisen parin viikon aikana myös rohkaisevaa tietoa oikeus-
oppineilta siitä, että me pystymme helpottamaan tätä meidän lainsäädäntöämme ilman, että
se olisi perustuslain kanssa ristiriidassa. Te tunnette hyvin tämän kuntalain: yksi vaihtoeh-
to on, että me kuntalakiin myös laittaisimme säädöksen, pykälämuutoksen siitä, mikä hel-
pottaisi näitten kuntakokeilujen järjestämistä.

16.02 Maatalous- ja  ympäristöministeri  Kimmo  Tiilikainen  (vastauspuheenvuo-
ro): Arvoisa puhemies! Muutamia kysymyksiä:

Edustaja Lindtman ja jotkut muutkin ovat kysyneet tästä kohtuuhintaisten vuokra-asun-
tojen asumisoikeudesta, tarkastetaanko tulorajoja. Kohtuuhintaiset vuokra-asunnot on tie-
tenkin tarkoitettu ihmisille, joilla on pienet tulot, ja sitä kautta mahdollistetaan se kohtuu-
hintainen asuminen. Silloin kun asuntoon muuttaa tai asuntoa vaihtaa, on varmasti paikal-
laan tuo tulotaso arvioida.

No, nyt olette aivan oikein ottaneet esille, että jos tässä tehdään semmoisia määräaikais-
tarkastuksia, niin se voi johtaa turhaan byrokratiaan. Silloin jos hallitusohjelmassa on
asioita, jotka ovat ikään kuin toisiaan vasten toimivia, niin järkevä hallitus tietenkin käyt-
30



Pöytäkirjan asiakohta PTK 24/2015 vp
tää järkeä ja pohtii sen asian sitten aikanaan. Ei hallitusohjelmiin olisi aikaisemminkaan
kannattanut hirttäytyä, jos terve järki muuta kertoo. Mutta tämä siis arvioidaan, kun se tu-
lee ajankohtaiseksi.

16.03 Hanna Halmeenpää vihr (vastauspuheenvuoro): Arvoisa rouva puhemies! Ha-
luan vielä kiinnittää huomiota pääministerin ilmoituksessakin esille nostettuun lupa- ja va-
litusprosessien nopeuttamiseen.

Normienpurkutalkoissa on väläytelty joissain yhteyksissä jopa muutoksenhakuoikeu-
den rajoittamista. Kysynkin, onko riittävästi ymmärretty, että osallistuminen ja muutok-
senhaku takaa muun muassa kaavoituksen laillisuuden ja laadun valvonnan. Kun maan-
käyttö- ja rakennuslain uudistuksessa luovuttiin kuntakaavojen vahvistamisesta, valitusoi-
keudesta tehtiin kaavoituksen laadun varmistaja. Tätä tasapainoa ei mielestäni ole syytä
horjuttaa jatkossakaan. Todellisuudessa vain joka kymmenennestä asemakaavasta kunnis-
sa valitetaan. Se ei todellakaan ole kaavoituksen pääongelma.

Sitä vastoin muutoksenhakuoikeus on yksi perustuslain suomista kansalaisten ympäris-
töoikeuksista. Muutoksenhakuoikeus tukee myös osallistumisoikeutta. (Puhemies koput-
taa) Jos päätöksentekijä tietää, että lausuja ei voi valittaa tehokkaasti päätöksestä, lausun-
non painoarvo vähenee. Tämän asian merkitys tulee mielestäni huomioida.

16.04 Tapani Tölli kesk (vastauspuheenvuoro): Arvoisa puhemies! Lain soveltamisessa
ja monesti soveltamisohjeissa unohtuu se, mitä lainsäätäjä lakia säätäessään on tarkoitta-
nut, ja joku pykälä tai pykälän osa alkaa elää omaa elämäänsä. Normien purussa on myös
tästä kysymys. Tässä nyt mahdollistetaan järjen käyttö. On erittäin hyvä muistaa ikivanha
Olaus Petrin tuomarinohje, että se, mikä ei ole oikeus ja kohtuus, ei saata olla lakikaan. On
erittäin hyvä asia, että tähän normien purkamiseen ollaan lähdössä nyt yhteisesti. Ei tehdä
nyt tästä turhia vastakkainasetteluja mutta haetaan yhdessä ne asiat, millä pystytään menet-
telemään joustavasti.

Sitten on aivan selvä, että meidän täytyy tukeutua perustuslakiin. Siinä todetaan, että jul-
kisen vallan käytön tulee aina perustua lakiin ja kaikessa julkisen vallan käytössä on nou-
datettava (Puhemies koputtaa) tarkoin lakia. Tämä suo turvan, mutta näissä puitteissa me
pystymme hyvin tuloksekkaasti purkamaan normeja vaikuttavasti.

16.06 Antti Rinne sd (vastauspuheenvuoro): Arvoisa puhemies! Edustaja Töllin puheen-
vuoro oli erittäin rakentava ja hyvä puheenvuoro. Minä toivon tässä nyt, että pääministeri
vastaisi siihen SDP:n tarjoukseen, voidaanko tätä parlamentaarisesti lähteä viemään eteen-
päin niin, että päästäisiin kaikki mukaan vaikuttamaan.

16.06 Markus Lohi kesk (vastauspuheenvuoro): Arvoisa puhemies! Täytyy sanoa, että
oli erittäin suuri ilo kuunnella ministeri Tiilikaisen puheenvuoroa, jossa hän luotti lähide-
mokratiaan ja paikalliseen päätöksentekoon. Täällä nimittäin on käytetty monia poikkea-
viakin puheenvuoroja, joissa on suorastaan pelätty, mitä kaikkea kauheata tapahtuukaan,
jos kunnille annetaan vapautta toimia. Itse kyllä luottaisin siihen, että kyllä siellä kunnissa
ja ihmisiä lähellä tiedetään ne paikalliset olosuhteet ja osataan tehdä päätöksiä.

Jos me ajattelemme vaikka tätä kaavojen vahvistamista, niin kyllähän ne ovat ihan sa-
mat normit ja lait, jotka ohjaavat sitä maakuntakaavan laatimista jatkossakin, vaikka se
vahvistaminen ympäristöministeriöltä poistettaisiinkin. Meidän kaavoitusprosessimme
31



Pöytäkirjan asiakohta PTK 24/2015 vp
kaiken kaikkiaanhan on erittäin osallistava, ja meillä on siitä — todella, kuten täällä on
käytetty puheenvuoroja — valitusmahdollisuuksiakin, jotka ovat mielestäni jo osittain
menneet liian pitkälle. Tältäkin osin on syytä kyllä tarkistaa, toteutuuko oikeusturva meillä
riittävästi, vaikka hieman kavennettaisiinkin valitusoikeuksia.

16.07 Timo Heinonen kok (vastauspuheenvuoro): Arvostettu puhemies! Rakentaminen
on kallista, ja asuminen on tämän myötä myös Suomessa kallista. Hallitusohjelmaan on
kirjattu useita eri toimenpiteitä rakentamisen helpottamiseksi: korjausrakentaminen ei
enää synnytä jatkossa uudisrakentamisvelvoitteita, jokaisen pienen, esimerkiksi opiskeli-
ja-asunnon ei jatkossa tarvitse olla esteetön, pienen lisätalon voi rakentaa omakotitalon yh-
teyteen Ruotsin malliin pelkällä ilmoitusmenettelyllä, kaavoitusta sujuvoitetaan, valituk-
set rajataan vain asianosaisiin, valitusmaksut, oikeudenkäyntimaksut korotetaan.

Kysyisin vastaavalta ministeriltä, ministeri Tiilikaiselta: minkälaisella aikataululla näi-
tä toimenpiteitä, joita on itse asiassa hallitusohjelmassa vielä lisää, saadaan eduskunnan
käsittelyyn ja arkeen niin, että rakentamiseen saadaan yksi hyvä lisäaskel?

16.08 Maria Tolppanen ps (vastauspuheenvuoro): Arvoisa puhemies! On erittäin tär-
keää, että katsotaan, mitä ne lait, mitä me säädämme, pitävät sisällään. Annan tästä yhden
esimerkin, tämä laki säädettiin viime kaudella. Eli me säädimme lain, jossa työttömyyden
hoitoon tarkoitettuja varoja korvamerkittiin niille, jotka olivat olleet vähintään 300 päivää
työmarkkinatuella. Kuulostaa hienolta ja hyvältä, mutta on erittäin epätasa-arvoinen laki.
Nimittäin jos otetaan kaksi ihmistä, jotka olivat samassa työpaikassa, toinen ei kuulunut
ammattiliittoon, hän joutui työmarkkinatuelle, ja 300 päivän päästä hänelle saatettiin koh-
dentaa näitä rahoja, mutta henkilö, joka kuului ammattiliittoon ja nautti ansiosidonnaista
työttömyysturvaa, joutui olemaan ensin 500 tai 400 päivää ansiosidonnaisella päivärahalla
ja sen päälle 300 päivää työmarkkinatuella, ennen kuin hänelle pystyttiin kohdentamaan
näitä korvamerkittyjä rahoja.

Tämän takia on äärimmäisen tärkeää, että katsotaan, mitkä ovat lakien vaikuttavuudet.
Tässäkään lainsäätäjä ei varmasti tarkoittanut sitä, (Puhemies koputtaa) että liittoon kuulu-
via lyödään korvalle.

Puhemies Maria Lohela: Otetaan vielä edustaja Andersson ja sitten pääministeri.

16.09 Li Andersson vas (vastauspuheenvuoro): Arvoisa rouva puhemies! Ministeri Tiili-
kaisen puheenvuoro siitä, että hallitus on valmis tarkistamaan linjaansa, mitä tulee tulotar-
kistuksiin Ara-rahoitteisissa asunnoissa, on erittäin ilahduttava. Minusta näiden normital-
koiden yksi ongelma on ollut se, että ne tosiasiallisesti eivät ole koskeneet kaikkia suoma-
laisia vaan hallitus hallitusohjelmalla tosiasiallisesti olisi lisäämässä sosiaaliturvan varas-
sa eläviin kohdistuvaa kontrollia ja byrokratiaa. Näiden tulotarkistusten lisäksi voisi nos-
taa esille esitykset työttömyysturvan vastikkeellistamisesta entuudestaan sekä myöskin
päivähoito-oikeuden rajaamisesta.

Tässä on myöskin mainittu tämä työttömyysturvan suojaosa hyvänä esimerkkinä nimen-
omaan byrokratian purkamisesta. Minusta se on ennen kaikkea hyvä esimerkki sosiaalitur-
van joustavoittamisesta mutta ei byrokratian purkamisesta, koska tämän suojaosan hyö-
dyntämiseksi työttömyysturvan varassa elävät joutuvat kyllä käymään läpi aikamoisen pa-
perisodan tälläkin hetkellä. Minun mielestäni se lähinnä tuo esille sen, että nimenomaan
32



Pöytäkirjan asiakohta PTK 24/2015 vp
(Puhemies koputtaa) sosiaaliturvan puolella olisi erittäin paljon tarvetta purkaa byrokrati-
aa.

Puhemies Maria Lohela: Sitten pääministeri Sipilä, 3 minuuttia.

16.11 Pääministeri Juha Sipilä: Arvoisa rouva puhemies! Yritän nopeasti käydä läpi,
tässä on useita kysymyksiä.

Ensinnäkin edustaja Turunen kysyi tästä ministerityöryhmästä ja sen aikataulusta, suun-
nitelmista. Tämän ministerityöryhmän työn sisältöön kuuluvat digitalisointikokeilut, nor-
mien purkaminen ja parempi johtaminen, ja tämä on ehkä kaikkein poikkihallinnollisin
näistä meidän kärkihankkeistamme ja tavoitteistamme. Tämä on oikeastaan tämmöinen
koko hallitustyötä leimaava piirre, että nyt yritetään katsoa enemmän poikkihallinnollises-
ti myöskin tämän kollegiaalisen työtavan myötä.

Täällä kysyttiin aukioloajoista. Ne ovat listoilla olemassa. En osaa aikataulua vielä sa-
noa.

Edustaja Lindtman ja edustaja Rinne, kysyitte, miten oppositio tulee mukaan ja tuleeko
parlamentaarinen valmistelu. Viime kaudellahan ministeri Grahn-Laasonen veti parlamen-
taarista ryhmää, jonka tulokset meillä on nyt täällä pohjana. Nyt tämä keskustelu on ajatel-
tu tähän tämmöiseksi tavoite- ja lähetekeskusteluksi, ja tämän perusteella nyt sitten läh-
demme perkaamaan säädöksiä ja miettimään sitä tapaa, millä tämä sitten viedään läpi ja
millä tavalla tehdään yhteistyötä opposition kanssa. Erittäin avoin haluan olla kaikille yh-
teistyön muodoille opposition kanssa. Tämä on ehdottomasti meidän yhteinen asiamme.
Mutta tässä varmasti tulee olemaan monen tason toimintoja. On myöskin alemman tason
säätelyä, jota päästään purkamaan jo nopeastikin ja helpottamaan sitä. Mutta tämä viime
kauden parlamentaarinen työ on tässä pohjana.

Sitten, edustaja Henriksson, kysyit tästä EU- ja Eta-alueen ulkopuolelta tulevien tarve-
harkinnan poistamisesta. Me olemme tässä asiassa päässeet vähän eteenpäin. Asiantunti-
joiden osalta nyt otetaan tämmöisiä yrityskohtaisia käytäntöjä, puretaan siellä byrokratiaa
ja normeja sen osalta.

Edustaja Lapintie kyseli harmaan talouden sääntelyn perään. Ilman muuta tämä on yh-
teinen ongelma, ja se tarvitsee edelleenkin sääntelyä.

Edustaja Wallin, teitte poikkihallinnollisia esimerkkejä. Tämä on ilman muuta myöskin
se tarkastelunäkökulma koko ajan.

Edustaja Tuppurainen, edustaja Kääriäinen: hallinnon hajauttaminen lähemmäksi ihmi-
siä on mielestäni tärkeä osa myöskin byrokratian purkamista. Meidän pitää luottaa siihen,
että päätöksiä pystytään tekemään lähellä ihmisiä.

Edustaja Gustafsson, edustaja Rinne ja edustaja Pekonen kyselivät kuntien tehtävien
karsinnan perään. Jos oikein muistan, niin edellisellä kaudella oli myöskin tavoitteena kun-
tien tehtävien karsinta noin miljardilla. Tässä ei onnistuttu. Meidän on erotettava nyt tässä
tämä tehtävien karsinta ja sitten normien purkaminen ja ketteryyden hakeminen sitä kaut-
ta. Osahan näistä on selkeästi, kun puhutaan karsimisesta, säästöasioita. Mutta kirjaston-
hoitajan poikana kirjastoasia on kyllä tärkeässä roolissa. (Puhemies koputtaa)

Sitten ihan vielä viimeisenä asiana, esimerkkinä: tänä päivänä jo yksityishenkilö voi pe-
rustaa yrityksen ja saa samoin tein Y-tunnuksen, mikä on esimerkki siitä, miten digitali-
soinnilla me pystymme purkamaan säädöksiä.
33



Pöytäkirjan asiakohta PTK 24/2015 vp
Edustaja Räsäselle vielä: tämä ilmoitusmenettely rahankeräysluvilla on myöskin siellä
listalla.

16.15 Antti Rinne sd (vastauspuheenvuoro): Arvoisa puhemies! On erittäin hyvä kuulla,
että pääministeri on avoin yhteistyölle opposition kanssa tässä kokonaisuudessa, jossa on
kysymys normienpurkutalkoista ja sääntelyn purkamisesta.

Haluaisin kyllä kuitenkin mielelläni muistuttaa siitä, että viime vaalikaudella oltiin erit-
täin oppositio—hallitus-yhteistyömyönteisiä parlamentaarisen valmistelun osalta mones-
sa asiassa, ja toivoisin myöskin, että tätä voitaisiin noudattaa täällä nyt alkaneella vaalikau-
della tavalla, joka johtaa siihen, että yli vaalikauden ulottuvia asioita kyetään yhteisesti val-
mistelemaan.

16.15 Timo V. Korhonen kesk (vastauspuheenvuoro): Arvoisa puhemies! Hallitus on to-
della oikealla tiellä tässä oikeanlaisen sääntelyn hakemisessa, turhan byrokratian purkami-
sessa. Se, mikä on myös äärettömän tärkeää, on se, että hallitus on todella heti liikkeellä
tässä, koska normeja on äärettömän helppo säätää, niitä on äärettömän helppo lisätä, mutta
tavattoman vaikea sitten purkaa.

Maatalous on näistä eri toimialoista varmasti niitä ensimmäisiä, joiden osalta tässä nor-
mien purussa on todella päästävä nopeasti liikkeelle.

Mutta täällä nousi sitten esille myös tämä aluehallinto, ja on erittäin hyvä kuulla, että
pääministeri suhtautui tähän aluehallinnon kehittämiseen erittäin myönteisesti. Sehän to-
della pitää paikkansa, että normien purulla on merkitystä myös aluehallinnon näkökulmas-
ta, eli mitä enemmän päätösvaltaa siirretään sinne lähelle alueita ja kansalaisia, sitä vähem-
män tarvitaan sitten ylhäältä tapahtuvaa ohjaamista ja hallinnointia ja kaiken kaikkiaan
päästään lähemmäs ihmistä. Toivon, että tässä hallitus todella (Puhemies koputtaa) on hy-
vin päättäväinen ja vie tätä aluehallinnon uudistusta hallitusohjelman mukaan eteenpäin.

16.17 Ari Jalonen ps (vastauspuheenvuoro): Arvoisa puhemies! Täällä on kuultu määri-
telmä siitä, mitä nämä normit ovat, ja nehän ovat joitain lakeja, joita on säädetty jonkin
asian tai jonkun suojelemiseksi. Kuitenkin ajan saatossa normi on voinut vanhentua, ja sen
jälkeen sitä on korjattu toisella lailla ja sen jälkeen ajan myötä jälleen kolmannella, ja lop-
pujen lopuksi neljännessä laissa viitataan siihen ensimmäiseen lakiin. Joten normien pur-
ku on hieman hankalaa. Tästä syystä virkamiesten tulee olla erittäin aktiivisesti tässä mu-
kana, koska he valmistelevat nämä. Kysyn pääministeriltä: ovatko teidän tuntemuksenne
mukaan virkamiehet ymmärtäneet nyt tämän poliittisen tahdon normien purusta?

Ja toinen asia: Kilpailutuslainsäädäntö on niin normitettu, että pienet tai uudet toimijat
eivät käytännössä voi niissä pärjätä. Onko kilpailutuslainsäädäntö teidän mielestänne tar-
kasteltavissa?

16.18 Eero Suutari kok (vastauspuheenvuoro): Arvoisa rouva puhemies! Yritysten hal-
linnollinen taakka esimerkiksi rakennusalalla, kuljetusalalla, kaupan aloilla, ravintola-,
pienpanimo- ja matkailualoilla ja vaikkapa parturi- ja kampaamoaloilla on saavuttanut la-
kipisteen, joka jopa estää suomalaisen työn kasvua. Tämä koskee kaikkia työelämän aloja
ja erityisesti pienissä, 20—50 hengen yrityksissä synnyttää kasvuhaluttomuutta. Pitkät lu-
pakäytänteet, viranomaisten keskinäiset valittamiset toistensa päätöksistä hidastavat ja
jopa estävät investointeja ja tulevaa talouskasvua. Lupahakemusten byrokraattisuus, hi-
34



Pöytäkirjan asiakohta PTK 24/2015 vp
taus ja kertaluonteisuus nostavat suomalaisen työn kustannuksia ja aiheuttavat kilpailuky-
vyttömyyttä lähes kaikilla teollisuudenaloilla mutta erityisesti kotimaisessa energiateolli-
suudessa. Kiitänkin hallitusta asiaan tarttumisesta.

Arvoisa puhemies! Kysynkin herra pääministeriltä: Onko arvioitu, (Puhemies koputtaa)
milloin lainsäädännölliset esteet liiallisten normien purkamisen ja sääntelyn keventämisen
(Puhemies koputtaa) aloittamiseksi on purettu? Milloin tie sujuvampaan Suomeen on
avoin?

16.19 Aila Paloniemi kesk (vastauspuheenvuoro): Arvoisa puhemies! Huonoa sääntelyä
löytyy joka sektorilta eikä vähiten kaavoituksesta ja rakentamisesta, kuten täälläkin on jo
tullut esille.

Tiukoista keskikokovaatimuksista pitäisi siirtyä kysyntäpohjaiseen kaavoitukseen. Mik-
si? Kaavoituksella säädellään rakennettavien asuntojen keskikokoa, mutta niillä pahimmil-
laan luodaan epätasapainoa kysynnän ja tarjonnan välille. Esimerkiksi täällä pääkaupunki-
seudulla on kysyntää tietenkin pienistä asunnoista, mutta niitä ei juuri saa rakentaa asunto-
jen keskikokovaatimuksen vuoksi. Se on esimerkiksi Helsingissä 75 neliötä.

Toinen esimerkki: Valtakunnallisiin alueiden käytön tavoitteisiin pitäisi ehdottomasti
saada selkeä kirjaus siitä, että ekologinen maaseuturakentaminen — sitä nimittäin harjoi-
tetaan siellä — on yhteiskunnan edun mukaista esimerkiksi ilmastonmuutoksen torjumi-
seksi. Nykyisissä tavoitteissa yhdyskuntarakenteen tiivistäminen ohittaa kaikki nämä muut
hyvät tavoitteet. Tästäkin pitäisi nyt päästä kyllä vihdoin eroon. Maaseudullakin pitää saa-
da asua ja rakentaa.

16.20 Merja Mäkisalo-Ropponen sd (vastauspuheenvuoro): Arvoisa puhemies! Edusta-
ja Karimäki nosti esille täällä aiemmin esteettömyysnormien purkamisen. Olen itsekin hiu-
kan huolissani siitä hallitusohjelman kirjauksesta, että asuntotuotannossa esteettömiksi
asunnoiksi edellytetään rakentamaan vain tietty osuus uudiskohteen asunnoista. Tämän
ajatuksen taustalla kenties on virheellinen käsitys siitä, että esteettömien asuntojen raken-
taminen olisi kalliimpaa kuin muiden asuntojen rakentaminen. Tämä ei pidä paikkaansa,
sillä jos esteettömyys huomioidaan rakentamisen suunnitteluvaiheessa, niin esteettömyys
ei tuo mitään lisäkustannuksia rakentamiseen. Esteettömyydessä on kysymys yhdenvertai-
suudesta. Tämä hallituksen esitys tarkoittaisi, että vammaiset henkilöt eivät voisi yhden-
vertaisesti muiden kanssa valita asuntoa itselleen. Lisäksi on huomioitava, mitä yhteiskun-
nalle maksavat asunnon muutostyöt, jos henkilö esimerkiksi vammautuu tai ikääntymisen
myötä toimintakyky heikkenee. Esteettömän rakentamisen laiminlyönti voi aiheuttaa lisä-
kustannuksia myöhemmin, (Puhemies koputtaa) ja toivonkin edustaja Karimäen tavoin,
että hallitus selkeyttäisi, mitä tällä norminpurkamisella tarkoitetaan.

16.21 Hanna Sarkkinen vas (vastauspuheenvuoro): Arvoisa puhemies! Liiallisen ja tur-
han sääntelyn purkaminen on hyvä asia. Normeja ja turhaa byrokratiaa luvataan purkaa,
mutta toisella kädellä sitten kuitenkin lisätään. Hallitusohjelman linjaus Ara-tuettujen koh-
teiden määräaikaisista vuokrasopimuksista ja tulokontrolleista sekä linjaukset asumistues-
ta luovat valtavan uuden asumiseen liittyvän byrokratiakoneiston ja lisäävät ihmisten kont-
rollointia. Samalla luodaan köyhien asuinalueita ja taloja ja siten eriytetään asumista ja
asuinalueita. Lisäksi luodaan kannustinloukkua työllistymiselle, kun työtä ei välttämättä
asunnon menettämisen pelossa uskalla ottaa vastaan, aivan kuten edustaja Lindtman toi
35



Pöytäkirjan asiakohta PTK 24/2015 vp
aiemmin esille. Tulee sellainen olo, että nyt ammutaan singolla melko olematonta ongel-
maa, sillä Ara-asunnot kohdentuvat jo nyt tilastojen mukaan pääosin pieni- ja keskituloi-
sille. Esimerkiksi Oulun Sivakan keskimääräinen bruttotulotaso on 1 176 euroa kuukau-
dessa, mitä voi pitää sangen pienenä. Kysyisinkin, onko se sen arvoista (Puhemies koput-
taa) ja onko se normienpurkuhengen mukaista edetä näillä hallitusohjelman linjauksilla.

16.23 Anna-Maja  Henriksson r  (vastauspuheenvuoro): Ärade talman, arvoisa puhe-
mies! Kiitän pääministeriä siitä, että sain vastauksen tähän työvoiman tarveharkinta-
asiaan. Se on hyvä askel, että asiantuntijoista nyt aloitetaan, mutta olisi hyvä käydä nyt
koko se tie loppuun asti, muuten se voi johtaa siihen, että meillä on kohta kasvihuoneissa
valtavasti asiantuntijoita.

Mutta, arvoisa puhemies, täällä on puhuttu paljon myös siitä, että pitää antaa alueille ja
kunnille enemmän päätäntävaltaa. Se on hyvä periaate, mutta pitää myös muistaa, että
maailma ei ole niin mustavalkoinen. Meillä on esimerkkejä tänä päivänä jo sellaisesta lain-
säädännöstä, joka on johtanut siihen, että kansalaiset ovat eriarvoisessa asemassa eri puo-
lilla Suomea. Silloin ajattelen esimerkiksi omaishoidon tukea, joka nyt maksetaan kunnis-
sa ja jossa kriteerit ovat erilaiset eri kunnissa, joten tässä juuri kansalaisen näkökulmasta
olisi hyvä, jos olisi yhtenäiset käytännöt. Tiedän, että muun muassa keskusta on aikaisem-
min ollut sitä mieltä, että omaishoidon tuki pitäisi siirtää Kelalle. Se on ollut myös ruotsa-
laisen kansanpuolueen (Puhemies koputtaa) tahto, ja haluaisin kysyä tässä vaiheessa: onko
tältä osin nyt hallituksella ajatuksia, miten tässä asiassa kansalaisten yhdenvertaisuutta voi-
taisiin parantaa?

16.24 Sari Essayah kd (vastauspuheenvuoro): Rouva puhemies! Hyvän sääntelyn tun-
nusmerkistöhän on sen ennustettavuus ja toisaalta suhteellisuus. Voisi sanoa, että hyvä
huono esimerkki tästä on haja-asutusalueitten jätevesilainsäädäntö, jota tässä salissa on
veivattu varmaan kymmenkunta vuotta. Järjestelmää koskevat velvoitteet ja kustannukset
ovat todellakin suhteettomia, ja nämä käänteet tässä lainsäädännössä ovat olleet hyvin
epäennustettavia. Siirtymäaikaa on tosin jatkettu kahteenkin otteeseen ja ikään ja elämän-
tilanteeseen liittyviä poikkeussäännöksiä on matkan varrella lisätty, kuivan maan kiinteis-
töjä on osin vapautettu, mutta siitä huolimatta neuvonnan sekavuus ja markkinoille kiireel-
lä tuodut laitteet, jotka eivät ole toimineet odotetulla tavalla, ja sääntelyn vaihtelu ovat nos-
taneet esille myöskin kuluttajansuoja- ja oikeusturvanäkökohdat. Käsittääkseni ministeri-
össä istuu tälläkin hetkellä työryhmä, joka pohtii tätä jätevesilainsäädännön muutosta.
Mitä nyt on tulossa — olisin kysynyt tätä ympäristöministeri Tiilikaiselta — ja miten nämä
kuluttajansuoja- ja myöskin oikeusturvanäkökohdat (Puhemies koputtaa) tulevat sitten
esille?

16.26 Markku Pakkanen kesk (vastauspuheenvuoro): Arvoisa rouva puhemies! Tässä
normien purkamisessa on hyvää asiaa. Yksi on tämä sääntely, mitä me olemme itse täällä
eduskunnassa tehneet. Täällä on otettu myös esille, että jos päätöksentekoa siirretään sinne
maakunnille ja kuntapäättäjille, niin eivät tule huomioiduksi kaikki asiat. Täällä salissa on
merkittävä osa päättäjistä myös kuntapäättäjiä, ja ihmettelen, mihin se viisaus tällä matkal-
la nyt sitten kuntapäättäjillä häviää, jos me täällä pystymme normit tekemään ja sitten, kun
mennään kuntapäättäjiksi, me emme pysty sitä valvomaan. Itse kyllä luotan kollegoihin
ihan, että kyllä se päätöksenteko siellä kunnassakin onnistuu ja edut tulee hoidettua.
36



Pöytäkirjan asiakohta PTK 24/2015 vp
Minulla on käsissäni Kouvolan seudulta semmoinen, että jos pidetään tilaisuuksia, niin
tapahtuman järjestäjälle lupahakemusta varten on sellainen noin kolmisenkymmentä pykä-
lää, mihin pitää eri vapaaehtoisjärjestöjen hakea vastausta, kun lupaa myönnetään. Tässä
olisi hyvä esimerkki, kuinka normeja voitaisiin purkaa ja selkeyttää.

16.27 Laura Huhtasaari ps (vastauspuheenvuoro): Arvoisa puhemies! Tässähän on tar-
koitus purkaa normeja, jotka ovat järkeä vastaan. On laadittu lakeja periaatteella, että var-
muuden vuoksi hevosenlannan polttokin kiellettiin, vaikka EU:ssa ei sitä meiltä vaadittu.
Talojen energiatodistuskin on täysin turha, me selviämme vallan hyvin ilman sitä, ja ky-
synkin, kuinka pian siitä pääsisimme eroon.

Edustaja Henriksson oli huolissaan, koska pidimme kiinni työvoiman tarveharkinnasta
EU:n ja Eta-maiden ulkopuolella olevien kohdalla. Se oli erittäin järkevää pitää, koska
meillä on lähes 400 000 työtöntä täällä Suomessa.

Edustaja Lindtman haluaa tehdä yhteistyötä. Niin mekin haluamme tehdä yhteistyötä ja
otamme ne ehdotukset vastaan, jotka ovat järkeviä ja fiksuja.

16.28 Outi Mäkelä kok (vastauspuheenvuoro): Arvoisa puhemies! Lupaprosessien suju-
voittaminen ja vähentäminen ovat konkreettisia tapoja ja tehokkaita keinoja edistää inves-
tointeja ja uusien työpaikkojen syntymistä. Tässä on jo aikaisemmin tullutkin esiin, miten
ympäristöhallinnon puolella tällä saralla on saatu paljon aikaiseksi.

Lupaprosesseista pääministeri nosti puheessaan esiin tämän palvelulupauksen koskien
lupaprosesseja. Olisin tästä kysynyt konkreettisesti, onko tässä kyse nyt aikarajan asetta-
misesta käsittelylle, ja jos on, niin millä tavalla sitten varmistetaan, että näissä aikarajoissa
pysytään, ja onko siinä jonkunlaista sanktiota mietitty.

16.29 Timo Harakka sd (vastauspuheenvuoro): Arvoisa puhemies! Edustaja Zyskowicz
vähän synkensi tätä liikuttavaa yhteishenkeä omimalla järkevän sääntelyn kokoomuksen
omaisuudeksi. Myös ministeri Grahn-Laasonen muistutti listasta, jonka hän ja silloinen
edustaja Männistö laativat toissa vuonna otsikolla K18-tähtisadetikku ja 45 turhaa sään-
töä, ohjetta ja kieltoa. Heidän mielestään kaikista naurettavista normeista kaikkein nauret-
tavin oli siis tämä tähtisadetikku, jota alaikäinen ei saa käyttää, ja voihan se tietysti sitä ol-
lakin.

Kyllähän tähtisadetikku kuuluu talvisiin juhliin ja erityisesti lapsille on siitä paljon iloa,
joten tämä normi voidaan mainiosti purkaa, sillä se on porvarihallituksen tekemä. Lapset
saivat täysin vapaasti polttaa tähtisadetikkua Vanhasen toiseen hallitukseen saakka, joka
ajoi läpi kemikaaliturvallisuuslain muutokset juuri parahultaisesti joulun alla 2009. Tässä
salissa ei yksikään kokoomuslainen tai keskustalainen sitä vastustanut, saatikka pitänyt
naurettavana normina. Jokainen puolue siis saa tässä katsoa peiliin, ja jokaisella puolueella
on myös hyviä saavutuksia. (Puhemies koputtaa) Olemme mielellämme yhteistyössä mu-
kana, jos pääministeri haluaa jatkaa parlamentaarista yhteistyötä.

Puhemies Maria Lohela: Ministeri Tiilikainen, 2 minuuttia.

16.30 Maatalous-  ja  ympäristöministeri  Kimmo  Tiilikainen  (vastauspuheenvuo-
ro): Arvoisa puhemies! Joitain vastauksia joihinkin kysymyksiin.
37



Pöytäkirjan asiakohta PTK 24/2015 vp
Edustaja Heinonen kysyi tästä aikataulusta. Hallitusohjelmassa on todella paljon asun-
torakentamista edistäviä kirjauksia, ylipäänsä rakentamista edistäviä kirjauksia ja kaavoi-
tusvaltaa paikallisille tasoille siirtäviä kirjauksia. Osa näistä tuodaan hallituksen esityksinä
eduskuntaan jo tulevana syksynä. Jotkut vaativat pitempää valmistelua, ja koska hyvään
säätelyyn kuuluu myös huolellinen valmistelu, niin ne ehtivät sitten vasta vähän myöhem-
min eduskuntaan. Mutta pää tulee auki tänä syksynä.

Edustaja Essayah kysyi tästä haja-asutusalueitten jätevesikysymyksestä. Todellakin,
sitä on joitakin kertoja lykätty eteenpäin, ja nyt hallitus ratkaisee tämän ongelman hallitus-
ohjelmaan kirjatulla tavalla, ja olen sillä tavoin evästänyt tuon asiaa valmistelevan työryh-
män.

Edustaja Aalto kysyi aiemmin, kuka vastaa esimerkiksi ympäristönsuojelun toteutumi-
sesta, jos ympäristöministeri ei enää vahvista maakuntakaavoja. Valta ja vastuu kulkevat
käsi kädessä. Sen jälkeen maakuntavaltuustot vastaavat, että kaavat ovat lain mukaan laa-
dittuja ja eri toiminnot sijoitetaan järkevällä tavalla, toistensa kanssa sopusoinnussa.

Edelleen täällä kysyttiin tuulivoiman rakentamiseen liittyvästä asetuksesta. Siihen en
ole ehtinyt riittävällä tarkkuudella vielä perehtyä, mutta ilman muuta tuo asetus annetaan.

Ja lopuksi, sokerina pohjalla: nämä ovat monta kertaa pieniä päätöksiä, ja tänään olen al-
lekirjoittanut päätöksen, että isot ja pienet lehmät saavat olla samankokoisissa parsissa jat-
kossa. Ei erikokoisia parsia erikokoisille lehmille.

Puhemies Maria Lohela: Lopuksi pääministeri Sipilä, 2 minuuttia.

16.32 Pääministeri Juha Sipilä (vastauspuheenvuoro): Arvoisa puhemies! Kiitoksia ra-
kentavasta lähetekeskustelusta tähän normien purkamiseen liittyen. Ihan muutaman kysy-
myksen vielä poimin tuolta, joihin vastaukset.

Edustaja Jalonen kyseli virkamiesten tahtotilaa tähän poliittisen tahtotilan muutokseen.
Meillä on montakin asiaa, jotka vaativat uudelleen asennoitumista niin meiltä poliitikoilta
kuin virkamiehiltäkin, ja tämä poikkihallinnollinen ajattelutapa ja tarkastelu on yksi sellai-
nen, ja sitten tämä, että ruvetaan purkamaan myöskin aktiivisesti normeja, on toinen sellai-
nen. Mutta kyllä suomalainen hyvä virkamieskunta lähtee tähän mukaan, siitä olen täysin
vakuuttunut.

Edustaja Suutari kyseli aikataulua tähän normien purkuun. Nyt me lähdemme valmiste-
lemaan tältä pohjalta asioita sillä tavalla, että syksyn aikana tuomme sitten kaikki muutkin
kärkihankkeet tavalla tai toisella eduskunnan käsittelyyn.

Omaishoidon tuesta, edustaja Henriksson: Tämä on yksi niitä harvoja asioita, joihin hal-
litusneuvotteluissa osoitettiin lisää rahaa. Se 75 miljoonaa ei riitä siihen Kela-siirtoon, joka
olisi tietyllä tavalla myöskin normien purkua, se tehostaisi toimintaa, mutta aivan siihen
tuo 75 miljoonaa ei riitä, ja sitä käytetään sitten omaishoidon kehittämiseen muilla tavoin.

Edustaja Essayah otti esille tämän ennustettavuusasian, joka on erinomaisen tärkeää.
Erityisesti yritystoiminnassa tämä lainsäädännön ennustettavuus on äärimmäisen tärkeä
asia.

Edustaja Mäkelä, nostitte esille tämän palvelulupauksen. Se sisältö on juuri sitä, mitä
kerroitte. Aikataulu ja tarkempi sisältö tulevat nyt sitten syksyn myötä.

Kiitoksia keskustelusta, arvoisa puhemies!

Keskustelu päättyi.
38



Pöytäkirjan asiakohta PTK 24/2015 vp
Asian käsittely päättyi.
39


