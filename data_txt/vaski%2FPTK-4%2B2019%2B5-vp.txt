















































DEMD702.tmp.xml


Pöytäkirjan asiakohta PTK 4/2019 vp
Pöytäkirjan asiakohta 

PTK 4/2019 vp

Täysistunto

Tiistai 7.5.2019 klo 14.00—17.13

5. Suomen itsenäisyyden juhlarahasto Sitran toimintakertomus vuodelta 2018
Kertomus K 1/2019 vp

Lähetekeskustelu

Toinen varapuhemies Paula Risikko: Lähetekeskustelua varten esitellään päiväjärjes-
tyksen 5. asia. Puhemiesneuvosto ehdottaa, että asia lähetetään talousvaliokuntaan.

Keskustelu

16.09 Matti Vanhanen kesk (esittelypuheenvuoro): Arvoisa puhemies! Sitran viime vuo-
den toimintakertomus tulee eduskunnan käsiteltäväksi. Päädyin siihen, että pidetään tästä
esittelypuheenvuoro. Vaikka vaalit on pidetty, niin siitä huolimatta eduskunnan pankkival-
tuusto ja Sitran hallintoneuvosto, jotka ovat samaa kokoonpanoa, ovat olemassa niin
kauan, kunnes uusi pankkivaltuusto on asetettu.

Sitrahan on tulevaisuustalo, joka sekä ideoi että toteuttaa. Puhutaan, että se ei ole vain
”think tank” vaan se on ”think ja do”, molemmat tässä. Tämä on saanut viime vuosien ai-
kana vahvaa tukea ja kannatusta myös täältä eduskunnasta. Vuosikymmenten mittaan Sit-
ran toimintatapa ja se, mihin se on keskittynyt, ovat eri kausilla vaihdelleet. Aikanaan oli
vaihe, jossa Sitra oli ehkä ennen muuta pääomasijoittaja, mutta nyt jo pitkään se on ollut
tämmöinen ideoija ja toteuttaja, ennen muuta tulevaisuustalo.

Viime vuoden kohdalla Sitra keskittyi ennen muuta kolmeen isoon pääotsikkoon: hiili-
neutraalin kiertotalouden edistämiseen, yhteiskunnan uudistumiskykyyn ja uuteen työelä-
mään ja kestävään talouteen. Näistä tarkemmat kuvaukset ovat tässä Sitran toimintakerto-
muksessa.

Sitran tilinpäätöksen olennaisin osa viime vuodelta oli se, että tuloslaskelma näyttää va-
jaan 12 miljoonan euron tappiota. Tämä tietyllä tapaa kuvaa hyvin luontevasti Sitran luon-
netta. Sitralla on useasti monen vuoden mittaisia projekteja. Toissa vuonna Sitran ylijäämä
oli yli 8 miljoonaa, ja viime vuonna syntyi alijäämää. Tämä johtuu pitkälti siitä, että
useamman vuoden projektia ei saatu käyntiin niin nopeasti ja vuodelle 17 varattujen raho-
jen käyttö tapahtui vasta viime vuoden aikana. Sitran tase on edelleen pitkälti yli 700 mil-
joonaa euroa. Sitrahan rahoittaa toimintansa tässä taseessa olevan omaisuuden tuotoilla.
Tässä suhteessa Sitra on itsenäinen talo, ja tätä itsenäisyyttä kaikin tavoin on korostettukin.

Mutta oikeastaan pyysin tämän puheenvuoron sen tähden, että viime vaalikauden lopus-
sa meillä työskenteli parlamentaarinen työryhmä, joka ensimmäisen kerran Sitran 50 vuo-
den historian aikana kävi läpi, mitä mahdollisia uudistustarpeita Sitran toimintaan liittyy.
Ensinnäkin viime vaalikauden aikana neljän vuoden kuluessa tehtiin hyvin laaja Sitran toi-
minnan arviointi, ulkoinen arviointi, jossa käytiin, voi sanoa, sektoreittain sen toimintaa lä-
pi, ja sitten viimeisessä vaiheessa tämän alkuvuoden aikana saatiin tällainen ulkopuolinen
 Tarkistettu
4.0



Pöytäkirjan asiakohta PTK 4/2019 vp
kokonaisarvio Sitrasta. Tällä parlamentaarisella työryhmällä ei ollut mitään erityisiä tar-
peita lähteä tätä Sitran toiminnan ikään kuin perusideaa muuttamaan. Todettiin, että on hy-
vin tärkeää, että vaikuttavuuden arviointia jatketaan.

Mutta sen sijaan työryhmä päätyi yksimielisiin esityksiin, jotka päätyisivät sitten Sitraa
koskevan lain muuttamiseen, ja tämä tulee olemaan uuden, nimitettävän hallituksen pöy-
dällä, kunhan nähdään, minkälainen hallitus tulee lähivuosina työskentelemään. Tässä työ-
ryhmän ehdotuksessa uudeksi laiksi halutaan tehdä Sitran hallintoon muutoksia. Ensim-
mäinen asia, jota työryhmä esittää ja joka koskee ennen muuta eduskuntaa, on se, että sen
sijaan, että 50 vuoden aikana eduskunnan pankkivaltuusto on toiminut myös Sitran hallin-
toneuvostona, Sitra saisi oman erillisen hallintoneuvostonsa, jonka kokoonpano voisi vaa-
likausittain vaihdella eduskunnan päätöksen mukaisesti. Samoin tullaan esittämään halli-
tuksen kokoonpanoon pieniä muutoksia ja myös Sitran yliasiamiehen aseman muuttamista
niin, että hän ei enää olisi Sitran hallituksen jäsen vaan toimisi ikään kuin esittelijänä hal-
litukselle.

Nämä työryhmän yksimieliset esitykset voisi toivottavasti — tai ainakin oma toiveeni
on se — jo alkavan kesän aikana uusi, nimitettävä hallitus valmistella, ja eduskunta voisi
syysistuntokauden aikana käsitellä Sitra-lain muutokset, niin että uusi hallintoneuvosto ja
uusi hallitus voitaisiin asettaa ensi vuoden alussa samassa yhteydessä kuin Sitran yliasia-
mies vaihtuu. Tärkeää Sitran kannalta on tietysti se, että parhaillaan on ollut haussa uusi
yliasiamies ja ensi kesän lopulla, syksyn alussa Sitran pitää tehdä päätös uudesta yliasia-
miehestä.

16.15 Pia Viitanen sd: Arvoisa puhemies! Tuossa puheenjohtaja Vanhanen hyvin avasi
tätä taustaa myös tässä tapauksessa, mitä keskusteluja Sitrasta, sen asemasta ja tulevaisuu-
desta ollaan käyty. Itselläni on myös ollut mahdollisuus olla jäsenenä tuossa työryhmässä,
joka viime kauden lopulla määritteli näitä asioita. Mielestäni on tärkeä todeta se, mitä
edustaja Vanhanen tuossa kertoi, että yhteisymmärryksessä tässä työryhmässä päädyimme
siihen, että Sitran lainsäädäntöä tulee uudistaa ja myös Sitran hallintoneuvoston ja hallituk-
sen tehtäviä tulee tarkastella uudelleen, niin että molempien asemaa minusta nykyaikaisel-
la tavalla vahvistetaan. Tämä on hyvä ja tärkeä asia, ja tässä suhteessa on myös tärkeää, että
tätä Sitra-lakia pääsemme tällä kaudella heti alkuvaiheessa uudistamaan.

Kaksi asiaa, mitä haluan tässä nostaa:
Ensinnäkin tähän lakiin liittyvä Sitran tehtävien ja toiminnan määrittely. Koska aikaa oli

niukasti, me emme lähteneet työryhmässä sanatarkasti miettimään, mitä tämä uusi tehtä-
vänmääritys, joka kirjattaisiin lakiin, sisältää, mutta työryhmä näki selvästi tarpeita myös
kehittää tätä siten, että tämä tehtävänmääritys vastaisi paremmin nykyistä toimintaympä-
ristöä ja Sitran tehtäväkenttää. Siksipä kirjasimme terveisiä jatkovalmisteluun sen suh-
teen, että enää tämä tehtävä ei tulisi määritellyksi ainoastaan tietyllä tavalla talouden näkö-
kulmasta vaan siihen lisättäisiin erilaisia elementtejä liittyen yhteiskunnallisen eriarvoi-
suuden torjuntaan, oikeudenmukaisuuteen, tasa-arvoon, demokratian edistämiseen ja kes-
tävään kehitykseen. Tästä meillä vallitsi kyllä yhtenäinen näkemys sen suhteen, että tä-
mänkaltaista liikettä tarvittaisiin, ja velvoitimme oikeastaan valtiovarainministeriön yh-
dessä eduskuntaryhmien kanssa neuvottelemaan tästä asiasta ja myös jatkamaan
valmistelua siltä pohjalta. 

Toinen asia, mistä keskustelimme kyllä ryhmässä mutta mistä emme myöskään ajan-
puutteessa tehneet kirjauksia ja mistä emme päässeet yksimielisyyteen tuossa ajassa, oli se,
2



Pöytäkirjan asiakohta PTK 4/2019 vp
miten määrittelemme tulevaisuudessa tarkoituksenmukaisen koon Sitran taseelle ja resurs-
sien käytölle. Mutta myös tässä näimme ilmeisen tarpeen ja totesimme myös tietynlaisen
liikkumamahdollisuuden, mikä näissä asioissa tänä päivänä on jo pelkästään Sitran hallin-
toneuvoston päätöksillä, ja mielestäni on tärkeää, että myös tämä kokonaisuus käydään täs-
sä lähivalmistelussa läpi.

Tältä pohjalta, puhemies, on hyvä todeta, että Sitran kehittämistä, sen tehtävien uudel-
leenmäärittelyä ja näitä tarpeellisia hallinnollisia uudistuksia, mitä yksimielisesti työryh-
mä esittää, viedään eteenpäin.

16.18 Arto Satonen kok: Arvoisa puhemies! Täällä on hyvin jo edustaja Vanhasen ja
edustaja Viitasen puheenvuoroissa käynyt ilmi tämä parlamentaarisen työryhmän työ, jos-
sa myöskin sain olla mukana. Minusta oli tärkeää se, että siellä kaikki puolueet yhdessä
pystyivät luomaan suuntaviivoja Sitralle ja ennen kaikkea muuttamaan hallinnon rakennet-
ta sillä tavalla, että eduskunta pystyy entistä vahvemmin vaikuttamaan myös Sitran toimin-
taan. Tässä on ehkä hyvä ymmärtää Sitran perustehtävä, että Sitrahan ei ole pelkästään
think tank. Se on toki sitäkin, mutta ennen kaikkea siinä on tämä do-puoli, ja sillä on siihen
myös kohtuullisen isot resurssit. Eli se ikään kuin tekee siitä poikkeuksellisen, että kun se
saa ideoita, joita se voi hyödyntää eri yhteiskunnallisiin haasteisiin, joita muun muassa
edustaja Viitanen tässä aika paljon luetteli, ja moniin muihinkin, niin se voi myöskin sitä
käytäntöön laittaa ja sillä on resurssit sitä kokeilla ja sitä kautta kehittää yhteiskuntaa.
Tämä on ainutlaatuinen toimintakonsepti, joka on hieman sattumienkin seurauksena tapah-
tunut tässä yhteiskunnassa, kun Nokian osakkeiden arvonnousun myötä Sitralla on resurs-
sit käytössä, jotta se voi tätä työtä tehdä. Tämä on mielestäni erittäin hyvä, että meillä on
tämmöinen työväline käytössä, varsinkin kun Sitra sitten kykenee nopeammin reagoimaan
kuin taas ministeriötasolla tai valtionhallinnossa perinteisesti kyetään toimimaan. Uskon,
että tämä työryhmän työ oli hyvää pohjaa myöskin tulevalle hallitukselle siltä osin, mitä
sitten Sitran suhteen jatkossa tehdään.

16.20 Hannu Hoskonen kesk: Arvoisa herra puhemies! Suomen itsenäisyyden juhlavuo-
den rahastohan perustettiin vuonna 1967, ja se sai pääomansa Nokian silloisista osakkeista
ja sitä myötä se on kasvanut tähän päivään. Kuten edustaja Matti Vanhanen omassa hyväs-
sä puheenvuorossaan esitteli, talous on vahva ja vakaalla pohjalla ja Sitra pystyy todella-
kin yhteiskunnassamme toteuttamaan niitä projekteja ja niitä hankkeita, joissa otetaan ihan
uusiin asioihin kantaa ja tutkitaan sellaisia asioita, joihin ehkä muilla toimijoilla ei olisi ta-
loudellista mahdollisuutta. Erittäin lämpimästi kannatan sitä, että Sitra jatkaa vahvana it-
senäisenä toimijana suomalaisessa yhteiskunnassa ja tekee arvokasta työtä Suomen ja suo-
malaisten tulevaisuuden hyväksi. 

Yhtä tärkeää on se, että Sitran itsenäinen asema turvataan niin, että nyt tehdyn työryh-
mätyön pohjalta uudistetaan tätä hallintoa, että se saa itsenäisen hallintoneuvoston ja hal-
lituksen ja sitten eduskunta säätää sitä mukaa lait siihen kuntoon, että Sitran itsenäinen
vahva asema turvataan. Se on suomalaisten ja suomalaisuuden kannalta äärimmäisen tär-
keä asia. 

Lopuksi, arvoisa puhemies, toivoisin vielä, että varmistamme myös omalla toiminnal-
lamme tässä talossa sen — kun eduskuntahan valvoo Sitran toimintaa — että se Sitran pää-
oma siellä säilyy ja nimenomaan toivon mukaan vielä karttuukin siitä, jotta se pystyy tule-
vaisuudessa haastamaan ja ottamaan haasteita vastaan ja tutkimaan näitä tällaisia asioita,
3



Pöytäkirjan asiakohta PTK 4/2019 vp
joiden tutkintaan muilla yhteiskunnallisilla organisaatioilla ei ole oikeastaan mahdolli-
suuksia, kun varatkin ovat rajallisia. 

Lämpimästi kannatan tätä Sitran hallinnon uudistamista. Ennen kaikkea, niin kuin Suo-
men Pankin pankkivaltuuston puheenjohtaja Matti Vanhanen hyvin kuvasi, tämä hallin-
non itsenäistäminen yhteisesti sovitusti työryhmän pohjalta on erittäin hyvä asia ja tähtää
vahvasti tulevaisuuteen.

16.22 Johannes Koskinen sd: Arvoisa puhemies! Edustajat Vanhanen ja Viitanen ovat
hyvin perustelleet noita muutostarpeita, joita Sitran hallintoon tarvitaan. Itselläni on koke-
musta lähinnä 1990-luvun lopulta, jolloinka pankkivaltuusto oli yhdistettynä Sitran hallin-
toneuvostoon, ja Sitran luonne oli silloin enemmän sitä pääomasijoitustoimintaa. Siihen ai-
kaan se sopi hyvin, että sama pankkivaltuusto sitten vahtasi, että nuo Nokian ynnä muiden
varat ovat turvallisesti sijoitettuja ja että myöskään tuossa sijoitustoiminnassa ei otettu
kohtuuttomia riskejä, ja pääomahan kasvoikin silloin ja sen jälkeen ihan hyvin.

Mutta nyt Sitran omaksuma rooli tällaisena puolivirallisena ajatuspajana on vaatinut oi-
keastaan tasapainottamista. Ainakin näin sivusta katsoen siellä on menty aika usein ajan
tuulten mukana ja tehty tämmöisiä muodinmukaisia toimintalinjoja eikä ehkä kovin ava-
ralla yhteiskuntapoliittisella katsannolla. Toivottavasti tämä hallinnon muuttaminen avar-
taa tuota näkemystä, jotta siellä olisi erisuuntaisia näkemyksiä myös näihin projekteihin ja
selvitystöihin.

Tuo Sitran hallinnon kehittäminen korostaa sitä epäsuhtaa, joka on muun omistajapoli-
tiikan puolella. Kuluneella hallituskaudella on tehty valtion omistusten sijoittamisia
kauemmas eduskunnan budjettivallasta, ja valtion omistajaohjauksesta on korkea aika
myös selvittää, miten sillä puolella tehtäisiin samansuuntaisia muutoksia kuin mitä tämä
Sitraa koskeva ikään kuin demokraattisempi ohjaus merkitsee. Ja tälle tulevalle hallituk-
selle toivottaisin pikaista työtä sillä sektorilla. — Kiitos.

Keskustelu päättyi.

Asia lähetettiin talousvaliokuntaan.
4


	5
	16.09
	16.15
	16.18
	16.20
	16.22


