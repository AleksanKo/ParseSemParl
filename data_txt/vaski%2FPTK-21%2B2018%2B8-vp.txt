















































DEMD806.tmp.xml


Pöytäkirjan asiakohta PTK 21/2018 vp
Pöytäkirjan asiakohta 

PTK 21/2018 vp

Täysistunto

Tiistai 13.3.2018 klo 14.01—17.32

8. Hallituksen esitys eduskunnalle  laiksi yksityisten yritysten ja muiden yhteisöjen hyväk-
symisestä työnvälityspalvelujen eurooppalaisen verkoston (Eures) jäseniksi ja yhteistyö-
kumppaneiksi

Hallituksen esitys HE 196/2017 vp
Valiokunnan mietintö TyVM 2/2018 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 8. asia. Nyt voidaan hyväksyä tai hylätä lakiehdotus, jonka sisällöstä päätet-
tiin ensimmäisessä käsittelyssä.

Keskustelu

16.24 Sinuhe Wallinheimo kok: Arvoisa puhemies! Koska en päässyt aikoinaan osallis-
tumaan tämän hallituksen esityksen lähetekeskusteluun, ajattelin korjata tämän asian nyt.

Tässä esityksessä, jonka hyväksymistä työ- ja tasa-arvovaliokunta ehdottaa muuttamat-
tomana, toteutetaan kaksi asiaa. Ensinnäkin tässä pannaan täytäntöön eurooppalaista työn-
välitysverkostoa eli Euresia koskeva uusi asetus ja tarkemmin vielä kyseisen asetuksen 11
artiklan mukainen vaatimus kansallisen hyväksymisjärjestelmän perustamisesta. Toinen,
välillisempi asia on se, että tällä esityksellä toteutetaan nykyisen hallitusohjelman kirjaus-
ta lisätä yksityisten työvoimapalveluiden roolia erityisesti helpommin työllistyvien palve-
luissa. Esitys antaa uusille toimijoille mahdollisuuden päästä hyödyntämään työnvälitys-
liiketoiminnassaan laajempia työnhakija- ja ansioluettelokantoja.

Arvoisa puhemies! Hyötyjinä tästä uudistuksesta ovat erityisesti niin sanotut helposti
työllistyvät työttömät sekä sellaiset alat ja yritykset, joissa pula asiantuntevasta työvoimas-
ta on akuutti. Tilastokeskuksen viime kuussa antaman tiedotteen mukaan liki 45 prosenttia
eli noin 19 000 avointa työpaikkaa oli niin sanotusti vaikeasti täytettäviä ja vuodessa nii-
den lukumäärä oli kasvanut 6 000 kappaleella. Jotta edes osa näistä vaikeasti täytettävistä
työpaikoista saadaan täytettyä, tämäntyyppisiä hallituksen esityksiä tarvitaan lisää. Vaka-
vaan harkintaan ottaisin esimerkiksi ehdotukset siitä, että jatkossa myös ulkomaalaisilla
opiskelijoilla olisi oikeus tehdä opintojen ohessa töitä, sekä kohdennettujen rekrytointien
toteuttamisen aloilla, joilla työvoimapula on vaikea ja pitkälle tulevaisuuteen jatkuva. Esi-
merkiksi hoivasektori on meillä tällainen.

Keskustelu päättyi.
 Tarkistettu
4.1



Pöytäkirjan asiakohta PTK 21/2018 vp
Eduskunta hyväksyi ensimmäisessä käsittelyssä sisällöltään päätetyn, hallituksen esityk-
seen HE 196/2017 vp sisältyvän lakiehdotuksen. Lakiehdotuksen toinen käsittely päättyi.
Asian käsittely päättyi.
2


	8
	16.24


