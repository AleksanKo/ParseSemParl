















































DEM4EC0.tmp.xml


Pöytäkirjan asiakohta PTK 48/2017 vp
Pöytäkirjan asiakohta 

PTK 48/2017 vp

Täysistunto

Torstai 4.5.2017 klo 16.00—17.31

2.2. Suullinen kysymys pitkäaikaistyöttömyyden hoidosta (Heli Järvinen vihr)
Suullinen kysymys SKT 64/2017 vp

Suullinen kyselytunti

Ensimmäinen varapuhemies Mauri Pekkarinen: Seuraava kysymys, edustaja Järvinen.

Keskustelu

16.26 Heli Järvinen vihr: Arvoisa puhemies! Työttömyydellä jatketaan. Kaikkein sur-
kein tilanne on nimenomaan pitkäaikaistyöttömillä. Heillä on usein terveys- ja talouson-
gelmia, puutteita osaamisessa ja kaikkein hankalin tilanne työllistymisessä. Mutta nyt tai-
vaalla on myös uusia uhkia. Kun tällä hetkellä pitkäaikaistyöttömät ovat kuntien vastuulla,
on tulevan maakunta- ja sote-uudistuksen myötä tilanne vähän sellainen, että pitkäaikais-
työttömät eivät oikein ole kenenkään vastuulla, eivät kuntien eivätkä maakuntien. Ja kun
samaan aikaan suunnitellaan, että työttömyydessäkin palveluntarjoajilla pitäisi olla yhtiö-
muoto, niin se tarkoittaa sitä, että kaikki ne yhdistykset, jotka tällä hetkellä ovat isossa roo-
lissa pitkäaikaistyöttömien työllistämisessä, uhkaavat tipahtaa tästä pois, heille tulee isoja
hankaluuksia pitkäaikaistyöttömien työllistämisessä. Haluankin kysyä ministeriltä: miten
te aiotte turvata sen, että pitkäaikaistyöttömistä todella [Puhemies koputtaa] huolehditaan
ilman, että he tipahtavat?

16.27 Oikeus- ja työministeri Jari Lindström (vastauspuheenvuoro):  Arvoisa puhe-
mies! Tosiaankin tämä kasvupalvelu- ja maakuntauudistus, se on tässä vaiheessa vielä aika
lailla auki, mitä se lopullisesti tarkoittaa, mutta niissä luonnoksissahan, joita itse olen lu-
kenut, lukee, että viime kädessä, jos ei muita toimijoita ole, maakunta aina vastaa niistä
palveluista, se on maakunnan vastuulla jatkossa.

On esimerkiksi tämmöinen problematiikka, joka liittyy näihin niin sanottuihin sakko-
maksuihin, jotka tällä hetkellä ovat kuntien kontolla. Me olemme pohtineet, onko tässä tu-
levassa maailmassa tavallaan joku tämmöinen samanlainen elementti. Tämä on vielä auki
ja ratkaisematta — koska tämä on aika lailla monimutkaista — tulisiko maakunnalle taval-
laan samanlainen kannustava elementti. Tämä on vielä ratkaisematta. Mutta kyllä pitkäai-
kaistyöttömistä viime kädessä aina se maakunta vastaa.

Ensimmäinen varapuhemies Mauri Pekkarinen: Pyydän nyt niitä edustajia, jotka ha-
luavat esittää lisäkysymyksen, nousemaan ylös ja painamaan V-painiketta. Otetaan tästä
muutama lisäkysymys ottaen huomioon, että äsken käytiin keskustelua työllisyys-käsit-
teen alla jo aika pitkään. — Edustaja Järvinen, teillä ensimmäinen lisäkysymys.
 Tarkistettu
4.1



Pöytäkirjan asiakohta PTK 48/2017 vp
16.28 Heli Järvinen vihr (vastauspuheenvuoro): Arvoisa puhemies! Kannattaa muistaa,
että maakunnat ovat aika kaukana yksittäisestä pitkäaikaistyöttömästä ja hänen osaamises-
taan. Kuntaliitto, järjestöt, monet yhdistykset ja asiantuntijat ovat todella huolissaan siitä,
mitä tulee tapahtumaan.

Tilannetta vaikeuttaa myöskin rahoitusjärjestelmän uudistus. Kun tällä hetkellä kunnil-
le ohjataan rahaa pitkäaikaistyöttömyyden hoitoon ja kunnilla on myös sakkomaksuja, niin
jatkossa tilanne on se, että työttömyyden hoitoon suunnatut varat kilpailevat terveysmeno-
jen kanssa. Ja kun samalla linjalla on sydämen ohitusleikkaus, lonkkaleikkaus ja toisaalta
työllisyystoimet pitkäaikaistyöttömille, on iso uhka, että maakuntapäättäjät joutuvat prio-
risoimaan ne sydänleikkaukset ja lonkkaleikkaukset ja jättämään työttömät oman onnensa
nojaan. Eli lonkat hoidetaan ja työttömiä ei. Miten hallitus takaa, että näin ei tapahdu sil-
loinkaan, jos ja kun terveysmenot ylittyvät?

16.29 Oikeus- ja työministeri Jari Lindström (vastauspuheenvuoro):  Arvoisa puhe-
mies! Minä en ole mikään sote-asiantuntija, mutta jotenkin minulla on semmoinen kuva,
että näitä asioita ei asetettaisi vastakkain, niin että joku toinen hoidetaan ja joku toinen jää
hoitamatta. Se ei kyllä minun ajatteluuni oikein mahdu. Kyllä se työllisyyden hoitaminen
on oma prosessinsa ja sitten tämä muu on omansa. Näin minä itse näen tämän asian.

Ja kuten äsken sanoin, tämä sakkomaksuproblematiikka ei tällä hetkellä toimi. Sehän ei
ole toiminut, koska siinä on ollut sellainen ongelma, että tavallaan on pystytty keplottele-
maan sillä systeemillä, koska järjestelmästä on löydetty tämmöinen aukko. Miten tästä saa-
taisiin toimiva ja kannustava jatkossa uudessa kasvupalvelumaailmassa, se on vielä työn
alla, kuten sanoin. Tätä asiaa vielä tässä mietitään ja pohditaan, minkälainen malli sinne tu-
lee.

16.30 Anna Kontula vas (vastauspuheenvuoro): Arvoisa puhemies! Kaiken työn pitäisi
olla arvokasta, myös sellaisen työn, jota ei tehdä ansiotyösuhteissa, esimerkiksi kansalais-
järjestöissä tehtävän vapaaehtoistyön. Sillä työllä, mitä työttömät tekevät kansalaisjärjes-
töissä vapaaehtoisesti, on sekä kansantaloudelle että monille näistä työttömistä valtava
merkitys. No nyt kun maakuntauudistuksessa ne järjestöt, joissa he ovat voineet tähän asti
toimia, muuttuvat yhtiöiksi, niin työtön ei voi enää näissä harrastaa vapaaehtoista kansa-
laisjärjestötoimintaa menettämättä työttömyysturvaansa, [Välihuutoja oikealta] eli käytän-
nössä merkittävä osa nykyisestä kansalaisjärjestökentästä muuttuu yrityksiksi, joissa ei tal-
kootöitä tehdä. Miten jatkossa taataan ihmisille mahdollisuus kansalaisosallistumiseen täl-
laisessa yhteiskunnassa, jota maakuntauudistuksen yhteydessä ollaan rakentamassa?

16.31 Oikeus- ja työministeri Jari Lindström (vastauspuheenvuoro):  Arvoisa puhe-
mies! Kovasti tuntuu omituiselta ja vieraalta maailmalta tuo, mitä edustaja Kontula tuossa
kuvasi. [Li Andersson: Niin meidänkin mielestä!] Minulle ei ainakaan ole millään lailla
tullut sellainen uhkakuva mieleenkään, mistä te nyt puhuitte, [Välihuutoja vasemmalta]
että kansalaisjärjestötoiminta jotenkin olisi uhattuna tulevassa kasvupalvelumaailmassa ja
maakuntauudistuksen jälkeenkään. Aivan varmasti sille löytyy oma roolinsa, oma tärkeä
roolinsa. Se on ilman muuta selvää, että kaikki työ on aina arvokasta, vaikkei siitä kaikesta
työstä aina maksettaisi palkkaakaan, eli sillä pitää olla oma arvonsa, periaatteessa senkin
takia, että se ihminen pysyy tässä yhteiskunnassa mukana. Ja kyllä hallitus tunnistaa ja tun-
2



Pöytäkirjan asiakohta PTK 48/2017 vp
nustaa tämän kansalaisjärjestötyön merkityksen. Minä en lähtisi kyllä pelottelemaan tällä
lailla.

16.32 Stefan Wallin r (vastauspuheenvuoro): Arvoisa puhemies! Pitkäaikaistyöttömyys
on todellakin työmarkkinoilla suuri ongelma, kuten myöskin se, että työvoiman kysyntä ja
tarjonta eivät kohtaa, ja edustaja Jokisen mainitsemat luvut — 317 000 työtöntä, 123 000
avointa työpaikkaa — puhuvat puolestaan. [Paavo Arhinmäen välihuuto] Mutta jos yksi-
tyisen työnvälittäjän annetaan tukea julkisia työvoimatoimistoja, niin parannetaan työnte-
kijöiden ja avointen työpaikkojen kohtaamista. Tästä on olemassa alueellisia esimerkkejä
Pirkanmaalta ja Uudeltamaalta. Ne ovat onnistuneet ymmärtääkseni varsin hyvin. Arvoisa
työministeri, kai tämä työkalu sisältyy hallituksen työkalupakkiin viimeistään maakunta-
uudistuksen yhteydessä?

16.33 Oikeus- ja työministeri Jari Lindström (vastauspuheenvuoro):  Arvoisa puhe-
mies! Täällä tulee tietysti kritiikkiä ja sitten rakentavia esityksiä, kuten edustaja Wallinilta
äsken. Kyllä hallitus on avoin kaikille fiksuille ajatuksille.

Näistä luvuista sen verran, että tosiaan tuoreimpien lukujen mukaan on 317 000 työtön-
tä ja pitkäaikaistyöttömien määrä 112 000, ja avoimia työpaikkoja oli muistini mukaan
noin 56 000 tämän tilaston mukaan, mikä oli työ- ja elinkeinoministeriöstä. Näistä tilas-
toista voidaan tietysti jokainen väitellä, ovatko ne totta vai ei, mutta näiden perusteella itse
puhun, mitkä tulevat työ- ja elinkeinoministeriöstä.

Eli vastauksena kysymykseenne: olemme avoimia kaikille esityksille, mutta jokaisella
on varmaan hintalappu, ja ne kaikki tarkastellaan sitten hallituksessa yhteistuumin.

16.33 Sari Essayah kd (vastauspuheenvuoro):  Arvoisa puhemies! Moni pitkäaikaistyö-
tön on mukana kansalaisjärjestötoiminnassa, ja nyt viime päivinä on kuohuttanut päätös,
jonka verottaja on tehnyt, elikkä se, että talkootyössä tarjottava ruokailu olisi jatkossa ve-
ronalaista. Haluaisin kysyä nyt valtiovarainministeriltä: Voiko tämmöinen [Jari Myllykos-
ki: Ei se voi olla totta!] kansalaisten omatoiminen ja aktiivinen toiminta tulla tällä tavalla
rangaistuksi verottajan toimesta? Voiko olla, että tällainen maalaisjärjen vastainen päätös
on verottajalta todellakin nyt aktivoitumassa? Pystyykö valtiovarainministeri vastaamaan
tähän ja kertomaan tästä. Tämä on valtavan suuri huoli, mikä tällä hetkellä on monissa kan-
salaisjärjestöissä, monissa kolmannen sektorin toimijoissa.

16.34 Valtiovarainministeri Petteri Orpo (vastauspuheenvuoro):  Arvoisa puhemies!
Ymmärrän huolen ja oletan, että tässä on kyse verottajan tulkinnasta. Tähän täytyy paneu-
tua, koska tämähän on maalaisjärjen vastaista, kuten totesitte. Selvitän, ja palaamme tähän
asiaan mahdollisimman pian.

16.35 Eero Heinäluoma sd (vastauspuheenvuoro):  Arvoisa puhemies! Palaan tähän
edustaja Järvisen alkuperäiseen kysymykseen, jossa oli huoli siitä, mitä tulee tapahtumaan
työllisyyden hoidossa näiden hallituksen isojen suunnitelmien johdosta.

Tänään Valtiontalouden tarkastusvirastossa saimme selvityksen siitä, miltä nämä suun-
nitelmat viraston näkökulmasta näyttävät, ja nyt on kyllä pakko sanoa, että tämä edustaja
Järvisen pelko on aiheellinen. Eli kun siirretään vastuu maakunnille, annetaan siihen liit-
tyen tietty määrä rahaa maakunnille ja samaan aikaan hallitus on tehnyt järjestelmän, jossa
3



Pöytäkirjan asiakohta PTK 48/2017 vp
terveydenhoitopuolelle ei tule lisää rahaa, jos kulut ylittyvät arvioidusta, ja lisäksi kielle-
tään lainanotto eikä myöskään ole verotusoikeutta, niin on kyllä erittäin suuri riski, että
näissä olosuhteissa, kun tämä pakkopaita pannaan tänne terveysmenojen puolelle, työlli-
syyden hoito on sitten se, joka tässä järjestelmässä kärsii. Ja sen takia kysyn ministeriltä:
oletteko te vastuullisena ministerinä miettinyt, mitä tämä sote-uudistus tarkoittaa työllisyy-
den hoidon tulevaisuuden kannalta 1. päivä tammikuuta 2019?

16.36 Oikeus- ja työministeri Jari Lindström (vastauspuheenvuoro): Arvoisa herra pu-
hemies! Totta kai me keskustelemme hallituksen sisällä näitten valtavien uudistuksien vai-
kutuksista myös toinen toisiimme liittyen. Minun roolini on tietenkin miettiä sitä, mistä te
juuri kysyitte: miten työttömyyden hoito jatkossa sitten hoidetaan. Uskon kyllä siihen, että
nämä pystytään yhdistämään niin, että se palveluprosessi jatkossa on semmoinen, että
työnhakija ja työntarjoaja tästä hyötyvät. Meillä ne palvelut jatkossa määritellään valmis-
teilla olevassa rekrytointi- ja osaamispalvelulaissa, ja se mahdollistaa sitten vapauden jär-
jestää tarkoituksen- ja tarpeenmukaisia palveluita ja palvelukokonaisuuksia. Ja maakunnil-
le on taattava tietenkin riittävät velvoitteet ja toisaalta kannusteet näitten palvelujen järjes-
tämiseen työttömille. Tämä lukee näissä luonnoksissa, joita minulle on esitetty.

Kysymyksen käsittely päättyi.
4


