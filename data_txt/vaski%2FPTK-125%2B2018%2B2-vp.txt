















































DEMC729.tmp.xml


Pöytäkirjan asiakohta PTK 125/2018 vp
Pöytäkirjan asiakohta 

PTK 125/2018 vp

Täysistunto

Tiistai 4.12.2018 klo 14.02—20.52

2. Lakialoite laiksi kansanedustajain eläkelain muuttamisesta annetun lain voimaantulos-
äännöksen 2 momentin kumoamisesta ja eräiksi siihen liittyviksi laeiksi 

Lakialoite LA 84/2018 vp Antti Kaikkonen kesk ym.

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 2. asia. Puhemiesneuvosto ehdottaa, että asia lähetetään sosiaali- ja ter-
veysvaliokuntaan.

Lähetekeskusteluun varataan enintään 45 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja.

Keskustelu

14.03 Antti Kaikkonen kesk (esittelypuheenvuoro): Arvoisa puhemies! Ihmisten luotta-
mus eduskuntaa kohtaan rakentuu paljolti siitä, että me kansanedustajat hoidamme työm-
me, lakien säätämisen ja valtion talousarvion hyväksymisen, mahdollisimman hyvin. Tär-
keää luottamuksen rakentamisen kannalta ja rakentumisen kannalta on myös, että toimim-
me oikeudenmukaisesti ja pidämme kaikessa kiinni kohtuuden vaatimuksesta.

Kansanedustajien sopeutumiseläke on etenkin viime vuosina koetellut ihmisten oikeu-
dentuntoa — kai voi sanoa, että aivan syystä. Se on koettu epäoikeudenmukaiseksi, kun sa-
maan aikaan on Suomen talouden kuntoon laittamiseksi muun muassa nostettu eläkeikää ja
jouduttu hallituspohjasta riippumatta usein säästämään palveluista ja etuuksista ja muu-
toinkin edellytetty monessa kohtaa ihmisiltä joustamista. On myös todettava, että joissain
tapauksissa sopeutumiseläkettä on käytetty alkuperäisen tarkoituksensa vastaisesti.

Arvoisa puhemies! Nyt epäkohdat ollaan korjaamassa. Tällä kahdeksan eduskuntaryh-
män yhteisellä lakialoitteella sopeutumiseläke, jota on periaatteessa voinut saada maail-
man tappiin asti, niin sanoakseni, lopetetaan. Se loppuu nyt. Jos eduskunta hyväksyy uu-
distuksen, maaliskuusta alkaen kansanedustajat ovat toimikautensa jälkeen oikeutettuja so-
peutumisrahaan. Sitä voi saada yhdestä kolmeen vuotta. Sopeutumisrahan suuruus olisi vä-
hintään 2 100 euroa kuukaudessa, ja sen määräytymisessä otetaan huomioon myös pää-
omatulot. Sopeutumisrahaa maksetaan jo vuonna 2011 ja sen jälkeen eduskuntaan valituil-
le. Nyt sen piiriin ovat siis tulossa kaikki maamme entiset ja nykyiset kansanedustajat.

Arvoisa puhemies! Eduskunnassa pitkään toimineiden kansanedustajien etuja heikenne-
tään uudistuksessa taannehtivasti. Nyt sopeutumiseläkettä saavilla olisi oikeus saada so-
peutumisrahaa kolme vuotta lain voimaantulon jälkeen. Lisäksi muut eläkkeeseen oikeu-
tetut entiset kansanedustajat voivat saada uutta sopeutumisrahaa kaksi tai kolme vuotta
riippuen siitä, kuinka pitkään he ovat eduskunnassa olleet. Lakialoitteen allekirjoittaneet
eduskuntaryhmät pitävät näitä järjestelyjä perusteltuina kohtuuttomien tilanteiden välttä-
 Tarkistettu
4.5



Pöytäkirjan asiakohta PTK 125/2018 vp
miseksi. Lakialoitteen laadinnassa kuultiin myös perustuslakiasiantuntijoita. Heidän näke-
mykselleen annettiin tässä työssä iso painoarvo.

Arvoisa puhemies! Uskon, että uudistuksen jälkeen olemme tilanteessa, joka istuu ny-
kyistä tuntuvasti paremmin ihmisten oikeudentuntoon ja oikeudentajuun. Samalla edus-
kunnassa siirrytään tavanomaisemman työttömyysturvan suuntaan. Kiitän keskustan edus-
kuntaryhmän puolesta lämpimästi muita lakialoitteen allekirjoittaneita edustakuntaryhmiä
ja eduskunnan puhemiestä hyvästä yhteistyöstä uudistuksen valmistelussa. Ajattelen, että
samanlaista yhteisen näkemyksen rakentamista tarvitsemme tulevaisuudessa muissakin
asioissa, kun teemme yhdessä työtä Suomen ja suomalaisten parhaaksi.

Lopuksi esitän, arvoisa puhemies, toiveen asianomaisille valiokunnille, että tämä lakia-
loite voitaisiin käsitellä valiokunnissa ripeästi mutta asianmukaisesti ja hyvissä ajoin en-
nen vaalikauden loppua.

14.07 Rami Lehto ps: Arvoisa puhemies! Kuten me kaikki tiedämme, ennen vuotta 2011
eduskuntaan valitut kansanedustajat ovat olleet oikeutettuja sopeutumiseläkkeeseen, jos he
ovat toimineet kansanedustajina vähintään 7 vuotta. Tämä sopeutumiseläke on taannut
heille tarvittaessa ruhtinaallisen tulotason aina vanhuuseläkeikään asti, jopa kymmenien
vuosien ajaksi, vaikka he eivät olisi enää päivääkään tehneet töitä. Sopeutumiseläke on ai-
heuttanut vain ahneutta ja laiskuutta. 

Olemme saaneet lukea useita uutisointeja, kuinka työikäiset entiset kansanedustajat nos-
tavat suuria sopeutumiseläkkeitä keräten samaan aikaan myös muhkeita pääomatuloja. En-
sinnäkin tämä on todella väärin tavallisia kansalaisia kohtaan, mutta kuten olen aikaisem-
minkin todennut, on se myös väärin, että tämä vääristää yritysten välistä kilpailua, kun ex-
kansanedustajien yritystoimintaa tuetaan sopeutumiseläkkeen muodossa. Sopeutumiselä-
ke toimii starttirahana ja samalla yrittäjän lisätulona, vaikka pyörittäisi yritystoimintaa alle
omakustannehinnan näin kilpailua vääristäen. Sopeutumiseläke tuo myös lisätuloja, jos en-
tistä kansanedustajaa ei huvita tehdä ansiotyötä täysipäiväisesti tai ollenkaan. [Martti Möl-
sä: Ihan kun oikeakin eläke!]

Sopeutumiseläke on ollut tarkoitettu eduskunnasta pudonneiden kansanedustajien tila-
päiseksi työttömyysturvaksi — tilapäiseksi. Sopeutumiseläkejärjestelmää on käytetty kui-
tenkin sumeilematta väärin. Esille tulleet väärinkäytökset ovat suututtaneet kansalaiset, ja
nyt siihen on tulossa muutos. Sopeutumiseläke on ollut entisten kansanedustajien kohtuu-
ton ja avokätinen työttömyysturva sekä toimeentulon lisä, mihin ei ole hallituksen leikka-
ukset vaikuttaneet. Kyllä kansanedustajien pitäisi sopeutua takaisin normaaliin työelä-
mään, kun samaan aikaan kansalaisten vaaditaan sopeutuvan muuttuviin työmarkkinoihin
sekä uudelleenkouluttautumaan ja hakemaan töitä entistä pidemmän työmatkan päästä.

Arvoisa puhemies! Toivon hartaasti, että saamme vihdoin maaliin sopeutumiseläkkeen
lopettamispäätöksen. [Simon Elo: Kannatatteko sitä?] Se on oikeus ja kohtuus. 27.4.2016
tässä salissa käsiteltiin tekemääni lakialoitetta, jossa esitettiin sopeutumiseläkkeen pois-
toa. Vain kuusi henkilöä, kaikki perussuomalaisia, puhui täällä sopeutumiseläkkeen pois-
ton puolesta. Onko median paine saanut nyt kaikki heräämään? [Vastauspuheenvuoro-
pyyntöjä]

Ensimmäinen varapuhemies Mauri Pekkarinen: Tarkoitus on, että kun tämän aloitteen
allekirjoittajia löytyy kutakuinkin kaikista ryhmistä, niin käytäisiin nyt ryhmittäin varsi-
naiset puheenvuorot, jotka on tänne pyydetty, ja sen jälkeen vasta debattia, jos tarvetta on. 
2



Pöytäkirjan asiakohta PTK 125/2018 vp
14.10 Jari Myllykoski vas: Arvoisa herra puhemies! On pakko tietysti ilolla tervehtiä si-
tä, että eduskunta itsessään on herännyt tähän. Toki mediapaine on vaikuttanut ja ehkä sit-
ten se, että jotkut eduskunnassa ovat lähteneet populismin ratsastamisen rattaille. Nämä
virheelliset käytännöt olisi pitänyt poistaa jo aikoja sitten, eli pääomatulojen osalta olisi so-
peutumiseläkkeen kohdalla pitänyt jo aikoja sitten ratkaista tämä ongelma. [Jukka Gustafs-
son: Totta!] Minä ymmärrän, että tässä on ollut taustalla se, että me eri puoluetahojemme
kautta olemme eri lailla työllistettäviä kansanedustajia. Vapaille markkinoille pääluotta-
musmiehen ja vasemmistolaisen kansanedustajan työllistyminen ei ole niin yksinkertaista
kuin ehkä nyt olemme havainneet: eduskunnan ovet käyvät niin kuin hollitalli, kun eräästä
eduskuntaryhmästä mennään lääke- ja terveysalojen yrityksiin jo kesken kauden. Me
emme ole samanlaisessa asemassa oman puoluekantamme takia, ja siksi on hyvä, että meil-
lä on järjestelmä, joka turvaa meitä myös työttömyyden osalta.

En arvostele tätä päätöstä sinällään, koska tämä on oikeutettu ja tasavertainen kaikkien
osalta, mutta olisin toivonut, että tämän päätöksen olisi valmistellut ulkopuolinen taho,
niin kuin meidän palkkioita säätelevä palkkiotoimikunta. Ei tule koskaan aivan täydellistä,
kun ihmiset voivat itse määritellä oman työsuhteensa ehtoja. Silloin objektiivisuus jollakin
tavoin kuitenkin hajaantuu. Ja tässäkin mallissa on niitä puutteita, joita varmasti tullaan toi-
vottavasti jatkossa korjaamaan.

Sopeutumisrahan määritelmänä olisi pitänyt olla ansiosidonnaisen päivärahan maksupe-
rusteisuus. Silloin meidän ei olisi tarvinnut määritellä sinne, että se on vähintään 2 100 eu-
roa ja että huomioidaan tietyiltä osin joitakin tulonmuodostuksia ja ikävuosia. Olisi ollut
paljon yksinkertaisempaa, että jokainen tulojensa mukaan saa niin sanottua ansiosidonnai-
seen päivärahaan verrattavaa tuloa ansiosidonnaisen päivärahan maksuperusteiden perus-
teella, eikä välttämättä niin, että siellä on ikävuosia ja muita. Me olisimme tulleet vielä
enemmän kansalaisten kanssa tasavertaiseen asemaan. Me olisimme voineet keskustella
tuolla toreilla ja turuilla siitä, että olemme tässä yhteiskunnassa samanlaisessa asemassa
kuin palkansaaja. Se olisi ollut tärkeää, että me olisimme lähteneet siihen.

Mutta toki on hyvä, että emme ole vaatimassa, niin kuin perussuomalaiset olivat yhdes-
sä vaiheessa vaatimassa, että pitää olla ansiosidonnainen päiväraha. Perussuomalaisilta
unohtui se, että ansiosidonnaisessa päivärahassa pääomatulot eivät vähennä ansiosidon-
naista päivärahaa. Nyt tässä eduskunnan tekemässä päätöksessä sopeutumisrahan osalta
pääomatulot vähentävät sopeutumisrahaa. En ole ihan varma, mitä kaikkea perussuomalai-
set ovat ajatelleet, kun ensin vaadittiin ansiosidonnaista päivärahaa [Laura Huhtasaaren vä-
lihuuto] ja sitten ei kuitenkaan hyväksytty tätäkään järjestelmää, että nostettiin lähelle an-
siosidonnaista päivärahaa, mutta se ei ole onneksi edustaja Myllykosken päänsärky. Se on
ehkä sitten enemmän perussuomalaisten omaa murehtimista ja jälkeenpäin märehtimistä.
[Laura Huhtasaari: Meillä on oma linja!] — Nimenomaan oma linjanne, joka on todellakin
epäselvä.

Arvoisa herra puhemies! Järjestelmä, joka tekee yhteiskunnasta tasapuolisemman kan-
sanedustajien ja kansalaisten välillä, on kannatettava, ja siksi henkilökohtaisesti olen sitou-
tunut tähän uudistukseen, vaikkakin siellä on tiettyjä valuvikoja. Siellä on nyt oikein huo-
mioitu ne käytetyt ajat, kun kansanedustaja on ministerinä, niin että hänen ansiotasonsa tu-
lee huomioiduksi [Ilkka Kanerva: Ei huomioida!] sopeutumisrahassa, kun sinne tulee vii-
meiset ja ensimmäiset 15 vuotta. [Ilkka Kanerva: Ei auta! — Pertti Salolainen: Ei auta!] —
Jos minä nyt oikein olen sitä lukenut, niin kyllä se tulotaso sieltä silloin huomioidaan. [Ilk-
ka Kanerva: Ei tule! — Pertti Salolainen: Ei tule! — Jukka Gustafsson: Valiokunta korjaa
3



Pöytäkirjan asiakohta PTK 125/2018 vp
sen!] — No, sitten toivotaan, että valiokunta korjaa, koska minusta se luottamustehtävän
hoitaminen, jonka ihminen on täällä eduskunnassa saanut, kun hän on hallituksessa minis-
terinä, tulisi kyllä huomioida. [Pertti Salolainen: Hyvä!] Minun mielestäni se on oikeuden-
mukaista. Se on tämän järjestelmän heikkous, että me emme nyt tehneet tätä ansiosidon-
naisen päivärahan maksuperusteiden perusteella. Ei ansiosidonnaista päivärahaa, mutta se
olisi pitänyt huomioida, kuinka niitä tuloja tulee, niin kuin eläkejärjestelmässä. — Kiitok-
sia.

14.16 Simon Elo sin: Arvoisa puhemies! Tämä eduskunta on saanut viimein korjattua
kansalaisten oikeustajua ja myös moraalia koetelleen epäkohdan ja lakkauttanut nykyisten
ja entisten kansanedustajien sopeutumiseläkkeet. Jatkossa ei enää ole mahdollista, että
nuori kansanedustaja jää eläkeikäänsä asti — jopa eläkeikäänsä asti — sopeutumiseläk-
keen varaan tai suoraan sanottuna kikkailee yritystoiminallaan itselleen lisäansioita. Koh-
tuuttoman eläkejärjestelmän tilalle tulee lyhyempi sopeutumisraha, jota maksetaan vain
tarpeen mukaan ja vain rajallisen ajan. Tämä siirtymäsäännös, mikä julkisuudessakin on
otettu esille, on tarpeen jo sen puolesta, että tämä esitys on perustuslain mukainen eli ku-
kaan ei joudu kohtuuttomaan tilanteeseen.

Muutoksen myötä esimerkiksi pääomatuloja runsaasti saavilla edustajilla ei enää ole
mahdollisuutta nostaa sopeutumisrahaa lisäansioita kerätäkseen, ja moni mediassakin nä-
kemämme väärinkäytös muuttuu yksinkertaisesti mahdottomaksi. Eläkkeen korvaava so-
peutumisraha on kuin kansanedustajan ansiosidonnainen mutta on itse asiassa monilla
edustajilla ansiosidonnaista matalampi. On hienoa, että eduskunnassa vallitsi lähes yksi-
mielinen halu remontoida väärinkäytöksille altis järjestelmä. Sinisetkin olivat tässä työssä
mielellään mukana.

En voi kuitenkaan olla ihmettelemättä, että perussuomalaiset ovat jättäytyneet ulos tästä
päätöksestä poistaa kansanedustajien sopeutumiseläkkeet. Kuten tässä edustaja Myllykos-
ki toi esille, perussuomalaisille ei käynyt 2 100 euron vähimmäiskorvaus, vaan esitettiin,
että otettaisiin käyttöön ansiosidonnainen työttömyysturva kansanedustajille, jolloin vä-
himmäistasoksi olisi tullut 2 400 euroa — 300 euroa enemmän kuukaudessa. Ja lisäksi hei-
dän esityksessään pääomatuloja, kuten edustaja Myllykoski toi esille, ei olisi otettu huo-
mioon.

Edustaja Lehto puheenvuorossaan sanoi, että kansanedustajan sopeutumiseläkejärjestel-
mä on ollut ahneutta ja laiskuutta. Varmasti tässä väitteessä on totuuden perää. Mutta yhtä
lailla voi kysyä: Onko perussuomalaisilta ahneutta vaatia 2 400, kun muut eduskuntaryh-
mät esittävät 2 100? Onko perussuomalaisten laiskuutta, että ette ole ottaneet selvää, että
teidän mallissanne pääomatuloja ei oteta lainkaan huomioon? [Kari Kulmala: Hyvä tarina
on tärkein!] Edustaja Saarakkala, sinisten kansanedustaja, aikanaan on tehnyt aivan vastaa-
vanlaisen esityksen kuin mitä edustaja Lehto sinänsä oikeutetusti kertoi tehneensä, lakia-
loitteena esittänyt, että tämä järjestelmä lakkautetaan. Mutta kysymys herää, miksi edusta-
ja Lehto puheenvuorossaan ei kertonut, että te ette ole nyt tässä mukana. Te ette ole lak-
kauttamassa kansanedustajien sopeutumisrahajärjestelmää, vaikka muuten puheet ovat ko-
via. [Laura Huhtasaaren välihuuto]

Siniset ovat tyytyväisiä tähän esitykseen. Se on kohtuullinen, se on perustuslain mukai-
nen, se on kansan oikeustajua vastaava, ja mikä tärkeintä, se toteutuu. Siinä on valittami-
sen ja vaikuttamisen välinen ero.
4



Pöytäkirjan asiakohta PTK 125/2018 vp
Ensimmäinen varapuhemies Mauri Pekkarinen:  Arvoisat edustajat! Nyt puhujalistas-
sa on seuraavana edustaja Lindtmanin puheenvuoro. Myönnän vielä hänelle puheenvuo-
ron, ja sen jälkeen tultaisiin listassa tilanteeseen, jossa on samasta ryhmästä useampia
edustajia, mistä syystä Lindtmanin puheenvuoron jälkeen käydään tässä debatti.

14.20 Antti Lindtman sd: Arvoisa puhemies, käytän tämän puheenvuoron jo vähän niin
kuin ennakkoon paikalta.

Arvoisa puhemies! Tässä lakialoitteessa on kyse asiasta, josta on pitkään, pitkään puhut-
tu: tällä lakialoitteella epäoikeudenmukaiseksi koettu sopeutumiseläkejärjestelmä loppuu.
Sosiaalidemokraattinen eduskuntaryhmä on käsitellyt tämän lakialoitteen, ja teimme pää-
töksen ylimielisesti: olemme tämän lakialoitteen takana. Ja siksi olen itse henkilökohtai-
sesti tämän lakialoitteen allekirjoittanut.

Todella on niin, että nyt loppuu — ja hyvä niin — tämä kansalaisten oikeustajua ihan
syystä koetellut järjestelmä, jossa on ollut mahdollista nostaa sopeutumiseläkettä eläke-
ikään asti, ja sitten sitä on koetellut erityisesti tämä kikkailu näillä pääomatuloilla, että sa-
maan aikaan on ollut mahdollista nostaa vaikka kuinka isoja pääomatuloja ja samaan ai-
kaan sitten tätä sopeutumiseläkettä.

Tässä on todella huolellinen valmistelu tehty täällä eduskunnassa. Tämä on käyty tark-
kaan läpi, on pyydetty valtiosääntöoppineiden lausuntoja ja on löydetty sellainen malli, jol-
la tällä tavoin, ehkä jopa vähän poikkeuksellisellakin tavalla, tähän järjestelmään voidaan
puuttua.

Haluan myös omasta puolestani kiittää muita eduskuntaryhmiä hyvästä valmistelusta.
On hyvä, että tähän saatiin erittäin laaja enemmistötuki taakse täältä eduskunnasta, ja us-
kon, että tämä asia voidaan nyt käsitellä ripeästi valiokunnissa.

Tietysti on valitettavaa, että kaikki eduskuntaryhmät eivät ole tässä mukana. Tässähän
sellaisiakin vaihtoehtoja esitettiin, että kansanedustajille olisi kertynyt sellaista työttö-
myysturvan kaltaista turvaa, joka edelleen olisi voinut mahdollistaa näiden pääomatulojen
nostamisen riippumatta siitä, kuinka isoja nämä pääomatulot olisivat. Ja kun se oli se yksi
keskeinen asia, joka koettiin kansalaisten keskuudessa epäkohdaksi, niin sen takia mieles-
täni tämä lakialoite on järkevämpi malli. Eli kun on ollut niitä ajatuksia — joita ilmeisesti
tässäkin prosessissa esitettiin niiden ryhmien toimesta, jotka nyt tässä lakialoitteessa eivät
ole mukana — tästä pääomatulojen nostamisesta edelleen, niin mielestäni se on syytä tässä
samassa lopettaa, ja olenkin tyytyväinen siihen, että tähän löytyi erittäin laajan enemmis-
tön tuki. Toivon, että tämä asia etenee ripeästi valiokunnissa.

Ensimmäinen varapuhemies Mauri Pekkarinen:  Pyydän nyt niitä edustajia, jotka ha-
luavat käyttää vastauspuheenvuoron asiasta, nousemaan ylös ja painamaan V-painiketta. 

14.23 Markus Mustajärvi vas (vastauspuheenvuoro): Arvoisa puhemies! Valitettavasti
tämäkin on vain osauudistus, joka koskee vain ja ainoastaan tätä sopeutumiseläkettä. Edel-
lisen kerran, kun tehtiin uudistus siihen liittyen, huomattiin, että se tapahtui julkisuuden
paineessa ja kiirehtien, ja siihenkin jäi valuvikoja. On aivan varma asia, että kaikista näistä
kansanedustajien työhön liittyvistä tekijöistä joudutaan jatkossakin keskustelemaan. Siksi
olisi pitänyt olla rohkeutta — ja voi sitä löytyä vieläkin ennen kuin tämä kausi on loppuun
menty — että tehdään periaatepäätös ryhmien välillä siitä, että linjataan, että ulkopuolinen
valmisteleva elin rakentaa mallin, joka pitää sisällään kaikki kansanedustajan työhön liit-
5



Pöytäkirjan asiakohta PTK 125/2018 vp
tyvät tekijät, kulukorvaukset, asumisen, palkan, kaikki muut työnteon ehdot, jotta voidaan
luoda sellainen järjestelmä, että se on läpinäkyvä, se kestää aikaa ja kritiikkiä, on ennustet-
tava eikä muutu kesken kauden. Silloin uskon, että tämä tilanne on paljon parempi kansan-
edustajille, kansalaisille ja [Puhemies koputtaa] heidän välillään.

14.24 Pertti Salolainen kok (vastauspuheenvuoro): Arvoisa herra puhemies! En puhu nyt
sopeutumisrahasta, se on ilmeisesti ratkaistu tässä aika hyvin. Puhun ihan oikeasta eläk-
keestä, jonka epäkohdat piti myöskin ratkaista tässä yhteydessä.

Tiedustelin Kevasta tässä jokin aika sitten, minkälaisen eläkkeen saan. Sieltä kerrottiin,
että senttiäkään ei tule ministerieläkettä — senttiäkään ei tule ministerieläkettä kahdeksan
vuoden raatamisesta ministerinä.

Meitä on useita entisiä ministereitä, jotka ovat samassa asemassa kuin minä, ja tässä piti
ratkaista nyt meidän asemamme. Nyt olen epätietoinen — minä en sano varmasti mitään,
tulin Washingtonista UaV:n matkalta, mutta katsoin, että alkupäästä 15 vuotta tai sitten
loppupäästä 15 vuotta. Se ei esimerkiksi minulle käy ollenkaan, koska minä olen siinä vä-
lissä ollut kahdeksan vuotta ministerinä. [Ilkka Kanervan välihuuto] — Ja tässä on meitä
useita tuossa eturivissä, jotka ovat samassa tilanteessa.

Nyt sanon vain sen, että on hyvä, että täällä edustaja Myllykoski kiinnitti tähän asiaan
huomiota. [Puhemies koputtaa] Tämähän ei voi olla näin. Ei meillä voi olla kahdenlaisia
ministereitä: niitä, jotka saavat ministerieläkettä, ja niitä, jotka eivät saa. Tässä ei ole nyt
kysymys mistään epäoikeudenmukaisuudesta. Tässä on kysymys tasa-arvosta, siitä, että
kaikkia entisiä ministereitä kohdellaan täsmälleen samalla tavalla. [Puhemies koputtaa]

En sano siis mitään varmaa vielä, koska en ole niin syvällisesti paneutunut tähän laki-
esityksen [Puhemies koputtaa] kompleksisuuteen tältä osin. Sanon vain sen, että jos ei tätä
muuten saada selville, [Puhemies koputtaa] niin tämä epäkohta on valiokunnassa korjatta-
va.

Ensimmäinen varapuhemies Mauri Pekkarinen: Sattuneesta syystä puhemiehen jous-
tovara oli poikkeuksellisen pitkä tässä puheenvuorossa. [Jukka Gustafsson: Ihan oikeute-
tusti! — Ilkka Kanerva: Meillä on hyvä puhemies!]

14.26 Jukka Gustafsson sd (vastauspuheenvuoro): Arvoisa puhemies! En nyt tähän mi-
nisterien eläkeasiaan ota kantaa; ainoa vain, että toivon myöskin, että sitä sitten valiokun-
nassa käsitellään.

Arvoisa puhemies! Pyysin puheenvuoron sen takia, että olen halunnut ainakin itse kan-
sanedustajan työssä noudattaa mahdollisimman hyvää työmoraalia. On ollut suorastaan
sietämätöntä tämän talon ulkopuolella törmätä ja olla mukana niissä kansalaiskeskusteluis-
sa, joissa on sivuttu näitä kansanedustajien sopeutumiseläkkeitä. Nyt otamme yhteisesti
merkittävän askeleen parempaan suuntaan. Täysin hämmästynyt olen siitä, että perussuo-
malaiset-niminen puolue haluaa säilyttää yhden suurimmista maksussa olevissa eläkkeissä
olevista epäkohdista, että pääomatulot voidaan säilyttää entisellään. Eihän tässä ole mitään
järkeä kansalaisten tasa-arvon ja oikeudenmukaisuusajattelun kannalta.

14.27 Rami Lehto ps (vastauspuheenvuoro): Arvoisa puhemies! Me perussuomalaiset to-
della haluamme lakkauttaa sopeutumiseläkkeen. Me perussuomalaiset korostamme edel-
leen, että me olisimme voineet hyväksyä suoraan mallin, jossa kansanedustajan sopeutu-
6



Pöytäkirjan asiakohta PTK 125/2018 vp
misraha olisi tuotu aidosti ja kaikissa tilanteissa palkansaajan kanssa samalle viivalle kaik-
kine velvoitteineen. Näin ei uudessa mallissa ole, ei koske aktiivimallia. [Välihuutoja va-
semmalta] Siis tulee kuin manulle illallinen. [Eduskunnasta: Entä pääomatulot?] — Ei,
muuten tällä tavalla, mutta sitten olisi... — [Ilkka Kanerva: Ei se tiedä niistä mitään!] —
Joo, pääomatuloja ei hyväksytä. — [Hälinää] Nyt on sen verran mökää, niin jatketaan koh-
ta.

14.28 Anne Kalmari kesk (vastauspuheenvuoro): Arvoisa herra puhemies! On todella
hienoa, että kansan oikeudentuntoon on vastattu ja yhteisesti, ilman perussuomalaisia,
olemme saaneet sovittua, että tämä eläkejärjestelmä muutetaan niin kuin kansalaiset ha-
luaisivat. 

Ihmettelen todella paljon, että perussuomalaiset haluaisivat tämän suurimman epäkoh-
dan — sen, että pääomatuloilla, yrittämisellä kikkailu voisi jatkua — säilyttää omassa mal-
lissaan, kun kaikki muut ryhmät täällä ovat tunnustaneet sen, että se juuri on suurin epä-
kohta ja siihen tulee puuttua.

Toivoisin vielä, että perussuomalaisetkin kääntäisivät kelkkansa ja tulisivat kansan tun-
tojen puolelle ja ymmärtäisivät, että eivät kansanedustajat voi toimia, kuten muu kansa ei
halua.

14.29 Krista Mikkonen vihr (vastauspuheenvuoro): Arvoisa puhemies! Vihreän ryhmän
mielestä on erinomaisen hyvä asia, että tähän on löydetty nyt ratkaisu ja tämä sopeutumi-
seläkejärjestelmä lakkautetaan. Se on ollut aivan kohtuuton, eikä se ole ollut kyllä tätä päi-
vää.

On aivan selvä asia, että silloin kun kansanedustaja lopettaa työnsä, hän tarvitsee sen tur-
van — niin kuin kuka tahansa, kun työt loppuvat — mutta tämä vanha järjestelmä, jossa se
turva on ollut käytännössä ikuinen eikä ole velvoittanut mihinkään, ei ole sellainen, mikä
tähän päivään kuuluu, ja on erinomaisen hienoa, että ryhmät yhdessä ovat löytäneet tähän
sovun. Ja on todella valitettavaa, että perussuomalaiset jäivät tästä ulos, mutta toivon, että
he voisivat tulla tähän edelleen mukaan.

Meille on tärkeätä ollut myös se, että myös muutoin kansanedustajien sosiaaliturva on
lähempänä muiden sosiaaliturvaa. Että vaikka me saamme palkkiota emmekä palkkaa, niin
esimerkiksi sairausrahassa [Puhemies koputtaa] ja muussa tämä huomioitaisiin. 

Ja lopuksi haluan muistuttaa, että sopeutumiseläke on työttömyysturvan kaltainen, ja
sen takia tämä päätös [Puhemies koputtaa] ei tarkoita, että muihin eläkkeisiin ei voisi myö-
hemmin puuttua.

14.30 Thomas Blomqvist r (vastauspuheenvuoro): Värderade herr talman! Med den här
lagmotionen avslutas nu riksdagsledamöternas anpassningspensionssystem. Svenska riks-
dagsgruppen är med om den här lagmotionen och stöder den alltså.

Det är ändå kanske skäl att poängtera också i det här sammanhanget att den här lagmo-
tionen ingriper retroaktivt i tidigare bestämda och beviljade pensionsförmåner och därför
är det också viktigt att den får en grundlig och saklig behandling i utskotten.

Herra puhemies! Tässä nyt lakkautetaan kansanedustajien sopeutumiseläkejärjestelmä, ja
meidän eduskuntaryhmä on siinä mukana, kuten kaikki muutkin ryhmät, paitsi yksi. 
7



Pöytäkirjan asiakohta PTK 125/2018 vp
Haluan painottaa sitä, että nyt kun olemme muuttamassa takautuvasti aikaisemmin pää-
tettyjä ja myönnettyjä eläkkeitä, niin on myös paikallaan, että tämä saa perusteellisen ja
asiallisen valiokuntakäsittelyn. 

Ja sitten vielä tästä, kun nyt sopeutumisrahaa nostetaan lähemmäksi palkansaajan ansi-
osidonnaista työttömyysrahaa: Minusta se on kohtuullista. Se ei ole vielä ihan sillä tasolla
kuin työttömyysraha, mutta kuitenkin sitä nostetaan lähemmäksi, ja se on asiallista. [Puhe-
mies koputtaa] 

14.32 Joona Räsänen sd (vastauspuheenvuoro): Arvoisa puhemies! On hienoa ja varsin
perusteltua, että eduskuntaryhmät yhdessä ovat nyt pystyneet sopimaan, pois lukien yksi
eduskuntaryhmä, että tämä epäoikeudenmukaiseksi koettu kansanedustajien sopeutumi-
seläkejärjestelmä nyt lakkautetaan. Ja on varsin toivottavaa, että tämä kohtuullisen ripeästi
mutta asiallisesti tässä talossa pystytään hoitamaan, jotta todella tämä järjestelmä on nyt
sitten kuopattu 1.3.2019 lukien.

Mutta, arvoisa puhemies, samalla yhdyn kyllä niihin hämmästelyihin, joita tässä salissa
nyt useampi kollega on todennut perussuomalaisten eduskuntaryhmän suuntaan. Jos olen
ymmärtänyt oikein, niin te haluatte siis vielä antaa lisää rahaa näille sopeutumisrahan saa-
jille ja säilyttää tämän suurimman epäkohdan, mikä liittyy siihen, että pääomatuloja pysty-
tään edelleen nostamaan ilman, [Ville Tavio: Missä näin on ollut?] että se vaikuttaa tähän
rahaan. Sehän on tämä teidän esityksenne, kun se on nykyisessä ansiosidonnaisessa päivä-
rahassa, [Välihuutoja perussuomalaisten ryhmästä] ja sitä te olette esittäneet. [Ville Tavio:
Ei me esitetä ansiosidonnaista!] Olisiko nyt vielä perusteltua kysyä, voisitteko te tulla jär-
kiinne ja tulla tähän yhteiseen rintamaan mukaan?

Ensimmäinen varapuhemies Mauri Pekkarinen: Edustaja Östman ja hänen jälkeensä
edustaja Niikko, vastauspuheenvuorot.

14.33 Peter Östman kd (vastauspuheenvuoro): Arvoisa puhemies! Kahdeksan eduskun-
taryhmää on tehnyt tämän lakialoitteen, jolla kansanedustajan sopeutumiseläkejärjestelmä
lopetetaan ja korvataan sopeutumisrahalla, ja hyvä näin.

Vielä kerran haluan muistuttaa perussuomalaisille, jos teille on edelleen jäänyt epäsel-
väksi: päinvastoin kuin te tiedotitte heti sen päätöksen jälkeen, sopeutumiseläkkeitä ei ko-
roteta, vaan ne lakkautetaan. On totta, että pienimmälle sopeutumisrahalle tehtiin korjaus.
On siis totta, että 2 100 euroa on 300 euroa enemmän kuin 1 800 euroa, mutta 2 100 euroa
on samaan aikaan 300 euroa vähemmän kuin 2 400 euroa, jonka te alun perin ja näköjään
loppuun asti olisitte vaatimassa. Teille ei riittänyt, vaan te halusitte 300 euroa enemmän
kuin me muut ryhmät, [Ville Tavio: Missä näin on ollut?] eikä sekään vielä riittänyt teille.
Miksi te haluatte järjestelmän, joka edelleen mahdollistaa pääomatulojen saamisen ilman,
että se vaikuttaa tähän kansanedustajan tulotasoon?

14.34 Mika Niikko ps (vastauspuheenvuoro): Arvoisa puhemies! On hyvä, että nyt ker-
rankin käydään tämä asia kunnolla läpi. [Eduskunnasta: Niin on!] Tämän nykyisen eläke-
järjestelmän, sopeutumiseläkejärjestelmän ovat tehneet vanhat puolueet, juuri nämä, jotka
nytten kilvan kehuvat, että he poistavat epäkohtia. Te olette tämän saaneet aikaiseksi. Ja
nytten kun tässä tarjottiin sellaista ota tai jätä -sopimusta, mihin ei saanut tehdä mitään
muutoksia, niin perussuomalaiset eivät voineet sitä hyväksyä. Me emme olleet millään ta-
8



Pöytäkirjan asiakohta PTK 125/2018 vp
valla hyväksymässä sitä, että pääomatulot edelleenkin jäävät. Me olisimme halunneet pois-
taa ne, joten meiltä ei ole mitään erillistä esitystä tullut, kun te ette halunneet sinne tehdä
mitään muutoksia.

Suurin epäkohta, mikä tässä on, on se, että te halusitte tämän esityksen kautta myös li-
sätä ja koplata itsellenne 260 euroa lisää rahaa kuukaudessa. Tässä korotetaan kansanedus-
tajien sopeutumisrahaa samaan aikaan, [Anne Kalmarin välihuuto] kun se dinosauruspy-
kälä nytten poistetaan. Siinä mielessä se on epäoikeudenmukaista niitä kansalaisia koh-
taan, jotka laitetaan työttömyyskortistoon aktiivimallin piiriin, jonka ministeri Lindström
on keksinyt ja te, hallitus, olette keksineet, ja meidän mielestämme myös kansanedustaja,
jos jää työttömäksi, niin sinne samaan jonoon vaan työvoimatoimistoon. Mutta teille se ei
sopinut.

14.36 Simon Elo sin (vastauspuheenvuoro): Arvoisa puhemies! Ensinnäkin, kansanval-
taisessa demokratiassa ensi keväänä kansa päättää, kuka siellä jonossa sitten on ja kuka ei.

Mutta mitä tulee tähän edustaja Niikon väitteeseen, että mitään muutoksia ei saisi tehdä:
hyvänen aika, me kävimme useamman neuvottelukierroksen ryhmien kesken, joissa perus-
suomalaistenkin edustaja oli paikalla, teki muutosesityksiä niin kuin kaikki muutkin, mut-
ta lopulta ilmoitti, ettei ole tässä yhteisessä esityksessä mukana.

Katsotaanpa nyt ne kolme asiaa, mitä perussuomalaiset ovat tässä esittäneet: Olette esit-
täneet, että haluatte lakkauttaa sopeutumiseläkejärjestelmän. Hyvä, niin mekin, mutta te
ette ole mukana siinä ratkaisussa. Toinen on, että ette halua korotettua sopeutumisrahaa.
No, te esitätte vielä enemmän, kuin mitä tässä neuvotteluesityksessä esitetään. [Perussuo-
malaisten ryhmästä: Ei!] Kolmas, te ette halua, että pääomatulot olisivat sellaisena tekijä-
nä, jonka voisi ottaa silloinkin, kun saa korotettua sopeutumisrahaa.

No, teidän esityksessänne, jossa tulee ansiosidonnainen työttömyysturva, lain mukaises-
ti ei voida ottaa pääomatuloja huomioon. Saisi siis ansiosidonnaisen ja saisi ne pääomatu-
lot vielä päälle, mitä tässä järjestelmässä, jota muut ryhmät esittävät, ei tule. [Puhemies ko-
puttaa] Tutustukaa edes omaan esitykseenne, jos ette meidän esitykseemme.

14.37 Mika Niikko ps (vastauspuheenvuoro): Arvoisa puhemies! Kyllä se tosiasiassa oli
kuitenkin niin, että tämä viimeinen kierros, mitä ainakin meille esitettiin, oli niin, että ota
tai jätä, tämä on kokonaisuus. Siinä ei päästy viilaamaan ensimmäistäkään lisäesitystä.

Tässä on muitakin epäkohtia, esimerkiksi se, että ensimmäisen vuoden jälkeen olisi oi-
keutettu sopeutumisrahaan. Eikö se nyt ole niin, että, muistaakseni, kolme vuotta pitäisi
olla kansanedustajana? Tämähän on ihan kuin räätälöity joitakin edustajia varten, jotka
ovat täällä vuoden istuneet tai vähän pidempään. Ja siinä mielessä täytyy todeta se, että oli-
si ollut kohtuullista kuitenkin tässä korjata se, mistä tämä lähti liikkeelle. Mehän halusim-
me yksimielisesti poistaa ne dinosauruseläkkeet, ja siitä tämä koko pallo lähti liikkeelle.
Eikö ole näin? Tästä olemme samaa mieltä.

Mutta nyt sinne haluttiin koplata erilaisia lisäyksiä, ja yksi lisäys on se, että 260 euroa tu-
lee lisää rahaa. Ja tämä ei meille käy, koska ollaan samaan aikaan leikattu kansalaisilta niin
paljon etuuksia tälläkin hetkellä. Ja toisekseen, jos olisi käynyt niin, että tämä olisi sidottu
ansiosidonnaiseen päivärahaan, me olisimme sen hyväksyneet sen tähden, [Puhemies ko-
puttaa] että se olisi ollut samalla viivalla palkansaajan kanssa. Silloin palkansaaja olisi hy-
väksynyt myös sen, että kansanedustaja menee [Puhemies koputtaa] työttömyyskortistoon
ja tarvittaessa aktiivitoiminnan piiriin, [Puhemies koputtaa] jos ei töitä löydy.
9



Pöytäkirjan asiakohta PTK 125/2018 vp
14.38 Kalle Jokinen kok (vastauspuheenvuoro): Arvoisa puhemies! Eduskunnan tehtävä
on ylläpitää yhteiskunnassa oikeudenmukaisuuden henkeä, ja sitä tämäkin lakialoite nyt
sitten vahvistaa. Eli tämä sopeutumiseläkejärjestelmä on koettu laajasti epäoikeudenmu-
kaisena, ja nyt se eläkejärjestelmä loppuu, ja kaikki kansanedustajat siirtyvät sopeutumis-
rahajärjestelmän piiriin.

Tässä oli kaksi epäkohtaa, jotka nousivat esille. Yksi oli se, että tämä sopeutumiseläke-
järjestelmä ei ollut ajallisesti rajattu — nyt se rajataan aivan selvästi. Toinen epäkohta oli
se, että pääomatulot eivät pienentäneet sopeutumiseläkkeen määrää — nyt sekin epäkohta
tässä poistetaan. Eli tässä selvästikin muutetaan tätä järjestelmää nyt ajallisesti rajatuksi ja
lähemmäksi oikeudenmukaisuuden periaatetta.

Mutta perussuomalaisten johdonmukaisuus on täysin kateissa. Edustaja Niikko sanoi
tuossa, että vuoden jälkeen voi saada jo sopeutumisrahaa, ja samalla hän huutaa ansiosi-
donnaisen perään, jota voi saada jo kuuden kuukauden jälkeen. Kuuden kuukauden työs-
säolon jälkeen voi saada ansiosidonnaista, ja te pyydätte sitä. Olkaa johdonmukaisia lau-
sunnoissanne. [Eduskunnasta: Populistit eivät ole johdonmukaisia!]

14.39 Jyrki Kasvi vihr (vastauspuheenvuoro): Arvoisa puhemies! Kuten jo monessa pu-
heenvuorossa on todettu, tämä vanha sopeutumiseläkejärjestelmä ei ole tätä päivää, vaikka
sille toki oli syynsä silloin, kun se järjestelmä luotiin. Se, että se ei vastaa yksi yhteen esi-
merkiksi ansiosidonnaista, on seurausta siitä, että mehän emme saa palkkaa vaan palkkio-
ta. Siitä seuraa myös monia muita yllätyksiä. Eduskuntauran jälkeen ei esimerkiksi viiteen
vuoteen kannata sairastua, koska kun lasketaan päivärahoja, niin palkkiota ei lasketa tulok-
si. Esimerkiksi laki osasairauspäivärahasta ei lainkaan noteeraa kansanedustajan palkkioi-
ta, vaan siltä vuodelta on nolla euroa tuloa, ja sen perusteella lasketaan päiväraha.

14.40 Ville Tavio ps (vastauspuheenvuoro): Arvoisa puhemies! Selvitetään nyt lisää tätä
perussuomalaisten kantaa, kun se ei vain jostain syystä tunnu menevän jakeluun. Perussuo-
malaisten kanta on ollut ja on yhä, että kansanedustajille ei tehdä mitään korotuksia, ei mi-
tään korotuksia mihinkään etuuksiin. Minkä takia teidän pitää — SDP nyt on tehnyt niin
varmaan ennenkin — koplata näitä asioita tällä tavalla keskenään? Eikö teille kelpaisi, että
poistetaan ainoastaan se sopeutumiseläkejärjestelmä, niin kuin kaikki täällä tahtovat, ja sit-
ten, kun te tahdotte näitä erilaisia korotuksia omiin etuuksiinne, miksei niitä voida tuoda
vaikka erikseen tänne käsittelyyn?

Perussuomalaiset eivät ole missään vaiheessa esittäneet mitään korotuksia, eivät ansi-
osidonnaisen korotuksia, eivät sopeutumisrahan korotuksia. Neuvotteluissa te toitte pöy-
dälle niitä vaihtoehtoja, ja siinä vaiheessa perussuomalaisten näkemys oli, että no, laite-
taan kaikki kansanedustajat samalle viivalle kansalaisten, palkansaajien kanssa. Siinä tu-
lee paljon velvollisuuksia, työttömyysvakuutusmaksuja ynnä muuta. Miksi SDP ei halua,
että kansanedustajat kuuluvat aktiivimalliin? Miksei vasemmistoliitto halua, että kansan-
edustajat kuuluvat aktiivimallin piiriin?

14.41 Markus Mustajärvi vas (vastauspuheenvuoro): Arvoisa puhemies! Minä olin ryh-
mäni edustajana siinä eduskuntaryhmien viimeisessä yhteisessä kokouksessa, jossa asiat
linjattiin. Ja nimenomaan, perussuomalaiset, teidän edustajanne Meri esitti siellä ansiosi-
donnaista mallia, joka olisi mahdollistanut pääomatuloilla kikkailun jatkumisen. Ja muis-
tan sen siitäkin syystä, että sen palaverin jälkeen edustaja Myllykosken kanssa keskustelin,
10



Pöytäkirjan asiakohta PTK 125/2018 vp
että voiko olla totta, että perussuomalaiset esittävät tällaista mallia. On ikävä, että siitä pa-
laverista ei pidetty pöytäkirjaa, josta kaikki nämä asiat voitaisiin tarkastaa. Ja, perussuo-
malaiset, vasemmistoliitto vastustaa kaikkien kohdalla aktiivimallia. Siinä me olemme
johdonmukaisia. Meidän pöytä kyllä on puhdas sen suhteen. [Jukka Gustafsson: Missä
edustaja Meri luuraa?]

14.42 Peter Östman kd (vastauspuheenvuoro):  Puhemies! Viittaan edustaja Mustajär-
ven hyvään puheenvuoroon. Muistan, että siinä kokouksessa en meinannut uskoa korviani,
kun edustaja Meri ehdotti tätä ratkaisua. Kysyin selkeästi, tarkoitatteko todella, että te ha-
luaisitte pysyä tässä ansiosidonnaisessa työttömyysturvassa, mikä tarkoittaa sitä, että se
nousisi 300:lla, mikä tarkoittaa sitä, että se sallisi myöskin pääomatuloja. Ja hän vastasi:
kyllä. [Markus Mustajärvi: Juuri näin!] 

14.43 Laura Huhtasaari ps (vastauspuheenvuoro): Arvoisa puhemies! Voiko todellakin
olla mahdollista, että vasen siipi on korottamassa sopeutumisrahaa? Voi. Mutta me voim-
me vieläkin saada tästä täysin yksimielisen päätöksen, kun vain emme korota sopeutumis-
rahaa. Emme lähteneet siihen, että tämä olisi ollut ansiosidonnainen, että olet palkansaajan
kanssa samalla viivalla. Mutta kun me otimme käyttöön tämän sopeutumisrahan korotta-
misen, niin se vain ei perussuomalaisille käy. Meille käy se, että sopeutumiseläke lopete-
taan. Me kannatamme sitä lämpimästi. Meille ei käy, että sopeutumisrahaa korotetaan.
Tulkaa perussuomalaisten linjoille, ja kun jätämme sopeutumisrahan korottamatta, niin me
saamme tästä yksimielisen päätöksen.

14.43 Simon Elo sin (vastauspuheenvuoro): Arvoisa puhemies! Viitaten edustaja Lehdon
puheenvuoroon: kyllä tässä kysymyksessä paistaa perussuomalaisten ahneus ja laiskuus.
Ei ole otettu selvää siitä, mitä tarkoittaa, jos kansanedustajalla olisi ansiosidonnainen työt-
tömyyskorvaus. Se tarkoittaisi sitä, että pääomatuloja ei voitaisi ottaa huomioon, toisin
kuin tässä mallissa voidaan. Ja tällä hetkellä sopeutumisraha on 1 800 euroa minimissään.
Tässä esityksessä, minkä kaikki muut ryhmät ovat esittäneet, se olisi 2 100. Teidän esityk-
sessä se olisi 2 400, eli ahneitakin vielä ollaan kaiken päälle. [Ville Tavio: Ei ole mitään
esitystä!] — Tässä edustaja Tavio sanoi, että me emme esitä mitään korotuksia. Päinvas-
toin, tästä on täysin selvä todiste, esimerkiksi sitaatti Kaleva-lehdestä 8. joulukuuta 2017:
”Entisillä edustajilla pitäisi olla ansiosidonnaisen päivärahan tyyppinen etuus samoin kuin
muillakin.” — Teidän eduskuntaryhmänne puheenjohtaja Leena Meri. Ei tarvitse edes ar-
vuutella mistään kokouksista, joista ei ole pöytäkirjaa, vaan siitä on mustaa valkoisella leh-
distössä. Kaikki muut tämän ymmärtävät, te ette.

14.44 Maria Tolppanen sd (vastauspuheenvuoro): Arvoisa puhemies! Ottaisin toisen,
erilaisen asian kansanedustajien eläkeasioista huomioon. Nyt on nimittäin niin, että tässä
salissa on hämmästyttävästi myöskin niitä ihmisiä, joilla on työeläkettä aikaisemmasta
työstä, muusta työstä kuin kansanedustajan työstä. Kansanedustajan työ on kuitenkin ai-
noa työ, joka nonsaleeraa kansanedustajan aikaisemmin tienaaman työeläkkeen. Kun ih-
minen täyttää 63 vuotta, hän on oikeutettu työeläkkeeseen. Kaikilla muilla osa-alueilla
tämä työeläke säilyy, jos jatkaa työelämässä. Mutta jos jatkaa 63 ikävuoden jälkeen kan-
sanedustajana, niin kansanedustajan joka ikinen kuukausi leikkaa työeläkkeen määrää,
koska siinä tehdään sellainen yhteensovittaminen, mitä ei missään muualla työelämässä
11



Pöytäkirjan asiakohta PTK 125/2018 vp
tehdä. Eli jos tehdään eläkeuudistusta, niin toivoisin, että tehtäisiin se sitten kunnolla. Teh-
täisiin edes tämä asia niin, että se koskettaisi kaikkia, [Puhemies koputtaa] jotka tässä sa-
lissa istuvat.

Ensimmäinen varapuhemies Mauri Pekkarinen:  Arvoisat edustajat, tämän asian käsit-
telylle tässä vaiheessa varattu aikaikkuna alkaa olla lopussa. Myönnän tässä vielä vastaus-
puheenvuorot edustajille Myllykoski ja Suutari, ja siihen päätetään tältä erää keskustelu.
[Mika Niikko: Pitäshän mun vastata näihin syytöksiin ainakin! — Jukka Gustafsson: Oot-
han sä saanut jo kolme puheenvuoroa!]

14.46 Jari Myllykoski vas (vastauspuheenvuoro): Arvoisa herra puhemies! Ei enempää
politiikkaa, mutta ahne, ahneempi ja perussuomalainen on ehkä kuvaavaa, mitä te haluatte
tässä keskustelussa. [Vastauspuheenvuoropyyntöjä perussuomalaisten ryhmästä] 

Mutta mennään itse asiaan. Minun mielestäni edustaja Salolainen toi erittäin hyvän
asian esille, [Jukka Gustafsson: Pitäisikö perussuomalaisten paikka siirtää tuonne oikeis-
toon?] eli sen, kuinka tuloja huomioidaan eläkkeessä. Kannatankin edustaja Mustajärven
esitystä, että voisimme yhdessä päättää, että teemme siitä jatkovalmistelun ja niin, että sen
tekee joku ulkopuolinen taho, joka ilman omia arvolatauksiaan ja poliittisia pyrkimyk-
siään pystyy tekemään selviä ratkaisuja niin, että kansanedustajia ja ministereitä kohdel-
laan yhdenvertaisesti tässä maassa.

On tärkeätä huomioida, että vasemmistoliitto esitti, että tämä leikkaus ei saa olla ennak-
kopäätös [Puhemies koputtaa] eläkejärjestelmässä, ja se meni läpi... [Puhemies keskeyttää
puheenvuoron puheajan ylityttyä]

14.47 Eero Suutari kok (vastauspuheenvuoro): Arvoisa puhemies! Mielestäni tämä on
sopeutumisturva, ei ansioperustainen, ja hyväksyn sen sillä perusteella.

Jos tämä olisi ansioperustainen elikkä täällä tehdyn työn perusteella vähän niin kuin tulo
työttömyydestä, niin silloin tähän eivät vaikuttaisi pääomatulot ulkopuolella. Ja jos sitä nyt
sitten perustellaan ansiosidonnaisuudella, niin se tarkoittaisi, että täällä tehty työ ei kaikilla
ole samanarvoista.

Ensimmäinen varapuhemies Mauri Pekkarinen: Arvoisat edustajat, tässä debatin vai-
heessa, mikä nyt on käyty, perussuomalaisten edustajilla on ollut viisi vastauspuheenvuo-
roa ja seuraavaksi eniten vuorossa olleella ryhmällä on ollut kolme, elikkä sosiaalidemo-
kraateilla. Tätä keskustelua jatketaan myöhemmin.

Keskustelu asiasta ja sen käsittely tässä vaiheessa keskeytetään. Asian käsittelyä jatke-
taan tässä istunnossa päiväjärjestyksen muiden asiakohtien tultua käsitellyiksi.

Keskustelu keskeytettiin kello 14.48.

————

Keskustelua jatkettiin kello 20.31.

Puhemies Paula Risikko: Nyt jatketaan aiemmin tässä täysistunnossa keskeytetyn 2. asia-
kohdan käsittelyä.
12



Pöytäkirjan asiakohta PTK 125/2018 vp
20.31 Sami Savio ps: Arvoisa puhemies! Perussuomalaiset haluavat lakkauttaa täysin ai-
heellisesti epäoikeudenmukaiseksi koetun sopetumiseläkejärjestelmän eduskunnalle vii-
me keväänä jätetyn kansalaisaloitteen hengessä. Kuten kansalaisaloitteen perusteluissa on
todettu: ”Uudistuksen tarkoituksena on poistaa kansanedustajien oikeus sopeutumiseläk-
keeseen riippumatta siitä, milloin heidät on ensimmäistä kertaa valittu eduskuntaan. Jat-
kossa kaikille kansanedustajan tehtävää hoitaneille maksettaisiin sopeutumisrahaa.” Tämä
on todella hyvä tavoite, mutta tämän 70 000 allekirjoitusta keränneen kansalaisaloitteen
missään kohdassa ei kuitenkaan esitetä sopeutumisrahan tasokorotusta, kuten kahdeksan
eduskuntaryhmän puheenjohtajien allekirjoittamassa lakialoitteessa on valitettavasti teh-
ty, ja tässä on se olennainen syy, miksi perussuomalaiset jättäytyivät pois tästä lakialoit-
teesta. [Kari Kulmala: Populismia!] Lisäksi kahdeksan eduskuntaryhmän yhteisessä lakia-
loitteessa on muun muassa esitetty lyhennettäväksi sopeutumisrahan edellytyksenä olevan
edustajanuran kestoa kolmesta vuodesta yhteen vuoteen, mitä emme myöskään pidä hyvä-
nä ratkaisuna.

Arvoisa puhemies! Salissa on tänään aiemmin päivällä esitetty väitteitä, joiden mukaan
perussuomalaiset olisivat esittäneet kansanedustajien sopeutumiskorvauksiin korotuksia.
Täytyy todeta, että nämä tiedot ovat virheellisiä ja voitaneenkin ainakin päivällä käydyn
keskustelun nojalla puhua jopa mustamaalauksesta. Todettakoon varmuudeksi, että neu-
votteluprosessin ollessa käynnissä oli valmistelussa esillä kaksi vaihtoehtoa, joista ryh-
mien piti valita: joko kansanedustajien sopeutumisrahan korotus tai ansiosidonnaisen työt-
tömyysturvan piiriin siirtäminen. Aloite tähän ei siis tullut meiltä perussuomalaisilta, vaan
meitä vaadittiin valitsemaan näistä kahdesta mallista mielestämme parempi vaihtoehto
edellytyksenä neuvottelujen etenemiselle.

Arvoisa puhemies! Kuten totesin, perussuomalaisten ensisijaisena tavoitteena on jo pit-
kään ollut sopeutumiseläkkeiden lakkauttaminen ja toisaalta määräaikaisen sopeutumisra-
han säilyttäminen nykyisellä tasollaan. Perussuomalaisten eduskuntaryhmä olisi nähdäk-
seni kuitenkin voinut hyväksyä kompromissiesityksen kansanedustajien ansiosidonnaises-
ta työttömyysturvasta, mikäli kaikki muut eduskuntaryhmät olisivat yksimielisesti pitä-
neet sitä sopeutumiseläkkeiden lakkauttamisen ehtona. Tämä olisi tuonut kansanedustajat
samalle viivalle palkansaajien kanssa.

Sopeutumisrahan minimin yksipuolinen korotus ilman tavallisia palkansaajia koskevia
erilaisia aktiivisuusehtoja, kuten voimassa oleva aktiivimalli ja valmistelussa oleva oma-
ehtoisen työnhaun malli eli aktiivimalli 2, on sen sijaan mielestämme hyvin epäoikeuden-
mukainen ja erityisesti vieläpä ottaen huomioon sen, millaista politiikkaa tavallisia palkan-
saajia ja työttömiä kohtaan on tällä vaalikaudella Sipilän hallituksen toimesta harjoitettu.

Lisäksi sopeutumisrahaa maksetaan jatkossakin siltä osin kuin se ei yhdessä työ- tai yrit-
täjätoimintaan perustuvien ansiotulojen ja tuloverolaissa tarkoitettujen pääomatulojen
kanssa ylitä kansanedustajan eläkkeen hieman yli 4 000 euron enimmäismäärää. Laki
mahdollistaa siis edelleen sellaisia tilanteita, joissa entinen kansanedustaja tekee osa-ai-
kaista työtä ja siitä ansaitsemansa palkan lisäksi hänelle maksetaan laissa säädetty sopeu-
tumisraha ilman normaalia palkan ja etuuden sovittelua. Myös yrittäjänä toimiminen on
sopeutumisrahakauden aikana mahdollista ja erityisesti, jos henkilö kerryttää yrityksensä
pääomaa nostamatta palkkaa tai osinkoja. Ansiosidonnaisen työttömyysturvan tapaukses-
sa tilanne olisi luonnollisesti täysin toinen.

Arvoisa puhemies! Lakialoite on kuitenkin saanut käsittelyssä olevan muodon, ja onkin
odotettavissa, että se etenee lainsäädännöksi asti ensi keväänä. Sopeutumiseläkkeiden lo-
13



Pöytäkirjan asiakohta PTK 125/2018 vp
pettamista koskeva muutosesitys on perussuomalaisten näkökulmasta täysin oikea ja kan-
natettava. Sitä vastoin kritisoimme erityisesti 2. lakiehdotuksen 2 §:ää, jossa säädetään yh-
den kauden tai kaksi kautta kansanedustajana toimineiden henkilöiden sopeutumisrahan
korottamisesta ja ehtojen keventämisestä. Pykälä jättää muutoin hyvin tarpeelliseen esityk-
seen ikävän sivumaun.

Arvoisa puhemies! Edellä mainitsemani nojalla on hyvin todennäköistä, että perussuo-
malaiset tulevat aikanaan esittämään tähän nimenomaiseen viimeksi mainitsemaani koh-
taan pykälämuutosta, joka säilyttäisi sopeutumisrahan minimin nykytasollaan. Tällöin ko-
konaisuudesta muodostuisi käsittääkseni jokseenkin oikeanlainen ja kohtuullinen ja myös
kansalaisten näkökulmasta hyväksyttävissä oleva kokonaisuus.

20.37 Kari Kulmala sin: Arvoisa rouva puhemies! Lähetekeskustelussa on tänään ollut
lakialoite laiksi kansanedustajain eläkelain muuttamisesta. Tälle muutokselle on tarvetta
— nykyinen on kansalaisten oikeustajun vastainen. 

Aloitteen tarkoituksena on lakkauttaa kansanedustajien sopeutumiseläkejärjestelmä ja
siirtää kaikki entiset ja nykyiset kansanedustajat saman sopeutumisrahajärjestelmän piirin.
Sopeutumisraha toisi jatkossa minimissään 2 100 euron tulotason yhden vuoden palvel-
leelle kansanedustajalle, ja karkeasti sopeutumisraha olisi kolme kautta palvelleelle noin
3 300 euroa ja 15 vuotta tai enemmän palvelleelle noin 4 000 euroa kuussa. Nykyistä so-
peutumisrahajärjestelmää ehdotetaan muutettavaksi siten, että ensimmäisen ja toisen kau-
den edustajien sopeutumisrahan määrä tulee lähemmäksi ansiosidonnaisen työttömyystur-
van tasoa ja oikeus sopeutumisrahaan syntyy, kun on ollut vuoden kansanedustajana.

Muiden ryhmien yhteisesti hyväksymä esitys puuttuu sopeutumisjärjestelmän väärin-
käytöksiin. Perussuomalaiset eivät olleet valmiit yhteistä sopimusta tekemään. Jos jokai-
nen puolue olisi toiminut kuten perussuomalaiset, olisivat nämä parannukset jääneet teke-
mättä nytkin. Sopeutumisrahaa ei ole pakko ottaa vastaan. Sen sijaan edustaja voi aina va-
lita työttömän ansiopäivärahan, jos ei halua sopeutumisrahaa. Pienimmät sopeutumisrahat
tulevat jäämään ansiopäivärahan tason alle.

Arvoisa rouva puhemies! Pidän tätä lakialoitetta oikeansuuntaisena muutoksena.

20.39 Jari Myllykoski vas: Arvoisa rouva puhemies! En lakkaa ihmettelemästä tätä pe-
russuomalaisten logiikkaa, mitä tässä arvostamani edustaja Saviokin toi esille.

Alku meni ihan moitteitta, mutta kyllä se niin on, että kyllä meillä työttömyysturvajär-
jestelmä on avokätisempi kuin tämä sopeutumisraha. Meillä voi ansiosidonnaisella päivä-
rahalla oleva saada pääomatuloja, eikä niitä vähennetä ansiopäivärahasta. Se on se olennai-
nen seikka, mikä erottaa meidän näkemyksemme toisistaan. Vasemmistoliiton eduskunta-
ryhmä halusi korostaa näissä neuvotteluissa erästä seikkaa, ja se oli se, että tästä ei tule en-
nakkopäätöstä taannehtivista eläkkeiden leikkaamisista. Ja se, jos olen käsittänyt oikein,
on kirjattu niin, että tämä ei toimi ennakkopäätöksenä.

Vasemmistoliiton kansanedustajana minun on helppo sanoa, että me vastustamme kaik-
kia aktiivimalleja. Mutta jos, niin olkoot sitten kansanedustajat siinä samassa hyömyssä,
jos se ketä lohduttaa. Minun mielestäni se olisi ihan oikeutettua, ja jos sitä muiltakin kan-
salaisilta edellytetään, niin en halua olla siitä paitsi. Mutta me emme kannata aktiivimallia
missään muotoa.

On valitettavaa, että me jouduimme tämän itse tekemään muokaten voimassa olevaa so-
peutumiseläkejärjestelmän lainsäädäntöä, kun olisin nähnyt, että tämä järjestelmä olisi pi-
14



Pöytäkirjan asiakohta PTK 125/2018 vp
tänyt antaa ulkopuolisen tahon hoidettavaksi niin, että oltaisiin luotu kokonaan uusi järjes-
telmä, missä olisi pystytty ehkäisemään sitten niitäkin asioita, mitä täällä esimerkiksi edus-
taja Kasvi toi, että kansanedustajan, joka putoaa eduskunnasta, ei kannata sitten sairastua
ihan vähään aikaan, kun palkkiosta ei koidu palkkaa, josta sairauspäiväraha muodostuisi.

Eli tähän jäi semmoisia säröjä näitten laskentaperusteitten osalta, samalla lailla kuin mi-
nistereitten osalta, että heidän kansanedustajakautenaan, kun he ovat olleet ministereitä,
heidän eläkkeensä eivät kehity samalla tavoin. Tämäkin olisi...[Puhuja siirtyy puhujako-
rokkeelle]

Arvoisa rouva puhemies! Vielä pieni jatko tähän. Eli valuvikoja jäi vielä jonkin verran.
Lähetekeskustelun alkuvaiheessa edustaja Mustajärvi esitti, että voisimme tehdä eduskun-
nassa päätöksen, että jatkovalmisteluun lähdetään seuraavan vaalikauden alussa niin, että
me pystyisimme muodostamaan ulkopuolisen asiantuntijaryhmän, kuten meillä tällä het-
kellä on palkkiotoimikunta, joka tiheällä kammalla kävisi tämän koko prosessin, että huo-
mioidaan myös ne kansanedustajat, jotka ovat ministereitä pitkänkin ajanjakson aikana —
kun heitä ei kuitenkaan palvele 15 ensimmäistä tai 15 viimeistä vuotta, ei sopeutumisrahan
eikä myöskään eläkkeen osalta, jos se ministerikausi sattuu sinne kahden 15 vuoden väliin.
Meidän pitää olla oikeudenmukaisia kaikkia kansanedustajia kohtaan, ovat he sitten sinä
kautena ministereitä tahi eivät, niin järjestelmän pitää kuitenkin olla samankaltainen kuin
meillä yhteiskunnassa on eläkkeiden laskenta, ja sellainen, että me olemme tasavertaisessa
asemassa.

Pidän kuitenkin tätä nykyistä mallia sinällään oikeudenmukaisena, että myös sitten kun
kansanedustajilla on erinäisiä tuloja, vaikka he ovat samalla vaalikaudella valittuja — jot-
kut ovat valiokunnan puheenjohtajia ja heillä on isommat tulot — niin tämä järjestelmä
kuitenkin huomioi sen tulon, jotenka tämä on tuotu lähemmäksi niitä ansiosidonnaisen päi-
värahan maksuperusteita. Toki olisi ollut vieläkin järkevämpää yksinkertaisesti tehdä tästä
sopeutumisrahasta identtinen maksuperusteiden osalta ansiosidonnaiseen päivärahaan
mutta sillä rajauksella, että pääomatuloja ei voi kartuttaa, ja sitten näihin muihinkin oltai-
siin vielä otettu täsmennyksiä. Mutta keskustelu julkisuudessa alkoi nimenomaan pääoma-
tuloja itselleen ottavista sopeutumiseläkeläisistä.

Keskustelu on ollut värikästä. Harmi, että perussuomalaiset eivät ole yhdessä rintamas-
sa meidän kanssamme. On esitetty toiveita, että jos pitäisimme tämän sopeutumisrahan
hieman alle 1 800:ssa, niin perussuomalainen eduskuntaryhmä voisi olla tässä päätöksessä
mukana. Pidän kohtuullisena, että olemme tulleet yhdenvertaisemmaksi niiden työttömien
kanssa, jotka ansiotyöstä putoavat irtisanomisen takia tai jostakin muusta syystä jäävät
vaille työtä. Tätä keskustelua on helpompi käydä tuolla turuilla ja toreilla, kun voimme sa-
noa, että olemme melkein yhtä hyvässä asemassa kuin työtön palkansaaja. Mutta se, että
ansiosidonnainen päiväraha olisi ollut samalla laskentakaavalla, olisi ollut keskusteluissa
ja varmasti kansan suussa huomattavasti helpompi arvioida.

Perussuomalaiset tekivät oman ratkaisunsa. Sitä ei voi muuta kuin kunnioittaa, mutta
hieman ehkä osaamisen puolella on petrattavaa siinä, mitkä ovat ne ansiosidonnaisen päi-
värahan maksu- ja karttumaperusteet, sillä meillä tälläkin hetkellä on myös se, että meillä
on eripituisia ansiosidonnaisen maksuperusteita.

20.46 Sami Savio ps: Arvoisa puhemies! Täytyy nyt tässä aloittaa varmaankin sillä, mistä
olemme ilmeisesti edustaja Myllykosken kanssa samaa mieltä, ja todettakoon, että arvos-
tan myös vastavuoroisesti häntä kyllä edustajana erittäin paljon. Te totesitte, että vasem-
15



Pöytäkirjan asiakohta PTK 125/2018 vp
mistoliitto ei hyväksy aktiivimallia missään muodossa eikä millään perusteella. Se on erit-
täin hyvä periaate, ja siihen on helppo yhtyä. 

Mehän koko oppositio viime joulukuussa äänestimme yhtenäisesti aktiivimallia vas-
taan, mutta se valitettavasti hallituspuolueiden toimesta silloin läpi runnottiin. Nyt siitä on
saatu erittäin huonoja kokemuksia sinällään, mutta hallitus nyt ei valitettavasti ole ollut ai-
nakaan vielä valmis vetämään tätä malliaan pois, ottaen huomioon jopa sen, että sitäkin kä-
sittelevä kansalaisaloite sai ennätysajassa erittäin suuren määrän nimiä taakseen. Mutta sen
aika tulee myöhemmin.

Sitten otan kantaa myös tähän toiseen asiaan, mistä olen samaa mieltä edustaja Mylly-
kosken kanssa: Kyllä tässä jonkinlainen ulkopuolinen valmistelu, olisipa se sitten tapahtu-
nut palkkiotoimikunnan toimesta tai muuten, olisi voinut olla tarpeen. Sillä olisi helpom-
min vältetty nämä erilaiset ristiriidat, ja ehkä tämä asia on joillakin mennyt hiukan tuntei-
siinkin. Ehkä jatkossa voimme oppia siitä lisää. 

Sitten tässä esityksessähän oli aiemmin, viime keväänä, kun se tuotiin julkisuuteen,
tämä ministerien eläkkeiden laskentakaava. Siinä alun perin jätettiin kansliatoimikunnalle
harkinnan varaa. He voisivat myöntää lisäeläkkeen. Tämä esitys on siltä osin kyllä paran-
tunut, että nyt tässä on kaksi vaihtoehtoa pitkään kansanedustajana toimineille, joko 15
vuotta uran alusta on se eläkkeen määräytymisperuste tai sitten 15 vuotta lopusta, ja sen voi
valita. Tämä on parempi malli, mutta ei sekään varmasti ehkä ihan kaikkia ongelmia rat-
kaise. 

Totean sitten tähän, kun edustaja Myllykoski totesi, että tämän ansiosidonnaisen kesto
on eri, että täytyy ottaa kuitenkin huomioon, että vähintään kymmenen vuotta kansanedus-
tajina toimineilla henkilöillä — jotka siis saavat vähintään noin 2 500—2 600 euroa tätä
sopeutumisrahaa, ja sen kestokin on kaksi vuotta — tämä on suurempi ja pidempi kuin an-
siosidonnainen päiväraha.

Ja aivan viimeiseksi otan vielä kantaa tähän keskusteluun, jossa on todettu, että nyky-
muotoiseen sopeutumiseläkkeeseenhän pääomatulot eivät vaikuta. Sitä vastoin sopeutu-
misrahaan ne vaikuttavat. No, se muutos sinällään on, totta kai, hyvä, mutta sitten täytyy
taas toisaalta muistaa, että siinä on edelleen se raja. Myöskään ansiosidonnaiseen päivära-
haan pääomatulot eivät vaikuta, mutta siihen vaikuttavat ansiotulot. Sopeutumisrahaan ne
eivät välttämättä vaikuta. Eli täydellistä mallia ei ole ainakaan vielä tosiaan löytynyt.

20.49 Toimi Kankaanniemi ps: Arvoisa rouva puhemies! Tässä keskustelussa on väitet-
ty, että perussuomalaiset vastustavat tätä uudistusta. Näin ei tietenkään ole, emme me ha-
lua sen mallin jatkuvan, joka on niin sanotuilla vanhoilla sopeutumiseläkkeellä olevilla
edustajilla. Se on kohtuuton, ja olemme sitä ajaneet alas aloitteilla ja kysymyksillä jo vuo-
sien ajan. En oikeastaan ymmärrä sitä, että tällaista voi joku väittää.

Siitä, minkälaista mallia me haluamme, olemme sitten keskustelua käyneet ja pohtineet
tietysti myös normaalia ansiosidonnaista mallia, mutta siinä on nämä pääomatuloihin liit-
tyvät ongelmat, ja siltä osin ilman muuta emme ole sellaista mallia ajamassa nyt, emmekä
ole olleet ajamassa, mutta verrattavissa pitkälti siihen, mikä malli olisi sitä kautta saatavis-
sa, se olisi siinä mielessä oikeudenmukainen pohja, että silloin entiset edustajat olisivat sa-
massa asemassa kuin työttömät muutoinkin. Voidaan tietysti pohtia, miksi muiden työttö-
mien kuin entisten kansanedustajien ansiosidonnaisessa päivärahassa pääomatuloja ei ote-
ta huomioon. Sitä voi pohtia, ja sitä voisi korjata siltä osin.
16



Pöytäkirjan asiakohta PTK 125/2018 vp
Meidän linjamme tulee näkyviin valiokunnassa ja sitten täällä, kun ollaan ensimmäises-
sä käsittelyssä. Uskon, että meillä on silloin pariin pykälään muutosesitykset, joista pääs-
tään äänestämään, ja näemme, miten esimerkiksi vasemmistoliitto niissä äänestää. Ja toi-
saalta sitten, kun ensimmäisessä käsittelyssä on lakiesitys sisällön osalta hyväksytty, se tu-
lee sitten kolmen päivän päästä toiseen käsittelyyn, tai sen määräajan jälkeen. Ilman muuta
me hyväksymme tämän mallin, emme esitä tätä lakialoitetta hylättäväksi, vaan hyväksym-
me sen mukaisen menettelyn, mutta toivomme, että ne ongelmat, epäkohdat, jotka olemme
nostaneet tässä esille, korjataan ja ensimmäisessä käsittelyssä voimme hyväksyä parem-
man mallin, jonka voimme toisessa käsittelyssä sitten hyväksyä ja joka tulee voimaan, jol-
loin korjataan ne kohtuuttomuudet eikä toisaalta tehdä sellaisia päätöksiä, jotka loukkaa-
vat niitä ihmisiä, joilta olemme tällä kaudella etuuksia leikanneet.

Keskustelu päättyi.

Asia lähetettiin sosiaali- ja terveysvaliokuntaan.
17


