















































DEM3538.tmp.xml


Pöytäkirjan asiakohta PTK 34/2019 vp
Pöytäkirjan asiakohta 

PTK 34/2019 vp

Täysistunto

Torstai 19.9.2019 klo 15.59—19.13

2.2. Suullinen kysymys hallituksen talouspolitiikasta (Petteri Orpo kok)
Suullinen kysymys SKT 13/2019 vp

Suullinen kyselytunti

Toinen varapuhemies Juho Eerola: Seuraava kysymysaihe, edustaja Orpo.

Keskustelu

16.26 Petteri Orpo kok: Arvoisa puhemies! Minusta ei pidä vääristellä asioita. Kokoo-
muksen vaaliohjelmasta, vero-ohjelmasta ei löydy polttoaineveron korotusta. Olen siitä ai-
van varma. [Välihuutoja]

Ja pääministeri Rinne, lomarahaleikkaukset loppuvat tähän vuoteen. Minusta teidän ei
kannata sitä omaan piikkinne ottaa, ei hyvässä eikä pahassa, koska se oli sopimus, joka teh-
tiin työmarkkinajärjestöjen kanssa, ja se loppuu tähän vuoteen. [Ben Zyskowicz: Ja te tuit-
te sitä!]

Mutta kun te sanoitte, että hallitus ei korota pieni- ja keskituloisten verotusta, niin kyllä
korottaa. Se 250 miljoonaa — tiedän sen entisenä valtiovarainministerinä — se ei riitä lä-
hellekään keskituloisten veronkiristysten estämiseen. Ja ne maksumuutokset, jotka viime
hallitus kompensoi joka kerta keskituloiselle, ahkeralle suomalaiselle, te ette sitä tee. 320
euroa keskituloinen pariskunta menettää, maksaa enemmän. Polttoaineverot nousevat, asu-
misen kustannukset nousevat, ja nämä menevät myöskin eläkeläisille. Miksi te maksatatte,
pääministeri Rinne, teidän rahankäyttönne, teidän lupaustenne lunastamisen tavallisilla
suomalaisilla?

16.28 Pääministeri Antti Rinne (vastauspuheenvuoro): Arvoisa puhemies! Sitä tikulla
silmään, joka vanhoja muistelee, mutta kun viime vaalikautta ylipäätään miettii, niin täy-
tyy sanoa, että on aika paksua puhetta, edustaja Orpo. Tosiasiassa tilanne on se, että te leik-
kasitte köyhiltä suomalaisilta ihmisiltä riippumatta, mihin väestöryhmään he kuuluivat.
Kaikista heikoimmassa asemassa olevat suomalaiset menettivät teidän hallituksessa olles-
sa, teidän ministeriaikanne.

Arvoisa puhemies! Sanon teille, edustaja Orpo, että teidän puheenne tästä lomarahojen
leikkauksesta tarkoittaa sitä, että tämän hallituksen pitää laittaa 500 miljoonaa euroa kom-
pensoidakseen ne teidän leikkaukset kunnilta, jotka te teitte lomarahoista, [Välihuutoja]
500 miljoonaa euroa vuodessa lisää rahaa. 

Toinen varapuhemies Juho Eerola: Pyydän nyt niitä edustajia, jotka haluavat tähän ai-
hepiiriin esittää lisäkysymyksiä, painamaan V-nappulaa ja nousemaan seisomaan.
 Tarkistettu
4.0



Pöytäkirjan asiakohta PTK 34/2019 vp
16.29 Petteri Orpo kok (vastauspuheenvuoro): Arvoisa puhemies! ”Tämän hallituksen
lähtökohta on se, että pysyviä menoja ei lisätä ilman, että on tietoa pysyvistä tuloista, eikä
rakenneta tuulentupaa sillä tavalla, että työllisyysastepäätökset perustuvat joihinkin epä-
määräisiin oletuksiin, vaan niiden pitää olla valtiovarainministeriön laskelmien pohjalta
varmistettuja lukuja, jotta niitä voidaan ottaa huomioon.” Näin sanoitte te, pääministeri
Rinne, kesäkuussa tämän eduskunnan edessä.

Nyt te kuitenkin lisäätte niitä pysyviä menoja yli miljardilla eurolla ilman tietoakaan
työllisyystoimista, ilman tietoakaan työllisyyden kasvusta. Minusta tämä on erikoista.
Ekonomistit ovat kiinnittäneet tähän huomiota. Onko tässä nyt kyseessä, pääministeri Rin-
ne, se teidän kuvailemanne tuulentupa? Miten te perustelette sen, että teidän puheenne ei-
vät pidä yhtään paikkansa verrattuna kesäkuisiin? Miksi te ette noudata omaa hallitusoh-
jelmaanne? Miksi te viette Suomen taloutta kohti tilaa, jossa menot kasvavat, verot nouse-
vat ja velka kasvaa?

16.30 Pääministeri Antti Rinne (vastauspuheenvuoro): Arvoisa puhemies! Edustaja Or-
po, kun te olitte valtiovarainministerinä tällä paikalla, aika usein totesitte, [Kokoomuksen
ryhmästä: Mitä te teette?] että ”valtiovarainministeriön virkamiesten mukaan”. No, nyt
minä käytän tätä samaa perustetta. Minä olen kuunnellut nyt viimeisten päivien aikana
merkittävän ajan valtiovarainministeriön keskeistä virkamiestä Martti Hetemäkeä. Hän to-
tesi budjettiriihessä useampaan otteeseen, että tämän hallituksen hallitusohjelma ja budjet-
tipäätökset ovat todellisia vaikuttavia tekijöitä työllisyysasteen nostamiseen, joka on se
meidän tavoitteemme. Ensi elokuussa, edustaja Orpo, tulette näkemään, että tämä hallitus
pystyy osoittamaan, valtiovarainministeriön laskelmien pohjalta, vähintään 30 000 uutta
työllistä. Se on se aikajakso, joka hallitusohjelmassa luvattiin. [Mika Niikon välihuuto]

16.31 Ben Zyskowicz kok (vastauspuheenvuoro): Herra puhemies! Pääministeri Rinne,
meillä ei ole oikeutta omiin tosiasioihin, joten todetaan nyt yhteiset faktat keskituloisten
verotuksen kiristymisestä. Kun teidän hallituksenne ei kompensoi kikystä johtuvien pal-
kansaajamaksujen nousua, niin se tarkoittaa sitä, että keskituloisten verotus kiristyy 250
miljoonalla eurolla. Se tarkoittaa pariskunnan verojen kiristymistä keskimääräisten tulo-
jen kohdalla noin 320 eurolla vuodessa. [Paavo Arhinmäen välihuuto] Tämä on fakta, eikö
totta? Kun tämä on fakta, niin miten te voitte hallituksen tiedotteessa — ja nyt kuusi kertaa
täällä kyselytunnilla — tiedotteessa 17.9. kello 19.16 kirjoittaa, että pieni- ja keskitulois-
ten verotus kevenee, kun se ei kevene, vaan kiristyy? Vastatkaa tähän.

16.32 Pääministeri Antti Rinne (vastauspuheenvuoro): Edustaja Zyskowicz, [Sari Sar-
komaa: Voiko vastaukseen luottaa?] kuten hyvin tiedätte, teidän ollessanne hallituksessa,
teidän puolueenne ollessa hallituksessa [Välihuutoja kokoomuksen ryhmästä] päätettiin
nostaa työntekijöitten, palkansaajien sosiaalikustannuksia työnantajakustannusten pienen-
tymisen kustannuksella. Se oli teidän hallituksenne päätös, [Kokoomuksen ryhmästä: Ne
kompensoitiin!] ja se johtaa siihen, että tänä vuonna — kun ne verokompensaatiot annet-
tiin aikaisemmin — tulee tilanne, jossa kustannukset nousevat 0,4 prosenttiyksikköä näit-
ten veroluontoisten maksujen kautta. Mutta kun puhutaan puhtaasti tuloverotuksen keven-
tämisestä, se koskettaa pieni- ja keskituloisia, kaikkia. Teidän päätöstenne seurauksena
tämä verotus tulee kiristymään.
2



Pöytäkirjan asiakohta PTK 34/2019 vp
16.33 Jukka Kopra kok (vastauspuheenvuoro): Arvoisa herra puhemies! Jatketaan tästä
aiheesta. Puhutte, että verotus kevenee, mutta kun näiden teidän päätöstenne voimaan tul-
tua poliisi katsoo tilinauhaa, työssäkäyvä opettaja katsoo tilinauhaa, lähihoitaja katsoo ti-
linauhaa, bussikuski katsoo tilinauhaa, niin tilille tulee [Välihuutoja vasemmalta] vähem-
män rahaa kuin nyt! Ja se on yksinomaan teidän päätöstenne seurauksia, ja on pakko ky-
syä, kun täällä nyt viittaatte edelliseen hallitukseen, [Kristiina Salosen välihuuto] että edel-
linen hallitusko täällä valtaa pitää vai nykyinen? [Naurua] Kuinka on? Pääministeri Rinne,
onko teillä valta ratkaista tämä asia siten, että palkansaajat tienaavat jatkossa tililleen
enemmän kuin nyt? [Ben Zyskowicz: Menkää selittämään bussikuskille, että ne ovat näitä
sosiaalimaksuja!]

16.33 Pääministeri Antti Rinne (vastauspuheenvuoro): Arvoisa puhemies! Hienoa,
edustaja Kopra, että jatkatte tätä keskustelua, koska tosiasiallinen tilanne on se, että ensi
vuonna lomarahaleikkausten osuus tulee palautumaan kunnille ja ne voivat maksaa lähi-
hoitajille ja niin edelleen sellaista lomarahaa, joka täyttää sen 700 euron aukon, jonka te ai-
heutitte omilla toimillanne. [Timo Heinosen välihuuto] Se aukko korjaantuu. Voin vakuut-
taa teille, että tälle joukolle, jonka luettelitte äsken, toimeentulo tulee parantumaan palkan-
maksun, verotuksen ja tämän lomarahan kautta yhteissummana. [Ben Zyskowicz: Olette-
ko te päättäneet jotain uutta lomarahasta, pääministeri Rinne?]

16.34 Sami Savio ps (vastauspuheenvuoro): Arvoisa puhemies! Suomalaisen työnteon,
yrittäjyyden ja teollisuuden toimintaedellytykset on ehdottomasti turvattava. Muutoin hal-
lituksen kasvu- ja työllisyystavoitteilta putoaa pohja kokonaan pois. Kertainvestointien li-
säksi tämä hallitus aikoo kuitenkin kasvattaa julkisia menoja pysyvästi yli miljardilla ja
kattaa syntyvää lisävajetta muun muassa valtion omaisuudesta saatavilla tuloilla. Tuotta-
vasta omaisuudesta luopuminen olisi lyhytnäköistä, joskaan ei ennennäkemätöntä politiik-
kaa. [Paavo Arhinmäki: Jota teitte viime kaudella!]

Arvoisa puhemies! Samaan aikaan hallitus aikoo pienentää kotitalousvähennystä ja ki-
ristää lämmityspolttoaineiden verotusta sekä korottaa polttoaineveroja 250 miljoonalla eu-
rolla. Näiden päätösten seurauksena monen pieni- ja keskituloisen pakolliset elinkustan-
nukset uhkaavat nousta erittäin merkittävästi.

Arvoisa puhemies! Perussuomalaiset ovat hyvin huolissaan tavallisten suomalaisten
pärjäämisestä. [Antti Lindtman: Ei oltu viime kaudella!] Kysynkin: miten hallitus arvioi
näiden veronkiristysten vaikuttavan kansalaisten arkeen, ostovoimaan ja työllisyyteen?

16.35 Valtiovarainministeri Mika Lintilä (vastauspuheenvuoro): Arvoisa herra puhe-
mies! Tämä on erittäin vakava kysymys ilman muuta ja sellainen, joka jokaisen hallituk-
sen tulee käydä läpi, olkoon hallituspohja mikä hyvänsä. Tällä hetkellä näillä tiedoilla, joi-
ta on, Gini-kerroin pienenee jonkin verran. Suunta on oikea, mutta hyvin kevyt. Mutta ei
ole myöskään syytä loitsia mitään synkkiä pilviä ja maailmanloppua. Me pyrimme niillä
ratkaisuilla, joita nyt tässä budjetissa tehdään, nimenomaan tukemaan niitä ihmisiä, jotka
ovat tässä yhteiskunnassa heikoimmilla. Se tulee omalta osaltaan nostamaan tämän budje-
tin kokonaismäärää, josta aiheutuu myös jonkin verran enemmän alijäämää, mitä aiemmin
oletettiin. [Ilkka Kanerva: Ei sitä ole kukaan kritisoinutkaan!]
3



Pöytäkirjan asiakohta PTK 34/2019 vp
16.36 Antti Lindtman sd (vastauspuheenvuoro): Arvoisa puhemies! Tässä salissa ja
myös edellisessä puheenvuorossa oltiin huolissaan erityisesti pienituloisten ostovoimasta,
ja itse asiassa siinä ollaan täysin asian ytimessä. Juuri tämän salin ja hallituksen tehtävä on
huolehtia siitä, että erityisesti heidän, joilla jo valmiiksi vähiten on, ostovoimasta pidetään
huolta. Nyt olisi hyvä saada todella vastaus ja selvä näkemys siitä, mikä tämän budjetin ko-
konaisvaikutus on erityisesti pienituloisten ostovoimaan. [Ben Zyskowicz: Keskitulois-
ten!] Tässähän on ollut erilaisia päätöksiä. Esimerkiksi silloin kun perussuomalaiset olivat
hallituksessa, silloin polttoaineveroja korotettiin 100 miljoonalla, ajoneuvoveroa korotet-
tiin 100 miljoonalla, yhteensä 200 miljoonaa, ja samaan aikaan leikattiin pienituloisten
eläkkeensaajien toimeentuloa. [Eduskunnasta: Ja lomarahoja!] Tuloerot kasvoivat silloin,
kun perussuomalaiset olivat hallituksessa.

Ja nyt, arvoisa puhemies, meille sosiaalidemokraateille on ehdottoman tärkeää, että hal-
lituksen päätökset pienentävät tuloeroja, siis niin, että rikkaiden rikastuminen ja köyhien
köyhtyminen loppuu. Pienentääkö tämä esitys tuloeroja? Jos pienentää, niin kuinka paljon
ja koska tästä tulee arvio? [Ben Zyskowicz: Riippuu työllisyyskehityksestä, edustaja Lin-
dtman!]

16.38 Valtiovarainministeri Mika Lintilä (vastauspuheenvuoro): Arvoisa puhemies!
Edustaja Lindtmanin kysymykseen: Todennäköisesti arviot tulevat samaan aikaan kuin
julkistetaan budjetin luvut eli 7. päivä lokakuuta. Tämä on hyvin pienesti tuloeroja tasaa-
va. Ei mitään dramaattista mutta tasaava. [Jukka Gustafsson: Suunta on oikea!] Eli olem-
me oikealla käyrällä siinä. [Timo Heinonen: Vaatimaton!] Mutta mielestäni tätä ei kannata
dramatisoida liikaa puolin eikä toisin. Kaikkein tärkeintä on se, että hallitus tekee vastuul-
lista talouspolitiikkaa. Maailmalla kuohuu tällä hetkellä taloudessa. Meidän tehtävämme
on pitää kansallisesti vakaata ja ennustettavaa talouspolitiikkaa, ja sitä tällä budjetilla hae-
taan.

16.38 Arja Juvonen ps (vastauspuheenvuoro): Arvoisa herra puhemies! Viime kaudella
muun muassa takuueläkettä korotettiin, mikä oli erittäin tärkeä asia siihen, että eläkeläisil-
le ja niille pienituloisille kohdennettiin sitä resurssia. [Paavo Arhinmäen välihuuto]

Mutta, arvoisa puhemies, jotta ihmiset voivat maksaa niitä veroja, jotka ainakin Veron-
maksajain Keskusliiton mukaan nousevat, veroaste nousee, niin pitää olla työtä. Suomi-po-
jalle, Suomi-tytölle pitää löytyä työpaikka.

Kävimme puheenjohtaja Jussi Halla-ahon kanssa muun muassa Raumalla viime viikon-
loppuna ja kuulimme siellä, mitä kuuluu paperikoneen työntekijöille, mitä Rauman tela-
kalle. Kysyisinkin teiltä: mitä teette sille, että suomalainen saa työpaikan ja suomalaisilla
säilyy työllisyysaste hyvänä? Siinä on kylliksi isoa haastetta. Olette helpottamassa ulko-
maalaisten saapumista suomalaisille työmarkkinoille. No, sen nyt luulisi eniten heikentä-
vän sitä kilpailukykyä. Eikö rahan pitäisi jäädä Suomeen eikä lähteä Suomesta pois? Ker-
tokaa, millä tavalla teette työpaikkoja suomalaisille. Perussuomalaisille on erittäin tär-
keää, että ihmisillä on työtä.

Toinen varapuhemies Juho Eerola:  Ministeri Rinne, ja sen jälkeen Kulmuni.

16.40 Pääministeri Antti Rinne (vastauspuheenvuoro): Arvoisa puhemies! Erittäin tär-
keä ja hyvä kysymys, edustaja Juvonen. Jos lähtee liikkeelle nyt laaditusta budjetista, joka
4



Pöytäkirjan asiakohta PTK 34/2019 vp
tulee eduskunnan käsittelyyn 7. lokakuuta, siellä on useampia toimenpiteitä, jotka kohdis-
tuvat suoraan yrityksien kykyyn tehdä investointeja, yrityksien kykyyn palkata uusia työn-
tekijöitä. Ne yksityiskohdat selviävät sitten, kun budjetti on tässä talossa, mutta siellä on
paljon siis näitä yksityiskohtia, jotka lisäävät yritysten kykyä työllistää ihmisiä. Siellä on
myöskin palkkatukeen liittyviä asioita, ensimmäisen työntekijän rekrytointiin liittyviä
asioita, jotka tulevat merkittävästi parantamaan lisätyöllisyyttä.

Hienoa, kun otitte tuon Rauman esille. Tänään on hallituksessa tehty päätös käyttää 1,8
miljardia euroa laivojen hankintaan, jotka työllistävät Rauman telakalla ihmisiä. [Ilkka Ka-
nerva: Erittäin hyvä, erinomainen päätös!] Tämä on merkittävä päätös.

16.40 Elinkeinoministeri Katri Kulmuni (vastauspuheenvuoro): Arvoisa puhemies!
Kun kysyjä nosti esille tilanteen Satakunnassa ja ehkä laajemminkin myös läntisessä Suo-
messa liittyen työvoiman saatavuuteen ja siihen, mikä tilanne siellä on, niin — aivan kuten
pääministeri tuossa äsken totesi — tänäänhän on ollut erittäin hieno päivä etenkin Rauman
telakan suhteen, kun iso Laivue 2020 -hanke tehdään suomalaisella telakalla. Kaikkinensa
siitä seuraa noin 1 500—2 000 työllistä, siitä seuraa kaikkinensa kokonaisuudessa 6 000
työpaikkaa alihankintaketjuineen, kaikkinensa, ja yksistään siellä Rauman telakallakin
[Sari Sarkomaa: Suomalaisille työpaikkoja!] tuplaantuu työntekijämäärä näiden hankkei-
den myötä. Siellä tulee olemaan työtä — tilauskirjat täynnä vuoteen 26 asti — näiden pää-
tösten seurauksena, ja on positiivinen ongelma, että meillä on huutava työvoimapula tällä
hetkellä monilla seuduilla. Siihen tarvitaan toimia, [Arja Juvosen välihuuto] jotta työvoi-
maa saadaan liikkeelle, myös kansainvälisesti: me tarvitsemme työvoimaa. [Ilkka Kaner-
va: Se on juuri näin!]

16.42 Sari Sarkomaa kok (vastauspuheenvuoro): Arvoisa herra puhemies! Voi tätä kier-
telyä ja kaartelua. Moni suomalainen eläkeläinen, ahkera palkansaaja ilostui, kun te, pää-
ministeri Rinne, te totesitte, että te huolehditte, että ostovoima ei pääse heikkenemään. Ja
mitä on tapahtunut? Kun katsotaan esimerkiksi Veronmaksajain Keskusliiton laskelmia,
pienituloisten verotus tulee kiristymään, mutta ennen kaikkea keskituloisten verotus kiris-
tyy. Eikö ole näin? [Paavo Arhinmäki: Ei ole!]

Toivon, että te nyt rehellisesti, pääministeri, tähän vastaatte, ja kysyn, miksi te niin ko-
vasti haluatte ahkeria suomalaisia keskituloisia kurittaa? He pitävät suomalaista hyvin-
vointiyhteiskuntaa pystyssä.

Jos katsotaan naapurimaahan Ruotsiin, niin siellä verotus on 5 prosenttiyksikköä kevy-
empää. Eli vieläkö te haluatte tämän keskituloisen, ahkeran suomalaisen verotusta kiris-
tää? Miksi te ette pitänyt lupausta? Kertokaa nyt rehellisesti, kun tuolla kotikatsomoissa
kuunnellaan, mitä sille verotukselle tapahtuu. [Timo Heinonen: Onko Ruotsissa paremmat
demarit?]

16.43 Pääministeri Antti Rinne (vastauspuheenvuoro): Arvoisa puhemies! Edustaja Sar-
komaa, tuo ostovoima riippuu monesta tekijästä. Se mitä minä olen todennut, on se, että os-
tovoima yleisesti ottaen tulee parantumaan. Se tarkoittaa sitä, että työllisyystilanne tulee
parantumaan.

Juuri äsken kuultiin ministeri Kulmunin osalta, mitä tarkoittavat Raumalle tehtävät in-
vestoinnit, valtion investoinnit. Sen lisäksi minä haluan todeta, että nämä ahkerat suoma-
laiset ansaitsevat hyvän sosiaali- ja terveysverkon, hyvän sosiaaliturvajärjestelmän. Ja ah-
5



Pöytäkirjan asiakohta PTK 34/2019 vp
kerat suomalaiset ansaitsevat koulutusjärjestelmän, jossa lapset voivat kokea, nuoret voi-
vat kokea, että saavat kunnollisen ammatin tulevaisuudessa. Niihin tarvitaan, edustaja Sar-
komaa, sitä verotuloa, jota varten sitä kerätään valtiolle ja kuntien kassaan.

Nämä asiat me haluamme hoitaa kuntoon. Meillä on merkittävä satsaus suomalaiseen
koulutusjärjestelmään, monen vuoden jälkeen merkittävä satsaus, miljardien satsaus tällä
vaalikaudella koulutukseen. Ne ovat äärimmäisen tärkeitä meidän kaikkien tulevaisuuden
näkökulmasta. Me haluamme huolehtia siitä, että niille verorahoille tulee katetta. [Kokoo-
muksen ryhmästä: Jääkö enemmän käteen?] 

16.44 Sari Essayah kd (vastauspuheenvuoro): Arvoisa puhemies! Suomen talous ei ole
missään umpiossa, vaan vientivetoisena taloutena maailman talouden suhdanteet vaikutta-
vat todella paljon. Nyt jo tiedämme sen, että maailman talous synkkenee, Saksan talous ys-
kii, Brexit voi holtittomasti toteutuessaan olla todellinen haaste suomalaiselle vientivetoi-
selle teollisuudelle ja on monia, monia maailmantaloudessa synkkeneviä asioita. Lähi-
idässä öljyn hinnan korotukset vaikuttavat tänne saakka. Ja monta tällaista seikkaa, jotka
vaikuttavat siihen, että nyt kotimarkkinoiden ostovoiman tukeminen olisi äärimmäisen tär-
keää. Me tulemme olemaan yhä riippuvaisempia siitä, miten kotimarkkinat vetävät.

Pääministeri Rinne, miksi te tällaisessa tilanteessa olette kiristämässä suomalaisten pal-
kansaajien verotusta? Miksi tällaisessa tilanteessa ollaan kiristämässä liikennepolttoaineit-
ten verotusta? Miksi tällaisessa tilanteessa ollaan poistamassa kotitalousvähennystä tai ki-
ristämässä sitä? Arvoisa pääministeri, eikö tällaisessa taloustilanteessa olisi tärkeää tukea
kotimarkkinoitten ostovoimaa, jotta voidaan tukea koko kansantaloutta?

16.45 Pääministeri Antti Rinne (vastauspuheenvuoro): Arvoisa puhemies! Tärkeitä ha-
vaintoja, tärkeitä huomioita siitä, mitä tapahtuu meidän taloudellisessa ympäristössämme.
Juuri noita seikkoja tässä on jouduttu miettimään hallituksen piirissä — millä tavalla rea-
goidaan — ihan siitä lähtien, kun hallitusohjelmaa rakennettiin. Ja tämä hallitus valitsi toi-
senlaisen talouspolitiikan kuin aika monet sen edeltäjät ovat valinneet.

Tämä hallitus valitsi talouspolitiikan, jossa tehdään vastasyklistä politiikkaa: että kun
näyttää syntyvän heikkoa talouskehitystä, satsataan sellaisiin asioihin, joihin kannattaa sat-
sata joka tapauksessa. Tämä hallitus laittoi 600 miljoonaa euroa liikkeelle ensimmäisessä
lisäbudjetissa kesäkuussa infrastruktuurirakentamiseen, jotta voidaan poistaa keskuskaup-
pakamarin arvioimat isoimmat talouskasvun esteet, eli väylien talouskasvua estävät vaiku-
tukset. Halutaan korjata sitä. Tehtiin semmoisia ratkaisuja, joilla saadaan syntymään lisää
työtä Suomeen.

Nyt tässä budjettiesityksessä satsataan merkittävästi edelleen väyläverkkoihin, mutta
myöskin tullaan maankäyttö- ja MAL-sopimusten kautta huolehtimaan siitä, että ihmiset
voivat asua riittävän kohtuullisesti. [Oikealta: Ja vähemmän jää käteen!]

16.46 Juhana Vartiainen kok (vastauspuheenvuoro): Arvoisa puhemies! Edustaja Lindt-
man sanoi täällä, että pysäytetään rikkaiden rikastumisen ja köyhien köyhtymisen kehitys.
Täsmennyksenä: Eihän mitään sellaista kehitystä ole ollut käynnissä. [Pia Viitanen: Ai ei
vai?] Talous on kasvanut hyvin niin, että tuloerot ovat olleet ennallaan. [Välihuutoja]

Mutta, pääministeri Rinne, te puhuitte siitä, miten Martti Hetemäki, virkamies, oli sano-
nut, että hallituksen toimilla on merkittäviä työllisyysvaikutuksia. On hieman epäreilua ve-
dota tällaisiin salaisiin keskusteluihin. Jos sellainen arvio kerran Martti Hetemäellä on, niin
6



Pöytäkirjan asiakohta PTK 34/2019 vp
totta kai se on nyt tällä teidän puheellanne julkinen asiakirja. Kertokaa toki se laskelma
täällä. Kertokaa meille, millä tavalla Martti Hetemäki näihin lopputuloksiin on päätynyt. 

Me olemme nähneet pitkän listan niin sanottuja työllisyystoimia, kuten yksilöllinen
työllistymissuunnitelma. Sellainen on kai jo ollut 20 vuotta käytössä. Lista on täynnä täl-
laisia jo käytössä olevia asioita. Ainoa, mistä esimerkiksi arvostettu ekonomisti Olli Kärk-
käinen on voinut tehdä jonkinlaisen kvantitatiivisen arvion, on, että teidän toimienne an-
siosta noin 16 000:lla työllisyys vähenee. [Kokoomuksen ryhmästä: Vähenee!]

16.48 Pääministeri Antti Rinne (vastauspuheenvuoro): Arvoisa puhemies! Edustaja
Vartiainen, totean vain sen saman, minkä äsken totesin, että pitäessään esitelmää valtiosih-
teeri Hetemäki totesi, että hallituksen toimenpiteillä on merkittävä vaikutus työllisyysas-
teen nostamiselle. Hän ei esittänyt mitään laskelmia, ja en tiedä, mihin laskelmiin te viit-
taatte. Minä en puhunut mistään laskelmista.

Totean, että uskon itse vahvasti niihin toimenpiteisiin, joita tämän hallituksen toimesta
rakennetaan työllisyyspolitiikan pohjaksi, jotta saadaan — itse asiassa paljon pitemmälle
kuin tämän vaalikauden yli — työllisyysastetta nousemaan. Hyvin tiedätte sen, että 2040-
luvulla työllisyysasteen pitää olla yli 80 prosenttia, jotta nykyisenkaltainen hyvinvointival-
tio voidaan ylläpitää. [Petteri Orpo: No miksette tee mitään?] Hyvin tiedätte sen, että jos
halutaan kouluttaa nuoria, hoitaa vanhuksia ja huolehtia siitä, että sosiaaliturvajärjestelmä
pelaa, me tarvitsemme lisää työllisyysastetta, ja sen eteen tämä hallitus ja toivottavasti tu-
levat hallitukset tekevät töitä.

16.49 Paavo Arhinmäki vas (vastauspuheenvuoro): Arvoisa herra puhemies! Polttoaine-
veron korotus varmasti tuntuu niillä, jotka joutuvat käyttämään välttämättä autoa. Esimer-
kiksi sellaisella, joka joutuu 100 kilometriä joka arkipäivä ajamaan, polttoainekorotus mer-
kitsee 8:aa euroa kuukaudessa. [Pauli Kiuru: Ja ruuan hinta nousee!] Siinä mielessä ihmet-
telen, kun täällä sanotaan, että kaikki viedään köyhiltä eikä enää ole varaa liikkua, kun sa-
maan aikaan perusturvaan tehdään 20—50 euron korotus. Minun laskuopillani 20, puhu-
mattakaan 50 eurosta, on enemmän kuin 8 euroa.

Erityisesti minua ihmetyttävät nämä kokoomuksen ja perussuomalaisten puheenvuorot
siihen nähden, että viime hallituskaudella perussuomalaiset olivat nostamassa polttoaine-
veroa, leikkaamassa eläkkeistä, leikkaamassa työttömyysturvasta ja leikkaamassa opinto-
rahasta. Nyt näitä korotetaan, eli köyhien tilanne paranee. Kysyisin teiltä, pääministeri
Rinne, kun kysyttiin, onko totta: Onko totta, että nimenomaan silloinen valtiovarainminis-
teri Orpo on aiheuttanut sen korotuksen veronluonteisiin maksuihin, josta nyt täällä puhu-
taan?

16.50 Pääministeri Antti Rinne (vastauspuheenvuoro): Arvoisa puhemies! Tämä on has-
sua keskustelua, koska päätöksiähän tehdään ajassa, ja se on ihan selvä asia, että edellinen
hallitus pyrki tekemään omasta lähtökohdastaan, omista ajatuksistaan, omista ideologisis-
ta lähtökohdistaan oikeaa politiikkaa, ja varmaan joissakin asioissa onnistuikin, mutta se,
mitä tämä hallitus haluaa tehdä, on nyt se, että halutaan korjata ihmisten, tavallisten suo-
malaisten, arkea. Se lähtee liikkeelle siitä, että heikoimmassa asemassa olevien suomalais-
ten arkea korjataan. Tämä hallitus tulee satsaamaan tässä budjetissa lähes miljardi euroa
pysyviä menoja siihen, että näitten heikoimmassa asemassa olevien suomalaisten asemaa
korjataan. Tämä hallitus tulee satsaamaan siihen, että palveluitten väliset erot tulevat kor-
7



Pöytäkirjan asiakohta PTK 34/2019 vp
jaantumaan eri väestöryhmien ja alueitten kesken. Tullaan satsaamaan koulutukseen ja tul-
laan satsaamaan sosiaali- ja terveyspalveluihin. Huolehditaan siitä, että tässä maassa tasa-
arvo kehittyy palveluitten suhteen. [Ben Zyskowicz: Kehittyykö työllisyys?]

16.51 Timo Heinonen kok (vastauspuheenvuoro): Arvoisa herra puhemies! Te, päämi-
nisteri, kehuitte, että budjettineuvottelut sujuivat 40 minuutissa. Tämä keskustelu on osoit-
tanut sen, että työ olisi kannattanut tehdä perusteellisesti ja rauhassa, ja tämä keskustelu on
myös tuonut ihmisten tietoon sen tosiasian, että itse asiassa tavallisen, ahkeran, suomalai-
sen, keskituloisen perheen työn verotus kiristyy ensi vuonna [Paavo Arhinmäki: Kiitos
Petteri Orpon!] noin 320 eurolla. Tämä on, arvoisa puhemies ja hyvä pääministeri, totta.

Mutta sitten tämä polttoainevero. On totta, että 6,5 sentin korotus näkyy maaseudun
asukkailla, niillä, jotka käyvät töissä, mutta yhden rekan vuosikustannukset nousevat 8 500
euroa. Tämän maksavat, arvoisa elinkeinoministeri, tavalliset suomalaiset ihmiset: palve-
luiden hinnat nousevat, ruoan hinta nousee. Kysyn nyt keskustan tuoreelta puheenjohtajal-
ta: oletteko te tyytyväisiä, että suomalaisen ruoan hinta nousee tämän myötä ja maaseudul-
la asuminen tulee entistä vaikeammaksi?

Toinen varapuhemies Juho Eerola:  Pääministeri Rinne haluaa vastata, mutta sitten
myös annetaan Kulmunille.

16.52 Pääministeri Antti Rinne (vastauspuheenvuoro): Minä vastaan, arvoisa puhe-
mies, mielelläni tähän alkuosaan edustaja Heinosen puheenvuorosta. Edustaja Heinonen,
vielä kerran: Tämän hallituksen veropolitiikan seurauksena pieni- ja keskituloisten vero-
tus tulee keventymään. [Timo Heinonen: Eikä tule! — Sari Sarkomaa: Ei tule!] Pieni- ja
keskituloisten tuloverotus tulee keventymään. Teidän hallituskautenne aikaansaannosten
johdosta sosiaaliturvamaksut tulevat korottumaan pieni- ja keskituloisilta ihmisiltä. Se tu-
lee nostamaan näitten ihmisten veroluontoisten menojen taakkaa. Se on kompensoitu tie-
tyllä tavalla jo aikaisemmin, mutta tämä hallitus ei siihen puutu, koska me haluamme huo-
lehtia äsken kuvaamistanne asioista erityisen paljon. Me haluamme huolehtia siitä, että
palkansaajien ostovoima yhteisesti tulee nousemaan, ja se tulee nousemaan vain parantu-
van työllisyyden, oikeitten palveluitten kautta.

Toinen varapuhemies Juho Eerola:  Ja vielä tähän aiheeseen yksi kysymys alkuperäi-
sen... [Ilkka Kanerva: Kulmunin vastaus!] — Korjaan: tietenkin ministeri Kulmunille lu-
pasin vielä.

16.53 Elinkeinoministeri Katri Kulmuni (vastauspuheenvuoro): Arvoisa puhemies!
Elinkeinoministerinä ajattelen kyllä niin, että on hirvittävän tärkeää, että kaikkialla tässä
maassa on hyvät elämisen edellytykset, työskentelymahdollisuudet ja väylät, tiestöt ovat
kunnossa. Jos ajatellaan vaikka sitä, että tämä hallitus pystyy laittamaan 300 miljoonaa eu-
roa yhteisten väyliemme perustienpitoon, parantamiseen, sillä on muuten erittäin iso mer-
kitys myös elinkeinoelämälle. Tämä on siis rahaa lisää, yhteistä rahaa lisää, josta itse asias-
sa sovittiin jo viime vaalikaudella kaikkien puolueiden yhteisymmärryksessä.

Pidän tätä erittäin keskeisenä asiana sille, että maaseudulla, pienemmissä kaupungeissa,
kaikkialla tässä maassa, niin suurissa kuin pienissä kaupungeissa, on hyvät elämisen edel-
lytykset, [Ilkka Kanerva: Entä kysymykseen vastaus?] ja siihen liittyy myös se, että tämä
8



Pöytäkirjan asiakohta PTK 34/2019 vp
hallitus pystyy laittamaan liikkeelle niitä talouskasvun hedelmiä, joita saatiin viime kau-
della alkuun. Se, että perusturvaa vahvistetaan, on erittäin merkittävää monelle maaseudun
ihmiselle. [Pauli Kiuru: Nouseeko ruoan hinta?]

Toinen varapuhemies Juho Eerola:  Nyt se viimeinen kysymys tähän aiheeseen. —
Edustaja Orpo.

16.54 Petteri Orpo kok (vastauspuheenvuoro): Arvoisa puhemies! Pääministeri Rinne, te
olette pääministeri, valta on teillä, ja se, jos te ette kompensoi — toisin kuin me teimme —
sitä sosiaaliturvamaksujen kiristystä, niin se on teidän valintanne, ja sen vuoksi keskitu-
loisten, ahkerien suomalaisten verotus kiristyy, ja tämä on fakta. [Välihuutoja]

Mutta se syyhän, miksi me puhumme ja jankutamme tästä työllisyydestä, on se, että
työllisyys on se väline, jolla tämä hieno hyvinvointiyhteiskunta Suomi pidetään pystyssä.
Se on se väline, jolla turvataan terve julkinen talous, joka on köyhän paras ystävä. Mutta
kun teillä ei ole niitä työllisyystoimia: kaikkien arvioitsijoiden mukaan ne työllisyystoimet
ovat näennäisiä, ne ovat oikeansuuntaisia mutta ne eivät tee rakenneuudistuksia, jotka pa-
rantaisivat yritysten toimintaympäristöä investoimaan, palkkaamaan väkeä tai kannustai-
sivat yksilöä ottamaan työtä vastaan. Tehkää todellisia työllisyystoimia, ja jos niitä ei ala
kuulumaan, niin silloin me olemme siinä tilanteessa, valtiovarainministeri Lintilä, joka
teette tiukkaa talouspolitiikkaa, että te joudutte lunastamaan lupauksenne. Minä pelkään,
että te joudutte leikkaamaan nyt näitä hyviä asioita, joita täällä pääministeri Rinne on jo
useaan otteeseen luetellut. [Antti Lindtman: Tuleeko sitä välikysymystä?]

16.56 Pääministeri Antti Rinne (vastauspuheenvuoro): Arvoisa puhemies! Edustaja Or-
po, tilannehan on se, että tämä hallitus on kerennyt vasta kolme kuukautta tehdä töitä, ha-
kea niitä ratkaisuja, huolehtia siitä, että hallituksen lainsäädäntöohjelma ja budjetti saa-
daan rakennettua ja hallitusohjelman täytäntöönpano-ohjelma rakennettua. Minä uskon,
että kun mennään tästä eteenpäin joitakin kuukausia, viimeistään vuoden päästä tulette nä-
kemään sen, että tämän hallituksen politiikka puree myös työllisyyden näkökulmasta.
Tämä hallitus tulee nostamaan työllisyysastetta tavoittelemallaan tavalla. Näin uskon vah-
vasti.

Samaan aikaan kun me nyt täällä keskustelemme siitä, että hallitus ei ole kerennyt vielä
tehdä kaikkia niitä asioita, joita tavoitteena on neljän vuoden aikana tehdä, muistelen, että
täsmälleen neljä vuotta taaksepäin toreilla marssittiin pakkolakeja vastaan. Nyt ei tarvitse
marssia. Nyt huolehditaan siitä, että tämä yhteiskunta kehittyy vakaasti eteenpäin. [Väli-
huutoja oikealta]

Kysymyksen käsittely päättyi.
9


	2.2
	16.26
	16.28
	16.29
	16.30
	16.31
	16.32
	16.33
	16.33
	16.34
	16.35
	16.36
	16.38
	16.38
	16.40
	16.40
	16.42
	16.43
	16.44
	16.45
	16.46
	16.48
	16.49
	16.50
	16.51
	16.52
	16.53
	16.54
	16.56


