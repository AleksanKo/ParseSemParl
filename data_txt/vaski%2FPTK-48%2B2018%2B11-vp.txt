















































DEMF24B.tmp.xml


Pöytäkirjan asiakohta PTK 48/2018 vp
Pöytäkirjan asiakohta 

PTK 48/2018 vp

Täysistunto

Keskiviikko 9.5.2018 klo 14.03—19.16

11. Hallituksen esitys eduskunnalle laiksi koiraverosta annetun lain kumoamisesta
Hallituksen esitys HE 39/2018 vp
Valiokunnan mietintö VaVM 5/2018 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 11. asia, esitys koiraverosta annetun lain kumoamisesta. Käsittelyn poh-
jana on valtiovarainvaliokunnan mietintö VaVM 5/2018 vp. Nyt päätetään lakiehdotuksen
sisällöstä.

Keskustelu

19.00 Esko Kiviranta kesk: Arvoisa puhemies! Meillä on nyt käsillä eräällä tavalla nau-
tinnollinen hetki, kun käsittelemme verolain kumoamista. Harvoinhan tässä maassa yh-
tään verolakia kumotaan. Nyt kuitenkin olemme kumoamassa koiraverolakia.

Alkuaanhan koiravero tuli voimaan jo Suomen suuriruhtinaskunnan aikana, ja se perus-
tui silloin vuonna 1894 annettuun keisarilliseen asetukseen. Nykyinen koiraverolaki, jota
siis olemme kumoamassa, tuli voimaan vuoden 1980 alusta, ja veronsaajana on ollut kun-
ta. Koiraveron perimisestä tuli kuntien aloitteesta vapaaehtoista vuonna 1991. Tämän jäl-
keen kunta toisensa jälkeen on luopunut koiraveron perimisestä, viimeisimpinä Helsingin
ja Tampereen kaupungit, jotka perivät koiraveroa vielä vuonna 2016. Silloin Helsingissä
koiraveron määrä oli 50 euroa koiraa kohden, ja sitä maksettiin 6 527 koirasta. [Olavi Ala-
Nissilä: Koiria oli kymmenkertainen määrä!] Veron tuotto oli noin 330 000 euroa. Tampe-
reella vastaavasti vuonna 2016 koiraveroa perittiin 34 euroa koiraa kohden, ja sitä makset-
tiin 2 942 koirasta. Veron tuotto oli noin 100 000 euroa. 

Ymmärrämme, että koiraveron voimassaololle ei enää ole järkeviä perusteita. Valvonta
on erittäin ongelmallista ja kallista. Sellaisia verolakejahan ei pitäisi olla, eikä muitakaan
lakeja, joita ei voida käytännössä valvoa. Tämän byrokratiahan on ollut täysin suhteeton,
jos otetaan huomioon hallinnon yleinen suhteellisuusperiaate. Koiraveroa on pidetty epä-
oikeudenmukaisena siksikin, että se kohdistuu yhteen lemmikkityyppiin. Tyytyväisyyten-
sä koiraverolain kumoamisesta on ilmaissut muun muassa Suomen Kennelliitto.

Valtiovarainvaliokunta hyväksyi hallituksen esityksen yksimielisesti.

19.03 Timo Harakka sd: Arvoisa puhemies! Aivan niin kuin edustaja Kiviranta verojaos-
ton puheenjohtajana totesi, tälle verolle ei kukaan enää löytänyt hyvälläkään mielikuvituk-
sella mitään perusteita. Wikipediasta katsoin kuitenkin sen verran, kun asia jäi mietityttä-
mään, että miksi koiravero ylipäätään on koskaan perustettu, ja sen motivaatio oli se, että
vuonna 1878 Suomessa annettiin asetus, jonka mukaan kunnallisverojen kanssa kerättiin
 Tarkistettu
4.0



Pöytäkirjan asiakohta PTK 48/2018 vp
koirista veroa korvaukseksi kotieläimistä, jotka olivat kuolleet vesikauhuun. Sen, mitä ve-
rosta korvauksien jälkeen jäi jäljelle, sai käyttää kunnan muihin menoihin. Vesikauhu ei
nyt ehkä ole suorastaan akuutti ongelma Suomen kotieläintaloudessa, mutta ehkä tätä tar-
kastelua tulisi laajentaa kaikkiin muihinkin sellaisiin veroihin ja maksuihin, joiden aito pe-
rustelu on jo kadonnut historian hämäriin. Ja haluan tässä nyt eduskunnan pöytäkirjaan
saada kirjattua tämän seikan, että kun usein vallitsee väärinkäsitys, että sosiaalidemokraa-
tit rakastavat veroja, niin me ilomielin olemme kumoamassa tätä veroa.

Ensimmäinen varapuhemies Mauri Pekkarinen: Vielä edustaja Ala-Nissilän näkökul-
ma tähän asiaan.

19.05 Olavi Ala-Nissilä kesk: Arvoisa puhemies! Se on tärkeää saada tässä yhteydessä,
sillä minäkin haluan saatella tätä koiraveroa hautaan. — Muistan kyllä, että kunnanval-
tuuston kokouksessa nuorena miehenä pari kertaa olen ollut äänestämässäkin siitä, kuinka
paljon se koiravero kunnassa on, ja se oli keskusteluttava aihe.

Mutta todellakin perusta on tässä häipynyt, ja kun edustaja Kiviranta totesi, että yksis-
tään Helsingin kaupungissa, oliko se niin, että 6 000:sta sitä maksettiin — 60 000 koirasta
vai 6 000 koirasta, kumpi se oli — joka tapauksessa suuri osa porukasta ei maksanut sitä
veroa. Eli se oli yleinen huvi, että sitä ei maksettu. Se oli vähän vaikea teknisestikin mak-
saa, ja tällaisiakaan veroja ei pitäisi olla. Kun peruste on häipynyt ja kun ei ole fiskaalista
vaikutusta, niin tämä olisi jo aikaisemmin pitänyt, arvoisa puhemies, haudata, mutta hyvä,
kun nyt menee hautaan.

Yleiskeskustelu päättyi.

Eduskunta hyväksyi hallituksen esitykseen HE 39/2018 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.
2


