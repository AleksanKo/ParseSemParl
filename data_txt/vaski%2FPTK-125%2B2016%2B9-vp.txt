















































DEM2948.tmp.xml


Pöytäkirjan asiakohta PTK 125/2016 vp
Pöytäkirjan asiakohta 

PTK 125/2016 vp

Täysistunto

Perjantai 2.12.2016 klo 12.59—13.29

9. Hallituksen esitys eduskunnalle laiksi maankäyttö- ja rakennuslain muuttamisesta
Hallituksen esitys HE 241/2016 vp
Valiokunnan mietintö YmVM 16/2016 vp

Toinen käsittely

Puhemies Maria Lohela: Toiseen käsittelyyn esitellään päiväjärjestyksen 9. asia. Nyt
voidaan hyväksyä tai hylätä lakiehdotus, jonka sisällöstä päätettiin ensimmäisessä käsitte-
lyssä.

Keskustelu

13.16 Timo Heinonen kok: Arvoisa rouva puhemies! Rakentaminen kannattelee meidän
maamme hienoista talouskasvua. Meillä on rakentamisen saralla tapahtunut paljon, ja on
hyvä, että nyt näitä sääntelyn keventämisiä kohdennetaan nimenomaan tänne. Täällä on
paljon sellaista sääntelyä, jonka eteen voi tehdä työtä. Tässä kyse on lähes nollarakentami-
sesta. Itse olen huolissani, että tämä lainsäädäntö, joka nyt on kyseessä, saattaa aiheuttaa
meille lisää hometalo-ongelmia, ja sen takia haluan, että tätä seurataan tarkasti.

Mutta samaan aikaan hallitus on tehnyt samaan maankäyttö- ja rakennuslakiin muitakin
uudistustoimenpiteitä. Maankäyttö- ja rakennuslakia uudistetaan muun muassa niin, että
haluamme lisätä kauppojen kilpailua, kaupan suuryksiköitä, ja niin, että kauppoja voi tulla
myös kaupunkikeskustoihin lisää. Myös kylärakentamista helpotetaan, rantarakentamista
helpotetaan ja myös vapaa-ajanasuntojen muuttamista vakinaisiksi asunnoiksi helpotetaan
merkittävällä tavalla.

Yksi aivan keskeinen asia tässä maankäyttö- ja rakennuslain uudistamisessa on myös
ely-keskusten roolin muuttaminen. Meillä on aika-ajoin — jos vähän kärjistäen sanoo —
tilanne, että toinen virkamies on valittanut toisen virkamiehen tekemästä päätöksestä, ja
meillä on ollut paljon hankkeita, jotka ovat olleet näiden valitusten takia sitten jumissa. Sen
takia pidän myönteisenä sitä, että hallitus on tuonut esityksen, jossa ely-keskusten rooli
muutetaan pääasiassa konsultoivaksi. Eli mieluumminkin niin, että toinen virkamies neu-
voo ja opastaa toista virkamiestä, kuin niin, että niistä tehdään valituksia eteenpäin. Tämä
on varmasti erittäin järkevää.

Arvoisa puhemies! Pidän myönteisenä sitä, että sääntelyn purussa edetään nyt määrätie-
toisesti eteenpäin.

13.18 Pauli Kiuru kok: Arvoisa rouva puhemies! Tämä laki tulee sen kautta, että EU:ssa
on tehty säädöksiä ja toisaalta Suomi on omalta osaltaan viime vaalikaudella tehnyt ilmas-
tolain, joka on puitelaki, ja olemme liittyneet Pariisin ilmastosopimukseen. Eli sitä kautta
 Tarkistettu
4.0



Pöytäkirjan asiakohta PTK 125/2016 vp
tulee näitä reunaehtoja, joita myöten meidän pitää muun muassa energiatehokkuutta paran-
taa.

Se, mitä edustaja Heinonen toi esiin, on tämä home-, kosteusvaurio-ongelma, ja valio-
kunnassa tästä asiasta kuulimme paljon. Ihan suoraa yhteyttä ei ainakaan meille pystytty
osoittamaan, että lämmöneristyksen lisääminen automaattisesti tarkoittaisi lisää ongelmia.
Tämä lakiesitys on tehty niin, että mitään ylimääräistä kuorrutusta Suomessa ei ole lisätty
siihen, mitä direktiivi edellyttää.

13.19 Timo Heinonen kok: Arvoisa puhemies! Tietysti se, kun lämmityskulut halutaan
painaa nollaan, tarkoittaa näissä ilmasto-olosuhteissa sitä, että seinän paksuus kasvaa, ja
silloin kasvaa aina riski siitä, että kosteustippa pääsee sinne paksuun seinärakenteeseen ja
että se ei siellä kuivu näiden lähes tiiviiden pintojen välissä, ja tästä tietysti on syytä olla
huolissaan. Ymmärrän sen, että nollarakentamista EU:ssa voidaan tehdä sinne, missä tä-
mäntyyppistä lämpötilan vaihtelua ei ole. Meillä suurimmillaan lämpötilaero taitaa olla yli
50, ehkä 60:kin astetta, kun mennään hellepäivästä aivan kovimpaan pakkaspäivään, ja kun
siihen yritetään tehdä taloa, joka toimisi ihanteellisesti kummassakin, niin silloin näitä on-
gelmia saattaa tulla.

Mutta onneksi tämä meidän lainsäädäntömme mahdollistaa myös jatkossa muita keino-
ja esimerkiksi ilmanvaihdon suhteen kuin pelkästään koneellisia vaihtoehtoja, sillä kuiten-
kin meillä on valitettavasti ollut se tilanne, että aika usein rakennusvalvonnassa ja raken-
nuslupia myönnettäessä ollaan menty niin sanotusti helpoimman kautta ja vaadittu aina
näitä raskaita toimenpiteitä. Toivon, että tässä myös tähän opastukseen ja täydennyskoulu-
tukseen käytetään lisää tietoa myös lupien myöntäjien osalta.

Yksi huoli on tietysti se, minkä liikenne- ja viestintävaliokunta nosti esille, että näiden
seinien paksuuden kasvaminen saattaa vaikuttaa myös siihen, millä tavalla erilaiset signaa-
lit esimerkiksi puhelimien yhteydessä menevät, ja ymmärsin, että myös valiokunta tähän
kiinnitti omassa mietinnössään huomiota.

13.21 Pauli Kiuru kok: Arvoisa puhemies! Aivan oikein, kuten edustaja Heinonen totesi,
ympäristövaliokunnassa kiinnitettiin huomiota ja siihen mietintöön tuli lausuma, että edus-
kunta edellyttää hallitukselta toimia sen suhteen, että signaalit kulkevat. Liikenne- ja vies-
tintävaliokunta nimenomaan nosti tämän asian esille omassa lausunnossaan, ja se kärki on
turvallisuudessa, sana "turvallisuus" on se, minkä takia se sieltä nousi esiin. Hätäpuheluit-
ten pitää kulkea, ja jos on ihmisiä, joilla on turvarannekkeita, niin sen yhteyden pitää kul-
kea. Se on itse asiassa kahden ministeriön välinen asia, siinä on ympäristöministeriö ja lii-
kenne- ja viestintäministeriö ja omalta osuudeltaan ehkä kolmantena vielä sisäministeriö-
kin, joten se vaatii kyllä hallituksen koordinointia. 

Riskialttiista rakentamisesta, seinien paksuudesta ja näistä valiokunta tuli siihen johto-
päätökseen ja asiantuntijat meille sanoivat, että kun eristystä lisätään, niin on suurempi to-
dennäköisyys sille, että laitteet ovat vikaherkempiä. Se edellyttää sitä, että niitä laitteita,
jotka siellä ovat, pitää osata käyttää, ja se puolestaan edellyttää asukkailta omatoimisuutta,
valvontaa, seurantaa, päiväkirjan pitoa ja sitten isommissa asunto-osakeyhtiöissä ammat-
titaitoisia huoltajia. Asuntojen vaihtotilanteissa olisi aina vaadittava selkeät ohjeet ja päi-
väkirjat siitä, mitä talossa on tehty, miten sitä on huollettu. Ihan jokainen meistä itse voi ky-
syä, kuinka usein on esimerkiksi ilmanvaihtokoneeseen vaihtanut suodattimet. Ne ovat hy-
vin pieniä asioita, joihin jokainen voi vaikuttaa. 
2



Pöytäkirjan asiakohta PTK 125/2016 vp
13.23 Hanna Kosonen kesk: Arvoisa puhemies! Tämä nollaenergialakihan tähtää nimen-
omaan Pariisin ilmastosopimuksen energiatehokkuuden osalta taas jälleen meidän ilmas-
tonmuutoksen torjumispyrkimyksiin. Tässä on tullut esiin keskustelussa nämä signaalion-
gelmat sisätiloissa. Tämä todellakin on tärkeää, että asia huomioidaan turvallisuuden kan-
nalta, ja kuten sanottua, yhteistyö teleoperaattoreiden ja myös rakentajien kanssa on tär-
keää. Tässä täytyy tehdä yli toimialarajojen työtä, jotta nämä signaalit saadaan kulkemaan. 

Mitä homerakentamiseen tai hometaloihin tulee, niin nyt on tällä hetkellä myös valmis-
teilla ohjeistusta rakentamisen laatuun nähden, eli sen voimaan tullessa tapahtuisi niin, että
esimerkiksi kaikki rakennukset täytyisi suojata niiden rakentamisen aikana. Tämä ongel-
ma, joka rakentamisvaiheessa talojen kastuessa on ollut, poistuisi. Tämä on ehdottoman
hyvää sääntelyä ja hyvää pyrkimystä, miten ympäristöministeriössä tämän asian suhteen
on kauas katsottu. 

13.25 Jari Myllykoski vas: Arvoisa rouva puhemies! Tietysti on pyrittävä muistamaan
se, että on muitakin mahdollisuuksia kuin seinien paksuuden lisääminen. Kyllä pitäisi olla
maalaisjärjelle selvää, että jos kiinteistö, joka rakennetaan, pystyy itse hyödyntämään uu-
siutuvaa energiaa, esimerkiksi maalämpöä ja aurinkoenergiaa — eli se käyttää tätä maa-
lämpöjärjestelmää ja sitä kautta voidaan hyödyntää sitä auringon tuottamaa energiaa — ja
tämmöinen rakennus on 98-prosenttisesti oman energiansa varassa, niin se pitäisi pystyä
yhteensovittamaan tässä nollarakentamisajattelussa. Se olisi tärkeätä, että ei pelkästään
seinien paksuus ole se ainoa tekijä. (Timo Heinonen: Näin valitettavasti aika usein on!) —
Niinpä.

13.26 Pauli Kiuru kok: Arvoisa puhemies! Vielä tähän rakentamiseen liittyen sellainen
näkökulma, mitä edustaja Heinonen sivusi, että kaikki eivät halua välttämättä koneellista
ilmanvaihtoa, ja tämä laki ei sulje pois sitä, että eikö voisi edelleenkin rakentaa rakennuk-
sia, joissa on painovoimainen ilmanvaihto. Se on siis mahdollista.

Toinen, mikä ei ole vielä tullut esiin, on puurakentaminen. Meille vakuutettiin, että puu-
rakentaminen on edelleen mahdollista, ja nimenomaan tämän pitäisi vielä itse asiassa hel-
pottaa massiivipuurakentamista, johon sitten tietysti liittyvät nämä näkökulmat, mitä edus-
taja Myllykoskikin toi esiin, että kuinka terveellinen se on, hengittävä ja näin poispäin. Eli
tämä sääntely ei siinä suhteessa ole niin pakottavaa ja ohjaavaa kuin äkkiseltään voisi aja-
tella.

13.27 Hanna Kosonen kesk: Arvoisa puhemies! Juuri näin, kuten edustaja Kiuru sanoi,
eli tässä esityksessä on otettu hyvin huomioon puurakentaminen ja nimenomaan massiivi-
puurakentaminen, joka on suomalaiselle rakennusperinteelle tärkeä osa. Tässä esityksessä-
hän seinärakenteita koskevia vertailuarvoja ei ole tarkoitus muuttaa, eli tämä jatkaa edel-
listä käytäntöä. Sitten tässä täytyy vielä sanoa, että energiamääräyksiä valmistellaan rinta
rinnan kosteusturvallisuutta, sisäilmaa sekä ilmanvaihtoa koskevien vaatimusten kanssa, ja
tämä todella sitten mahdollistaa näitten eri teknisten kysymysten samanaikaisen yhteenso-
vittamisen. Tässä todella pyritään ottamaan huomioon nämä huolet, jotka ovat todella ai-
heellisia, näistä meidän valitettavan isoista hometalomassoista Suomessa.

Keskustelu päättyi.
3



Pöytäkirjan asiakohta PTK 125/2016 vp
Eduskunta hyväksyi ensimmäisessä käsittelyssä sisällöltään päätetyn, hallituksen esityk-
seen HE 241/2016 vp sisältyvän lakiehdotuksen. Lakiehdotuksen toinen käsittely päättyi.
Asian käsittely päättyi.
4


