















































DEM4F81.tmp.xml


Pöytäkirjan asiakohta PTK 163/2018 vp
Pöytäkirjan asiakohta 

PTK 163/2018 vp

Täysistunto

Torstai 21.2.2019 klo 16.01—22.46

2.6. Suullinen kysymys antisemitismin torjumisesta (Peter Östman kd)
Suullinen kysymys SKT 271/2018 vp

Suullinen kyselytunti

Puhemies Paula Risikko: Seuraavaksi kristillisdemokraattinen eduskuntaryhmä, edusta-
ja Östman.

Keskustelu

16.50 Peter Östman kd: Arvoisa puhemies! Ranskassa ja Saksassa antisemitismi on nou-
sussa. Se on rantautunut myös Pohjoismaihin, muun muassa Ruotsiin. Suomessa natsipro-
pagandan levittäminen ei ole myöskään uusi ilmiö. Viime itsenäisyyspäivänä näimme,
kuinka mielenosoituksessa heiluivat natsiliput.

Euroopan unionin perusoikeusvirasto teki viime vuoden lopulla laajan selvityksen juu-
talaisten kohtaamasta antisemitismistä. Kyselyn mukaan kahdeksan kymmenestä vastaa-
jasta on joutunut juutalaisvastaisen häirinnän kohteeksi ja yhdeksän kymmenestä koki juu-
talaisvastaisuuden lisääntyneen kotimaassaan edellisten viiden vuoden aikana. Enemmistö
vastaajista oli sitä mieltä, että heidän kotimaansa hallitus ei tee tarpeeksi antisemitismin
torjumiseksi. 

Meidän tulee nähdä ja ymmärtää nykyiset uhat. [Puhemies: Kysymys?] Meidän ei tule
olettaa, että aika olisi toinen. Kysyn oikeusministeriltä: mitä hallitus tekee Suomessa anti-
semitismin torjumiseksi?

16.52 Oikeusministeri Antti Häkkänen (vastauspuheenvuoro): Arvoisa puhemies! Suo-
malaisen yhteiskunnan suurimpia vahvuuksia on se, että täällä eri väestöryhmät luottavat
toinen toisiinsa. Tällä hetkellä Euroopassa ei ehkä voi sanoa olevan ihan sama tilanne
muissa maissa, ja tämän takia Suomen tulee sinänsä vaalia keskinäistä yhteistyötä kaik-
kien väestö-, kieli- ja uskontoryhmien kesken mutta tulevalla EU-puheenjohtajakaudella
myös edistää tätä samaa toimintakulttuuria Euroopassa. Nimittäin ei ole mitään vakavam-
paa kuin se, että juurikin tämmöinen väestöryhmien välinen, uskontoperusteinen tai muu,
esimerkiksi etniseen taustaan perustuva vihakulttuuri alkaisi yleistymään. 

Suomella on tähän erittäin hyvätkin toimintakulttuurit ja toimintatavat olemassa, mutta
meidän täytyy seurata jatkuvasti tätä ilmiötä. Erilaiset tunnusten kieltämiset ja muut ovat
myös harkinnassa ja itse asiassa valmistelussa ja selvityksessäkin tällä hetkellä, [Puhe-
mies: Aika!] mutta olen huolissani enemmänkin tästä eurooppalaisesta kehityskulusta.

16.53 Peter Östman kd (vastauspuheenvuoro): Arvoisa puhemies! Se antisemitismi, jon-
ka näemme eurooppalaisissa yhteiskunnissa lisääntyvän, on vain osa siitä, jota juutalaiset
 Tarkistettu
4.0



Pöytäkirjan asiakohta PTK 163/2018 vp
kokevat jokapäiväisessä elämässään heidän kotimaissaan. Se antisemitismi, joka johti sii-
hen, että natsisaksalaiset tuhosivat yli 6 miljoonaa juutalaista ja samalla satojatuhansia ro-
maneja, kehitysvammaisia ja muita vähemmistöjä, oli julma teko ja totaalinen epäonnistu-
minen koko ihmiskunnan historiassa. Kysyn opetusministeriltä: näettekö te tarpeelliseksi
pitää nämä asiat enemmän esillä esimerkiksi peruskoulun opetuksessa, jotta nämä histo-
rian julmuudet eivät enää toistuisi?

16.54 Opetusministeri Sanni Grahn-Laasonen (vastauspuheenvuoro): Arvoisa puhe-
mies! Nämä historian julmuudet eivät saa toistua, ja sen takia tämä aihe on ollut esillä
muun muassa opetusministereiden EU-kokouksessa, ja kansainvälistä uutisointia on seu-
rattu suurella huolella. Meidän opetussuunnitelmissa historiassa näitä tapahtumia ja aihei-
ta käsitellään, ja meidän on syytä käsitellä niitä herkkyydellä, niin että jokainen sukupolvi
tunnistaa ja tuntee ilmiön ja osaamme sitä kautta siihen riittävällä vakavuudella suhtautua.
Eli koulujärjestelmämme on tässä tärkeässä roolissa.

Kysymyksen käsittely päättyi.
2


