















































DEM9B7D.tmp.xml


Pöytäkirjan asiakohta PTK 126/2017 vp
Pöytäkirjan asiakohta 

PTK 126/2017 vp

Täysistunto

Keskiviikko 29.11.2017 klo 14.02—17.01

4. Keskustelualoite valtakunnallisten alueidenkäyttötavoitteiden uudistamisesta
Keskustelualoite KA 13/2017 vp

Keskustelu

Toinen varapuhemies Arto Satonen: Päiväjärjestyksen 4.  asiana on ajankohtaiskeskus-
telu valtakunnallisten alueidenkäyttötavoitteiden uudistamisesta.

Ajankohtaiskeskustelun avaa keskustelualoitteen ensimmäinen allekirjoittaja, edustaja
ja ympäristövaliokunnan puheenjohtaja Satu Hassi. Seuraavan puheenvuoron käyttää
asunto-, energia- ja ympäristöministeri Kimmo Tiilikainen. Sen jälkeen voi puheenvuoro-
ja varata P-painikkeella, ja aloitamme keskustelun kahden minuutin puheenvuoroilla, jois-
ta sitten siirrymme jossakin vaiheessa keskustelua yhden minuutin mittaisiin vastauspu-
heenvuoroihin. Ajankohtaiskeskustelulle varataan aikaa yhteensä 1,5 tuntia.

Keskustelu

14.14 Satu Hassi vihr (esittelypuheenvuoro): Arvoisa puhemies! Valtakunnalliset aluei-
denkäyttötavoitteet täsmentävät maankäyttö- ja rakennuslain mukaisia suunnitteluvaati-
muksia eli ohjaavat maakunnissa ja kunnissa tehtäviä kaavapäätöksiä. Tämä ohjauskeino
tuli käyttöön, kun maankäyttö- ja rakennuslaki uusittiin vuosituhannen vaihteessa. Valtio-
neuvosto on viimeksi tarkistanut valtakunnalliset alueidenkäyttötavoitteet eli VATit vuon-
na 2008, ja nyt niitä jälleen uudistetaan.

Aiemmat eduskunnat ja ympäristövaliokunnat ovat lausuneet, että päätöstä uusittaessa
asia tulee aina tuoda eduskunnan käsiteltäväksi. Ympäristövaliokunta katsoo, että näin tu-
lee olla myös jatkossa. [Hälinää — Puhemies koputtaa]

Toinen varapuhemies Arto Satonen:  Pyydän, että sali keskittyy kuuntelemaan puhujaa.

Ympäristöministeriö antoi valiokunnalle selvityksen valtakunnallisten alueidenkäyttö-
tavoitteiden uudistamisesta lokakuun 20. päivä tänä syksynä. 

Valtioneuvoston päätösluonnoksessa tavoitteet on jaettu viiteen osaan: toimivat yhdys-
kunnat ja kestävä liikkuminen; tehokas liikennejärjestelmä; terveellinen ja turvallinen elin-
ympäristö; elinvoimainen luonto- ja kulttuuriympäristö sekä luonnonvarat; ja viidentenä
uusiutumiskykyinen energiahuolto.

Ympäristövaliokunta toteaa ministeriölle antamassaan lausunnossa, että ehdotetut ta-
voitteet eivät olennaisesti muuta nyt voimassa olevan päätöksen sisältöä, vaikka tekstin ra-
kenne uudistetaan ja tavoitteet uudistetaan vastaamaan yhteiskunnan muutokseen. Myös
oikeusvaikutukset säilyvät ennallaan.
 Tarkistettu
4.1



Pöytäkirjan asiakohta PTK 126/2017 vp
Päätösluonnoksen tavoitteiden määrä on aikaisempaa suppeampi. Ajatuksena on keskit-
tyä nimenomaan valtakunnallisesti merkittävien asioiden huomioon ottamiseen kaavoituk-
sessa. Tavoitteissa ei toisteta erityislakien rajoituksia, esimerkiksi vaikka pohjaveden pi-
laantumiskieltoa.

Suomen eri alueet ovat kovin erilaisia, ja kaupungistuminen vahvistaa eroja entisestään.
Valiokunta pitää tarkoituksenmukaisena, että tavoitteet on muotoiltu jossain määrin aiem-
paa enemmän mahdollistaviksi rajoittamisen sijaan.

Arvoisa puhemies! Maakuntauudistus voi muuttaa alueidenkäyttötavoitteiden asemaa,
koska se tulee toteutuessaan muuttamaan merkittävästi hallinnon rakenteita sekä työnja-
koa valtion, maakuntien ja kuntien viranomaisten välillä. Kun ympäristöministeriö ei enää
vahvista maakuntakaavoja, korostuu vuorovaikutteinen yhteistyö, mikä voi kasvattaa val-
takunnallisten alueidenkäyttötavoitteiden merkitystä.

Valiokunta katsookin, että uudistuksen vaikutuksia tulee seurata suhteellisen pian sen
jälkeen, kun hallinnon rakenteet on uusittu ja tavoitteiden soveltamisesta saadaan koke-
muksia.

Tavoitteiden sisällöstä haluan nostaa esille seuraavaa:
Pariisin ilmastosopimuksen myötä on selvää, että kaavoituksen pitää osaltaan edistää

vähähiilisen ja resurssitehokkaan yhteiskunnan rakentamista sekä uusiutuvaan energiaan
nojaavaa energiantuotantoa. Päästörajojen kiristäminen voi hyvinkin pian tulla ajankohtai-
seksi sekä EU:ssa että koko maailmassa.

Maakunnat ja kunnat voivat omilla päätöksillään ja toimillaan merkittävästi vauhdittaa
päästövähennyksiä ja resurssiviisautta sekä näihin perustuvan liiketoiminnan kasvua. Iso-
jen kaupunkiseutujen maankäyttöratkaisuilla ja yhdyskuntarakenteen eheyttämisellä on
tässä suuri merkitys. Uutta normaalia on myös tarve sopeutua ilmastonmuutokseen. Pitää
varautua sään ääri-ilmiöihin ja tulviin, muun muassa sijoittaa uusi rakentaminen tulvavaa-
ra-alueiden ulkopuolelle.

Liikennejärjestelmä on keskeinen vähähiilisyyteen siirryttäessä. Sen pitää myös olla toi-
mintavarma ja turvallinen. Valtakunnallista liikennejärjestelmää pitää kehittää ensisijai-
sesti olemassa olevien yhteyksien ja verkostojen varassa. Pitää myös varmistaa edellytyk-
set eri liikennemuotojen ja palvelujen yhteiskäyttöön perustuville matka- ja kuljetusket-
juille, joihin digitalisaatio antaa uusia mahdollisuuksia. Maankäytöllä tulee edistää myös
kävelyä, pyöräilyä ja joukkoliikennettä, ja merkittävät uudet asuin- ja työpaikka-alueet pi-
tää sijoittaa niillä hyvin saavutettaviksi. MAL-sopimuksilla on jo sovitettu yhteen alue- ja
yhdyskuntarakentamista sekä liikennejärjestelmän kehittämistä, ja tällaisilla hyvillä yh-
teistyökokemuksilla voi olla hyvä malli muidenkin tavoitteiden toteuttamisessa.

On myös tärkeää ottaa huomioon maankäytön suunnittelussa bio- ja kiertotaloustavoit-
teet ja tuuli- ja aurinkoenergian kasvu, mutta myös luonnon monimuotoisuudesta pitää
huolehtia. Kaksi viikkoa sittenhän 15 000 tutkijaa 124 maasta julkaisi varoituksen kuuden-
nesta sukupuuttoaallosta. Kaavoituksella voidaan edistää luonnon monimuotoisuuden kan-
nalta arvokkaiden alueiden ja ekologisten yhteyksien säilymistä ja sen lisäksi myös arvok-
kaiden kulttuuriympäristöjen ja luonnonperintöarvojen turvaamista ja näin edistää sitä, että
osaltamme toteutamme luonto- ja kulttuuriperintöä koskevien kansainvälisten sopimusten
tavoitteita.

Myös se valtakunnallinen tavoite, että huolehditaan virkistyskäyttöön soveltuvien aluei-
den riittävyydestä ja viheralueverkoston jatkuvuudesta, on tärkeä. Luonnon virkistys- ja
matkailukäytön kehittäminen edellyttää entistä enemmän verkostoitumista ja alueiden vä-
2



Pöytäkirjan asiakohta PTK 126/2017 vp
listä työnjakoa. Kaupungistuminen ja luonto- ja kulttuurimatkailun kasvu edellyttävät ai-
kaisempaa vahvempaa huomion kiinnittämistä näihin näkökulmiin.

Toinen varapuhemies Arto Satonen:  Ministeri Tiilikainen, 5 minuuttia.

14.20 Asunto-, energia- ja ympäristöministeri Kimmo Tiilikainen:  Arvoisa puhe-
mies! Haluan kiittää eduskuntaa ja valiokunnan puheenjohtaja Hassia tästä mahdollisuu-
desta, että valtakunnallisista alueidenkäyttötavoitteista voidaan keskustella eduskunnan
täysistunnossa. Kestävä alueidenkäytön suunnittelu luo edellytykset asukkaiden hyvin-
voinnille, ympäristön ja luonnonvarojen kestävälle käytölle sekä elinkeinoelämän menes-
tymiselle pitkälle tulevaisuuteen. Maankäyttö- ja rakennuslain mukaan tavoitteena on jär-
jestää alueidenkäyttö niin, että siinä edistetään ekologisesti, taloudellisesti, sosiaalisesti ja
kulttuurillisesti kestävää kehitystä.

Valtakunnallisten alueidenkäyttötavoitteiden perustehtävä on turvata merkitykseltään
valtakunnallisten asioiden huomioon ottaminen alueidenkäyttöä koskevassa suunnittelus-
sa ja päätöksenteossa. Alueidenkäytön ratkaisuilla tuemme siirtymistä vähähiiliseen yh-
teiskuntaan, turvaamme luonnon monimuotoisuutta ja kulttuuriympäristöjä sekä luomme
mahdollisuuksia elinkeinojen uudistumiselle ja tarjoamme työkaluja kaupunkikehityksen
haasteisiin. Uusissa tavoitteissa huomioidaan myös palvelujen muutos, digitalisaatio ja vä-
estön ikääntyminen.

Nyt käsittelyssä olevat valtakunnalliset alueidenkäyttötavoitteet on koottu viiden pää-
teeman alle: 1) toimivat yhdyskunnat ja kestävä liikkuminen, 2) tehokas liikennejärjestel-
mä, 3) terveellinen ja turvallinen elinympäristö, 4) elinvoimainen luonto- ja kulttuuriym-
päristö sekä luonnonvarat ja 5) uusiutumiskykyinen energiahuolto. Valtakunnallisten
alueidenkäyttötavoitteiden uudistamista linjasi hallitusohjelma. Siellä todettiin, että valta-
kunnallisten alueidenkäyttötavoitteiden ohjausvaltaa selvennetään kuntien maankäyttöval-
lan ja -vastuun lisäämiseksi. Tämä hallitusohjelman linjaus muodosti uudistamistyön kul-
makiven. Ehdotuksen valmistelussa hallitusohjelman linjaus on toteutettu siten, että uudis-
tetut tavoitteet koskevat nykyistä rajatummin ja selkeämmin vain keskeisimpiä valtakun-
nallisia asioita.

Tavoitteet on myös karsittu lukumääräisesti noin 70:stä 17:ään. Tämä varmasti selkeyt-
tää niiden tulkintaa. Uudet tavoitteet lisäävät myös kuntien liikkumatilaa ja itsenäistä pää-
tösvaltaa maankäytössä. Myös päällekkäisyyttä sektorilainsäädännön kanssa on karsittu, ja
tästä kertoo juuri tuo tavoitteiden lukumääräinen vähentyminen.

Nykyinen eduskunta otti kantaa valtakunnallisiin alueidenkäyttötavoitteisiin joulukuus-
sa 2015 antaessaan vastauksen maakuntakaavojen vahvistamismenettelyn lopettamista
koskevaan lakimuutokseen. Silloin eduskunta korosti valtakunnallisten alueidenkäyttöta-
voitteiden asemaa alueidenkäytön ohjauksessa. Eduskunta painotti vastauksessaan myös
maakuntien vastuuta tavoitteiden huomioon ottamisessa ja edistämisessä. Myös nämä
eduskunnan kannat on otettu uudistamistyössä huomioon.

Myös kansainväliset sopimukset ohjaavat tietenkin Suomen toimintaa, ja Suomen vel-
voitteet näiden sopimusten täytäntöönpanossa on huomioitu — erityisesti kestävän kehi-
tyksen tavoitteet, luonnon monimuotoisuuden säilyttäminen ja ilmastonmuutosta koskevat
kansainväliset sitoumukset.

Ehdotuksessa on tasapainoisella tavalla tunnistettu alueidenkäytön tulevaisuuden suuret
kysymykset. Ne koskevat yhtäältä ihmisten jokapäiväisen elinympäristön laatua ja toisaal-
3



Pöytäkirjan asiakohta PTK 126/2017 vp
ta elinkeinoelämän alueidenkäytöllisiä tarpeita. Parilla esimerkillä konkretisoiden: Esi-
merkiksi yhdyskuntien ja liikennejärjestelmän toimivuus käyvät käsi kädessä elävässä elä-
mässä, ja se näkyy hyvin näissä ehdotetuissa tavoitteissa. Elinkeinoelämän uusiutumisen
painotukset on puolestaan otettu ehdotuksessa hyvin huomioon muun muassa kestävän
bio- ja kiertotalouden tarpeiden näkökulmasta.

Uskon siihen, että mahdollisimman selvästi ilmaistut tavoitteet, jotka keskittyvät kaik-
kein tärkeimpiin kysymyksiin, kirkastavat valtakunnallisten alueidenkäyttötavoitteiden
merkitystä. Ne auttavat myös eri tahoja tunnistamaan, onko tavoitteet otettu suunnittelussa
ja päätöksenteossa asianmukaisesti huomioon. Tämä on tärkeää kaavoituksessa, niin maa-
kunnissa kuin kunnissa.

Arvoisa puhemies! Nyt käsiteltävän ehdotuksen valmistelussa ovat olleet edustajiensa
kautta mukana kaavoituksesta vastaavat kunnat ja maakuntien liitot sekä merkittäviä aluei-
denkäyttöratkaisuja omilla toimialoillaan tekevät ministeriöt. Valmistelun aikana järjes-
timme lisäksi lukuisia työpajoja, keskustelutilaisuuksia ja kyselyjä, ja uudistuksen nettisi-
vut ovat laajentaneet valmisteluun osallistuneiden joukkoa merkittävästi ja taanneet val-
misteluprosessin avoimuuden. Kiitän kaikkia tähän valmisteluun osallistuneita sekä erityi-
sesti valmistelusta vastannutta yhteistyöryhmää ja sen puheenjohtajaa, kansanedustaja
Timo Korhosta, hyvästä [Puhemies koputtaa] valmistelutyöstä.

Tänään käytävä keskustelu eduskunnan täysistunnossa on osa tätä valmisteluprosessia,
ja kiitän myös ympäristövaliokuntaa valtakunnallisia alueidenkäyttötavoitteita tukevasta
lausunnosta. 

Toinen varapuhemies Arto Satonen: Nyt aloitamme debatin. Alkuvaiheessa myönnän 2
minuutin puheenvuoroja, ja ne aloittaa edustaja Korhonen.

14.26 Timo V. Korhonen kesk: Arvoisa puhemies! Ministeri kävikin tuossa omassa pu-
heenvuorossaan hyvin lävitse ne taustat, miltä pohjalta tämä esitys kaiken kaikkiaan on nyt
sitten tehty. Ehkä kertauksenomaisesti muutama lisäysnäkökohta.

Eli ensinnäkin todella kun valtakunnallisia alueittenkäyttötavoitteita uudistettiin, niin
tässä pyrittiin lähtemään liikkeelle siitä, että katsotaan nytten tulevaisuuden haasteisiin ja
kehityssuuntiin. Mielestäni näihin tavoitteisiin myös pystyttiin vastaamaan.

Toinen merkille pantava näkökulma on sitten tässä itse työssä se, että tämä työryhmä
päätyi lähestymään uudistusta hyvin uudella ja kehittävällä ja mahdollisuuksia luovalla ot-
teella. Eli työryhmässä halusimme luopua perinteisestä ongelmapainotteisesta ja tiukan
normeeraavasta, vain rajoittavasta, lähestymistavasta. Totta kai, kuten ministerikin totesi,
tässä tavoiteasetannassa huomioitiin myös hallitusohjelma, muun muassa ohjelman tavoit-
teet työllisyyden ja talouskasvun edistämiseksi sekä aluehallinnon uudistamiseksi, muis-
taen se, että valtakunnallisten alueittenkäyttötavoitteitten tehtävänä on luoda edellytykset
hyvälle elinympäristölle ja edistää kestävää kehitystä. Mutta kestävän kehittymisen tulee
olla myös kokonaisvaltainen aluekehitys-, ylläpito- ja uusiutumiskysymys, ei vain pelkkä
lisärakentamis- ja kaavoituskysymys, joihin nyky-VATit on laajasti kohdennettu. Tältäkin
pohjalta lähdimme siitä, että näitten alueittenkäyttösuunnitelmien on mahdollistettava
maan eri alueitten vahvuuksien hyödyntäminen eli niiden on huomioitava maan eri alueit-
ten erilaiset olosuhteet ja maantiede.
4



Pöytäkirjan asiakohta PTK 126/2017 vp
14.28 Pauli Kiuru kok: Arvoisa herra puhemies! Kiitos valiokunnan puheenjohtaja Has-
sille ja ministeri Tiilikaiselle puheenvuoroista. Nostitte niitä tärkeitä asioita, mitä tässä eh-
dotuksessa ja ympäristövaliokunnan lausunnossakin on tuotu esiin: ilmastonmuutos, kau-
pungistuminen, elinkeinorakenteen muutos, uudistuvat energiantuotantotavat. Itse vielä
haluan sen päälle lisätä liikenteeseen liittyvät näkökulmat, joihin tulee esimerkiksi ajatus
siitä, että edistetään liikuntatapoja, kuten pyöräilyä, jotka ovat vähäpäästöisiä ja joihin voi-
daan vaikuttaa sillä tavalla, että maankäyttö tukee liikkumista.

Toinen asia, joka tässä keskustelussa ei ole vielä tullut esiin mutta joka tulee ympäristö-
ministeriön ehdotuksessa — ja se tuli myös meidän ympäristövaliokunnan lausunnossa —
liittyy Suomen kokonaisturvallisuuteen, puolustukseen. Ajatus on täällä nyt mukana, että
maankäytössä on mietittävä myös Puolustusvoimien ja Rajavartiolaitoksen maankäyttötar-
peita ja nimenomaan sellaisilla alueilla, missä omistussuhteet menevät ikään kuin sen
oman alueen ulkopuolelle ja millä saattaa olla strategista merkitystä sekä Puolustusvoimil-
le että Rajavartiolaitokselle. Tämä keskustelu ja ajatus viittaa siihen, että olemme tietoisia,
että joissakin kohteissa on tapahtunut maanhankintaa, jonka taustoista emme oikein var-
muudella tiedä, mitä siellä on takana. Ja kun emme sitä tiedä, niin meidän pitää toimia niin,
että tarvittaessa sekä Puolustusvoimat että Rajavartiolaitos voivat vaikuttaa ja olla varuil-
laan sen suhteen, mitä lähiympäristössä tapahtuu. Tämä on linjassa myös puolustuspoliit-
tisen selonteon [Puhemies koputtaa] hengen kanssa.

14.30 Riitta Myller sd: Arvoisa puhemies! Ensinnäkin on erittäin hyvä, että näistä valta-
kunnallisista maankäyttötavoitteista keskustellaan täällä salissa ja myöskin jatkossa näin
tehdään. Tässähän on tapahtumassa mahdollisesti muutoksia hallinnoinnissa maakuntauu-
distuksen kannalta, ja valiokunta korostikin erityisesti sitä, että nyt tätä vuorovaikutteista
keskustelua maakunnan ja ympäristöministeriön välillä täytyy selkeyttää ja kehittää ja eri-
tyisesti huomiota kiinnittää niihin viiteen erityiskysymykseen, jotka tässä tulivat koroste-
tusti esille. 

Itse nostan ilmastonmuutokseen varautumisen ja sopeutumisen ja siirtymisen vähähiili-
seen yhteiskuntaan. Nämä ovat sellaisia asioita, jotka ovat koko valtakunnassa tärkeitä, ja
ne on otettava huomioon myöskin maakunta- ja kuntakaavoissa. Kaupungistuminen ja yh-
dyskuntarakenteen keskittyminen on myös selkeä tendenssi, mutta samalla meidän pitää
myöskin miettiä sitä, miten aluekeskukset ja maakuntakeskukset parhaalla mahdollisella
tavalla pystyvät luomaan kasvua omalle alueelleen. Palvelut ja erityisesti liikenne on mie-
tittävä tästä näkökulmasta.

Valiokunnassa korostettiin voimakkaasti raideliikennettä niin, että se on keskeisessä
osassa, kun liikennejärjestelmiä sekä kaupunkien välillä että erityisesti suurempien kau-
punkien sisällä järjestetään. On myöskin huomioitava se, että kun huolehdimme ja on huo-
lehdittava koko maan tasapuolisesta kehittämisestä, pääkaupunkiseutu on kuitenkin eri-
tyisasemassa, koska pääkaupunkiseudun avulla kilpaillaan myöskin Euroopan [Puhemies
koputtaa] ja Pohjoismaiden laajuudessa Suomen kiinnostavuudesta.

14.32 Hanna Halmeenpää vihr: Arvoisa puhemies! Alueidenkäytön suunnittelussa ja tu-
levaisuuden haasteisiin maankäytössä vastaamisessa on tietysti hyvä olla sekä nykyisissä
että tulevissa kunnissa ja maakunnissa yhteisiä raameja, ja tätä tarkoitusta vartenhan juuri
valtakunnalliset alueidenkäytön suunnitelmat on luotu ja ne on hyvä olla olemassa. On
hyvä huomioida se, että kun lainsäädäntöä on tälläkin vaalikaudella kehitetty ehkäpä hie-
5



Pöytäkirjan asiakohta PTK 126/2017 vp
man siihen suuntaan, että alueiden, kuntien, maakuntien omat vahvuudet ovat paikallisella
ja alueellisella tasolla entistä vahvemmin ohjattavissa ja päätettävissä, niin siitäkin huoli-
matta täytyy muistaa, että kaikki ne paikalliset ja maakunnalliset alueelliset vahvuudet ei-
vät ole vain paikallisia, ne ovat kaikkien suomalaisten käsissä olevia asioita liittyen kult-
tuuriympäristöön, ilmastoasioihin, liikenteeseen ja niin edelleen. Se on tietysti tärkeää, että
näin on jatkossakin, ja alueidenkäyttötavoitteita, valtakunnallisiakin, kehitettäessä tämä
suuntaus on hyvä säilyttää.

14.34 Ari Torniainen kesk: Arvoisa herra puhemies! On erittäin hyvä, että valtakunnalli-
set alueidenkäyttötavoitteet uudistetaan vastaamaan tätä yhteiskunnallista muutosta. Nyt
uudistettavat tavoitteet ovat aikaisempaa enemmän mahdollistavia rajoittavien sijaan. On
erittäin hyvä se, että nyt myöskin mahdollistetaan asioita. Kun tavoitteet jatkossa keskitty-
vät valtakunnallisesti merkittäviin asioihin, niin paikallisille maankäyttöratkaisuille jää tu-
levaisuudessa tarvittavaa liikkumavaraa sinne kuntiin ja maakuntiin päätettäväksi. Tämä
on erittäin hyvä siitä syystä, että Suomi on erilainen eri puolilla, Suomessa tarpeet eri alu-
eilla ovat erilaisia ja niitä tarpeita tulee myöskin huomioida. 

Hyvää on myös se, että tarvittaessa näissä tavoitteissa tunnistetaan liikennejärjestelmän
keskeinen merkitys, sillä sen toimivuus ja toimintavarmuus ja myöskin turvallisuus on
koko Suomen kehityksen perusedellytys. Liikenneinfran tulee olla kunnossa ja siihen tu-
lee myöskin jatkossa panostaa. Tavoitteena onkin kehittää ensisijaisesti jo olemassa olevia
liikenneyhteyksiä ja liikenneverkostoja, se on hyvä asia, mutta tietysti täydentäviä tarvi-
taan, niin kuin täällä on jo aikaisemmissa puheenvuoroissa tullut esille. Liikennejärjestel-
män tulee olla yhteensopiva eri liikennemuodoilla. 

Oikeastaan voisi sanoa lyhyesti, että on erittäin hyvä periaate, että nyt uudet tavoitteet
vahvistavat kuntien ja maakuntien asemaa alueidenkäytön suunnittelussa, sillä koko Suo-
messa tulee olla mahdollista asua, elää ja yrittää. Tietysti tässäkin yhteydessä on hyvä huo-
mata myös työn murros siten, että toimivat laajakaistayhteydet myös ovat perusedellytys
koko Suomessa. 

Omasta puolestani haluan myöskin [Puhemies koputtaa] kiittää yhteistyöryhmän pu-
heenjohtajaa, edustaja Korhosta hyvästä työstä.

14.36 Hanna Sarkkinen vas:  Arvoisa puhemies! Ilmastonmuutoksen torjuminen on
olennainen näkökulma alueidenkäyttöön ja yhdyskuntarakenteiden suunnitteluun erityi-
sesti sitä kautta, että yhdyskuntarakenne synnyttää erittäin paljon liikennetarvetta ja sitä
kautta päästöjä, ja toisaalta aluerakenne ja yhdyskuntasuunnittelu vaikuttavat joukkolii-
kenteen ja kevyen liikenteen edellytyksiin. Tulevaisuudessa yhä enemmän ilmastonmuu-
toksen aiheuttamiin muutoksiin sopeutuminen tulee isoksi kysymykseksi myös Suomessa
ja suomalaisessa yhdyskuntasuunnittelussa.

Arvoisa puhemies! Ilmastonmuutoksen lisäksi täytyy huomioida myös luonnon moni-
muotoisuuden kysymykset, sillä monimuotoisuuden ehtyminen on ilmastonmuutoksen
ohella yksi merkittävistä ihmiskuntaa uhkaavista ongelmista. Lajit kuolevat, ja hyönteis-
biomassan määrä on romahtanut ja ekosysteemien toiminta häiriintymässä. Monimuotoi-
suus pitää ottaa huomioon erilaisilla alueilla ja erilaisilla suunnittelutasoilla. Myös kaupun-
kiseuduilla tulisi olla luonnonmukaisia biodiversiteettikehtoja hyönteisille ja muille lajeil-
le, ja toisaalta Etelä-Suomessa laajemminkin pitäisi suojelualueiden määrää pystyä lisää-
6



Pöytäkirjan asiakohta PTK 126/2017 vp
mään, ja ylipäätään monimuotoisuuden pitäisi olla myös tärkeä suunnittelua ohjaava teki-
jä.

Arvoisa puhemies! On tärkeää, että nämä hyvät tavoitteet, mitä alueidenkäyttösuunnit-
telussa on, menevät koko maankäytön suunnittelujärjestelmän läpi käytäntöön ja kaikille
kaavoitustasoille. Eli tämä on tärkeä näkökulma myös tulevaisuudessa, että nämä tavoit-
teet ovat ylhäältä alas asti samantyyppiset ja samaan suuntaan eri suunnittelutasoilla me-
nevät.

14.38 Sari Multala kok:  Arvoisa puhemies! Valtakunnallisia alueidenkäyttötavoitteita
voidaan pitää erittäin tärkeänä välineenä, jolla voidaan varmistaa valtakunnallisesti mer-
kittävien asioiden huomioiminen tulevassa alueidenkäytössä. Valtakunnallisten alueiden-
käyttötavoitteiden merkitys korostuu tulevaisuudessa entisestään, koska tavoitteiden ny-
kyistä rajatumpi sisältö vahvistaa maakuntien ja kuntien asemaa alueidenkäytössä. Ja
alueidenkäytöllä, kuten olemme jo todenneet moneen kertaan, on pitkäaikaisia vaikutuk-
sia alue- ja yhdyskuntarakenteeseen ja muun muassa liikennejärjestelmän kehittämismah-
dollisuuksiin. Valtakunnallisten alueidenkäyttötavoitteiden uudistaminen on tarpeen, kos-
ka toimintaympäristössä on tapahtunut muutoksia.

Ympäristövaliokunnassa lausunnossamme olemme nostaneet esiin sen, että alueiden-
käytön suunnittelu on luonteeltaan kokonaisvaltaista ja eri intressejä yhteensovittavaa toi-
mintaa, jossa tunnistetaan toiminnalliset tarpeet ja sovitetaan ne ympäristön vaatimuksiin.
Sen lisäksi alueidenkäyttö Suomen eri osissa tulee entisestään jakautumaan: jotkut alueet
kaupungistuvat ja tiivistyvät, ja toisilla alueilla taas väki vähenee. Sen vuoksi on tärkeää
tunnistaa myös liikennejärjestelmien merkitys ja kaupungistumisen seurauksena tiiviin
kaupunkirakenteen merkitys paitsi ilmastonmuutoksen hallinnassa myös alueiden tehok-
kaassa suunnittelussa. Ja tämän lisäksi on erittäin tärkeää, että alueidenkäyttötavoitteissa
on tunnistettu myös viheryhteyksien ja ekologisten yhteyksien säilyttäminen sekä virkis-
tysalueiden riittävyys.

14.39 Susanna Huovinen sd: Arvoisa herra puhemies! On todella hyvä käydä keskuste-
lua myös eduskunnan täysistunnossa tästä tärkeästä aiheesta, ja pidän kyllä erittäin hyvänä
sitä, että niin tässä valiokuntamme lausunnossa kuin myös tuossa ministerin puheenvuo-
rossa oli vahva kansainvälinen painotus. Meitähän velvoittavat monet kansainväliset sopi-
mukset, kuten Pariisin ilmastosopimus ja tietenkin tuo kestävän kehityksen Agenda 2030
-sopimus. Ehkä se kysymys ministerin suuntaan tästä asiasta on se, olemmeko riittävän
ketteriä sitten vastaamaan mahdollisesti tiukentuviin vaatimuksiin esimerkiksi ilmasto-
asioissa. Tämä kysymys nousee myös täältä valiokunnan lausunnosta esille.

Mutta, puhemies, kiinnittäisin huomiota ehkä vähemmälle tässä keskustelussa jäänee-
seen kansalaisten rooliin. Luulen, että tässä valtakunnallisten alueidenkäyttötavoitteiden
keskustelussa hyvin usein mennään pelkän hallinnon puheen taakse, ja haluaisin kyllä, että
kansalainen nostettaisiin myöskin keskiöön. Esimerkiksi terveellinen ja turvallinen elin-
ympäristö -tavoite varmasti puhuttelee monia suomalaisia. En ole aivan vakuuttunut aina
ollut, että hallituksen tahtotila näissä asioissa on riittävän vahva, jos katsomme esimerkiksi
sitä, miten maankäyttö- ja rakennuslain muutoksia on tänne eduskuntaan tuotu, jolloin on
esimerkiksi valitusmahdollisuuksia myös kansalaisilta yhä enenevästi rajattu. Se ei aina
välttämättä johda ympäristön ja luonnon kannalta järkeviin ratkaisuihin.
7



Pöytäkirjan asiakohta PTK 126/2017 vp
Puhemies! Haluan vielä lopuksi korostaa lausunnosta näkyvää monimuotoisuuden ja
myöskin ekologisten yhteyksien turvaamisen tärkeyttä, virkistyskäyttöä ja viheraluever-
koston riittävyyttä. Näissä toivon ministeriltä virkeää otetta.

14.41 Hanna Kosonen kesk: Arvoisa herra puhemies! Nämä alueidenkäyttötavoitteet ko-
rostavat toiminnallisuutta, terveellisyyttä, turvallisuutta ja elinvoimaa, alueiden, maaseu-
tutaajamien, keskusta-alueiden ja kyläverkostojen elinvoimaa. Ja kuten sanottua, myös tätä
on peilattu kansalliseen Agenda 2030 -toimenpideohjelmaan, ja on erinomaista, että hal-
linnonalat ylittäen tämä Agenda 2030 pidetään koko ajan mielessä.

Digitaaliset yhteydet ovat äärimmäisen tärkeä asia koko maamme toimivuuden kannal-
ta, ja ne on myös täällä hyvin huomioitu. Samoin ekologiset yhteydet erityisesti kaupunki-
seuduilla, jotta eliö- ja kasvilajit pääsevät elämään myös kaupunkialueillamme.

Näissä alueidenkäyttötavoitteissa tulee maakuntien ja kuntien asema korostumaan ja
vahvistumaan, ja sillä tavalla tuodaan tätä päätöksentekoa lähemmäs ihmistä.

14.43 Veera Ruoho kok:  Arvoisa puhemies! Alueidenkäyttötavoitteiden muutostarpei-
siin vastaaminen on tärkeää hyvän elinympäristön ja kestävän kehityksen edistämiseksi
koko maassa.

Liikennejärjestelmällä on keskeinen merkitys, ja ympäristövaliokuntamme korostikin
tarvetta erityisesti raideliikenteen potentiaalin hyödyntämiseen kasvukeskuksissa ja alue-
keskusten välillä. Toteutuessaan aluekäyttötavoitteet edistävät myös kävelyä ja pyöräilyä,
joilla ei ole pelkästään näitä ilmastonmuutosta hillitseviä vaikutuksia, vaan myös ihan kan-
santerveyttä edistäviä vaikutuksia.

Tieliikenne on suomalaisessa pitkienkin välimatkojen maassa suuri päästöjen aiheutta-
ja. Kuitenkin eniten henkilöautoja käytetään lyhyillä työmatkoilla, 5—20 kilometriä. On-
kin tärkeää, että politiikkamme tukisi ihmisten siirtymistä vähäpäästöisiin ja täysin pääs-
töttömiin liikennemuotoihin. Otan esimerkin Espoosta, jonne me saimme juuri metron ja
jossa kuitenkin meillä on alueita, joilla ei voi tavoittaa metroasemia tai muita raideliiken-
neasemia, koska puuttuu kevyen liikenteen väyliä. Linkitän tämän myös siihen, että kun-
nille, kaupungeille tulee kustannuksia siitä, kun lapsia kuljetetaan kouluun vaarallisen kou-
lutien takia. Nämä ongelmat voitaisiin poistaa sillä, että saataisiin kevyen liikenteen väylä,
jota pitkin ihmiset pääsisivät sitten myös töihin ja saavuttaisivat ne juna-asemat.

14.45 Hannu Hoskonen kesk: Arvoisa herra puhemies! On aivan erinomaista, että valta-
kunnallisia alueidenkäyttötavoitteita muutetaan siihen suuntaan, joka mahdollistaa maa-
kunnissa vahvan kehityksen ja koko Suomessa vahvan kehityksen. On syytä muistaa se,
että tämän päivän maailmassa biotalouden nousu on tosiasia, joka meidän pitää maksimaa-
lisesti hyödyntää. Se, että maakunnille on tulossa lisää päätösvaltaa niin, että päätöksente-
koa hajautetaan, on erittäin hyvä asia. En osaa kuvitella sellaista tilannetta, että joku maa-
kunta ajattelisi omaa kehitystä, omaa tulevaisuutta suunnitellessa jotakin muuta kuin sen
maakunnan parasta ja sen ympäristön parasta, mitä siellä maakunnassa on. Aina pitää
muistaa, että jokaisessa Suomen kunnassa ja jokaisessa Suomen maakunnassa joka ainoa
päätöksentekijä, olkoon tasolla millä hyvänsä, ajattelee varmasti maakuntansa parasta aina
kaikin keinoin. Se asiantuntijuus on juuri siellä paikallisilla ihmisillä, paikallisilla yrittäjil-
lä ja myös paikallisilla viranomaisilla. Tämä kannattaa nähdä voimavarana eikä esteenä.
8



Pöytäkirjan asiakohta PTK 126/2017 vp
Nyt kun puhutaan ilmastonmuutoksesta, niin kun liikennejärjestelmään kiinnitetään
huomiota tässä valtakunnallisten alueidenkäyttötavoitteiden esityksessä, niin toivoisin, ar-
voisa ministeri, että siinä otettaisiin vahvemmin myös sisävesiliikenne huomioon. Jos me
tässä maassa haluamme isoja massoja liikutella, niin kuin me teemmekin metsäteollisuus-
valtiona, ja on monta muuta raskasta kuljetusta, niin niitä kannattaisi siirtää yhä enemmän
sisävesireiteille. Kuten tiedämme, sisävesireitit on sellainen kuljetusväylä, joka ei kulu
eikä mene piloille miksikään ja joka antaisi myös turismille mahdollisuuden nousta, kun
tätä kehittäisimme paljon aktiivisemmin. Kysynkin ministeri Tiilikaiselta: onko sisävesi-
liikenne nyt unohdettu kokonaan? Tämä on se mahdollisuus, johon meidän kannattaa tart-
tua.

Arvoisa puhemies! Lopuksi: Kun ilmastonmuutoksesta nyt puhutaan niin paljon, niin
katsokaapa, mitä maailmassa tapahtuu. Meidän ei kannata omien asioiden tautta olla mur-
heellisia, meillä on asiat kunnossa. Maailmassa kivihiilen käyttö kasvaa enemmän joka
vuosi kuin uusiutuvan energian määrä vuosittain on vähennettynä vesivoimalla. [Satu Has-
si: Ei pidä paikkaansa!] Elikkä tämän takia [Puhemies koputtaa] kannattaa muistaa, että to-
siasiat ovat tällaisia. Meillä ei ole mitään syytä hävetä, vaan mennään omalla tiellä vahvas-
ti eteenpäin.

14.47 Satu Hassi vihr: Arvoisa puhemies! Ilmastonmuutoksesta: YK:n mukaan kaupun-
geissa syntyy noin 70 prosenttia globaaleista kasvihuonekaasupäästöistä. Eli ne päätökset,
joita tehdään kaupungeissa yhdyskuntasuunnittelusta, liikenteestä ja myöskin asumisen
energiatehokkuudesta, kaukolämmön energialähteestä, kaukolämpöjärjestelmistä ovat il-
mastonmuutoksen torjunnan kannalta erittäin keskeisiä. Kaavapäätökset saattavat olla
myöskin erittäin pitkävaikutteisia. Esimerkiksi vanhimpien eurooppalaisten kaupunkien,
jotka ovat yli 1 000 tai jopa yli 2 000 vuotta vanhoja, vanhimmissa osissa myös katuver-
kosto saattaa olla yli 1 000 vuotta vanha, vaikka suurin osa rakennuksista niiden katujen
varsilla olisi vuosisatojen kuluessa vaihtunut. Siksi on hyvin tärkeätä, että yhdyskunta-
suunnittelussa, kaavoituksessa, entistä voimakkaammin otetaan huomioon se, miten pää-
töksemme vaikuttavat ilmastonmuutoksen hillintään, ja nähdään asioita pitkällä aikavälil-
lä.

Edustaja Sarkkinen otti tärkeä asian esille, luonnon monimuotoisuuden hupenemisen.
Se on toinen globaali kriisi, joka pahetessaan uhkaa myöskin ihmisyhteiskuntien toiminta-
kykyä. Suurin osa niistä asioista, jotka vaikuttavat monimuotoisuuden heikkenemiseen,
liittyy paikallisiin tekoihin, paikallisiin ratkaisuihin, joilla tuhotaan jonkun lajin paikallisia
elinympäristöjä. Myöskin tämän asian tulisi olla kaavoituksessa aikaisempaa painokkaam-
min esillä tällaisten välittömämpien taloudellisten intressien ohella.

14.49 Outi Mäkelä kok:  Arvoisa puhemies! Maakuntakaavojen ja kuntien yhteisten
yleiskaavojen vahvistamisesta luovuttiin vuonna 2016, ja tämä oli todella iso muutos kun-
tien ja maakuntien sekä ympäristöministeriön välillä käytävässä keskustelussa. Siinä pai-
nottui entistä enemmän tämmöinen ennakoiva vuorovaikutteinen viranomaisyhteistyö ja
juuri valtakunnallisten alueidenkäyttötavoitteiden rooli. Mielestäni ei ole kuitenkaan min-
käänlaisia perusteita luopua siitä periaatteesta, että taajamia tiivistetään ja sitä kautta tehos-
tetaan yhteiskunnan toimivuutta ja edesautetaan ilmastotavoitteiden saavuttamista.

Ympäristövaliokunta korosti omassa lausunnossaan, että Helsingin seudulla on metro-
polialueena edelleen koko Suomen kannalta tärkeä merkitys ja vaikka nyt Helsingin seu-
9



Pöytäkirjan asiakohta PTK 126/2017 vp
dun erityiskysymyksiä ei enää näihin tavoitteisiin sisällytetäkään, niin sen arvo pitää tun-
nustaa. Pääkaupunkiseudun ja muiden suurten kaupunkiseutujen menestys on koko Suo-
men kansainvälisen kilpailukyvyn kannalta aivan olennaista. On tärkeää, että jatkossa
näissä alueidenkäyttötavoitteissa juuri Helsingin seudun yhdyskuntarakenteen ja liikenne-
järjestelmän kytkökset tulevat nykyistä paremmin huomioitua ja niiden kehittäminen saa
vahvan painoarvon.

Näen myös niin, että kun tätä maakuntauudistusta tehdään ja luodaan uutta maakuntaa,
siinä yhteydessä on nyt viimeistään korjattava se tilanne, joka Uudellamaalla on, että lii-
kennejärjestelmätyö ja maakuntakaavatyö ovat eri tahojen vastuulla, ja liikennejärjestel-
mätyö pitää siirtää maakunnan vastuulle.

14.51 Petri Honkonen kesk: Arvoisa herra puhemies! Haluan näin aluksi lausua kiitok-
set ministeri Tiilikaiselle ja edustaja Korhoselle erinomaisesta työstä näiden alueidenkäyt-
tötavoitteiden rakentamisen yhteydessä. Mielestäni tässä on menty aivan oikeaan suuntaan
nyt näillä tavoitteilla verrattuna aikaisempaan. Luodaan niitä mahdollisuuksia alueille,
maakunnille kehittää nimenomaan niitä omia vahvuuksia ja tuetaan sitä kokonaisvaltaises-
ti. 

Tässä keskustelussa on kiinnitetty moniin keskeisiin asioihin huomiota. Haluaisin itse
todeta sen, että verrattuna aikaisempiin alueidenkäyttötavoitteisiin nythän näissä tavoit-
teissa yhdyskuntarakenteen tiivistäminen koskettaa nimenomaan suurimpia kaupunkiseu-
tuja, ei koko maata kuten aiemmissa tavoitteissa, mitä pidän erittäin hyvänä, jotta maakun-
nilla ja alueilla on aiempaa laajemmat vapaudet kehittää niitä omia vahvuuksiaan, elinkei-
notoimintaa ja muita. 

Toiseksi kiinnittäisin huomiota nimenomaan näihin isoihin yhteiskunnallisiin muu-
tostrendeihin, kuten vaikkapa digitalisaatioon, joka on erinomaisella tavalla tunnistettu
näissä tavoitteissa, kuten tässä edellä todettiin, ja näillä pyritään myös tukemaan digitali-
saation etenemistä. Siinähän tietenkin aivan keskeisessä roolissa, kuten ympäristövalio-
kuntakin tuossa yksimielisessä lausunnossaan toteaa, on laajakaistayhteyksien kehittämi-
nen läpi maan, mikä on aivan ehdoton edellytys sille, että digitalisaatio ja sen luomat työ-
paikat pystyvät syntymään koko maahan ja että myöskin sitä potentiaalia, mitä suurimpien
kasvukeskusten ulkopuolella tässä suhteessa on, pystytään hyödyntämään. 

14.53 Antti Kurvinen kesk: Arvoisa herra puhemies! Nyt käsittelyssä olevat valtakun-
nalliset alueidenkäyttötavoitteet ovat aika tärkeitä ja merkittäviä asioita. Se ollaan tuolla
käytännön hallintoelämässä ja oikeuskäytännössä nähty monta kertaa. Nämähän ovat sel-
laisia tavoitteita, jotka otetaan huomioon, kun nyt maakunnan liitot ja tulevaisuudessa sit-
ten itsehallinnolliset maakunnat tekevät maakuntakaavojaan ja kunnat yleisiä asemakaavo-
jaan. Monta kertaa tiukoissa valitustilanteissa ja eri maankäyttöhankkeitten arvioinnissa on
sitten peilattu sitä hanketta viime kädessä näihin valtakunnallisiin alueidenkäyttötavoittei-
siin. Siihen nähden on tärkeää, että nämä käydään huolellisesti läpi ja näistä keskustellaan
myös täällä eduskunnan suuressa istuntosalissa. 

Rohkenen sanoa, että kyllä näissä alueidenkäyttötavoitteissa aika vahvasti näkyy kes-
kustalainen kädenjälki ja kyllä se kädenjälki on tullut ympäristöministeri Kimmo Tiilikai-
sen ja kansanedustaja Timo Korhosen kautta, jotka ovat tässä olleet työtä tekemässä. Pidän
erittäin tärkeänä sitä, että näissä tavoitteissa tämä mahdollistaminen, rakentamisen, asumi-
10



Pöytäkirjan asiakohta PTK 126/2017 vp
sen, työnteon, yrittämisen ja liikkumisen mahdollistaminen, on nyt ihan selkeässä keskiös-
sä. 

Puhemies! Meillähän on mahdollista asua ja elää ja toimia myös hajautetusti, myös maa-
seudulla, myös harvaanasutuilla alueilla, kun huolehditaan uusiutuvasta energiasta ja ym-
päristönormien täyttämisestä, ja muuta tarvetta tällaiseen tarpeettomaan keskittämiseen
meillä ei ole. On hyvä, että sieltä otetaan pois tällaiset yleiset yhdyskuntarakenteen keskit-
tämistavoitteet.

Muuten, arvoisa puhemies, pidän erittäin hyvänä sitä suuntaa, mitä nyt on muutenkin
kaavoituksen ja rakentamisen osalta Sipilän hallitus ottanut, että byrokratiaa on kevennet-
ty ja myös valitusmahdollisuuksia rajattu. Tässä olen vähän eri mieltä edustaja Hassin
kanssa — tai se taisi olla edustaja Huovinen — koska kyllä ainakin meillä Etelä-Pohjan-
maalla on erittäin paljon huonoja kokemuksia siitä, miten eri [Puhemies koputtaa] hank-
keita on jarrutettu valituksin. 

14.55 Mikko Kärnä kesk:  Arvoisa herra puhemies! Aivan aluksi minunkin puolestani
kiitokset ministeri Tiilikaiselle ja edustaja Korhoselle tästä erinomaisesta työstä alueiden-
käyttötavoitteiden suhteen.

Paikallinen päätöksenteko on alueidenkäyttötavoitteissa äärimmäisen tärkeää. Tämän
vuoksi on ollut varsin ikävä kuulla erityisesti vihreiden suunnalta kummunneita äänenpai-
noja, joissa on vaadittu kansallista sääntelyä tämän paikallisen päätöksenteon sijasta. Itse
näen, että tämä osoittaa tämän merkittävän ideologisen eron keskustan ja vihreiden välillä.
Keskustalle paikallinen päätöksenteko on mahdollisuus, ja vihreille se näyttää olevan uh-
ka.

Omasta mielestäni on tärkeää, että etelähelsinkiläiset saavat päättää, miten heidän elin-
ympäristöään kehitetään, ja Enontekiöllä me saamme tehdä sitten myös saman. Valitetta-
vasti tämä ei tähän saakka ole toteutunut vaan yleensä meille on säännelty ja saneltu niitä
asioita täältä etelästä. Ylisuojelu itsessään, niin tärkeää kuin luonnonsuojelu onkin, on
myös merkittävä riski.

Arvoisa puhemies! Lapin matkailu kasvaa tällä hetkellä valtavasti. Mikäli kasvuvauhti
on tällainen seuraavat kymmenen vuotta, niin meillä käy maakunnassa 10 miljoonaa turis-
tia. Se taas tarkoittaa 23 000:ta uutta työpaikkaa. Tästä haasteesta, kestävästä kasvusta ja
mahdollisuuksien hyödyntämisestä me selviämme ainoastaan paikallisilla päätöksillä,
emme kansallisella ylisääntelyllä.

Toinen varapuhemies Arto Satonen:  Tässä vaiheessa ministeri Tiilikainen, 5 minuuttia.

14.56 Asunto-, energia- ja ympäristöministeri Kimmo Tiilikainen:  Arvoisa herra pu-
hemies! Kiitän edustajia erittäin hyvistä ja monipuolisista näkökulmista näihin valtakun-
nallisiin alueidenkäyttötavoitteisiin. Tuntuu, että suunnilleen kaikki 17 tavoitetta on tässä
keskustelussa joltain kantilta nostettu esille.

Edustaja Pauli Kiuru nosti aivan oikein tuon ympäristövaliokunnan lausunnossa olevan
puolustus- ja turvallisuusnäkökulman, ja se on tärkeä pitää mielessä. Moni on puhunut sii-
tä, kuinka tärkeää on mahdollistaa esimerkiksi kävely, pyöräily, tämänkaltainen liikkumi-
nen noilla maankäytön päätöksillä. Yhtä lailla tärkeää on mahdollistaa sitten taas siellä,
missä ollaan pidempien etäisyyksien oloissa, toimiva infrastruktuuri ja liikenneyhteydet.
11



Pöytäkirjan asiakohta PTK 126/2017 vp
Tuntuu, että tässä on aika tasapainoisella tavalla onnistuttu näitä erityyppisillä alueilla tär-
keitä asioita tunnistamaan ja kirjaamaan.

Luonnon monimuotoisuuden huomioon ottaminen, mitä useat edustajat nostivat esille,
on tärkeä juttu. Siinä kohtaa tietysti erityisesti edustaja Sarkkisen nostama monimuotoi-
suus kaupungeissa on tärkeä asia.

Aivan oikea huomio edustajilta Honkonen ja Kurvinen, että tämä yhdyskuntarakenteen
eheyttäminen on erityisesti tärkeää siellä, missä ihmisiä on paljon, mutta yhtä tärkeää on
myös, että siellä eheytyvässä yhdyskuntarakenteessa, myös suurimmissa kaupungeissa,
säilyvät ne ekologiset yhteydet, viheralueet, puistot, missä ihmiset pääsevät maan kanssa
kosketuksiin. Sillä on myös terveydellisiä vaikutuksia allergioiden ja tämänkaltaisten sai-
rauksien ennaltaehkäisyssä, paitsi että se on tietenkin henkisen virkistyksen lähde. Nämä
molemmat näkökulmat täytyy ottaa kaupungeissa huomioon.

Toisaalta sitten, kun mennään sinne hyvin erilaisiin oloihin, mitä täällä esimerkiksi
edustaja Kärnä kuvasi, että ollaan rakentamassa niitä maakunnan toimintaedellytyksiä,
vaikkapa Lapissa matkailun varaan, niin on hienoa, että tämä mahdollistava ote on tunnis-
tettu näissä valtakunnallisissa alueidenkäyttötavoitteissa.

En tiedä, oliko vanhoissa tavoitteissa tarkoitus, mutta tuntuu, että niitä hieman myös yli-
tulkittiin yhdyskuntarakenteen tiivistämisen osalta, mikä oli vanhoissa tavoitteissa, ja ne
ulotettiin suunnilleen koskemaan sitä, että jossain hyvin harvaan asutuilla alueilla ei saa
enää omakotitaloa omalle maalle rakentaa, kun kerran VATeissa sanotaan, että täytyy tii-
vistää. Nyt tässä on tunnistettu tuo asia oikealla tavalla mielestäni, sitä eheyttämistä tarvi-
taan niillä suurilla kaupunkiseuduilla mukaan lukien sitten nämä viherkäytöt, mistä jo pu-
huin. Olemassa olevaan infraanhan on aina järkevää tukeutua. Olkoonpa se vaikka kunta-
taajama tai seutukaupunki, niin tietenkin, jos pystytään olemassa olevan infran äärelle toi-
mintoja sijoittamaan, totta kai se on yhteiskunnan kannalta järkevää.

Edustaja Hoskonen kysyi näistä sisävesikuljetuksista. Niihin tässä ei varsinaisesti oteta
kantaa, mutta aivan kuten sanoitte, se vesi ei seilaamalla kulu, eli kunhan vain pidetään
huolta sitten, että alukset ovat vesikelpoisia ja tämmöisiltä riskeiltä vältytään, niin sisäve-
sikuljetuksilla on varmasti tulevaisuutta.

Edustaja Huovisen näkökulman haluan vielä poimia, tuon kansalaisten roolin. Se on tär-
keä, ja se tahtoo monta kertaa kaavoituksessa unohtua. Jos tuo kansalaisten näkökulma
kaavoituksessa unohtuu, niin se pikemminkin johtaa siihen, että sitten tulee monenlaista
valitusta. Tämän takia, olkoonpa sitten kunnallisesta kaavoituksesta tai maakuntakaavoi-
tuksesta kyse, mitä osallistavampi on se kaavoitusprosessi ja mitä paremmin pystytään
kansalaisten mielipiteitten kirjo ottamaan siinä kaavoitusvaiheessa huomioon, niin se en-
naltaehkäisee tätä valittamista. Toivottavasti tähän kaavoituksessa päästään.

Kaiken kaikkiaan kuulostaa, että edustaja Korhosen vetämä työryhmä, missä oli edusta-
jia monista ministeriöistä ja monilta tahoilta, on onnistunut tekemään hyvän pohjan, mitä
on sitten ministeriössä ollut ilo viedä eteenpäin. Tuntuu, että nämä tavoitteet nauttivat var-
sin laajaa kannatusta täällä eduskunnassa, mutta jatketaan keskustelua.

Toinen varapuhemies Arto Satonen:  Nyt on mahdollisuus pyytää 1 minuutin mittaisia
vastauspuheenvuoroja.

15.02 Ari Torniainen kesk (vastauspuheenvuoro): Arvoisa puhemies! Kiitos ministerille
noista vastauksista.
12



Pöytäkirjan asiakohta PTK 126/2017 vp
Oikeastaan kaksi asiaa, mihin itse vielä toivon kiinnitettävän huomiota: se, että näissä
uusissa alueidenkäyttötavoitteissa huomioidaan myös virkistyskäyttöön soveltuvien aluei-
den riittävyys, samoin kuin se, että myöskin arvokkaiden kulttuuriympäristöjen turvaami-
nen on tärkeää.

Kun nämä VATit ovat selkeät — nytten 70:stä tulee 17 — niin voidaan samalla myös-
kin välttyä päällekkäisyyksiltä muun lainsäädännön kanssa. Kaiken kaikkiaan itse toivon,
että myöskin kaavoitusjärjestelmää virtaviivaistetaan jatkossa.

Ja sitten kun täällä on puhuttu tästä yhdyskuntasuunnittelusta, niin haluan itse painottaa
sitä, että se on iso kokonaisuus: siihen kuuluvat liikennejärjestelmät, liikenne kaiken kaik-
kiaan, siihen kuuluu asuminen ja virkistysalueet ja muut puistoalueet. Se tulee huomioida
isona kokonaisuutena, että se toimii myöskin.

15.03 Satu Hassi vihr (vastauspuheenvuoro): Arvoisa puhemies! Olen iloinen siitä, että
ministeri Tiilikainen otti esille luonnon monimuotoisuuden vaikutuksen ihmisten tervey-
teen. Paitsi että se on henkistä virkistäytymistä ja sitä kautta terveyden edistämistä, suoma-
laiset tutkijat ovat myös löytäneet mielenkiintoista korrelaatiota kodin lähellä kasvavien
luonnonkasvien monimuotoisuuden ja lasten allergian vähyyden välillä. Eli soisi, että täl-
laisetkin asiat otettaisiin kaavoituksessa aikaisempaa painokkaammin esille.

Olen ministeri Tiilikaisen kanssa samaa mieltä myöskin siitä, että hyvä, osallistava kaa-
voitusprosessi on paras tapa ennaltaehkäistä valituksia, ja siksi olenkin edustaja Huovisen
kanssa samaa mieltä siitä, että ei ole hyvä ratkaisu rajoittaa kansalaisten valitusoikeutta
ympäristöasioissa sillä tavalla kuin hallitus esittää.

15.04 Hannu Hoskonen kesk (vastauspuheenvuoro): Arvoisa herra puhemies! On aivan
välttämätöntä, että kun suomalainen biotalous kehittyy ja kun samalla pidetään huolta, että
tämän maan talous paranee, meidän on näitä omia raaka-aineita käytettävä entistä määrä-
tietoisemmin, ja siihen kuuluu tietenkin metsien käyttö. Meidän on pidettävä huoli siitä,
että maatalous voi hyvin tässä maassa, ja sitten ennen kaikkea, että maaseutualueille pys-
tytään rakentamaan, koska jos me emme pysty rakentamaan ja kehittämään elinkeinoja,
niin meillä jää tämä mahdollisuus käyttämättä. Nyt elämme parhaillaan aikaa, jossa jokai-
nen suomalainen ja jokainen eurooppalainen näkee sen, että uusiutuvasta energiasta ja puh-
taasta ruuasta on tässä maanosassa ja koko maailmassa aivan huutava pula, ja tässä meillä
suomalaisilla on mahdollisuus. Meillä on sitä paitsi maailman puhtain ympäristö, maail-
man puhtaimmat pohjavedet, ja se avaa tämän mahdollisuuden. Meidän on pidettävä nyt
huoli vain siitä, että koko maata kehitetään. Se on aivan hienoa, että meillä on loistava pää-
kaupunki ja suuret maakuntakeskukset, mutta me tarvitsemme myös elävän maaseudun, ja
tähän nämä valtakunnalliset alueidenkäyttötavoitteet mielestäni sopivat erittäin hyvin.

15.05 Mikko Kärnä kesk (vastauspuheenvuoro): Arvoisa herra puhemies! Tässä edusta-
ja Hassin puheenvuoroa kuuntelin, ja oli mielenkiintoista tietoa todella näistä lasten aller-
gioista. On äärettömän tärkeää, että kodin lähellä se luonnon monimuotoisuus on säilytet-
ty. Pidänkin siksi erityisen valitettavana esimerkiksi tällaisia päätöksiä, joita Helsingissä
on tehty Helsingin Keskuspuiston osalta: puisto hakataan ja se peitetään ikuisesti betonin
alle ja samaan aikaan tuhotaan tätä luonnon monimuotoisuutta ja jopa vaarannetaan helsin-
kiläislasten terveys, mikäli edustaja Hassin väitteet pitävät paikkansa.
13



Pöytäkirjan asiakohta PTK 126/2017 vp
Toivon todella, että silloin kun meille näitä suojelupäätöksiä tuonne pohjoiseen sanel-
laan, niin samaan aikaan osattaisiin sellaisissa kaupungeissa, joissa vihreät ovat valtapuo-
lueena, pitää huolta siitä omasta pesästä.

15.06 Petri Honkonen kesk (vastauspuheenvuoro):  Arvoisa herra puhemies! Haluaisin
tosiaan vielä kiinnittää huomiota siihen, minkä ministeri Tiilikainen omassa vastaukses-
saan tuossa äsken totesi, eli näiden alueidenkäyttötavoitteiden suhteeseen muuhun lainsää-
däntöön ja tavallaan sitten osittain myöskin kaavoitukseen. Mielestäni on tärkeää, että täs-
sä työssä, kun näitä tavoitteita on uudistettu, on kiinnitetty huomiota siihen, että nämä ei-
vät ole kuitenkaan päällekkäisiä varsinaisen lainsäädännön kanssa. Kun kuitenkin nämä ta-
voitteet pohjimmiltaan ovat valtioneuvoston suosituksia, valtioneuvoston ikään kuin peri-
aatepäätöksellä päättämiä tavoitteita, niin mielestäni on aivan oikein, että sitten lainsää-
dännöllä määrätään niistä erityisistä asiakysymyksistä. Nämä kuitenkin aivan oikealla
tavalla linkittyvät isoihin tavoitteisiin ja yhteiskunnallisiin kysymyksiin, kuten vähähiili-
syyteen ja ilmastonmuutoksen torjuntaan, ja keskittyvät näihin isoihin ongelmiin.

Toinen varapuhemies Arto Satonen: Vielä edustaja Korhonen, ja sen jälkeen otamme
ministerin puheenvuoron.

15.07 Timo V. Korhonen kesk: Arvoisa puhemies! Ensinnäkin muistaessa haluan tietys-
ti kiittää ministeriä kovasti siitä yhteistyöstä, mitä tämän prosessin aikana on eri tavoin
pystytty tekemään. Tämä työprosessihan oli monella tavalla aika laaja, mutta erityisesti ar-
vostin vahvasti sitä, että sitten itse työryhmässä, vaikka keskustelua käytiin aika laajasti,
päädyttiin siihen, että työryhmän esitys on yksimielinen. Ja sitten varmaankin tämän laa-
jan valmisteluprosessin myötä oli ilo huomata se, että lausuntokierroksella ja lausuntokier-
roksen pohjalta ei tullut mitään merkittäviä, isoja muutostarpeita tähän VAT-esitykseen.

Oli myös ilo huomata, että tuo ympäristövaliokunnan lausunto tukee tätä esitystä erin-
omaisella tavalla, ja täytyy kiittää myös sitä keskustelua, mitä tänään tässä salissa on käy-
ty. Toki tässä keskustelunkin aikana muistelen, kun monessa puheenvuorossa tuli esille se,
että maailma muuttuu näittenkin ympärillä hyvin voimakkaasti ja nopeasti, että vuonna
2008 edustaja Huovisen vetämässä ympäristövaliokunnassa arvioitiin valtakunnallisia
alueittenkäyttötavoitteita ja todettiin jotenkin niin, että muutokset ympärillämme ovat niin
mittavia, että laajempi uudistustarve on vain ajan kysymys. No, onhan tässä kymmenen
vuotta nyt vierähtänyt, että on mielenkiintoista katsoa, missä vaiheessa seuraava uudistus-
tarve sitten tulee. Kiitoksia ministerille.

Toinen varapuhemies Arto Satonen: Ja vielä ministeri Tiilikainen, 3 minuuttia.

15.09 Asunto-, energia- ja ympäristöministeri  Kimmo Tiilikainen:  Arvoisa puhe-
mies! En tiedä, onko tässä enää kolmelle minuutille eväitä ja tarpeita, niin tyhjentävä kes-
kustelu täällä salissa on käyty. Kiitän vielä kertaalleen työryhmää ja sen vetäjää Timo Kor-
hosta valmistelutyöstä sekä valiokuntaa asian perusteellisesta läpikäynnistä ja tuomisesta
tänne eduskunnan täysistunnon keskusteluun. 

Tulkitsen, että näille valtakunnallisille alueidenkäyttötavoitteille, joita hallitus esittää,
on laaja tuki tästä salista, miltei liikuttavan yksimielinen, jos näin juhlavasti haluaa sanoa.
Niinpä velvollisuuteni on viedä tämä nyt pikapikaa valtioneuvoston periaatepäätöksiksi,
14



Pöytäkirjan asiakohta PTK 126/2017 vp
jotta näitten tavoitteitten ja linjausten perusteella sitten jatkossa kunnissa ja maakunnissa
tuota tuiki tärkeää ja meidän kaikkien ihmisten elinympäristön viihtyvyyteen ja terveelli-
syyteen ja ylipäänsä Suomen kehittymiseen tarpeellista kaavoitustyötä viedään eteenpäin.

Tämä oli mielenkiintoinen, tämä huomio, minkä edustaja Korhonen poimi tuolta 2008
valiokunnan kannoista. [Susanna Huovinen: Ministerikin oli siellä!] — Kyllä, vielä muisti
kantaa sinne, edustaja Huovinen, yhdessä pähkäilimme tulevaa. — Nyt kun mietitään, että
milloin on sitten se seuraava hetki ja mitä tahtia maailma muuttuu, niin varmasti sitten, kun
maankäyttö- ja rakennuslain kokonaisuudistus seuraavan kerran on pakettiin saatu, on taas
aika miettiä, vastaavatko nämä valtakunnalliset alueidenkäyttötavoitteet senhetkistä lain-
säädäntöä. — Kiitän eduskuntaa hyvästä ja rakentavasta keskustelusta.

Keskustelu päättyi.

Asian käsittely päättyi.
15


