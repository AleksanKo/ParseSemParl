















































DEME47D.tmpSave.xml


Pöytäkirjan asiakohta PTK 30/2016 vp
Pöytäkirjan asiakohta 

PTK 30/2016 vp

Täysistunto

Torstai 31.3.2016 klo 15.59—17.43

2.1. Suullinen kysymys työllisyystilanteesta (Pia Viitanen sd)
Suullinen kysymys SKT 31/2016 vp

Suullinen kyselytunti

Puhemies Maria Lohela: Edustaja Viitanen.

Keskustelu

16.00 Pia Viitanen sd: Arvoisa rouva puhemies! Työllisyystilanne on kovin huolestutta-
va, ja esimerkiksi viime aikojen uutiset VR:n irtisanomisista ovat kovin surullisia ja jättä-
vät kyllä kysymyksiä siitä, mikä on omistajaohjauksen tilanne tällä hetkellä.

Puhemies! Hallitus on luvannut 110 000 uutta työpaikkaa, mikä tarkoittaa lähes
30 000:ta uutta työpaikkaa per vuosi. Hallitus on sanonut, että tämä tavoite on kiveen ha-
kattu. Kun ensi viikolla hallitus kokoontuu kehysriiheen arvioimaan tuloksia ja tekemään
linjanvetoja, on varmasti hyvä katsoa, missä mennään nyt.

Puhemies! Uusia työpaikkoja ei ole enemmän kuin viime vuonna, uusia työpaikkoja ei
ole saman verran kuin viime vuonna, vaan, arvoisa hallitus, ministeri Stubb, uusia työpaik-
koja on vähemmän kuin viime vuonna. Eli hallitus on hyvin huolestuttavalla tavalla omista
tavoitteistaan erkaantunut päinvastaiseen suuntaan. Arvoisa ministeri Stubb, miten tässä
näin pääsi käymään?

Puhemies Maria Lohela: Tälläkin kyselytunnilla kysymysten ja vastausten enimmäispi-
tuus on 1 minuutti.

16.02 Valtiovarainministeri  Alexander Stubb (vastauspuheenvuoro):  Arvoisa rouva
puhemies! Hallituksella on kehysriiheen matkalla oikeastaan kolme keskeistä tavoitetta,
jotka kaikki kytkeytyvät meidän hallitusohjelmaamme. 1) Me pidämme kiinni 4 miljardin
kokonaissopeutuksesta. 2) Me pyrimme siihen, että velkaantuminen taitetaan vuoteen
2019 mennessä. Ja totta kai sitten 3) on se, että me pidämme kiinni meidän vanhasta kun-
non kehyssäännöstämme, joka taisi lähteä liikkeelle Matti Vanhasen ykköshallituksen ai-
kaan vuonna 2003. Jos me saamme aikaiseksi hyvän kehyspäätöksen, siihen yhdistettynä
hyvän sote-ratkaisun ja siihen yhdistettynä yhteiskuntasopimuksen, joka viedään maaliin
kunnianhimoisesti, niin me pidämme edelleen kiinni meidän hallitusohjelmamme tavoit-
teesta.

Puhemies Maria Lohela: Pyydän niitä edustajia, jotka haluavat esittää lisäkysymyksiä, il-
moittautumaan.
 Tarkistettu
4.0



Pöytäkirjan asiakohta PTK 30/2016 vp
16.03 Pia Viitanen sd (vastauspuheenvuoro): Arvoisa puhemies! Tosiasia kuitenkin on,
että hallitus ei ole tehnyt lainkaan työllisyystoimia viime vuonna, se ei ole tekemässä niitä
tänä vuonna ja tavoitteista ollaan huolestuttavalla tavalla jäljessä. Teillä on ollut vähän kä-
det ristissä, ja tämä on juuri se asia, mistä varoitimme jo viime syksynä: mikäli työllisyys-
toimia ei tehdä, ajaudutaan hurjaan leikkauskierteeseen, mikä on tuhoisaa.

Nyt olen, puhemies, hieman hämmentyneenä kuitenkin seurannut, mitä hallitus aikoo
tehdä kehysriihessään. Tuntuu nimittäin siltä, että hallitusta itseäänkin sisältä päin on alka-
nut vähän hirvittää tämä meno, ja ainakin keskusta ja perussuomalaiset ovat nyt pistämäs-
sä hieman jarrua näille lisäleikkauksille. Siispä katse kohdistuu teihin, ministeri Stubb.
Aiotteko ja voisitteko perussuomalaisten ja keskustan tavoin pistää jarrua näille lisäleik-
kauksille vai aiotteko todellakin tuoda lisää leikkauksia jo tekemienne kansalaisten arkea
haittaavien leikkausten lisäksi?

16.04 Valtiovarainministeri  Alexander Stubb (vastauspuheenvuoro):  Arvoisa rouva
puhemies! Siis lähtökohtahan meillä on tietenkin hallitusohjelma ja se, että hallitusohjel-
masta pidetään kiinni. Silloin siinä on oikeastaan kaksi kokonaisuutta, joita me katsomme.
Ensimmäinen on kehys vuoteen 2019 mennessä — pysytäänkö siinä, mikä on jakamaton
varaus vuonna 2019. Toinen on 4 miljardia euroa ja ne sopeutukset. Sopeutukset liittyvät
myös kestävyysvajeeseen, jota vuoteen 2021 mennessä pitää kuroa umpeen 6 miljardiin ja
2030 noin 10 miljardia. Kyse ei ole lisäsäästöistä tai lisäleikkauksista, vaan sellaisesta so-
peutuksesta, joka tämän ensimmäisen hallitusvuoden aikana ei ole toteutunut joko lasken-
tavirheiden takia tai toteutumatta jääneiden päätösten takia tai koska päätöksiä ei ole vielä
toimeenpantu. Uskon, että tämäkin kehyspäätös tulee olemaan hyvä, sellainen, joka on us-
kottava kaikkien suomalaisten näkökulmasta, joka on uskottava komission näkökulmasta
ja joka on uskottava myös luottoluokittajan näkökulmasta.

16.05 Pääministeri Juha Sipilä (vastauspuheenvuoro):  Arvoisa puhemies! Tämä työ-
paikkojen kehitys on viimeisen neljän vuoden aikana ollut todella synkkä. Työttömien
määrä lisääntyi viime kaudella sadallatuhannella, ja me aiomme tällä hallituskaudella teh-
dä tälle selkeän käänteen toiseen suuntaan. Hallituksen päätoimi työllisyyskehityksen
kääntämiseksi on yhteiskuntasopimus, joka on erittäin hyvässä mallissa nyt. Se on työeh-
tosopimusneuvotteluissa, ja sen toimen yhteenlaskettu tavoite on 35 000 uutta työpaikkaa.
Työmarkkinajärjestöt ovat arvioineet sen vaikutukseksi jopa 45 000 uutta työpaikkaa. Us-
kon, että kun tämä viedään nyt määrätietoisesti toukokuun loppuun mennessä maaliin, niin
tämä tulee kääntämään kehityksen aivan toiseen suuntaan ja se tulee täyttämään tästä
110 000 uuden työpaikan tavoitteesta kolmasosan. Teemme määrätietoisesti jatkotoimia
(Puhemies koputtaa) sen eteen, että kokonaisuus tulee täyttymään.

16.06 Oikeus- ja työministeri  Jari Lindström (vastauspuheenvuoro):  Arvoisa rouva
puhemies! Jokainen tietysti tietää, että yleinen taloustilanne on se meidän iso ongelmam-
me. Niin kauan kuin se mataa, niin kauan ei tule tänne investointeja eikä tule niitä työpaik-
koja. Mutta tänäänhän on Palkansaajien tutkimuslaitos jo uutisoinut, että on nousua näky-
vissä, ja se on positiivista. Rakennusala erityisesti on tässä veturina, eli siellä on onneksi
valoa. Itse jaksan uskoa siihen, että sitä kautta tämä lähtee menemään.

Totta kai nämä toimet, niin kuin pääministeri tuossa kertoi — yhteiskuntasopimus ja sen
maaliin saaminen sillä tavalla, että se hyödyttää koko Suomea — ovat äärimmäisen tärkei-
2



Pöytäkirjan asiakohta PTK 30/2016 vp
tä. Samaan aikaan on tämä työttömyyden hoidon rakennemuutos, ja siihen ollaan tuomas-
sa ihan lähipäivinä tämän passiiviturvan muuttamista aktiiviturvaksi, eli käytetään niin sa-
nottua valtion rahoittamien työttömyysetuuksien käyttämistä liikkuvuusavustusten, startti-
rahan ja palkkatuen rahoittamiseen, ja tämä on tulossa, jotta me saamme tämän työkalun,
mitä muun muassa SDP:kin on esittänyt.

16.07 Antti Lindtman sd (vastauspuheenvuoro): Arvoisa rouva puhemies! Arvoisa pää-
ministeri, aivan, te sanoitte, että nyt hallituksen tavoitteena on saada käänne aikaiseksi, ja
olette sanonut, että 110 000 uutta työpaikkaa on se lupaus, jonka hallitus suomalaisille on
antanut. Olette sanonut, että se on kiveen hakattu, on jopa käytetty termiä, että se on "tulos
tai ulos".

Mutta nyt kun hallitus kokoontuu kehysriiheen arvioimaan tätä ensimmäistä vuotta ja te-
kemään uusia linjauksia, niin katsotaan, missä tämä teidän tavoitteenne menee. 110 000
uutta työpaikkaa tarkoittaa lähes 30 000:ta työpaikkaa per vuosi. Nyt työpaikkoja tässä
maassa itse asiassa ei ole enempää, ei saman verran, vaan vähemmän kuin silloin, kun tei-
dän hallituksenne aloitti. Tämä teidän tavoitteenne karkaa. Ja miksi se karkaa? Se karkaa
sen vuoksi, että te olette laiminlyöneet kasvun ja työllisyyden tukemisen ja keskittyneet
leikkauksiin niin paljon, että jopa perussuomalaisten ryhmäpuheenjohtaja on sanonut, että
nyt on leikkausten tie kuljettu loppuun. (Puhemies koputtaa) Arvoisa valtiovarainministe-
ri, onko leikkausten tie kuljettu nyt loppuun?

16.08 Valtiovarainministeri  Alexander Stubb (vastauspuheenvuoro):  Arvoisa rouva
puhemies! Ensimmäiseksi muistutus, minkä takia me teemme näitä päätöksiä: Sen takia,
että tällä hetkellä, viimeisten vuosien aikana, julkisella tasolla me olemme velkaantuneet
noin 9 miljardia euroa vuodessa. Viimeisen kuuden vuoden aikana me olemme karkeasti
tuplanneet velkaantumisemme. Tämä tarkoittaa käytännössä sitä, että me otamme velkaa,
josta maksavat meidän lapsemme ja meidän lastenlapsemme. Tosiasia on se, että ilman,
että työllisyystilanne paranee — ja siinä, edustaja Lindtman, olette täysin oikeassa — me
emme saa tätä kääntymään. Eli sen takia on tärkeätä, että a) me pidämme kiinni kehyspää-
töksestä ja kehysriihestä ja b) me teemme sentyyppisiä työllisyystoimenpiteitä, joita löy-
tyy esimerkiksi yhteiskuntasopimuksesta, joita löytyy paikallisesta sopimisesta, jotta me
saamme tähän maahan enemmän työpaikkoja. Työ luo työtä. Sen takia me teemme päätök-
siä.

16.09 Pääministeri Juha Sipilä (vastauspuheenvuoro): Arvoisa puhemies! Tämä on hal-
lituksen tärkeimpiä tavoitteita: 110 000 uutta työpaikkaa ja sitä kautta työllisyysasteen
nostaminen 72 prosenttiin. Jos viime kaudella olisi vältetty tämä 100 000 uutta työtöntä,
niin tässä tilanteessa emme todellakaan olisi. Silloin meillä työllisyysaste olisi 72 prosent-
tia eikä leikkauksiin myöskään tarvitsisi mennä. Mutta nyt olemme tässä ja nyt. Me jou-
dumme tekemään yhtä aikaa leikkauksia, hakemaan työllisyyttä ja kasvua edistäviä toimia
ja tekemään niitä pitkän ajan uudistuksia, ja nämä kaikki tämä hallitus tulee tämän vaali-
kauden aikana tekemään. Merkittävä osa päätöksistä on jo tehty ja lisää tehdään kehysrii-
hessä ensi viikolla.
3



Pöytäkirjan asiakohta PTK 30/2016 vp
16.10 Antti Rinne sd (vastauspuheenvuoro): Arvoisa puhemies! Haluan todeta tietenkin
sen, että tässä viimeisen vuosikymmenen aikana johtava puolue velkaantumisessa on ko-
koomus: 99 miljardia euroa. (Ben Zyskowiczin välihuuto)

Haluaisin kuitenkin kysyä, onko hallitus tehnyt kokonaisarvioita näitten toimenpiteitten
työllisyysvaikutuksista. Minä olen erilaisista lähteistä keskustellen ymmärtänyt, että nyt
tällä hetkellä tiedossa virkamiehillä on noin 60 000 työpaikkaa, kaikki hallituksen toimen-
piteet yhteenlaskettuna. Vastaako tämä teidän käsitystänne, pääministeri Sipilä, työpaikko-
jen kokonaismäärästä hallituksen kaikkien toimenpiteitten kokonaisuus rakentaen, vai
onko teillä takataskussa vielä jotakin, jota me emme tiedä?

16.11 Pääministeri Juha Sipilä (vastauspuheenvuoro):  Arvoisa puhemies! Näitten toi-
mien kokonaisvaikutusta arvioidaan koko ajan. Sitä tehdään seuraavan kerran kehysriihes-
sä, ja on selvää, että tarvitaan vielä lisää toimia siihen, että 110 000 uuden työpaikan ta-
voitteeseen päästään. Niitä toimia valmistellaan. Varmasti kehysriihen jälkeen kuulemme
niistä ensimmäisiä. Meillä on merkittäviä toimia yrittäjyyden, työllistämiskynnyksen ma-
daltamisen eteen. Muutaman viikon sisällä tulevat seuraavat esitykset myöskin tänne edus-
kuntaan, puhutaan työhönottokynnyksen pienentämiseen tähtäävistä toimista.

Näitä toimia on hallitusohjelmassa pitkä lista. Ne kaikki tehdään ja arvioidaan koko
ajan, riittävätkö ne siihen 110 000 uuteen työpaikkaan vai ei, ja tehdään tarvittaessa lisää
päätöksiä.

16.12 Paavo Arhinmäki vas (vastauspuheenvuoro):  Arvoisa rouva puhemies! Kaikki
myöntävät, että leikkaukset heikentävät talouskasvua ja työllisyyttä. Se on selviö. Mutta
meidän tehtävämme on myös velan kasvun taittaminen. Mikä on se keino siihen taittami-
seen? Onko se massiiviset leikkaukset, vai onko se työllisyyspolitiikka? (Eero Heinäluo-
ma: Hyvä kysymys!) Jälkimmäinen on vastaus. Nimittäin meidän työttömyyskustannuk-
set ovat samaa luokkaa kuin se, minkä verran me otamme vuodessa velkaa. Jos me saam-
me työllisyyden kuntoon, myös Suomen talous tulee kuntoon, ja sen vuoksi hallituksen
tehtävä on nyt panostaa työllisyyteen.

Kysymykseni onkin: oletteko te valmiita käynnistämään Suomen talouden moottorin
kehysriihessä, tekemään mittavan investointipaketin muun muassa asuntoihin ja joukkolii-
kenteeseen ja toisaalta lisäämään työllisyysmäärärahoja, joita te olette olleet leikkaamas-
sa, jotta ihmiset saavat työtä ja talous lähtee kasvuun?

16.13 Pääministeri Juha Sipilä (vastauspuheenvuoro):  Arvoisa puhemies! Edustaja Ar-
hinmäki on oikeassa siinä, että näitten työttömyysmenojen suuruus on suurin piirtein sama
kuin valtion budjetin alijäämä. Senpä takia yksi keskeisimmistä keinoistamme panna
myöskin valtiontaloutta kuntoon on työllisyysasteen nostaminen sinne 72 prosenttiin. Jopa
monista keinoistakin olen samaa mieltä edustaja Arhinmäen kanssa — en kaikista — ja me
teemme myöskin arviota siitä, mitä julkisen sektorin investointeja me voimme pistää liik-
keelle työllisyyskehityksen parantamiseksi. Sitä arviota tehdään. Mutta emme tee sitä ve-
lalla.

16.14 Anders Adlercreutz r (vastauspuheenvuoro): Arvoisa puhemies, ärade talman! Jo-
kainen syrjäytynyt nuori kokee henkilökohtaista kärsimystä, ja jokainen syrjäytynyt nuori
myöskin maksaa huomattavan määrän valtiolle. Varjobudjetissamme ehdotimme, että pa-
4



Pöytäkirjan asiakohta PTK 30/2016 vp
nostettaisiin etsivään nuorisotyöhön, kehitettäisiin nuorisotakuuta ja sen lisäksi luotaisiin
nuorille, alle 30-vuotiaille, suunnattu minijob-malli. Tässä mallissa tietyn tuntimäärän alle
mahtuva työskentelymuoto olisi vapautettu työnantajamaksusta. Se olisi pääsy sisään työ-
elämään syrjäytymisuhassa olevalle nuorelle ja toki nuorille yleensäkin. Eli sekä yhteis-
kunta että nuoret voittaisivat. Kysynkin vastaavalta ministeriltä: eikö minitöiden tai niin
sanottujen minijobien käyttöönottoa olisi harkittava työllisyyttä parantavana keinona?

16.15 Oikeus- ja työministeri Jari Lindström (vastauspuheenvuoro):  Arvoisa rouva
puhemies! Tämä kysymys on hyvä. Kaikki vaihtoehdot, joita myös oppositiosta esitetään,
otetaan vakavasti. Selvityshenkilö Maria Kaisa Aula, jonka tehtävä oli selvittää näitä työl-
listymisen esteitä, on jättänyt raporttinsa, ja siellä on lukuisia erilaisia toimenpiteitä. Tä-
mänkin, minkä te esititte, olen kuullut ja olen täysin tietoinen tästä teidän esityksestänne.
Jossakin vaiheessa tässä keväällä me teemme linjauksia, mitkä ovat sitten niitä kokeiluja,
mitkä lähtevät menemään eteenpäin, ketkä ovat sitten niitä kokeilun kohteita, minkälaisia
ryhmiä siihen valitaan. Minun oma mielipiteeni on se, että valitaan mahdollisimman mo-
nipuolisesti eri alueilta, mutta tämä päätös ja tämä linjaus ovat vielä tekemättä.

Mutta on otettava vakavasti tämä ehdotus ja kaikki ehdotukset, mitkä täältä ovat tulleet
liittyen näiden työllistymisen esteiden poistamiseen.

16.16 Sampo Terho ps (vastauspuheenvuoro): Arvoisa puhemies! Työllisyys on hallitus-
ohjelman tärkein asia, ja sen eteen on ponnisteltava niin lyhyellä kuin pitkällä aikavälillä ja
erilaisin uudistuksin. On asioita, jotka olemme jo pystyneet tekemään, kuten normien pu-
run suhteen kauppojen aukioloaikojen vapautuksen ja muita, pienempiä kysymyksiä. Tär-
keintä on se, ettei turvauduta minkäänlaiseen tempputyöllistämiseen vaan luodaan mark-
kinaehtoisia työpaikkoja, jotka vahvistavat julkistaloutta eivätkä heikennä sitä.

Tässä suhteessa Suomi on saavuttamassa yhteispelillä historiallisen käänteen yhteiskun-
tasopimuksen myötä. Sen toteutuessa Suomi siirtyy vihdoin taloudessaan EU-aikaan, jos-
sa todella suojataan ja turvataan meidän työpaikkoja avoimessa taloudessa. Tämä on se
suuri panostus, jonka koko tämä yhteiskunta on tehnyt työllisyyden eteen, mutta se ei syn-
ny hetkessä eikä vaikuta hetkessä. Siksi kysyn nyt asianomaiselta ministeriltä: onko järke-
vää nyt tässä opposition tapaan ikään kuin tasaisen vauhdin taulukolla seurata tätä työlli-
syyttä, vai voidaanko olettaa, että nämä uudistukset tehoavat enemmän vaalikauden lopus-
sa kuin alussa?

16.17 Oikeus- ja työministeri Jari Lindström (vastauspuheenvuoro):  Arvoisa rouva
puhemies! Edustaja Terho on kyllä ihan asian ytimessä siinä mielessä, kun hän puhuu, että
se päätavoite hallituksellakin, niin kuin varmaan meillä kaikilla, ovat ne pysyvät työpai-
kat. Se, mitä nyt sitten tapahtuu tässä niin sanotusti väliaikana, on juuri toisaalta sitä työt-
tömyyden hoitamista, ja siihenkin on tämä rakennemuutos tähdätty, jotta saadaan ne rahat,
mistä edustaja Arhinmäkikin sanoi, valtava rahamäärä, tehokkaampaan käyttöön. Se "vai-
kuttavuus" on oikeastaan se sana, mitä tässä etsin: se, millä tavalla saadaan oikeasti niille
ihmisille järkevää tekemistä mahdollisimman kustannustehokkaasti niin, että se ei ole pas-
sivoivaa vaan että se on aktivoivaa, ja sitä työtä tietenkin tehdään. Tämän kaiken päätavoi-
te, tämän hallitusohjelman päätavoite ja ydin, on ilman muuta pysyvien työpaikkojen saa-
minen tähän maahan, eikä se tapahdu millään yhdellä tai kahdella toimenpiteellä vaan näit-
ten kaikkien yhteisvaikutuksesta.
5



Pöytäkirjan asiakohta PTK 30/2016 vp
16.18 Tytti Tuppurainen sd (vastauspuheenvuoro): Arvoisa puhemies! Tässä salissa on
aiemmin käytetty työllistämistoimista halventavaa nimitystä "tempputyöllistäminen" vain
salin oikealta laidalta kokoomuksesta. Mutta oli kyllä pöyristyttävää kuulla, että myös pe-
russuomalaiset nimittävät työllisyyspolitiikkaa tempputyöllistämiseksi. Tuhannet suoma-
laiset työttömät, tuhannet ja taas tuhannet perheet saavat hengähdystauon vaikeaan, anka-
raan tilanteeseen, kun he voivat hyötyä työllisyyspolitiikasta, mitä tässä yhteiskunnassa
aiemmin on aktiivisesti harjoitettu. Silloin juuri, kun yksityinen kysyntä on heikkoa, on jul-
kisen vallan vastuulla järjestää työtä ja ylläpitää työllisyystoimintaa, ylläpitää työllisyys-
määrärahoja.

Arvoisa puhemies! Tiistaina on tälle maalle ratkaiseva kehysriihi. Tuolloin pitää löytyä
ratkaisuja työllisyystilanteeseen. Valtiovarainministeri Stubb, aiotteko te huolehtia siitä,
että suomalaiset työttömät saavat kehysriihestä jotain toivoa tulevaisuuteen? Aiotteko te
huolehtia siitä, että työllisyysmäärärahat palautetaan sille tasolle, että voimme taas työllis-
tää suomalaisia, kuten esimerkiksi viime vuonna?

16.19 Valtiovarainministeri  Alexander Stubb (vastauspuheenvuoro):  Arvoisa rouva
puhemies! Me totta kai katsomme kehystä ja kehysriihtä kokonaisuutena. Kun me kävim-
me ministeriöiden ja ministereiden kanssa kahdenvälisiä keskusteluja menolisäyksistä,
niin niitä oli karkeasti noin 300—400 miljoonaa euroa. Sitten kun me katsomme sitä ko-
konaissopeutustarvetta, johonka pyrimme, jotta 4 miljardin säästötavoite pysyy, niin luvut
ovat itse asiassa aika pitkälti vastakkaisia. Me haemme sellaisia päätöksiä totta kai, jotka
pitävät meidät kiinni tavoitteessa ja jotka edesauttavat ja vievät myös työllisyyttä eteen-
päin.

Haluan myös korostaa: Tässä on paljon puhuttu siitä, voimmeko panostaa johonkin ve-
laksi. Vastaus on se, että emme voi. Syy on oikeastaan aika yksinkertainen. Jo tänä päivänä
meidän velanhoitokustannukset ovat vuosittain noin 1,6 miljardia euroa. Verrataan tätä
vaikkapa lapsilisiin, kokonaiskustannukset karkeasti 1,4 miljardia euroa. Mitä enemmän
velkaa (Puhemies koputtaa) me otamme, sen vähemmän meidän talous on uskottava ja sen
varmemmin luottoluokitus laskee (Puhemies: Aika täynnä!) ja velanhoitokustannukset
nousevat.

16.20 Pia Viitanen sd (vastauspuheenvuoro):  Arvoisa rouva puhemies! On aivan selvää,
että tähän tarvitaan nyt linjan muutos. (Eduskunnasta: Näin on!) Se on aivan selvää. Arvoi-
sa ministeri Stubb, SDP:hän on esittänyt lukuisia konkreettisia vaihtoehtoja. Annan teille
nyt kolme ihan ilmaista neuvoa. Hyvä, että Rinteen malli jo etenee. Ottakaa sen lisäksi
käyttöön yrittäjälle tuki ensimmäisen työntekijän palkkaamiseen, investoikaa lasten home-
koulujen korjaamiseen ja ottakaa käyttöön Emu-puskurit.

Arvoisa puhemies! Arvoisa ministeri Stubb, te olette kertonut, että teidän sydämenne
sykkii Thatcherille. Mikäli hän ei nyt kokonaan ole vienyt vielä sydäntänne, niin heltyisi-
kö se ottamaan huomioon nämä SDP:n hyvät tavoitteet? Ette kai voisi torjua niitä vain sik-
si, että ne tulevat SDP:ltä?

16.21 Valtiovarainministeri Alexander Stubb (vastauspuheenvuoro):  Arvoisa rouva
puhemies! Sydämeni sykkii ihan kaikille. (Sosialidemokraattien ryhmästä: SDP:lle?) —
Myös SDP:lle. — Kaikki hyvät vaihtoehdot ja ehdotukset otetaan ilman muuta vastaan.
Totta kai, kun me tarkastelemme kehystä — SDP puolueena hyvin tietää, tässäkin edus-
6



Pöytäkirjan asiakohta PTK 30/2016 vp
kunnassa istuu kolme entistä valtiovarainministeriä — katsomme sitä kokonaisuutta ja py-
rimme löytämään sellaisia ratkaisuja, jotka Suomessa edistävät työllisyyttä ja kasvua, joka
loppupelissä on se pohja, jolleka meidän koko hyvinvointiyhteiskuntamme ja hyvinvointi-
valtiomme on rakennettu. Kyllä meidän sydämemme sykkii Suomelle.

Kysymyksen käsittely päättyi.
7


