















































DEMB46D.tmp.xml


Pöytäkirjan asiakohta PTK 106/2018 vp
Pöytäkirjan asiakohta 

PTK 106/2018 vp

Täysistunto

Keskiviikko 24.10.2018 klo 13.59—17.50

7. Hallituksen esitys eduskunnalle laiksi rintamaveteraanien kuntoutuksesta annetun lain 
muuttamisesta

Hallituksen esitys HE 207/2018 vp

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 7. asia. Puhemiesneuvosto ehdottaa, että asia lähetetään sosiaali- ja terveysvalio-
kuntaan.

Lähetekeskusteluun varataan enintään 30 minuuttia. Mikäli puhujalistaa ei ehditä anne-
tussa ajassa käydä loppuun, asiakohdan käsittely keskeytetään ja sitä jatketaan tämän päi-
vän istunnossa muiden asiakohtien tultua käsitellyiksi. Jos keskustelu asiasta puolestaan
päättyy ennen sille varatun määräajan päättymistä, siirrytään päiväjärjestyksen seuraa-
vaan, 8. asiakohtaan.

Keskustelu

16.09 Perhe- ja peruspalveluministeri Annika Saarikko (esittelypuheenvuoro): Arvoi-
sa puhemies! Tämän lain esittely on ilahduttava tehtävä. Tunnen suurta iloa erityisesti sii-
tä, että tämän äärellä parlamentaarinen yhteistyö, niin kuin aina veteraanien asioiden äärel-
lä viime vuosina, on taas tuottanut hedelmää ja siltä osin saan esitellä esityksen, johon voi-
nee suhtautua melko luottavaisin mielin eduskunnan todennäköisesti tullessa tämän hyväk-
symään — ainakin viitaten siihen, että sekä julkiset kommentit että taustakeskustelut kaik-
kien eduskuntaryhmien kanssa tästä aiheesta ovat olleet hyvin yhteistyöhakuisia ja asian
merkityksen syvästi ymmärtäviä.

Arvoisa puhemies! Käsittelyssä on nyt hallituksen esitys rintamaveteraanien kuntoutuk-
sesta annetun lain muuttamisesta. Esitys pohjautuu hallituksen budjettiriihen päätökseen,
jonka mukaan rintamaveteraaneille mahdollistetaan lainsäädännön kautta samat kotona
asumista tukevat palvelut kuin sotainvalideilla on tällä hetkellä. Esitys tuo, kuten voisi to-
deta, veljet vihdoin samalle viivalle.

Tällä hetkellä valtio on myöntänyt vuosittain rintamaveteraanien kuntoutukseen määrä-
rahan, jolla kunnat ovat järjestäneet oman alueensa rintamaveteraaneille kuntoutusta ja ko-
tona asumista tukevia palveluita. Lisätalousarvion yhteydessä kunnille on tarvittaessa
myönnetty lisämäärärahaa näiden palveluiden järjestämiseen. Näin tapahtui myös tuoreim-
massa hallituksen lisätalousarviossa tämän vuoden osalta. On ollut ilahduttavaa huomata,
että kunnat ovat selvästi viime vuosina, ja pelkästään viime vuoden aikana, lisänneet näi-
den määrärahojen käyttöä ja sitä kautta parantaneet veteraanikansalaisten arjen asioita.

Arvoisa puhemies! Suomen itsenäisyyden 100-vuotisjuhlavuonna, viime vuonna, vete-
raanien kotona asumista tukevia palveluita vahvistettiin tuntuvasti juuri nimenomaan ny-
 Tarkistettu
4.0



Pöytäkirjan asiakohta PTK 106/2018 vp
kyisen voimassa olevan lainsäädännön pohjalta euromääräisesti kuntien työtä tukien. Hal-
litus on varannut kehyskaudelle, päättyen ensi vuodelle, yhteensä 40 miljoonan euron lisä-
määrärahan veteraanien kuntoutukseen ja avopalveluihin. Määrärahoihin tehtyjen lisäyk-
sien lisäksi tällä esityksellä edelleen vahvistetaan veteraanien oikeutta avopalveluihin. Esi-
tys mahdollistaa jatkossa rintamaveteraaneille lakisääteisen oikeuden kotona asumista tu-
keviin palveluihin. Nämä palvelut olisivat siis veteraaneille itselleen maksuttomia, ja tästä
aiheutuneet kustannukset korvattaisiin kunnille valtion varoista. Jatkossa sekä rintamave-
teraaneilla että sotainvalideilla olisi lakisääteinen oikeus näihin palveluihin ja siten riippu-
matta sodassa tapahtuneesta kaikki nämä kunniakansalaiset olisivat keskenään yhdenver-
taisessa asemassa.

Kuten totesin, arvoisa puhemies, tämän lain säätäminen on ollut kaikkien eduskuntaryh-
mien yhteinen toive. Se saatetaan astumaan voimaan ensi vuoden marraskuussa. Kiitän täs-
tä hyvästä yhteistyöstä ja uskon, että tämä tieto lainsäädännöstä, kun eduskunta sen käsit-
telyn aloittaa ja sen halutessaan hyväksyy, ilahduttaa veteraanien — siis tuon harvenevan
joukon — ja heidän läheistensä lisäksi myös kuntien päättäjiä, jotka ovat osaltaan halun-
neet vastata tähän Suomi 100 -juhlapäätökseen lisäämällä jo nykylain puitteissa nimen-
omaan veteraanien palvelua. Nyt siihen tulee lakisääteinen velvoite kotikunnasta riippu-
matta ja sotainvalidien kanssa yhtäläinen oikeus myös sotiemme veteraaneille.

16.13 Ritva Elomaa ps: Arvoisa puhemies! Olen hyvilläni siitä, että hallitus pyrkii esi-
tyksellään parantamaan veteraanien tilannetta. Tässä esityksessä ehdotetaan muutettavak-
si rintamaveteraanien kuntoutuksesta annettua lakia siten, että vuosien 1939—1945 sotiin
osallistuneille rintamaveteraaneille, joilla on rintamasotilastunnus, rintamapalvelustunnus
tai rintamatunnus, korvataan kotona asumista tukevat palvelut. Esitys liittyy valtion vuo-
den 2019 talousarvioesitykseen, ja se on tarkoitus käsitellä budjetin yhteydessä.

Esityksen taustalla ovat eduskuntaryhmien neuvottelut sotaveteraanien palvelujen jär-
jestämisestä. Yhteinen näkemys oli, että kaikkien Suomen sodissa palvelleiden tulee olla
tasavertaisessa asemassa. Käytännössä tämä tarkoittaa, että rintamaveteraaneilla olisi jat-
kossa oikeus samoihin palveluihin kuin sotainvalideilla.

Tässä yhteydessä haluan myös kiittää kaikkia veteraanijärjestöjä. He ovat joka vuosi ot-
taneet yhteyttä kaikkiin meihin edustajiin, ainakin eduskuntaryhmien puheenjohtajiin, ja
näin ollen tuoneet esille omaa asiaansa ja niitä asioita, missä nyt tänä päivänä mennään ve-
teraanien kohdalla.

Veteraanien, kunniakansalaistemme, keski-ikä on yli 93 vuotta, ja nyt on tehtävä kaikki
mahdollinen heidän hoivapalveluidensa edistämiseksi. He ovat työllään, taistelullaan ja
uhrauksillaan mahdollistaneet kaiken sen, mitä meillä on tänä päivänä. Asiat olisivat voi-
neet mennä aivan toisin ilman sisukkaita veteraaneja. Olisi oikeus ja kohtuus, että aivan
kaikki vielä keskuudessamme olevat veteraanit saisivat tarvittavat palvelut.

Perussuomalaiset ovat olleet aina veteraanien puolestapuhujia. Olemme huomioineet
veteraaneja esimerkiksi varjobudjeteissamme ja valtiopäivätoimissamme. Se kertoo suu-
resta arvostuksestamme heitä kohtaan. Valitettavasti toimenpiteet aikaisempien hallitus-
ten taholta eivät ole olleet läheskään riittäviä vaalilupauksista huolimatta. Henkilökohtai-
sesti olen tehnyt useita kirjallisia kysymyksiä sekä lakialoitteita aiheen tiimoilta. Arvostan
todella paljon sotiemme veteraaneja. Tämä on tärkeä asia myös itselleni henkilökohtaises-
ti. Itse asiassa tämä hallituksen esitys on samansisältöinen kuin yksi näistä veteraanilakia-
loitteistani, joita olen tehnyt, mutta hyvillä ideoilla, aloitteilla, ei ole puoluekirjaa.
2



Pöytäkirjan asiakohta PTK 106/2018 vp
Veteraanien hoitopalveluiden kanssa on vitkasteltu kyllä aivan liian pitkään. Tämän lain
on määrä astua voimaan 1. päivänä marraskuuta 2019. Parempi myöhään kuin ei milloin-
kaan, mutta olisin halunnut nähdä asioiden etenevän nopeammin oikean päätöksen jäl-
keen. Olen tehnyt hallitukselle kirjallisen kysymyksen veteraanien palvelujen turvaamises-
ta ennen uudistuksen voimaantuloa, ja tulossa on talousarvioaloitekin, josta sitten ääneste-
tään ennen joulua.

Tänään kello 15 jätin lakialoitteen, jonka tavoite on edistää veteraanien hoitoon pääsyä
entisestään. Ehdotan lakialoitteessa, että sotainvalideja koskevat prosenttirajat, jotka mää-
rittelevät oikeutta laitoksessa annettavaan hoitoon tai osa-aikaiseen hoitoon, tulisi poistaa
kokonaan. Sotilasvammalakia tulisi muuttaa siten, että sotainvalideille korvattaisiin yksi-
tyisessä laitoksessa annettu hoito myös silloin, kun sen tarve johtuu muusta kuin korvauk-
sen piirissä olevasta vammasta tai sairaudesta. Käytännössä laitoshoidon kustantaisi Val-
tiokonttori sellaisille veteraaneille, jotka eivät terveydentilansa puolesta selviydy koto-
naan. Tämä helpottaisi monien veteraanien tilannetta. Parannukset pitää saada voimaan ri-
peästi.

Niin kauan kuin mandaattini poliitikkona on, niin täällä istuntosalissa tulen puhumaan
veteraanien puolesta. Meillä on myös veteraanien leskiä, meillä on sotaorpoja, meillä on
myös sotapoikia, ja ennen kaikkea nämä veteraanit, jotka ovat vielä hengissä. Meidän pi-
tää ajatella heidän etuaan ja heidän hoivaansa. — Kiitos.

16.19 Antti Lindtman sd: Arvoisa puhemies! Sotiemme veteraaneilta ja veteraanisuku-
polvelta vaadittiin aikanaan suuria uhrauksia, niin suuria, että niitä on jopa vaikea käsittää.
Mutta ilman näitä uhrauksia, ilman sotiemme veteraaneja, me emme saisi nauttia tästä hie-
nosta maasta, josta voimme olla ylpeitä.

Onneksi sotiemme veteraanien elämäntyön arvostus on tänään yhteiskunnassa jakama-
ton. Arvostus osoitetaan teoilla. Kunniavelkaamme sotiemme veteraaneille ei ole vielä
maksettu. Keskuudessamme on edelleen noin 10 000 veteraania, joiden inhimillinen van-
huus tulee varmistaa huolehtimalla toimivista palveluista ja erityisesti kotihoidosta. Arvoi-
sa puhemies, nyt on yhdestoista hetki tehdä ne päätökset, joilla sotiemme veteraanit ja hei-
dän puolisonsa saavat koteihinsa asialliset kotipalvelut.

Puhemies! Olen iloinen siitä, että tämä esitys on nyt tuotu eduskuntaan, esitys, jolla vel-
jet asetetaan samalle viivalle riippumatta sotakohtalosta. Tässä taustalla on eduskuntaryh-
mien yksituumainen työ ja yhteinen tahto siitä, että nyt veljet asetetaan samalle viivalle.
Sen me olemme heille velkaa, sen he ansaitsevat. Olenkin iloinen, että se neuvottelu, joka
ryhmien välillä käytiin, päätyi positiiviseen lopputulokseen, ja olen iloinen, että hallitus on
tämän sopimuksen mukaisen esityksen tänne eduskuntaan tuonut. Jatkossa rintamaveteraa-
nit ja sotainvalidit ovat yhdenvertaisessa asemassa kotona asumista tukevien palveluiden
osalta. Rintamaveteraaneille mahdollistetaan samansisältöiset kotona asumista tukevat
palvelut kuin sotainvalideille sotavammalain perusteella.

Arvoisa puhemies! Paitsi eduskuntaryhmien yhteistä yksituumaista tahtoa, josta haluan
kollegoitani kiittää, haluan kiittää kollegoitani, erityisesti kollega Antti Kaikkosta, siitä,
että he tekivät ison työn siinä, että hallituksen budjettiriihessä myös hallitus taivuteltiin tä-
män taakse niin, että tähän pystyttiin löytämään rahaa jo ensi vuodelle, sillä todella nyt on
yhdestoista hetki saada tämä laki aikaiseksi, kun sotiemme veteraanit ovat vielä keskuu-
dessamme. Mutta on syytä sanoa ja tunnustaa ja antaa kiitos myös Rintamaveteraaniliitol-
le, Sotaveteraaniliitolle, veteraanijärjestöille, erityisesti Heikki Karhulle ja Heikki Järvisel-
3



Pöytäkirjan asiakohta PTK 106/2018 vp
le, jotka sinnikkäästi ovat tätä tärkeää asiaa ajaneet, joiden panos oli aivan ratkaiseva siinä,
että löysimme yksituumaisuuden täällä eduskunnassa. Sen yksituumaisuuden tuella ja no-
jalla nyt tätä äsken ministeri Saarikon esittelemää hienoa esitystä lähdemme täällä edus-
kunnassa yhdessä edistämään. Sotiemme veteraanit, he, joille olemme niin paljon velkaa,
ovat tämän ansainneet.

16.23 Antti Kaikkonen kesk: Arvoisa puhemies! Talvi- ja jatkosotaan osallistui yhteen-
sä noin 600 000 miestä ja 100 000 naista. Koettelemus oli kova, ja moni kaatui taistelurin-
tamalla. Sodan jälkeen näistä ihmisistä tuli äitejä ja isiä, myöhemmin ehkä isovanhempia-
kin. Arkisia asioita hoidettiin, opiskeltiin, tehtiin töitä. Sodan elänyt sukupolvi rakensi sitä
Suomea ja niitä hyvinvointipalveluita, joista me kaikki saamme nyt osaltamme nauttia. So-
dan jälkeinen arki ei varmasti ollut helppo. Kotiin palasi tuhansia pysyvän vamman saanei-
ta. Nuorimmat rintamalle lähtijät olivat vasta 16-vuotiaita. Joka kahdeksas sotiin osallistu-
nut ei koskaan palannut kotiin.

Veteraanien keski-ikä on nyt yli 93 vuotta. Reilu vuosikymmen sitten elossa oli 85 000
veteraania. Tämän vuoden alussa joukossamme eli vajaat 14 000 sotiin osallistunutta mies-
tä, ja määrä hupenee käytännössä joka päivä. Ikävä tosiasia on, arvoisa puhemies ja hyvät
kollegat, että veteraanit eivät ole enää kauaa keskuudessamme. Maamme kunniakansalai-
set ovat taatusti ansainneet arvokkaan vanhuuden, ja heidän henkisestä perinnöstään ja va-
paasta, itsenäisestä isänmaasta on muuten pidettävä huolta myös sen jälkeen, kun aika on
viimeisestäkin veteraanista jättänyt.

Veteraanijärjestöt ovat käyneet yhdessä kaikkien eduskuntaryhmien kanssa arvokasta
vuoropuhelua jo useamman vuoden ajan. Keskusteluissa on toistuvasti noussut esiin toive
veteraanien koti- ja avopalveluiden saamiseksi koskemaan kaikkia sotaveteraaneja. Tällä
hetkellähän sotainvalideilla on oikeus laajoihin palveluihin, mutta rintamaveteraaneilla oi-
keudet ovat olleet selvästi kapeammat. Eduskuntaryhmien kesken käydyt keskustelut, joi-
hin täällä viitattiin, toivat viimein tänä syksynä tulosta. Kaikkien eduskuntaryhmien ja
maan hallituksen yhteinen päätös ja linjaus on, että rintamaveteraanien kotipalveluoikeu-
det laajennetaan samaan tasoon sotainvalidien kanssa. Jokainen veteraani saa jatkossa oi-
keudet yhdenvertaisiin kotipalveluihin kotipaikasta tai sotakohtalosta riippumatta. Tämä
on sekä taloudellisesti, periaatteellisesti että käytännössä merkittävä ja tärkeä päätös. Vel-
jet samalle viivalle, kuten veteraanit itse sanovat.

Arvoisa puhemies! Haluan lämpimästi kiittää vielä veteraanijärjestöjä, kaikkia eduskun-
taryhmiä ja maan hallitusta tämän tärkeän asian edistämisestä. — Kiitos.

16.26 Lea Mäkipää sin: Arvoisa puhemies! Rintamaveteraaneja oli vuoden alussa noin
12 000, ensi vuoden alussa runsaat 9 600 ja vuoden lopussa 7 400 rintamaveteraania. Eli
viimeinen iltahuuto on käynnissä kovaa vauhtia.

Sotainvalideille on sotilasvammalaissa säädetty oikeus kotona asumista tukeviin palve-
luihin. Tämän esityksen tarkoituksena on yhdenmukaistaa palvelut tukemalla kotona asu-
mista sotainvalidien ja rintamaveteraanien osalta. Korvattavia olisivat muun muassa koti-
palvelut, asumispalvelut ja liikkumista tukemista palvelut ja osin sairaanhoitopalvelut. Ko-
tikunnalla ei ole velvollisuutta järjestää palveluita ulkomailla oleville henkilöille, ja Val-
tiokonttorihan korvaa vuosittain kunnille näistä aiheutuvat kulut. Budjettiin lisätään siis
uusi arviomäärä, rahamomentti. Sen käyttö alkaa ensi vuoden marraskuun alusta, ja silloin
kustannukset ovat noin 20 miljoonaa ja seuraavana vuonna vajaat 70 miljoonaa.
4



Pöytäkirjan asiakohta PTK 106/2018 vp
Arvoisa puhemies! Veteraanien keski-ikä on tosiaan 93 vuotta, ja tällä hallituksen esi-
tyksellä saamme kunnioittaen muistaa niitä vuosien 39—45 veteraaneja, jotka taistelivat
meille vapaan, kauniin ja turvallisen isänmaan.

16.27 Pekka Puska kesk: Arvoisa rouva puhemies! Ihan lyhyesti jatkona aiemmille pu-
heenvuoroille: Tästä lakiesityksestä todella iloitaan yli puoluerajojen, onhan kysymys
kaikkien puolueiden yhteisestä asiasta. Rintamaveteraanien määrä on kovasti pienentynyt,
ja on aika maksaa lisää kunniavelkaa. Rintamaveteraanien kuntoutusta, niin kuin tiedäm-
me, on lainmukaisesti hoidettu maamme hyvissä kuntoutuslaitoksissa ja avokuntoutukse-
na, ja nyt siis esitetään, että rintamaveteraanien kotona asumista tukevat palvelut korva-
taan kunnille valtion varoista. Vuosikymmeniä veteraanit ovat voineet nauttia kuntoutuk-
sesta maamme hyvissä kuntoutuslaitoksissa, mutta veteraanien ikärakenne ja toimintaky-
ky ovat muuttuneet sellaiseksi, että enää ei ole kovin helppo lähteä kotoa pois, ja siinä mie-
lessä pääpaino on nyt kotona saatavissa palveluissa. Siinä mielessä tämä on erinomainen
esitys, josta kaikki iloitsemme.

16.28 Pia Viitanen sd: Arvoisa rouva puhemies! Nämä ovat niitä hienoja ja arvokkaita
hetkiä, kun tuodaan eduskuntaan lakiesitys, jossa kaikki eduskuntaryhmät voivat sydämes-
tään olla mukana, ja myös itse tunnen suurta kiitollisuutta siitä, että saamme myös tätä
kautta kunnioittaa sotiemme veteraanien raskasta työtä. He ovat sillä työllään meille kai-
kille mahdollistaneet tämän hyvinvoinnin, mistä me olemme kuitenkin saaneet heidän
työnsä ansiosta jo pitkään nauttia. Tämä on hyvin tärkeä asia. Se, että nyt sitten lain tasoi-
sesti turvaamme yhdenvertaiset palvelut kotiin näille veljille, jotka ovat samalla viivalla,
on todella suuri kunnia-asia. 

Nämä ovat niitä hetkiä, että osaa arvostaa sitä, että politiikan myllerryksessä löytyy
myös sellaisia asioita, joista voimme todella olla keskenämme yhtä mieltä ja yhdessä kan-
taa kortemme kekoon. Mielestäni se oli hyvin kuvaavasti sanottu, että nyt varmasti on se
yhdestoista hetki, jolloin tällainen asia tulee hoitaa. Kaiken kaikkiaan itse näen tämän
myös siitä näkökulmasta, että muistan, että olemme myös SDP:ssä tehneet pitkään töitä
asian puolesta ja tehneet esityksiä asiasta. Mielestäni on erinomaisen hienoa, että nyt sitten
tämä esitys täällä on. 

Varmasti meillä on vielä kaiken kaikkiaan paljon työtä ja tekemistä, ja meidän täytyy
muistaa teoissamme myös sotaorpoja, sotaleskiä, kaikkea tätä, ja tuntea kiitollisuutta myös
heitä kohtaan nyt ja tulevaisuudessa.

16.30 Eerikki Viljanen kesk: Arvoisa puhemies! Viime päivinä, viime viikkoina täältä
eduskunnasta on ulospäin välittynyt välillä hieman riitaisa kuva, joka ei ole meille kenel-
lekään kunniaksi. Siksikin olen erittäin tyytyväinen, että saamme nyt tämän veteraanien
asemaa parantavan esityksen eduskuntakäsittelyyn — käsittelyyn, joka varmasti tulee ole-
maan hyvin yksimielinen, onhan aloitteen takana kaikkien eduskuntaryhmien yksimieli-
nen työ. 

Täällä on pidetty erinomaisia puheita salin eri laidoilta. Tämä tukee käsitystäni siitä, että
veteraanien asia on meidän kaikkien yhteinen asia. On hienoa, että jatkossa rintamavete-
raaneille turvataan samanlaiset palvelut kuin sotainvalideille. Veljet ovat samalla viivalla
oman toiveensa mukaisesti. Meidän tehtävämme ei täällä ole asetella raja-aitoja näiden
suunnattomia uhrauksia isänmaan puolesta tehneiden ryhmien välille. 
5



Pöytäkirjan asiakohta PTK 106/2018 vp
Kiitos aktiivisille veteraani- ja sotainvalidijärjestöille, kiitos eduskuntaryhmien neuvot-
telijoille, neuvottelun vetäjälle ja kiitos maan hallitukselle tämän esityksen tuomisesta
eduskuntakäsittelyyn.

Toinen varapuhemies Tuula Haatainen:  Vastauspuheenvuoro paikalta, ministeri Saa-
rikko, 3 minuuttia, olkaa hyvä.

16.32 Perhe- ja peruspalveluministeri Annika Saarikko: Arvoisa puhemies! Kiitos
keskustelusta, joka edusti suurta yksituumaisuutta — vähän toivomallani ja arvelemallani
tavalla, kun tunnistin sen keskustelun pohjan, joka välitettiin tiedoksi myös hallituksen
budjettiriihen päätösten osaksi.

Haluan todeta vielä vain pari reunahuomiota tähän isoon kokonaisuuteen. Lähtökohtai-
sesti yksittäisen veteraanin asema ei välttämättä muutu tämän lainsäädännön vuoksi — siis
sellaisen veteraanin, joka jo nykylain puitteissa on saanut hyvässä kotikunnassaan Valtio-
konttorin rahoittamia hyviä peruspalveluita arkensa tueksi. Mutta erityisesti sellaisen vete-
raanin asemaa tämä koskettaa, jonka kotikunnassa ei ole oltu aktiivisia anomaan rahoja
Valtiokonttorilta tai esimerkiksi niin viranhaltijoiden kuin veteraanin ja hänen läheistensä
tietoisuus näistä oikeuksista ei ole ollut erityisen suurta.

Minusta on myös reilua, että eduskunta tässä keskustelussa avoimesti myöntää, että
tämä on viimeinen mahdollinen hetki tehdä tämä päätös. Me puhumme hämmentävän pie-
nestä joukosta ihmisiä enää. Heillä on paljon meille opetettavaa, paljon kerrottavaa. Heis-
tä, käytännössä kaikki yli 90-vuotiaita miehiä, osa on jo hyvinkin huonossa kunnossa, osa
aktiivisia kansalaisia vielä omillaan, omissa kodeissaan. Yhtä monta tarinaa, yhtä monta
tarinaa sodasta ja selviämisestä, mahtuu heidän keskuuteensa.

Sen lisäksi, että tämä on ikään kuin lainsäädännön tasolla kenties niitä viimeisimpiä pal-
veluksia itse veteraani- ja invalidijoukolle, on selvää, että meillä päättäjinä on perintöä vaa-
littavana vielä monin muin tavoin kuin konkreettisina palvelulupauksina, joita lakiin ase-
tamme. On paljon opittavaa siitä elämänasenteesta, paljon opittavaa siitä nöyryydestä ja lo-
pulta myös siitä yksituumaisuudesta, jolla veteraanijärjestöt suurena rintamana ovat tätä
päätöstä meiltä päättäjiltä toivoneet, sitä oikeutetusti pyytäneet, ja nyt vihdoin sen saan
ilolla täällä Sipilän hallituksen puolesta esitellä.

Kiitos siitä, että voimme luottavaisin mielin viestiä nyt varmasti tämän keskustelun jäl-
keen eduskunnasta, että työruuhkassa ollut sosiaali- ja terveysvaliokunta todennäköisesti
saattanee yksissä tuumin tätä nopeasti viedä osaksi ensi vuoden budjettia ja ensi vuonna
voimaan astuvaa lainsäädäntöä.

Toinen varapuhemies Tuula Haatainen: Tämä arvokas keskustelu on päättynyt.

Asia lähetettiin sosiaali- ja terveysvaliokuntaan.
6


