















































DEMECA3.tmpSave.xml


Pöytäkirjan asiakohta PTK 43/2016 vp
Pöytäkirjan asiakohta 

PTK 43/2016 vp

Täysistunto

Tiistai 26.4.2016 klo 13.59—16.35

8. Hallituksen esitys eduskunnalle laeiksi tietoyhteiskuntakaaren muuttamisesta ja  väliai-
kaisesta muuttamisesta sekä eräitä tuoteryhmiä koskevista ilmoitetuista laitoksista anne-
tun lain muuttamisesta

Hallituksen esitys HE 67/2016 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 8. asia.
Puhemiesneuvosto ehdottaa, että asia lähetetään liikenne- ja viestintävaliokuntaan. Kes-
kustelu on päättynyt. [Jyrki Kasvi pyytää puheenvuoroa] Palataan vähän taaksepäin. En
katsonut tuota näyttöä tarpeeksi sukkelaan. Edustaja Kasvi käyttää puheenvuoron asiasta
8.

Keskustelu

16.15 Jyrki Kasvi vihr: Kiitos, puhemies, ja ei minun sormenikaan ollut ihan ajan tasal-
la, kun yritin seurata, että missä kohtaa tämä tietoyhteiskuntakaaren korjaussarja, versio
1.1, oikein sieltä tulee.

Tässähän käytännössä pyritään korjaamaan joukko kaaressa havaittuja ongelmia ja päi-
vittämään sitä muutenkin ympäristössä tapahtuvien muutosten mukaan. Pääasiassa nämä
tehdyt muutosesitykset ovat täysin perusteltuja, mutta haluan nostaa esiin pari kysymystä,
jotka sieltä havaitsin ensimmäisellä lukukierroksella.

Toistaiseksi esityksessä jää avoimimmaksi niin kutsutun verkkoneutraliteetin kohtalo.
Sinänsä kyse on teknisestä muutoksesta, sillä Euroopan neuvosto ja parlamentti ovat anta-
neet tietoverkkojen neutraliteettia koskevan asetuksen, joka korvaa jäsenmaiden, myös
Suomen, kansalliset verkkoneutraliteettia koskevat lait. Sinänsä sääli, sillä neutraliteetista
käytiin viime vaalikaudella ihan hyvä keskustelu ja sen tuloksena oli ihan hyvä laki. On-
gelmana tässä on kuitenkin se, etteivät kyseisen asetuksen soveltamisohjeet ole vielä val-
miit, vaikka asetus on jo astumassa voimaan ja kansalliset lait on pakko kumota. Tämän
seurauksena tässäkin esityksessä todetaan, että muutoksella on vaikutuksia kuluttajan, yri-
tysten ja viranomaisten asemaan, mutta ei kyetä vielä kertomaan, millaisia nämä muutok-
set ovat. Tämä ei ole minun mielestäni parasta mahdollista EU-tason hallintokulttuuria.
Odotan mielenkiinnolla, mitä tapahtuu, kun valiokunta yrittää ottaa tästä kohdasta selvää.

Myös radioviestinnän luottamuksellisuutta koskevat muutokset ovat mielenkiintoisia.
Esityksessä on etsitty, ja itse asiassa aika hyvin löydettykin, tasapaino yksityisyydensuo-
jan ja uusien digitaalisten palveluiden kehittämisen mahdollistamisen välillä, sillä ensinnä-
kin muutokset on säädetty määräaikaisiksi, jolloin niiden vaikutuksia voidaan seurata, ja
esityksessä korostetaan eri tavoin, että vain anonymisoituja tietoja voidaan käsitellä, jol-
 Tarkistettu
4.0



Pöytäkirjan asiakohta PTK 43/2016 vp
loin niitä ei pystytä yhdistämään yksilöihin. Siitä huolimatta tämä mahdollistaa sellaisten
palveluiden kehittämisen, joiden kehitys tähän asti on jäänyt tekemättä, koska yritykset
ovat pelänneet, että siitä aiheutuu niille juridinen riski.

Yksi avoin kysymys tässä radioviestinnän luottamuksellisuudessa kuitenkin jää auki.
Siinä missä esitys nyt mahdollistaa toteutuessaan kauko-ohjattavien laitteiden, esimerkik-
si näiden dronien, radioliikenteen seuraamisen, niin tarkoittaako tämä itse asiassa myös au-
tonomisen liikenteen ajoneuvoja, jolloin esimerkiksi myös robottiautojen, jotka ovat jatku-
vassa radioliikenteessä liikenneinfran ja toisten ajoneuvojen kanssa, liikennettä voitaisiin
seurata? Eiväthän ne itse asiassa kovin paljon eroa näistä lentävistä droneista, ainakaan
teknisesti. Tässä kohdassa meidän on oltava erityisen tarkkana, ettemme vahingossa vai-
keuta näiden uusien liikenteen digitaalisten palveluiden kehitystä.

Lopuksi: On tosi erinomaista, että tällä esityksellä tietoyhteiskuntakaareen lisätään niin
sanottujen julkisesti säänneltyjen satelliittipalveluiden säännökset. Käytännössähän tämä
tarkoittaa ilmeisesti Galileoa, mutta tämä määritelmä on tässä esityksessä sen verran epä-
määräinen, että se todennäköisesti voisi tarkoittaa muitakin palveluita. Mutta joka tapauk-
sessa tämä on tosi hyvä asia, sillä satelliittipalvelut on yksi niistä asioista, joiden merkitys
ihan perusinfrassa, kansalaisten arjessa ja viranomaisten toiminnassa kasvaa jatkuvasti. Ja
tämä on senkin takia Suomelle erittäin tärkeä kysymys, että tämän niin sanotun lähiavaruu-
den tai yläilmakehän taloudellinen merkitys kasvaa, ja tässä sekä kansainvälinen säännös-
tö että sitten Suomen lainsäädäntö ovat itse asiassa ihan auki — sitä ei ole. On tosi hyvä,
että me saamme tämänkin asian niin sanotusti lailliselle tolalle. Odotan mielenkiinnolla,
arvoisa puhemies, mitä tästä valiokunnassa saamme kuulla.

Keskustelu päättyi.

Asia lähetettiin liikenne- ja viestintävaliokuntaan.
2


