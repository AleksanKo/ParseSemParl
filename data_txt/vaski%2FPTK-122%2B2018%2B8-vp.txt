















































DEM5620.tmp.xml


Pöytäkirjan asiakohta PTK 122/2018 vp
Pöytäkirjan asiakohta 

PTK 122/2018 vp

Täysistunto

Keskiviikko 28.11.2018 klo 14.01—16.31

8. Hallituksen esitys eduskunnalle laeiksi pelastuslain muuttamisesta ja eräiksi muiksi 
laeiksi

Hallituksen esitys HE 240/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 8. asia.
Puhemiesneuvosto ehdottaa, että asia lähetetään hallintovaliokuntaan.

Ministeri Mykkänen on täällä esittelemässä. Lähetekeskusteluun varataan enintään 30
minuuttia. Asian käsittelyssä noudatetaan aikataulutettujen asioiden osalta sovittuja me-
nettelytapoja. 

Keskustelu

14.30 Sisäministeri Kai Mykkänen (esittelypuheenvuoro): Arvoisa puhemies! Hyvät
edustajat! Esitys koskee siis niitä pelastuslain maakuntauudistukseen liittyviä muutosesi-
tyksiä, joita ei irrotettu kiireellisempään eduskuntakäsittelyyn jo aiemmin tänä syksynä.
Ne kiireellisempään irrotetut koskivat siis öljy- ja kemikaalivahinkojen torjuntaa, väestön-
suojien rakentamista ja pelastustoimen sivutoimisen henkilöstön ja sopimushenkilöstön
koulutusta, jotka on tänne eduskuntaan aikaisemmin jo esitelty.

Tässä hallituksen esityksessä tehtäisiin maakuntien perustamista, maakuntauudistuksen
täytäntöönpanoa sekä valtion lupa-, ohjaus- ja valvontatehtävien organisointia koskevasta
lainsäädännöstä johtuvat muutokset. Uudistukset tarkoittaisivat, että tehtävä, joka nyt kuu-
luu alueen pelastustoimelle, kuuluisi jatkossa pääsääntöisesti maakunnalle ja tehtävä, joka
nyt kuuluu aluehallintovirastolle, kuuluisi jatkossa valtakunnalliselle Valtion lupa- ja val-
vontavirastolle eli Luova-virastolle.

Pelastusopistosta annettua lakia muutettaisiin siten, että alueellisten maanpuolustus-
kurssien sekä valmius- ja häiriötilanneharjoitusten järjestäminen siirrettäisiin aluehallinto-
virastolta Pelastusopistolle — näin siis, niin että ne ovat edelleen valtion toiminnan koor-
dinoimina. Palosuojelurahastolakiin tehtäisiin maakuntauudistukseen perustuvat muutok-
set niin, että maakunnat lisättäisiin rahastosta myönnettävien avustusten saajien joukkoon.
Kuitenkin palosuojelurahastosta voitaisiin jatkossakin avustaa myös kuntia, koska palo-
asemat jäävät maakuntauudistuksessa niiden omistukseen.

Esityksen tavoitteena on siis pelastuslain osalta tehdä maakuntien perustamiseen liitty-
vät muutokset. On tarkoitus myös selkeyttää valtion ja maakuntien työnjakoa pelastustoi-
meen kuuluvan avun antamisessa ulkomaille ja kansainvälisen avun vastaanottamisessa.
Pelastuslain 27 §:ään on tarkoitus myös määrittää sisäministeriön ja pelastuslaitosten työn-
jako kansainvälisen avun antamisessa ja vastaanottamisessa sekä selkeyttää kansainväli-
 Tarkistettu
4.0



Pöytäkirjan asiakohta PTK 122/2018 vp
sen avun antamiseen hankitun erityiskaluston ja -varusteiden sekä tähän liittyvän koulu-
tuksen käyttömahdollisuuksia kotimaisissa onnettomuustilanteissa.

Maakuntauudistuksen johdosta tehtävillä muutoksilla ei olisi sinänsä suoria yhteiskun-
nallisia vaikutuksia. Ehdotetut muutokset ovat pääsääntöisesti teknisiä, ja ne johtuvat muu-
hun lainsäädäntöön perustuvista organisaatiomuutoksista. Kuitenkin todettakoon, että pe-
lastustoimeen kuuluvaa ulkomaille annettavaa apua ja kansainvälisen avun vastaanotta-
mista koskevia muutoksia tehdään, jotta ne parantaisivat pelastustoimen kykyä vastata eri-
laisiin onnettomuuksiin koko maassa ja selkeyttäisivät näihin laajoihin onnettomuuksiin ja
erityistilanteisiin liittyvän toiminnan toimivaltuuksia.

Puhemies Paula Risikko:  Sitten mennään puhujalistaan.

14.33 Tytti Tuppurainen sd: Arvoisa rouva puhemies! Hallitus esittää muutettavaksi pe-
lastuslakia ja näitä muita lakeja perustellen muutoksia maakuntien perustamisella, siis
maakuntauudistuksen täytäntöönpanolla sekä valtion lupa-, ohjaus- ja valvontatehtävien
uudelleenorganisoinnilla. Kysymys on siis tämän suuren uudistuksen etukäteisratkaisusta,
sillä emmehän me varsinaisesti tiedä, toteutuuko maakuntauudistus alkuunkaan. Tällaise-
naan esitys on yksi monista samankaltaisista, ja menee tämä aika helposti kokonaiskuvaan
tästä suuresta uudistuksesta, koska tällaiset yksityiskohdat hukkuvat tähän hälyyn, kerta-
kaikkisesti.

Maakunta- ja sote-uudistukseen on perusteltua suhtautua kokonaisuudessaan kriittises-
ti. Sen hyödyt ovat toiveiden varassa, mutta kustannukset muutoksista toteutuvat varmasti.
Nyt puheena oleva uudistus sisältää pelastustoimen vastuualueiden mullistuksen. Osassa
maata muutos voi mennä organisaation nimen ja sisäisen rakenteen uudelleenmuokkaami-
sella. Tämä ei kuitenkaan pidä paikkaansa alkuunkaan kaikkialla Suomessa. Mikäli Uu-
denmaan ja Helsingin pelastusalueet kootaan yhteen, seurauksena on Suomen mittakaa-
vassa valtavan suuri ja monimuotoinen kokonaisuus, johon kuuluu pääkaupungin lisäksi
maaseutua, asutuksen lisäksi öljynjalostamo ja ydinvoimala — tämä näin muualta tulevan
huomiona.

Mutta erityistä huomiota on kiinnitettävä Pohjois-Pohjanmaan, Kainuun ja Keski-Poh-
janmaan uuteen alue- ja vastuunjakoon. Nimittäin nykyiset pelastusalueet on muotoiltu eri-
tyisesti toiminnan tarpeiden mukaan. Esimerkiksi Oulu-Koillismaan pelastusalue rajautuu
lounaassa Lumijoen, Limingan ja Tyrnävän kuntiin. Sen palvelutuotannosta vastaa noin
385 päätoimista ja noin 380 sivutoimista työntekijää. Nopean avunsaannin turvaavat on-
nettomuusuhkien ja palvelukysynnän tarpeiden mukaisesti sijoitetut 21 paloasemaa. Ny-
kyisen rajan takana alkaa toiminnallisesti jo toisenlainen Jokilaaksojen pelastusalue. Uu-
distus panisi nämä rajat ja alueet uusiksi.

Arvoisa puhemies! Näistä karttaharjoituksista puhuminen saattaa kuulostaa sivuseikal-
ta, mutta täytyy kuitenkin muistaa, että kyse on perusasiasta, turvallisuudesta. Niin ikään
on syytä muistaa, miten kävi hätäkeskusuudistuksen kanssa. Senkin piti olla pelkkä hallin-
non järkeistäminen, sen harjoitus. Lopputuloksena oli pitkä työrupeama, jossa ongelmia oli
niin hätää kärsivien osoitteiden löytämisessä kuin keskusten työilmapiirissäkin, ja tämä työ
taitaa edelleen jatkua.

Nyt tehdään uudistus vain uudistuksen tekemisen vuoksi ja otetaan kannettavaksi sa-
manlaiset, ehkä mahdollisesti pahemmatkin riskit. Mitä vastaatte tähän, ministeri?
2



Pöytäkirjan asiakohta PTK 122/2018 vp
14.35 Ben Zyskowicz kok: Arvoisa rouva puhemies! Kuten sekä ministeri että edustaja
Tuppurainen täällä totesivat, kyse on uudistuksesta, joka liittyy tulevaan maakuntauudis-
tukseen. Varmasti täällä eduskunnassa asiat on syytä laittaa siihen järjestykseen, että ensin
tehdään päätökset itse maakuntauudistuksesta ja sitten hyväksytään näitä lakeja, jotka no-
jaavat siihen.

Kun nyt maakuntauudistuksesta puhutaan ja kun edustaja Rinne oli vielä minuutti sitten
salissa, niin tarkoitukseni oli kysyä edustaja Rinteeltä, mikä onkaan se sosiaalidemokraat-
tien maakuntauudistusmalli. Mutta kun edustaja Rinne on ehtinyt salista pois sillä aikaa,
kun vilkaisin vähän vasemmalle, niin esitän tämän kysymyksen sitten vaikkapa edustaja
Viitaselle, jolla on kuitenkin vastaus kaikkiin kysymyksiin. [Pia Viitanen: Kiitos luotta-
muksesta!]

Se tiedetään toki, että sosiaalidemokraatit vastustavat tuohon sote-uudistukseen liitty-
vää valinnanvapautta, koska he eivät pidä perusteltuna sitä, että sellainen pienituloinen ih-
minen, esimerkiksi pienituloinen lapsiperhe tai työtön tai pienituloinen eläkeläinen, joka
tänä päivänä joutuu jonottamaan hoitoonpääsyä terveyskeskukseen, voisi jatkossa sote-uu-
distuksen mukaisesti valita, meneekö hän sinne terveyskeskukseen vai haluaako hän men-
nä saamaan tämän palvelun yksityiseltä palveluntuottajalta — ja kun tulee tämä valinnan-
vapaus, niin sehän johtaa jonojen poistumiseen. Eli tämä tiedetään, että sosiaalidemokraa-
tit eivät hyväksy valinnanvapautta.

Mutta en ole varmaan ainoa tässä salissa, puhumattakaan tässä maassa, jolle on jäänyt
täysin epäselväksi se, mikä on demareiden kanta tähän maakuntauudistukseen. Olen toki
kuullut ja lukenut heidän kantojaan siitä, että ainakaan se nimi ei voi olla maakunta — se
voi olla sote-kunta, tai se voi olla sote-alue — ja se määrä voi olla 18 tai jotain enemmän tai
jotain vähemmän ja ne tehtävät voivat olla lähinnä sote-tehtäviä mutta mahdollisesti joita-
kin muitakin tehtäviä. Nyt on erinomainen tilaisuus edustaja Viitasella kertoa meille ja laa-
jemmallekin yleisölle, minkälainen se demareiden maakuntauudistusmalli on. Senhän me
kaikki olemme ymmärtäneet, että sosiaalidemokraatitkin ovat sillä kannalla, että sote-pal-
velujen järjestäminen tai vähintään terveyspalvelujen järjestäminen tulee siirtää kunnilta
laajemmille hartioille. Samoin tiedossamme on, että yksitasoinen kuntayhtymämalli, joka
oli esillä viime vaalikaudella, tyrmättiin silloin perustuslakivaliokunnassa.

Arvoisa puheenjohtaja! Edustaja Viitanen, mikä on teidän maakuntamallinne?

14.38 Mika Kari sd: Arvoisa rouva puhemies! Edustaja Tuppurainen käytti tuossa erin-
omaisen hyvän puheenvuoron. Yhdyn tähän samaan ajatteluun, että ei pitäisi laittaa näitä
pelastuslakiasioita menemään ykkösluokan vaunussa eteenpäin ennen kuin hallitus on kes-
kuudessaan päättänyt linjan näihin sosiaali- ja terveys- ja maakuntauudistuksiin.

Itse tulen alueelta, jossa on tällainen — edustaja Zyskowiczille ja muillekin tiedoksi —
maakunnallinen malli. Pelastustoimi on osa maakuntahallintoa Päijät-Hämeessä, ja Päijät-
Hämeen lisäksi Suomesta löytyy toinenkin varsin iso maakunta, Lappi, jossa palo- ja pe-
lastustoimi on laitettu maakunnalliseen malliin. Se malli sinänsä on ihan toimiva, käyttö-
kelpoinen malli, ja sitäkin voi kopioida, mutta siinä mallissa kunnilla on myös oma keino
ohjata omistajaohjauksen kautta maakunnan toimia. Tässä hallituksen käppyrässä, johon
olen päässyt hallintovaliokunnan jäsenenä tutustumaan, kunnilla on enemmänkin katsojan
rooli.

Kun ministeri on paikalla, niin oikeastaan haluaisin kysyä tähän palo- ja pelastuslaitok-
sen isoon, merkittävään sektoriin liittyen, kun valtaosa suomalaisille kansalaisille suunna-
3



Pöytäkirjan asiakohta PTK 122/2018 vp
tuista palo- ja pelastuslaitoksen palveluista, noin väestömäärän näkökulmasta, tulee sopi-
muspalokuntien kautta. Meille kaupunkilaisille tämä ajattelu on varmaan vähän vierasta.
Ajattelemme, että palo- ja pelastustoimi nojaavat laitospalokuntiin, joita kaupungeissa on.
Ammattijoukkoja ovat toki sopimuspalokuntalaisetkin. Olisin kysynyt ministeriltä: Miten
maakuntauudistussuunnitelmissa olette ottaneet huomioon sen, että kuitenkin valtaosa
suomalaisista on sopimuspalokuntien tuottamien palveluiden äärellä? Ja onko sopimuspa-
lokunnat tässä hallituksen esityksessä huomioitu sillä tavalla kuin asianmukaista olisi
odottaa?

14.40 Pia Viitanen sd: Arvoisa rouva puhemies! Yhdyn niihin näkemyksiin, mitä täällä
aiemmin esitettiin siitä, että nyt tässä tehdään lainsäädäntöä ilman, että tiedämme, mikä lo-
pulta on esimerkiksi hallituksen ja edustaja Zyskowiczin lopputulos sitten sote- ja maakun-
taesityksissä. Itsekin taisitte todeta tuossa puheenvuoronne alussa, että tietenkin tulisi teh-
dä niin, että ensin tehdään mallit ja sitten tehdään sovellus käytäntöön, ja siksi yhdyn sii-
hen kysymykseen, minkä edustaja Tuppurainen esitti ministerille, mitä riskejä nyt on tässä
olemassa ja mitä riskejä tulisi tunnistaa, kun etenemme tässä järjestyksessä. Muistutan kyl-
lä minäkin siitä hätäkeskusuudistuksesta. Se oli kova paikka kaiken kaikkiaan. Erityisesti
meillä Pirkanmaalla, Tampereella, se asia sattui kovasti, kun silloinen ministeri Holmlund
halusi viedä meiltä koko hätäkeskuksen pois. Se oli kurja, kurja tarina kaikkinensa.

Mutta, puhemies, jotain hyvääkin kyllä löydän tästä. Se nimittäin liittyy siihen, että
edustaja Zyskowicz käytti kyllä erinomaisen puheenvuoron siltä osin, kun hän totesi val-
tavan luottonsa allekirjoittaneeseen ja kertoi, että minulla on aina kaikkiin asioihin vas-
taus. Kiitos teille tästä luottamuksesta. Olette ihan oikein tulkinnut sosiaalidemokraatteja
siinä suhteessa, että mehän kyllä olemme olleet varsin kriittisiä hallituksen sote-mallia
kohtaan — emmekä muuten ole ainoita tässä valtakunnassa. Kun minä tuolla kuljen paljon
ihmisten kanssa juttelemassa, viimeksi eilen Tampereen suunnassa, niin siellä kyllä tuli
kysymyksiä, mihin tämä hallituksen sote-intoilu nyt pahimmillaan johtaa, kun tilanne on
se, että esimerkiksi kustannukset uhkaavat siinä mieluumminkin nousta kuin sitten tulla
hillittyä, niin kuin aikanaan on perusteltu. Valtiovarainvaliokunnassahan me kaikki puolu-
eet yhteisesti allekirjoitimme varsin kriittisen paperin liittyen tähän kokonaisuuteen, siinä
olivat myös hallituspuolueet mukana, ja todettiin, että esimerkiksi kustannusarvioita ei ole
tehty ja muutenkin nämä hallituksen mallit johtavat hyvin helposti osaoptimointiin, jonka
seurauksena kustannukset vain lisääntyvät — puhumattakaan sitten tästä markkinaehtois-
tumisesta, joka helposti tarkoittaa, että sote-palveluita enemmänkin ajetaan sinne kerman-
kuorinnan joukkoon.

Maakuntamallistahan meillä on ihan omat näkemyksemme esitettyinä. Edustaja Zysko-
wicz kuulee ne kyllä ja kertoi jo kuulleensakin moneen kertaan, niin että siinä mielessä an-
nan arvoa sille, että haluatte edelleen niistä keskustella ja kuulla, ja mielellämme varmasti
niistä jatkamme keskustelua.

Toden totta haluaisin tässä yhteydessä todeta sen, minkä edustaja Tuppurainen tuossa
alussa, että tämä järjestys, missä nyt marssimme täällä, ei ole tässä suhteessa oikea.

14.43 Hannu Hoskonen kesk: Arvoisa rouva puhemies! On hyvä, että lainsäädäntöä uu-
distetaan ja hallintoa uudistetaan. Se on selvä asia, että kun maailma muuttuu, meidän on
muututtava mukana ja lainsäädäntö saatava ajan tasalle. Vaikea minun on kyllä ymmärtää
tässä varsinkin sosiaalidemokraattien puheenvuoroissa sitä, että pelätään sitä, että päätös-
4



Pöytäkirjan asiakohta PTK 122/2018 vp
valta tulee ihmisiä lähemmäksi. Näköjään se ylhäältä johdetun yhteiskunnan haamu vielä
kulkee teidän mukananne pitkänä ja synkkänä. Jos maakuntiin päätösvalta siirtyy ministe-
riöstä, niin minä en kyllä siinä mitään pahaa näe. Pitäisikö sitten mennä siihen äärimmäi-
seen järjestelmään, niin kuin joissakin valtioissa, että yksi ihminen päättää siellä presiden-
tin palatsissa ja sitä kaikki tottelevat? Niitäkin esimerkkejä tässä voisi ruveta luettelemaan,
mutta jätän sen seuraavaan kertaan.

Näin ollen se, kun demokraattisesti valitut päättäjät päättävät alueilla omista asioistaan,
on varmasti paras ja läpinäkyvin systeemi, koska siinähän se päättäjä on siellä ihmisten
keskellä ja saa palautetta jatkuvasti. Semmoisessa keskitetyssä järjestelmässä, jossa pääte-
tään jossakin kaukana, kuten ministeriössä, tavallinen kansalainen ei koskaan niitä päätök-
sentekijöitä edes näe. Nyt te rupeatte pelkäämään sitä, että päätösvalta tulee maakuntiin.

Hieman ihmettelen teidän näkemystänne asiassa, mutta samalla myös kiitän teitä — tä-
mähän oli ihmisille tiedoksi, miten te suhtaudutte paikalliseen demokratiaan. Ajatelkaa jo-
takin Sveitsiä, siellähän tämä on viety vielä pitemmälle. Siellä kantonit ovat täysin itsenäi-
siä, ja siellä heidän järjestelmänsä mukaisesti esimerkiksi äänestetään hyvin pienistä
asioista kansanäänestyksellä. Ei siinä sen kummempaa. Jos johonkin kylään ollaan hank-
kimassa vaikka nyt uutta jakeluautoa, niin siitäkin järjestetään kansanäänestys, onko se
minkä merkkinen peli, millä ajellaan seuraavat vuodet. Siellä on demokratia viety näin pit-
källe, ja me täällä pelkäämme nyt sitä, että demokratia ja asioista päättäminen viedään
maakuntiin ihmisten lähelle. Minä en tällaista voi ymmärtää, mutta ei sitä minun tarvitse
ymmärtääkään — ihmettelen vain ja samalla kiitän demareita siitä, että tulipahan tuokin
tiedoksi.

14.45 Olavi Ala-Nissilä kesk: Arvoisa puhemies! En ole tämän lakiesityksen valiokunta-
käsittelyssä mukana, mutta tämä on sinällään tärkeä lakiesitys. Evästäisin tätä kuitenkin
niin, että näissä kaikissa hallinnonuudistuksissa on tärkeää huomata myöskin seutukau-
pungit ja seudut, että tarpeetonta keskittämistä julkishallinnossa ei tehdä.

Edustaja Zyskowicz tässä hyvin kysyi, mikä on SDP:n maakuntamalli tai minkä pohjal-
le näitä palveluja rakennetaan. Tämä maakuntamallihan on eurooppalainen malli, demo-
kraattinen malli, jota paljon käytetään. Todellisuudessa sotenkaan pohjalle, kun kuntapoh-
ja ei riitä ja tarvitaan demokraattinen malli, ei ole käytännössä mitään muuta mallia kuin
maakuntamalli. Usein maakuntia kyllä pilkataan, ja minä sitä ihmettelen, mutta mikä on se
SDP:n malli näissä hallinnonuudistuksissa? Luulen, että se malli on suuri puhallus ja ei ole
mitään omaa mallia loppujen lopuksi. Ei ole mitään muuta vaihtoehtoa tähän, ellei sitten
ole todella tämmöinen jättikaupunkien tai suurten kaupunkien keskuudessa tapahtuva kun-
tamalli, joka sitten jättää puolen Suomea huomioimatta. Että mielelläni myöskin kuulisin,
mikä todellisuudessa on SDP:n näkemys tästä maakuntapohjaisesta hallinnosta. Onko teil-
lä joku vaihtoehto?

14.46 Reijo Hongisto sin: Arvoisa rouva puhemies! Tässä lakiuudistuksessa pelastustoi-
men tehtävien yleistä hallinnollista toteuttamista ja henkilöstön asemaa koskevat yleiset
säännökset sisältyvät maakuntalakiin. Pelastustoimen rahoitus määräytyy maakuntalakien
rahoituslain mukaan. Tavoitteena on myös selkiyttää valtion ja maakuntien työnjakoa pe-
lastustoimeen kuuluvan avun antamisessa ulkomaille ja kansainvälisen avun vastaanotta-
misessa siten, että laissa määritetään selkeästi sisäministeriön ja pelastuslaitosten työnjako
kansainvälisen avun antamiseen ja vastaanottamiseen liittyvissä tehtävissä.
5



Pöytäkirjan asiakohta PTK 122/2018 vp
Pelastuslakiin ehdotetun muutoksen mukaan maakunta osallistuisi pelastustoimeen kuu-
luvan ulkomailla annettavan avun ja pelastustoimeen kuuluvan kansainvälisen avun vas-
taanottamisen edellyttämään valmiuden ylläpitoon. Valmius ulkomaille annettavaan pelas-
tustoimintaan kuuluvaan apuun perustuisi maakuntien kotimaiseen riskien mukaiseen
osaamiseen, valmiuteen ja palvelutasoon.

Viime vuosien maneesi- ja liikuntahallionnettomuudet osoittavat, että rakennusten sor-
tumista ei ole esimerkiksi vain ulkomaisissa maanjäristyksissä ja muissa luonnononnetto-
muuksissa vaan kyky rauniopelastamiseen kuuluu jokaiselta maakunnalta edellytettävään
palvelutasoon.

Maakunnat vastaavat riskien mukaisesta palvelutasosta ja sen toteuttamisen aiheutta-
mista kustannuksista. Ulkomaille annettavaa apua varten valtion toimesta ja kustannuksel-
la luodut ja hankitut erityisvalmiudet, kalusto ja varusteet ovat maakuntien käytettävissä
myös kotimaisessa onnettomuustilanteiden vaatimassa pelastustoiminnassa samoin perus-
tein kuin maakuntien omat resurssit. Kansainvälisen pelastustoiminnan erityisvalmius tu-
kisi näin maakuntien pelastustoimen kotimaan valmiuksia. Saadaan selvää synergiaetua.

Arvoisa puhemies! Muutoksilla ei olisi suoria taloudellisia vaikutuksia kotitalouksiin.
Ehdotetut muutokset ovat pääsääntöisesti teknisiä, ja ne johtuvat muuhun lainsäädäntöön
perustuvista organisaatiomuutoksista. Kannatan lakiesitystä.

14.49 Pia Viitanen sd: Arvoisa puhemies! Tuohon aikaisempaan edustaja Hoskoselle,
jota en nyt enää tässä näe, olisin vain sanonut, että emme me ole pelänneet sitä, että pää-
töksenteko tulisi lähelle ihmistä — päinvastoin, sitä me aina kannatamme — vaan se, mis-
tä me olemme kantaneet huolta, niin kuin esimerkiksi koko valtiovarainvaliokunta, on se,
että kun maakunnat perustettaisiin näillä resurssein ja maakunnan päättäjille asetettaisiin
tehtäviä mutta ei mahdollisuutta esimerkiksi verotusta käyttää tai mahdollisuutta rahoittaa,
niin helposti kävisi niin, että siellä tulevat maakunnalliset päättäjät olisivat tilanteessa, jos-
sa joutuisivat heti kohta nostamaan voimakkaasti asiakasmaksuja, tai että koska sosiaali- ja
terveyspalvelut joka tapauksessa tulee hoitaa, niin sitten kärsisivät esimerkiksi elinvoima-
palvelut, ihmisten työllistämispalvelut.

Ja tätä kritiikkiä eivät ole muuten esittäneet pelkästään sosiaalidemokraatit vaan esimer-
kiksi koko valtiovarainvaliokunta omassa mietinnössään. Kävin näitä uhkakuvia läpi, mit-
kä on syytä todeta. Olemme myös todenneet, että tässä mallissa, mikä nyt on kehitteillä,
olemme tilanteessa, että esimerkiksi Tampereen seudulla on ollut erittäin tuloksekas, hyvä
työllisyyskokeilu ja nyt sitä ei voida sitten jatkaa, ja sitä olisi ehdottomasti pitänyt voida
jatkaa tässä tilanteessa, antaa sille lisäaikaa. Nyt ei sitä jostain syystä tule. Siitä olen ihan
vilpittömästi kiittänyt edustaja Satosta jo aiemmin tässä salissa, että hän oli tässä aktiivi-
nen ja teki myös aloitteen tämän kokeilun jatkamiseksi, ja tässä olemme olleet samoilla lin-
joilla.

14.50 Arto Satonen kok: Arvoisa puhemies! Noista kommenteista: ajattelin nyt kyllä py-
syä enemmän tässä pelastustoimen puolella tässä puheenvuorossani. [Pia Viitasen välihuu-
to] Oikeastaan pyysin puheenvuoron edustaja Ala-Nissilän puheenvuoron johdosta, kun
Ala-Nissilä nosti esille seutukaupunkinäkökulman. Se on mielestäni myös tässä hyvin kes-
keistä. Pelastustoimi jos mikä on sellainen toimi, jonka pitää hajautetusti olla siellä maa-
kunnassa järjestetty. Se ei riitä, että se toimii maakunnan keskuskaupungissa, vaan sen pi-
tää toimia myös niissä pienemmissä keskuksissa. Ja itse asiassa ajattelen niin, että ainakin
6



Pöytäkirjan asiakohta PTK 122/2018 vp
isommat ja keskisuuret maakunnat ovat varsin ideaaleja toiminta-alueita tämmöiselle pe-
lastustoimen järjestelylle, koska kun se on riittävän paljon hajautettu, se pystyy vastaa-
maan niihin uhkiin. Mutta sitten jos tulee joku todella iso tapahtuma, johon tarvitaan pal-
jon yksiköitä, ne voidaan sieltä keskittää myös siihen yhteen tilanteeseen.

Eli uskoisin, että tämä on aika ideaali tapa organisoida tämä asia. Uskonkin, että tämä on
ihan sellainen osa tätä maakuntauudistusta, josta varmaan hyvin laajalti voidaan löytää tä-
mänkin salin keskuudessa yksimielisyys tämän asian etenemisestä.

14.52 Matti Semi vas: Arvoisa rouva puhemies! Pelastuslaitos on tärkeä osio koko tässä
meidän pelastustoiminnassamme, jos mietitään näitä yhteistyön kuvioita tuon ensihoidon
ja hälytyskeskuksen kanssa ja sen toimivuutta koko tässä maassa, miten se toimii, vielä kun
otetaan mukaan tähän Rajavartiolaitos ja Puolustusvoimat ja tuo poliisin yhteistyökuvio
kaikissa isoissa tapahtumissa. Näitä kun pohdittiin tuolla pelastuslaitoksella työssä olevien
kavereitten kanssa, sitä mikä tässä olisi järkevää, niin he esittivät tämmöistä mallia sitten,
että pitäisikö nämä pelastusalueet jakaa viiteen, koko Suomi viiteen alueeseen, niitä joh-
dettaisiin yhdestä paikkaa, jotta tämä yhteistyökuvio ja toiminnan varmuus saataisiin pa-
remmin toimimaan. Kysyisin ministeriltä: onko tämmöistä aluejakoa mietitty ja pohdittu,
olisiko mitään hyötyä tämmöisestä toiminnasta?

Puhemies Paula Risikko: Edustaja Talja, ja sen jälkeen ministeri.

14.53 Martti Talja kesk: Arvoisa puhemies! Jatkan edustaja Semin ajattelua. Jos ensihoi-
tojärjestelmä toimii koordinoidusti viidellä alueella Suomessa ja samalla tavalla on pelas-
tustoimen osalta, niin aina on jossakin saumakohta. Se, että pelastuslaitosten määrää vä-
hennettäisiin sitten tulevaisuudessa maakuntien määrää vastaavaksi, tuo toisaalta sitä koor-
dinaatiotukea siihen. Ja itse asiassa se tuo myös koordinaatiota sitten näiden suuralueiden
myötä, niin että pelastustoimen ja ensihoidon välinen yhteistyö niin resurssien käytön op-
timoimiseksi kuin sitten varautumisessa poikkeustilanteisiin, niiden laajenemiseen, on ai-
van keskeistä siinä, että me kansalaiset voisimme asua turvallisesti siellä kotonamme.

Puhemies Paula Risikko: Edustaja Tolppanen olisi siellä vielä.

14.54 Maria Tolppanen sd: Kiitos, arvoisa puhemies! Minua tässä asiassa huolettaa tie-
tenkin maakunnan ihmisenä kaikkein eniten se, miten käy sitten tosiaankin ensivastetoi-
minnan ja miten tässä uudistuksessa käy vapaapalokuntatoiminnan, koska maaseudulla va-
paapalokunnat — tai sopimuspalokunnat — hoitavat erittäin suuren osan kaikista alueella
tulevista hälytyksistä.

Toinen on se, että sitten, jos puhutaan laajemmin siitä, mitä pelastustoimessa pitää olla,
meillä on erittäin paljon sellaisia kuntia ja sellaisia rakennuksia, asuintaloja, missä ei ole
minkäänlaista suojaa ihmisille, mikäli sattuisi niin sanotusti jotakin. Vanhat kunnon pom-
misuojat on suljettu, ja ei löydy väestönsuojia, mihin ihmiset viedään.

Sen lisäksi kaipaisin kyllä jonkinnäköistä mainintaa siitä, mitä tarkoittaa 72 tunnin huol-
tovarmuus. Nimittäin olen itse käynyt pitkän maanpuolustuskurssin ja kysyin tätä asiaa
siellä useamman kerran. Mitä se tarkoittaa? En tiedä tänä päivänäkään sitä, mitä se tarkoit-
taa, mitä siihen sisältyy, kuinka usein varastot pitää uusia, mistä ne varastot saa täytettyä,
mitä se vaatii kansalaiselta.
7



Pöytäkirjan asiakohta PTK 122/2018 vp
Me puhumme asioista ihmisille ja me luomme turvallisuudentunnetta, mutta me emme
kerro sitä, miten tuo turvallisuus saavutetaan. Kun puhutaan pelastustoimesta, myöskin
tämä on minun mielestäni semmoinen asia, jonka pitäisi olla tiedossa jokaisella ihmisellä.
Tämähän ei tarkoita sitä, että meillä täytyisi olla joku ulkopuolinen uhka tai joku muu vas-
taava maassa. Riittää, että alueella on esimerkiksi tulipalo jossakin rengasliikkeessä. Kun
olen aikaisemmalta ammatiltani toimittaja, niin muistan varsin hyvin, kun Pietarsaaressa
kokonainen kaupunginosa evakuoitiin sen takia, että siellä paloi varasto. Esimerkiksi nämä
ovat semmoisia asioita. Jos ajatellaan ihmisiä, jotka asuvat siellä kotona ja joilla on esimer-
kiksi astmaa tai jotka eivät sieltä pääse liikkumaan mihinkään, niin kyllä siellä kotona pi-
täisi kotivaran olla olemassa. Ja toivoisin, että myöskin tähän asiaan tulisi parannus.

14.56 Sisäministeri Kai Mykkänen: Arvoisa puhemies! Kiitos rakentavista huomioista
eri puolilta salia.

Pelastusuudistuksesta kysyttiin yleisesti, miten tämä maakuntauudistukseen nivoutuva
uudistus voisi vaikuttaa. Sinänsä näen sen aidosti mahdollisuutena selkeyttää vastuita ja
johtamista siten, että selkeämmin toteutusvastuu on alueellisella, vaaleilla valittavalla
maakunnalla, ja silloin on myös kasvollisesti olemassa numero, joka on vastuussa — maa-
kuntahallitus — siitä, miten paljon resursseja käytetään, miten ne jakaantuvat. Tällä het-
kellä useimmiten pelastuslaitos jakaantuu jopa kymmenien kuntien kesken, jolloin se voi
olla kansalaiselle epäselvää. Toisaalta valvonta selkeytyy sikäli, että aluehallintovirasto-
jen tehtävistä suurin osa siirtyy suoraan sisäministeriölle ja sisäministeriö, jolla nyt jo on
osittain myös tätä roolia, kansallisen toiminnan koordinoimista, ottaa sen selvemmin, jol-
loin järjestelmä itse asiassa yksinkertaistuu.

Toiseksi, maantieteelliset muutokset pelastustoimessa ovat kuitenkin pienempiä ja hel-
pompia kuin monessa muussa asiassa. Meillä on tällä hetkellä 19 isäntäkuntamallilla toi-
mivaa pelastuslaitosta, kaksi maakunnallista kuntayhtymää plus sitten Pohjois-Karjalan
Siun sote, hieman toisentyyppinen kuntayhtymämalli, ja Uudellamaalla todella tulee mer-
kittävä fuusio. Sen lisäksi Jokilaakson ja Oulu—Koillismaan laitokset yhdistyvät. Joki-
laakso on erittäin pieni, jolloin tässä on katsottu, että on järkevää, että on yksi laitos. Mutta
muutoin nykyinen rakenne sinänsä maantieteellisesti säilyy.

Se oleellinen kysymys, mihin täällä useampi teistä kiinnittikin huomiota, on ensihoidon
ja ensivasteen järjestäminen ja myös tässä maakuntauudistuksen yhteydessä se, että sosi-
aali- ja terveyspalveluiden järjestämisvastuulliset ja pelastustoimen järjestämisvastuulli-
set maakunnan sisällä toimivat yhteen ja varmistetaan, että pelastuslaitosten kapasiteetti
ensihoidon, ensivasteen järjestämiseen tulee jatkossa hyödynnettyä. Ja ehkä myös niissä
maakunnissa, joissa se tähän asti ei ole ollut ensihoidon järjestäjä, se voisi sitä olla, koska
malli on kyllä ollut kaikkialla erittäin hyvä, missä sitä on toteutettu.

Tämä edellyttää myös osaamisen nostoa. Eli pelastusalan koulutusta ollaan parhaillaan
uudistamassa niin, että ensihoidossa päästään lähemmäksi lähihoitajatasoa kaikilla ammat-
tipelastajilla ja pystytään tätä kautta varmistamaan se nopea, korkeatasoinen ensivaste jo
silloin, kun pelastaja tulee ensimmäisenä paikalle.

Tässä edustaja Semi viittasi erityisesti ikään kuin tähän laajempaan johtamiskysymyk-
seen ja yhteyksiin näihin viiden alueen ensihoito- ja erityistehtäväalueisiin. Meillähän on
myös pelastustoimessa tarkoitus organisoida viisi suuraluetta, jotka muodostavat tilanne-
keskukset, ja parantaa tätä tilannekeskusjohtamista silloin, kun tapahtuu joku merkittä-
vämpi tapahtuma, ja vielä antaa yhdelle tilannekeskukselle kansalliset koordinointitehtä-
8



Pöytäkirjan asiakohta PTK 122/2018 vp
vät, jolloin tämä on kyllä osa tätä maakuntauudistuksen myötä tapahtuvaa uudelleenjärjes-
tämistä, ja antaa siihen aiempaa paremmat edellytykset.

Väestönsuojia ei, edustaja Tolppanen, ole suinkaan unohdettu. Niille on edelleen vel-
voitteet, ja meillä on kansainvälisesti ehkä maailman paras valmius tässä. Ja kotivara, 72
tuntia, on erittäin tärkeä asia sinänsä kyllä. Se ei tähän lakiesitykseen liity, mutta muuten
mielellään teemme tästä yhdessä viestintää.

Keskustelu päättyi.

Asia lähetettiin hallintovaliokuntaan.
9


