















































DEM7DAB.tmp.xml


Pöytäkirjan asiakohta PTK 141/2018 vp
Pöytäkirjan asiakohta 

PTK 141/2018 vp

Täysistunto

Tiistai 15.1.2019 klo 14.00—20.48

10. Hallituksen esitys eduskunnalle laiksi asunto-osakeyhtiölain muuttamisesta
Hallituksen esitys HE 210/2018 vp
Lakialoite LA 105/2016 vp
Valiokunnan mietintö YmVM 17/2018 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 10. asia. Käsittelyn pohjana on ympäristövaliokunnan mietintö YmVM
17/2018 vp. Nyt päätetään lakiehdotuksen sisällöstä.

Keskustelu

17.27 Mari-Leena Talvitie kok: Arvoisa puhemies! Voi sanoa, että tätä hetkeä olen odot-
tanut näin ensimmäisen kauden kansanedustajana muutaman vuoden, koska toimiessani
aikanaan Oulun kaupunginhallituksen puheenjohtajana ajattelin, että jos kansa antaa sen
verran luottamusta, että kansanedustajaksi joskus valitaan, niin asunto-osakeyhtiölain
muutos on se asia, mistä teen lakialoitteen.

Lakialoite 105/2016 on yli sadan kollegan tukema lakialoite. Ympäristövaliokunta otti
sen pari vuotta sitten käsittelyyn, ja sen jälkeen oikeusministeriö on tehnyt hyvin vahvaa
valmistelutyötä tämän lainsäädännön kanssa, ja nyt sitten käsittelemme ympäristövalio-
kunnan yksimielistä mietintöä eduskunnan kannan pohjaksi.

Kyseessä on siis asunto-osakeyhtiölain muutos, joka koskettaa rakennuksen purkamista
ja uusrakentamisen helpottamista. Tavoitteena on purkamista ja uudisrakentamista koske-
van asunto-osakeyhtiön päätöksenteon helpottaminen siten, että samalla turvataan kunkin
osakkaan asuminen, asuntovarallisuuden arvo ja muut asunto-osakkeen tuottamat oikeu-
det sekä vakuudenhaltijoiden oikeudet.

Se, mikä tässä asunto-osakeyhtiölaissa on tällä hetkellä vielä jonkun aikaa se epäkohta,
mikä on kaivannut tätä muutosta kiperästi, on siis se, että jos rakennus on siinä kunnossa,
että sitä ei ole kokonaistaloudellisesti kannattavaa peruskorjata tai se vaatii suuremman pe-
ruskorjauksen saavuttaakseen esteettömyysasiat kuntoon tai vastaavaa osittain purkamista
tai purkamista, niin laki sanoo tällä hetkellä, että vaaditaan yksimielinen yhtiökokous ja jo-
kaisen osakkaan suostumus. Ja tämä jokaisen osakkaan suostumus on tarkoittanut sitä, että
yksimieliset yhtiökokoukset eivät riitä ja sitten taloyhtiössä ei välttämättä saada sitä jokai-
sen osakkaan suostumusta — on perikuntia, on yhteisomisteisia asuntoja ja niin edelleen.
Nyt tämä laki lähtee siitä, että neljän viidesosan määräenemmistöllä voitaisiin tehdä näitä
taloyhtiöpäätöksiä ja että myöskään sitten täydennysrakennuskohteissa ei tarvittaisi sitä
yksimielisyyttä ja jokaisen osakkaan suostumusta, vaan ehdotetaan, että neljän viidesosan
määräenemmistöllä voisi päättää. Lisäksi sitten on tietenkin tärkeää, että jokaisen omistus-
 Tarkistettu
4.0



Pöytäkirjan asiakohta PTK 141/2018 vp
suoja jollain keinoilla ylläpidetään. Ja kyllä tässä laissa lähdetään siitä, että jos tällaista
purkamista tai uusrakentamista vastustava osakkeenomistaja kertoo sen siellä yhtiöko-
kouksessa ja merkitsee tiedoksi, niin hänelle ehdotetaan oikeutta vaatia osakkeidensa lu-
nastamista käypään hintaan määräajassa yhtiökokouksen päätöksestä.

Täällä on myöskin muita keinoja, jotka sitten tarkoittavat sitä, että jokaisen, jolla tässä
taloyhtiössä osakkuus on, ääni kuuluu, eikä näin ollen kenenkään tarvitse miettiä, että hä-
nelle tulevaisuudessa hankkeen etenemisessä käy niin, että hänen kotinsa tavallaan katoaa
alta ja hänellä ei ole mitään korvaavuutta siihen.

Oikeusministeriö on tehnyt hyvää valmistelutyötä. Lakialoite lähti siitä yhdeksän kym-
menesosan määräenemmistöstä, ja tämä esitys on nyt neljä viidesosaa. Ympäristövalio-
kunnassa sitä käsittelimme, ja muutamia asioita on, joita me mietintöön myöskin lisäsim-
me, muun muassa nämä erilaiset käytännöt kuntien maankäyttösopimuksissa. Olisi tär-
keää, että tuotaisiin julkisuuteen, minkälaisia maankäyttösopimuksia on, ja silloin myös-
kin pystyttäisiin yleisesti ottaen enemmän niistä keskustelemaan.

Saattaa olla, että käytän vielä toisen puheenvuoron, mutta tässä yhteydessä haluan kiit-
tää ympäristövaliokunnan puheenjohtajaa Satu Hassia, varapuheenjohtajaa Silvia Modigia
ja koko ympäristövaliokunnan kollegoita kuten myöskin tietenkin niitä yli sataa kollegaa,
jotka jo alkukaudesta osoittivat tälle asialle tukea. On mahtavaa, että tässä on tehty yhteis-
työtä salin laidasta laitaan, ja näin ollen myöskin sitten kiinteistökehitystä ja täydennysra-
kentamista edistetään merkittävästi. Meillä on nimittäin kymmeniätuhansia taloyhtiöitä,
joille tulevan 10—20 vuoden aikana tämä asia on ajankohtainen. — Kiitos.

17.32 Satu Hassi vihr: Arvoisa puhemies! Edustaja Talvitie tässä jo esittelikin ympäris-
tövaliokunnan mietinnön, ja vaikka tavallaan nyt normaali käytäntö on, että valiokunnan
puheenjohtaja esittelee, niin tämä on sikäli perusteltu järjestys, että tämä paljolti perustuu
edustaja Talvitien lakialoitteeseen. Valiokunnan keskusteluissa totesimmekin, että tätä
voisi nimittää Lex Talvitieksi.

Kyseessä on ympäristövaliokunnan yksimielinen mietintö. Totesimme, että purkava
uusrakentaminen on sinänsä rajallinen mutta tietyissä tapauksissa hyvin tarpeellinen mah-
dollisuus asuntojen lisäämiseen erityisesti kasvavilla kaupunkiseuduilla, erityisesti uusien
raideliikennehankkeiden alueella, ja on tarkoituksenmukaista helpottaa tätä niin, että enää
ei vaadita aivan täyttä osakkaiden yksimielisyyttä vaan neljä viidesosaa riittää, ja silloin,
kun on kysymys osittaisesta purkamisesta ja uudisrakentamisesta, kaksi kolmasosaa riittää.

Valiokunta myöskin toteaa, että voi olla tapauksia, joissa talossa, joka on ennestään pel-
kästään asuintalo, osittain siinä mielessä käyttötarkoitusta muutetaan, että esimerkiksi ra-
kennettavan uuden talon kivijalkaan voi tehdä liikehuoneistoja. Kuitenkaan emme kannata
sitä, että täydellinen käyttötarkoituksen muuttaminen olisi mahdollista. Valiokunta koros-
taa myös sitä, että tarvitaan riippumattoman asiantuntijan lausunto ennen tätä menettelyä ja
että tämän asiantuntijan pitää olla riippumaton suhteessa toimeksiantajayhtiöön, sen joh-
toon ja osakkaisiin, mutta myös hankkeen rahoittajiin ja rakentajiin ja suunnittelijoihin.

Arvoisa puhemies! Viimeisenä asiana, jonka valiokunnan mietinnöstä haluan nostaa
esille, on se, että tämän lakiehdotuksen osalta on tunnettu myös huolta siitä, miten se vai-
kuttaa rakennetun kulttuuriympäristön suojeluun. Sinänsä tämä lakihan ei muuta niitä la-
keja, jotka koskevat rakennetun kulttuuriympäristön suojelua, mutta lain vaikutuksia tä-
hän asiaan on kuitenkin syytä seurata.
2



Pöytäkirjan asiakohta PTK 141/2018 vp
17.35 Pauli Kiuru kok: Arvoisa herra puhemies! Tämä on hyvä laki, ja kiitos edustaja
Talvitielle asian eteenpäinviemisestä. Valiokunnassa tosiaan, niin kuin kävi ilmi Talvitien
ja puheenjohtaja Hassin puheenvuoroista, tämä käsiteltiin yksimielisesti.

Ensinnäkin täytyy muistaa, että asuntohan on yleensä ihmisten merkittävin varallisuu-
serä, ja kun sitten näihin lähdetään puuttumaan, jollain tavalla totta kai vähemmistöosak-
kaiden oikeusturva ja varallisuus pitää siinä huomioida ja ne huomioidaan. Tässä on lunas-
tuslausekkeet, ja heillä on oikeus saada kohtuullinen korvaus siitä, mitä omistavat, jos ei-
vät sitten halua jatkaa asumista rakennettavassa.

Se, mitä tässä ei ole vielä tullut esille — ja haluan tietysti nostaa sen ympäristövaliokun-
nan jäsenenä ilmi — on, että tähän liittyy myös vahva ilmastonäkökulma oikeastaan kahta
kautta. Toinen on yhdyskuntarakenteen tiivistäminen eli se, että kun on isompia yksikköjä,
niin mahtuu enemmän väkeä ja ei levittäydytä niin laajalle. Toinen näkökulma on tietysti
se, että kun vanhaa, energiatehokkuudeltaan heikkoa rakennusta verrataan uuteen, joka
tehdään uusilla säännöksillä, niin totta kai se uudempi on energiatehokkaampi, säästää
energiaa, ja se on tärkeä näkökulma.

17.37 Ari Torniainen kesk: Arvoisa herra puhemies! Tämä hallituksen esitys on erittäin
hyvä, ja onnittelut edustaja Talvitielle siitä lakialoitteesta, jonka olette tehnyt ja joka sai
niin laajan kannatuksen myöskin täällä eduskuntasalissa. Nyt kun tämä asia on edennyt,
tämä hallituksen esitys on hyvä ja ympäristövaliokunnan mietintö on yksimielinen.

Purkavan uudisrakentamisen lakimuutosehdotus mahdollistaa osaltaan lisä- ja täyden-
nysrakentamista etenkin suurissa kasvukeskuksissa, ja se on tullut todettua, että etenkin
täällä pääkaupunkiseudulla tarvitaan kaupunkirakenteen tiivistämistä ja tämä nykyinen
asunto-osakeyhtiölaissa oleva yksimielisyysvaade on liian tiukka ja se on toiminut käytän-
nössä esteenä purkavalle uudisrakentamiselle muutamia poikkeuksia lukuun ottamatta.
Etenkin suurissa kasvukeskuksissa täydennysrakentamista ja kaupunkirakenteen tiivistä-
mistä tarvitaan, ja tällä nyt pystytään siinä viemään asioita eteenpäin.

Tällä hallituksen esityksellä päästään myöskin suurempia kokonaisuuksia, suurempia
korttelikokonaisuuksia rakentamaan. Hyvä asia sinällään. Purkava uudisrakentaminen
mahdollistaa perinteiseen korjausrakentamiseen verrattuna uudenlaisen asuntotuotannon
ja alueidenkäytön kehittämisen.

Kun tämä hallituksen esitys menee eteenpäin, lisärakentamisella voidaan parantaa myös
esteettömyyttä ja asumismukavuutta rakentamalla esimerkiksi hissejä ja nykyaikaisia sa-
niteettitiloja, joita välttämättä ei pystyisi peruskorjattaviin rakennuksiin rakentamaan. To-
siasia on, että nykyaikainen talotekniikka vaatii myöskin enemmän tilaa, että sinne niitä il-
manvaihtoputkia ja sähköputkituksia voidaan viedä. 60- ja 70-luvuilla rakennetuissa ta-
loissa ja vanhemmissa rakennuksissa niitä tiloja ei ole riittävästi, ja nyt pystytään parem-
min sitten myöskin uusia asuntoja tuottamaan.

Kaiken kaikkiaan tämä on hyvä esitys, ja toivottavasti tätä myöskin seurataan sen suh-
teen, pystytäänkö vielä parempiakin viemään eteenpäin.

17.40 Mari-Leena Talvitie kok: Arvoisa puhemies! Vielä edellisen puheenvuoron jat-
koksi tästä, minkälainen tarve tämmöiselle raskaan peruskorjauksen vaihtoehdolle on. En-
sisijaisesti se tietenkin kohdistuu 60—80-luvun kerrostaloihin, kuten tässä kollegatkin
ovat todenneet, mutta yllättävää ainakin itselleni oli tämän hallituksen esityksen yhteydes-
sä tullut tieto, että kun korjausrakentamisen osuus talonrakentamisesta on kasvanut jatku-
3



Pöytäkirjan asiakohta PTK 141/2018 vp
vasti, niin korjausrakentamisen arvo ohitti 2014 pysyväisluonteisesti uudisrakentamisen.
Elikkä merkittävistä volyymeista puhutaan.

Näitten maankäyttösopimusten lisäksi ympäristövaliokunnassa kiinnitettiin huomiota
siihen, että tämän käynnistyneen maankäyttö- ja rakennuslain kokonaisuudistuksen yhtey-
dessä olisi hyvä tarkastella tarpeen mukaan myös muiden yhtiömuotojen osalta näitä näkö-
kulmia sekä arvioida vastaavia kehittämistarpeita kuin on tässä asunto-osakeyhtiölaissa.
Esimerkiksi kiinteistöosakeyhtiömuotoisten vanhojen kauppakeskusliikekiinteistöjen uu-
distamiselle voi olla tarvetta. Elikkä saattaa olla vanha kauppakeskus, jossa on samalla ta-
valla, että vaaditaan se yksimielisyys, ja suurin osa on sitä mieltä, että tämä kauppakeskus
voitaisiin purkaa tai kehittää sitä kaupungin keskustaa — taikka pienemmälläkin paikka-
kunnalla olevaa kuntakeskustaa — mutta sitten yksimielisyyttä ei saavuteta. Tulevaisuu-
dessa olisi valiokunnan mielestä kannattavaa, että arvioitaisiin myöskin kiinteistöosakeyh-
tiömuotoisten yhtiöiden osalta sitä, [Puhemies koputtaa] mentäisiinkö tällaiseen samanlai-
seen ratkaisuun.

17.42 Tiina Elovaara sin: Arvoisa puhemies! Haluan vain lyhyesti todeta tässä, että on
todella hienoa ja kannustavaa meille muille, että tällaisilla hyvillä esityksillä on merkitystä
ja että kansanedustaja voi lakialoitteensa saada hallituksen esityksen muotoon. Tämä tuo
lohtua ihan meille kaikille, sillä valitettavasti yli 90 prosenttia lakialoitteista päätyy jonne-
kin hyllylle, ja se on demokratian ja sen toteutumisen ja tämän työn mielekkyyden kannal-
ta kyllä aika turhauttavaa. Olenkin lähettänyt tästä terveiset ihan puhemiesneuvoston uu-
distamistyöryhmään, että tässäkin on yksi asia, jota meidän tulisi täällä, ihan talon sisällä,
kehittää. Siitä syystä tässä haluan todeta ja antaa arvoa Talvitien työskentelylle, että kan-
sanedustaja saa nyt tämän asian vietyä lainsäädäntöön.

17.43 Antero Laukkanen kd: Arvoisa herra puhemies! Ensinnäkin haluan kiittää edusta-
ja Talvitietä. Tämä on hieno päivä hänelle ja hieno päivä myös meille edustajille. Tämä on
tänään tässä salissa toinen esitys, jossa kansanedustajan tavallaan perustyö ikään kuin pal-
kitaan. Silloin kun on oikea asia ja sille on selkeä tarve, niin tässä talossa pystytään myös
siihen, että hallitus voi ottaa oppositionkin riveistä itsellensä asioita valmisteluun. Tosin
tässä nyt on hallituspuolueen edustaja, mutta kuitenkin tämä on minusta arvokas asia tä-
män työn kannalta.

Sitten tähän itse esitykseen: Tämä on erittäin merkittävä ja tärkeä esitys. Meillä on pää-
kaupunkiseudulla korjaustarvetta olikohan se noin 6 miljardin edestä pelkästään putkire-
monttien ja sähköjen uudistamisen osalta. Monessa talossa ne on tehty sillä tavalla 60-lu-
vulla, että olisi todella tärkeää selvittää, kannattaako enää semmoiseen remonttiin lähteä.
Soukan alueella, jossa itse asun tämmöisessä vuonna 68 rakennetussa kerrostalossa, vie-
ressä on kolmekerroksinen kerrostalo, jota ei ole kauhean hyvin pidetty kunnossa, ja siinä
on tilanne, että parvekkeet sieltä melkein tippuvat, niin että ehdottomasti se kannattaa pur-
kaa. Minusta se kannattaisi purkaa ja rakentaa tilalle vaikka kahdeksankerroksinen talo,
varsinkin kun se on noin 50 metriä metroasemasta. Tämä uusi laki helpottaa tätä prosessia,
tuo selkeyttä, ja uskon, että tätä esitystä tullaan vielä kiittelemään myöhemmin moneen
kertaan.

Sitten on nämä moninkertaiset vaikutukset siihen, että korjausrakentaminen, ihan niin
kuin täällä on todettu, on yleensä aika suhdanteista vapaata, koska korjaaminen aina jat-
kuu. On lama tai ei, niin korjausrakentaminen pysyy suunnilleen samalla tasolla. Tälläkin
4



Pöytäkirjan asiakohta PTK 141/2018 vp
tavalla tämä esitys tuottaa yleistä hyötyä työmarkkinoille, että vaikka olisi vaikeat ajat, niin
voidaan sitten joku talo pistää maan tasalle ja rakentaa tilalle jotain muuta ja turvata samal-
la myös kaikkien niiden asukkaiden edut, jotka siinä ovat mukana ja ovat osakkeenomis-
tajia. Moni ikääntynyt ihminen putkiremontin yhteydessä joutuu muuttamaan muualle,
koska ne maksavat jo tuhat euroa per neliö. Heillä ei missään riitä varallisuus tähän, eivät-
kä he enää pysty eivätkä halua lainaa ottaa, mieluummin muuttavat pois. Tämä tähänkin
ongelmaan sitten tuo vastauksia.

17.46 Mari-Leena Talvitie kok: Arvoisa puhemies! Kaksi asiaa vielä, jotka täältä ympä-
ristövaliokunnan yksimielisestä mietinnöstä nostan esiin:

Toinen on nämä veroasiat. Eli tässä olisi ollut ehkä tarvetta miettiä vielä näitä kiinteis-
tövero- ja luovutusvoittoverosäännöksiä, mutta valiokunta kuitenkin näki, että koska ol-
laan kauden lopussa ja tässä on tavoiteaikataulu se, että tämä voisi astua voimaan tässä al-
kuvuoden aikana, niin tätä kuulemista ja muuta ei sitten pystytty lähtemään laajentamaan.
Mutta toimintatapojen vakiinnuttaminen ja selvyys esimerkiksi verovaikutuksista ovat tu-
levaisuudessa välttämättömiä, jotta purkavasta uusrakentamisesta muodostuisi käytännös-
sä mahdollinen vaihtoehto kaikissa näissä asunto-osakeyhtiön peruskorjaustilanteissa.

Toinen asia on sitten tämä asiantuntijoiden riippumattomuus. Toivotaan, että tulevien
vuosien aikana tulisi sellaista asiantuntemusta, joka osaisi kerätä nimenomaan niin raken-
nus- kuin suunnittelurahoituspuolta ja joka olisi sitten apuna näillä asunto-osakeyhtiöillä,
kun on kuitenkin maallikkohallituksesta kyse.

Loppuun kiitoksia kollegoille, edustajille Hassi, Kiuru Pauli, Torniainen, Elovaara,
Laukkanen, ja sitten myöskin ministereille Tiilikainen ja Lindström, jotka alkukaudella an-
toivat positiivisen ja myönteisen vastauksen tähän kirjalliseen kysymykseen, minkä ihan
alkukaudesta tein, ja sitten kiitos ministeri Häkkäselle, joka on tässä viime aikoina paimen-
tanut vielä, että tässä on tehty hyvää oikeusministeriön lainsäädäntövalmistelua. Kun olin
niissä kuulemisissa mukana, niin niissä tosissaan tuli esille se, että jos monet muutkin asiat
olisi yhtä hyvin valmisteltu kuin mitä oli tämä oikeusministeriön valmistelupuoli tässä teh-
nyt, niin nekin olisivat ehkä menneet ripeämmin eteenpäin — siinä mielessä kiitos kaikil-
le. Ja kollega Elovaaralle vielä kiitos kannustuksesta. Tämä demokratian edistäminen to-
siaan on tärkeä asia ja myöskin se, että kansanedustajalla, varsinkin tässä kansalaisaloite-
keskustelussa, on mahdollisuus myöskin sitten vaikuttaa lakialoitteen kautta.

17.49 Ari Torniainen kesk: Arvoisa puhemies! Täällä on useammassa puheenvuorossa
kiinnitetty huomiota peruskorjaushankkeisiin, ja tosiasia on, että viime vuosina peruskor-
jaushankkeiden lukumäärä ja volyymi ovat kasvaneet huomattavasti. On onnistuneita pe-
ruskorjauksia ja vähemmän onnistuneita peruskorjauksia. Siinä on myöskin se, että monet
vanhemmat rakennukset ja 60—70-luvulla rakennetut rakennukset eivät ole suunniteltuja
sillä tavoin, että niihin tulee koneellista ilmanvaihtoa, ja niin poispäin. Sen takia peruskor-
jaushankkeet ovat erittäin vaativia, ja peruskorjaushankkeet ovat myöskin kalliita, eli siitä
tulee yllättäviä kustannuksia asukkaille. Asukkaat ja taloyhtiöt eivät ole monta kertaa va-
rautuneita niin suuriin kustannuksiin.

Siksi tämä hallituksen esitys on hyvä, että nyt päästään tähän purkavaan uudisrakenta-
miseen. Kuitenkin purkavan uudisrakentamisen hankkeen onnistumisessa on olennaista,
että se ennakoidaan ja laadukkaasti suunnitellaan ja siinä otetaan myöskin maakäyttö ja
kaavoitus huomioon. Käytännössä hankkeet ovat myöskin taloudellisesti kannattavia si-
5



Pöytäkirjan asiakohta PTK 141/2018 vp
ten, että saadaan useasti lisää rakennusoikeutta niihin. Sitä kautta ne saadaan myöskin
asukkaille hyväksi ja saadaan uutta rakennuskantaa kaupunkeihin.

Täällä on joissain puheenvuoroissa viitattu tähän maankäyttö- ja rakennuslain kokonai-
suudistukseen. Itse toivon, että kun sitä hanketta viedään nytten eteenpäin, niin siellä
myöskin otetaan huomioon tämä purkava uudisrakentaminen, jotta sitä voitaisiin viedä
myöskin laajemmin kuin pelkästään asunto-osakeyhtiöihin. Siellä voitaisiin ottaa esimer-
kiksi nämä liikekeskukset, jotka ovat tulleet tiensä ja aikarajojensa päähän, niin että niitä
pystyttäisiin sitten purkamaan ja alueita kehittämään eteenpäin.

Sitten täällä viitattiin vielä kulttuuriympäristön suojeluun. Kyllä uskon, että kaavoittajat
ottavat myöskin ne asiat huomioon. Tässä ei nimenomaan vaaranneta kulttuuriympäristöä,
vaan sitä pystytään myöskin asianmukaisesti suunnittelemaan ja siitä huolta kantamaan.

Kaiken kaikkiaan hallitukselta hyvä esitys, ja hyvä, että asia menee eteenpäin.

17.51 Eero Suutari kok: Arvoisa puhemies! Uudisrakentaminen ja rakennuskannan jär-
kevä kehittäminen ovat monessa paikassa ainakin tuommoisilla seuduilla, joissa on pienet
kuntakeskukset, törmänneet tähän, että jos on yhtiömuotoinen asuinrakennus tai tuotanto-
laitos tai sitten myös esimerkiksi kaupallinen muun käytön vuokrarakennus, niin yksimie-
lisyysvaatimus on aiheuttanut paljon ongelmia uudistamisessa. Määräenemmistöön siirty-
minen on todella tervetullutta tämän kannalta, ja kiitänkin tässä myös valiokunnan työtä.

17.52 Antero Laukkanen kd: Arvoisa herra puhemies! Lyhyesti vain tässä. Edustaja
Torniainen nosti kyllä todella hyvän asian, että olisi hienoa, että rakennusvalvonta ja yli-
päätänsä ympäristötoimijat ymmärtäisivät, miten tärkeätä se on, että pystytään uudista-
maan jotain aluetta. Meillä on Espoossa sellainen tilanne, että Espoon keskuksesta radan
toinen puoli on uudistettu. Siellä on uusia rakennuksia, uusi kauppakeskus. Radan toisella
puolella on syntynyt valtava kina vanhan kaupungintalon purkamisesta. Se on ollut jo kuu-
si vuotta tyhjänä, ja siinä koko radan toinen puoli on 70—80-luvulta. Se ei uudistu ollen-
kaan. Toinen puoli on uutta, hienoa rakentamista. Se on karu esimerkki, miten nämä asiat
voivat joskus mennä aivan sellaiseen suuntaan, että lopulta kukaan ei hyödy siitä. Toivon,
että tässäkin kohtaa laki uudistuisi ja antaisi joustoa ja mahdollisuuksia puuttua tämmöi-
seen ikään kuin kehityksen jarruna olemiseen.

17.53 Mari-Leena Talvitie kok: Arvoisa puhemies! Kiitos kollegoille hyvistä puheen-
vuoroista. Tässä ovat monipuolisesti monet asiat tulleet esiin niin täydennysrakentamisen
kuin tulevan lainsäädännön kehittämisen kuin peruskorjaushankkeitten osalta, ja yhtä lail-
la se, että päästään siitä yksimielisyydestä ja mennään määräenemmistöön, joka on kuiten-
kin demokraattisessa Suomessa suurimmassa osassa vallitseva käytäntö.

Yksi asia myöskin vielä, joka kaipaa, tarvitsee ja ansaitsee tulla tässä yhteydessä sano-
tuksi, arvoisa puhemies, on huoneistotietojärjestelmää koskeva lainsäädäntö, joka itse
asiassa lakivaliokunnassa viime vuonna säädettiin. Täällä ovat muun muassa edustaja
Laukkanen ja edustaja Hänninen, jotka ovat lakivaliokunnan jäseniä, salissa. Tulevaisuu-
dessa tämä huoneistotietojärjestelmä ja kaupparekisterimerkinnät ja kaikki pystytään hoi-
tamaan sähköisesti. On myöskin tärkeää, että nämä osakeluettelomerkinnät ja muut asiat
yhteensovitetaan tulevan huoneistotietojärjestelmän lainsäädännön kanssa. Lainsäädäntö
on itse asiassa jo hyväksytty, mutta ympäristövaliokunta kuitenkin korosti, että tätä on
6



Pöytäkirjan asiakohta PTK 141/2018 vp
hyvä seurata ja selvittää sitten tämän huoneistotietojärjestelmän täytäntöönpanon kanssa,
miten kaikki asunto-osakeyhtiölaissa tehdyt muutokset menevät eteenpäin.

Minä kiitän omalta osaltani vielä kerran kaikkia kollegoita tuesta ja matkasta, tästä noin
2,5 vuoden matkasta, mitä tämä asia on ollut pöydällä, välillä enemmän ja välillä vähem-
män. Jotenkin palaan ehkä vielä sinne Ouluun, että silloin kun päätin, että jos kansa antaa
luottamusta ja tästä lakialoitteen teen, oli selvää, että se yhteistyössä tehdään. Elämä, niin
kuin politiikkakin, on joukkuepelaamista, ja yksin ei kukaan saa aikaan, mutta yhdessä voi
saada paljon asioita aikaan. Tämä asunto-osakeyhtiölain muutos, joka sitten toivottavasti
täydennysrakentamista ja montaa muuta viitoittaa tulevina vuosina, on osoitus siitä, että
yhdessä voidaan tehdä asioita.

Yleiskeskustelu päättyi.

Eduskunta hyväksyi hallituksen esitykseen HE 210/2018 vp sisältyvän lakiehdotuksen si-
sällön mietinnön mukaisena. Eduskunta yhtyi valiokunnan ehdotukseen lakialoitteeseen
LA 105/2016 vp sisältyvän lakiehdotuksen hylkäämisestä. Lakiehdotuksen ensimmäinen
käsittely päättyi.
7


