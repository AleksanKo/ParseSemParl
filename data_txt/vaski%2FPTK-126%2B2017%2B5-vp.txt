















































DEM3958.tmp.xml


Pöytäkirjan asiakohta PTK 126/2017 vp
Pöytäkirjan asiakohta 

PTK 126/2017 vp

Täysistunto

Keskiviikko 29.11.2017 klo 14.02—17.01

5. Hallituksen esitys  eduskunnalle laeiksi nestemäisten polttoaineiden valmisteverosta sekä 
sähkön ja eräiden polttoaineiden valmisteverosta annettujen lakien liitteiden muuttamises-
ta

Hallituksen esitys HE 138/2017 vp
Lakialoite LA 37/2015 vp, 82, 88/2016 vp, 56, 58, 61, 87/2017 vp
Toimenpidealoite TPA 6, 39/2016 vp, 40/2017 vp
Valiokunnan mietintö VaVM 18/2017 vp

Ensimmäinen käsittely

Toinen varapuhemies Arto Satonen: Ensimmäiseen käsittelyyn esitellään päiväjärjes-
tyksen 5. asia. Käsittelyn pohjana on valtiovarainvaliokunnan mietintö VaVM 18/2017 vp.
Nyt päätetään lakiehdotusten sisällöstä.

Keskustelu

15.12 Hanna Halmeenpää vihr: Arvoisa puhemies! Hallituksen esitys lämmitys-, voi-
malaitos- ja työkonepolttoaineiden veron energia- ja hiilidioksidiosuuden korottamiseksi
on hyvä ja kannatettava, etenkin kun korotusta painotetaan hiilidioksidiveron suuntaan.
Bioperäisten nestemäisten lämmityspolttoaineiden verotuksen rakennehan tässä säilyy en-
nallaan, eikä muutoksia ehdoteta myöskään biokaasun, kiinteiden biomassojen eikä kyllä
myöskään sitten turpeen verotukseen. 

Veronkorotuksen painopisteen siirtäminen kohti hiilidioksidiveroa on siis hyvä asia, ku-
ten verojen korottaminenkin tässä kohtaa. Toimet kuitenkin ovat esitetyllä volyymilla oi-
keastaan riittämättömiä ilmastonmuutoksen torjunnan kannalta. Vihreät ovat esittäneet,
että hallitus antaisi esityksen kevyen polttoöljyn verotuen pienentämisestä osana fossiilis-
ten polttoaineiden tukien karsimista ja että hallitus ryhtyisi toimenpiteisiin energiaturpeen
verotuksen korottamiseksi osana kansallista ilmastopolitiikkaa.

Arvoisa puhemies! Tuosta kevyestä polttoöljystä on hyvä todeta, että Suomessahan on
yhä edelleen melkein 200 000 öljylämmitteistä pientaloa, joiden lämmitykseen käytetään
yhteensä noin 460 miljoonaa litraa lämmitysöljyä vuosittain. Pientalojen lisäksi öljyllähän
lämpenee myös merkittävä määrä julkisia rakennuksia, jotka käyttävät öljyä lämmityk-
seen noin 160 miljoonaa litraa vuodessa, mutta esimerkiksi naapurimaassamme Ruotsissa
öljylämmitys sitä vastoin on nykyään lähes marginaalinen lämmitysmuoto. 

Suomen tulisikin seurata muun muassa Ruotsin esimerkkiä ja kannustaa kotitalouksia ja
julkisyhteisöjä luopumaan öljyn käytöstä lämmitysmuotona asteittain kokonaan. Näin
Ruotsi on toiminut viimeisten 15 vuoden ajan systemaattisesti korottamalla kevyen polt-
toöljyn verotusta vuosittain. Kotitaloudet ja julkisyhteisöt ovat Ruotsissa näin vaihtaneet
öljyn ympäristöystävällisempiin lämmitysvaihtoehtoihin. 
 Tarkistettu
4.1



Pöytäkirjan asiakohta PTK 126/2017 vp
Jos verrataan vielä hinnoissa Suomen ja Ruotsin tilannetta, Ruotsissa kevyen polttoöl-
jyn valmisteverot ovat yhteensä tällä hetkellä noin 43,6 senttiä litralta eli yli kaksinkertai-
set Suomeen verrattuna. Tämä antaa jotain mittasuhteita tälle käsittelyssä olevalle hallituk-
sen esitykselle. Katsonkin, että myös Suomen hallituksen tulisi asettaa tavoitteekseen ke-
vyen polttoöljyn lämmityskäytöstä luopuminen kokonaan ja selkeästi sitoutua korotta-
maan kevyen polttoöljyn verotusta vuosittain riittävällä tavalla, jotta tähän tavoitteeseen
päästäisiin.

Arvoisa puhemies! Nyt hallitus esittää, että kevyen polttoöljyn kuluttajahinta nousisi
vain noin 2 prosenttia ja raskaan polttoöljyn kohdalla korotus olisi noin 3 prosentin luok-
kaa. Tällä ei vielä kovin kauaskantoisiin tavoitteisiin päästä. Kuitenkin hallituksen esityk-
sen mukaan polttoaineiden väliset verotukselliset suhteet muuttuvat siten, että vähemmän
hiilidioksidipäästöjä aiheuttavien polttoaineiden, kuten maakaasun, kilpailukyky kivihii-
leen nähden hieman paranee, mikä on hyvä asia. Hiilidioksidiveron korotus parantaa myös
uusiutuvan energian kilpailukykyä, sillä tällä hetkellä siitä ei kanneta hiilidioksidiveroa tai
energiaveroa lainkaan. Turpeen asema tässä sen sijaan paranee, koska sen verotukseen ei
esitetä muutoksia — tämä on kritiikin paikka.

15.16 Timo Harakka sd: Arvoisa puhemies! Hallituksen esitystä on perusteltu lähinnä
ympäristösyillä, ja ne ovatkin myönteiset ja kannatettavat. Tämän esityksen vaikutukset
ovat kuitenkin ympäristönsuojelun kannalta ja ilmastotavoitteiden kannalta rajalliset, sillä
se kohdistuu suurelta osin päästökauppasektoriin, jolloin muutokset eivät vaikuttaisi juuri-
kaan päästöjen kokonaismäärään. Voidaankin sanoa, että tämän esityksen päätavoite on
fiskaalinen, kerätä lisää verotuloja noin 50 miljoonaa euroa. Kun päätavoite on fiskaalinen
ja ympäristötavoite toisarvoinen, niin silloin ei välttämättä tehdä kaikkein parasta mahdol-
lista ympäristöpolitiikkaa. Niinpä lakiesityksessä ei olekaan arvioitu eri vaihtoehtoja ym-
päristön näkökulmasta. On selvää, että samalla rahamäärällä voisi olla mahdollista tehdä
tehokkaampia toimia päästöjen vähentämiseksi.

Lakiesityksessä ei ole arvioitu, mikä vaikutus muutoksilla olisi esimerkiksi öljylämmi-
tysjärjestelmien vaihtoihin ympäristöystävällisempiin järjestelmiin. Juuri ympäristön kan-
nalta ratkaisevaa onkin se, millaisia kuluttajavaikutuksia näillä toimilla on ja mikä on ni-
menomaan tämä hintajousto siellä kuluttajapäässä. Siihen voitaisiin vaikuttaa veronkoro-
tusten ohella tehokkaasti esimerkiksi tukemalla suoraan lämmitysjärjestelmien vaihtamis-
ta. Edellisellä hallituksellahan olikin vaatimaton 10 miljoonan euron määräraha pientalo-
jen energiaremontteihin, joka jostain syystä oli tälle hallitukselle aivan ylivoimainen pitää
mukana keinovalikoimassa sen positiivisista vaikutuksista huolimatta. Onkin erikoista,
miksi hallitus ei ole punninnut kepin ohella myöskin näitä porkkanoita, joiden lopullinen
merkitys sitten itse aikaansaatavaan ilmastohyötyyn on merkittävä.

Veronkorotuspäätöksiä tulisi tarkastella oikeudenmukaisuuden ja tulonjakovaikutusten
näkökulmasta. Hallituksen esityksestähän käy ilmi, että esityksen suurimmat vaikutukset
kohdistuisivat kaukolämpösektoriin ja talokohtaiseen lämmitykseen. Myös rakentamisen,
maatalouden ja teollisuuden kustannukset kasvaisivat yhteensä 15 miljoonalla eurolla.
Hallitus on arvioinut, että sen vaikutukset tuloeroihin olisivat vähäiset. Tätä on arvioitu te-
kemällä vertailuja tulokymmenyksittäin. 

Valiokunta ei kuitenkaan ollut täysin tyytyväinen näihin arvioihin vaan korostaa mietin-
nössään, että yksittäisiä muutoksia koskevat arviot tulonjakovaikutuksista tulisi voida pe-
rustaa riittävän tuoreeseen tietoon. Nimittäin vuoden 2012 Tilastokeskuksen tiedot eivät
2



Pöytäkirjan asiakohta PTK 126/2017 vp
välttämättä ole relevantteja tänä päivänä. Pitäisi kiinnittää huomiota toistuvien korotusten
ja muiden samanaikaisten veropäätösten yhteisvaikutukseen, joka myöskin valiokunnan
mielestä on puutteena tässä lakiesityksessä.

Hallituksen esitys kohdistuu siis vain rajalliseen määrään kotitalouksia, ja siksi sen tu-
lonjakovaikutuksia olisi syytä arvioida tarkemmin. Olisi myös syytä arvioida päätösten
vaikutuksia asumisen hintaan. Hallitushan on tehnyt lukuisia muitakin asumisen hintaan
heijastuvia ratkaisuja, ja jää epäselväksi, miksi hallitus on päättänyt kerätä nimenomaan
tällä menetelmällä 50 miljoonan lisäverotulot. Verotulot olisi mahdollista kerätä oikeuden-
mukaisemmin esimerkiksi muuttamalla verotuksen painopistettä omistamisen verotuksen
suuntaan. Tästä luonnollisesti SDP:n vaihtoehtobudjetissa on lukuisia hyviä ja rakentavia
esityksiä. Tämä onnistuu esimerkiksi tiivistämällä omistamisen verotuksen veropohjaa.

Näinpä siis hallituksen esitys on sekä ympäristön näkökulmasta että oikeudenmukaisuu-
den näkökulmasta puutteellinen. Sitä varten ei ole tehty hyvän lainsäädännön edellyttämiä
taustaselvityksiä.

Tästä syystä esitämme lausumia kolme kappaletta, joissa kiinnitämme huomiota juuri
näihin epäkohtiin. Hallituksen tulee seurata veronkorotusten vaikutusta asumiskustannuk-
siin ja lisäksi tämän veronkorotuksen vaikutuksia päästöihin ja kolmanneksi valmistella
kokonaisvaltainen esitys, jolla varmistetaan siirtyminen ympäristön kannalta kestäviin
lämmitysjärjestelmiin.

15.21 Pia Viitanen sd: Arvoisa herra puhemies! Edustaja Harakka piti mielestäni äsken
erittäin hyvän, kokonaisvaltaisen ja analyyttisen puheenvuoron, jossa hän kuvasi useam-
masta eri näkökulmasta juuri tämän nimenomaisen esityksen ongelmia. Toden totta tässä
on niin ongelmia asumisen hintaa nostavien seikkojen vuoksi kuin sitten tulonjakovaiku-
tuksia, jotka eivät välttämättä ole kovinkaan myönteisiä, ja samoin sitten ympäristönäkö-
kulma. Painotan sitä, että silloin, kun puhutaan ympäristönäkökulmasta ja perustellaan,
että tällä tehdään hyvää ympäristöpolitiikkaa, harvoinpa siitä kovin hyvää syntyy, kun oi-
keasti se tavoite on fiskaalinen, mitä edustaja Harakka tuossa hyvin kaiken kaikkiaan kävi
läpi. On merkittävää huomata, että lähdemme siitä, että välttämättä näitä ympäristötavoit-
teita ei tällä lainsäädännöllä ratkaista. Päinvastoin, kuten edustaja Harakka tuossa kertoi,
tässä ongelmana on se, että koko ajan vain keppiä laitetaan, kun pitäisi nimenomaan olla
porkkanaa. Ja mielestäni juuri tämä tilanne, missä me nyt elämme, yhteiskunnallisestikin
edellyttäisi sitä, että nyt kannattaisi hieman valtion satsata sitä porkkanaa siihen, että me
saisimme lämmitystapoja muutettua ekologisemmiksi ja sitä kautta tietenkin myös torjut-
tua ilmastonmuutosta, ja saisimme myös varmasti taloudellisesti hyvää toimeliaisuutta ai-
kaan, kun näitä remontteja tehtäisiin.

Yksi, mistä kannan paljon huolta, ovat asumiskustannukset. Hallitus on jälleen kerran
tuonut esityksen, millä lisätään asumiskustannuksia. Kaikki me tiedämme, että tänä päivä-
nä meidän asumisemme on liian kallista. Olen siitä tyytyväinen, että aika pitkälti varmasti
myös oppositionkin painostuksen johdosta hallitus luopui ja peruutti esityksensä kiinteis-
töveron pakkonostosta. Se oli hyvä askel, siitä olen tyytyväinen. Mutta kyllä, kun tässä pe-
rään heti tulee lämmitysmaksujen nostoja ja tämänkaltaisia seikkoja, moni pieni asuja jou-
tuu koville kukkaronsa kannalta.

Kaiken kaikkiaan tässä erityisesti huolestuttaa se, että meillä on lukuisa joukko ihmisiä,
pienituloisiakin, eläkkeensaajia esimerkiksi, jotka asuvat öljylämmitteisissä omakotita-
loissaan, useinpa vielä sellaisella alueella, että siellä edes se lämmitystavan muutos ei kau-
3



Pöytäkirjan asiakohta PTK 126/2017 vp
heasti auttaisi. Sitten, jos siihen kaiken kukkuraksi tulee päälle vielä kasvavia lämmitys-
kustannuksia, eipä varmasti kovin paljon tee mieli käsiä taputtaa. Näitä tällaisia kotita-
louksia on 200 000, niin että se ei ole ihan merkityksetön summa. No, sen lisäksi vielä sit-
ten tietenkin kaupunkiseuduilla, etelän kaupungeissa esimerkiksi, ollaan paljon kaukoläm-
mön varassa, ja niiden alueiden asukkaita kaupungeissa tämä kyllä rokottaa myös kauko-
lämpömaksujen myötä.

Puhemies! Edustaja Harakka kuvasi myös sitä kolmatta ulottuvuutta, mistä hieman kan-
namme huolta. Se on tulonjakovaikutukset. Monessa hallituksen esityksessä tulonjakovai-
kutukset ovat ongelmalliset, ja tässäkin käy ilmi, että välttämättä se ei ole niin yksiselitteis-
tä, ettei tällä hirveästi olisi vaikutusta, vaan päinvastoin jopa valiokunta tosiaan itse toteaa
niin, että nämä selvitykset ovat vajavaiset. Kaiken kaikkiaan uskoisin, että kyllä se pieni
eläkeläinen, joka siinä öljylämmitteisessä talossa asuu, tai se kaupunkilaisperhe usein aika
pienituloista väkeä on, ja sitä kautta en usko, että tulonjakovaikutukset olisivat kovin
myönteisiä tässä.

Näillä sanoilla, puhemies, vaikka nyt ei virallisesti ole vielä lausumienkannatusaika, sa-
non jo valmiiksi, että tietenkin lämpimästi kannatan SDP:n lausumia, ja tosiaan myös alle-
viivaan sitä, että oma vaihtoehtobudjettimme esittää tällaista tukea, jota voitaisiin sitten
maksaa korjausavustusten, energia-avustusten muodossa, ja voisimme myös kotitalousvä-
hennystä pohtia. Eilen tämä itse asiassa tuli esille juuri tuloverolain yhteydessä olevissa
ponsissa, joissa esitimme, että kotitalousvähennys ulotettaisiin myös kerrostaloihin. Se on
mielestäni hyvä idea. Siinä yhteydessä tietenkin voitaisiin myös ekologiset remonttitar-
peet ottaa huomioon, puhemies.

15.26 Jari Ronkainen ps: Arvoisa puhemies! Tämä hallituksen esitys nestemäisten polt-
toaineiden sekä sähkön ja eräiden polttoaineiden valmisteveron korottamisesta on mieles-
täni erittäin epäoikeudenmukainen. Tämä kurittaa niin maataloutta kuin yksityistalouksia-
kin. 

Tässä edustaja Viitanen nosti hyvin nämä yksin asuvat vanhukset, ja minäpä otan tässä
esimerkin pienituloisesta eläkeläisestä, joka asuu nimenomaan polttoöljyllä lämpiävässä ja
sähköä käyttävässä talossa, missä nyt valot ja kodinkoneet tarvitsevat sähköä. Näitten las-
kelmien mukaan korotusta tulee vuositasolla noin 60 euroa, ja samanaikaisesti energiayh-
tiöt nostavat sähkönsiirtomaksuja. Tänään Etelä-Suomen Sanomat uutisoi, että Lahti Ener-
gia nostaa siirtomaksuja niin, että yleissiirron perusmaksu nousee 18 prosenttia, omako-
tiasukkaan siirtohinta 13 prosenttia. Tämä tarkoittaa tälle samaiselle pienituloiselle 33 eu-
ron lisälaskua. No nämä valtion kaavailemat toimet ja sähköyhtiön korotukset kun laske-
taan yhteen, lisälaskua tulee suurin piirtein satasen verran.

Arvoisa puhemies! Tässä kohtaa minulla kyllä herää kysymys, onko tässä tarkoitus tyh-
jentää maaseudut ja keskittää kaikki suomalaiset kaupunkeihin ja asutuskeskuksiin kerros-
taloihin, jotka lämpenevät kaukolämmöllä — jotka eivät nekään säästy kyllä tässä kohtaa
hinnankorotuksilta.

15.28 Jani Mäkelä ps: Arvoisa puhemies! Edustaja Ronkainen tuossa kuvasikin jo hyvin
tämän hallituksen esityksen ongelmakohtia, ja olen niistä täysin samaa mieltä. On hyvä,
että sosiaalidemokraatitkin kantavat huolta tästä asiasta, mutta kuitenkin hieman ihmette-
len, miksi te vaaditte vain seuraamaan näitä asioita lausumien tasolla ettekä perussuoma-
laisten tavoin ole suoraan hylkäämässä tätä esitystä ja kertomassa, mistä otetaan rahat hyl-
4



Pöytäkirjan asiakohta PTK 126/2017 vp
käämiseen, koska eikö se ole selvittämättäkin selvää, että kyllä tämä vähäosaiselle kalliik-
si tulee? Meille tämän poistaminen on yksi osa vaihtoehtobudjettiamme, asumisen hal-
puuttamisen pakettia.

15.28 Timo Harakka sd:  Arvoisa puhemies! Pyrimme luonnollisestikin tekemään pää-
töksiä tutkittuun tietoon nojaten. Tilastokeskuksen vuoden 2012 tietoihin nojaten tässä hal-
lituksen esityksessä luotetaan siihen, että öljylämmityksen hinnan korottamisesta ei seuraa
kielteisiä tulonjakovaikutuksia, ja siinä mielessä sitä vastaan ei tietenkään tekisi mieli väit-
tää. Silti intuitiivisesti oletan, että niiden kotitalouksien, jotka yhä ovat öljylämmityksen
varassa, täytyy olla sellaisten ihmisten, joilla ei ole ollut tilaisuutta tai joille ei ole ollut kan-
nattavaa vaihtaa öljylämmitystä ekologisempaan lämmitysmuotoon. Se voi johtua siitä,
että asukkaat ovat iäkkäitä. Se voi johtua tietysti siitä, että asukkailla ei ole rahaa siitäkään
huolimatta, että on ollut aikaisemmin käytössä tämä energiaremonttiporkkana. Ja se voi
johtua sitten siitäkin, että sen asunnon hinta on joka tapauksessa niin alhainen, että siinä ei
ole ikään kuin taloudellista järkeä tehdä tätä vaihdosta. Tässä suhteessa olen aika vakuut-
tunut siitä, että tämän esityksen tulonjakovaikutukset ovat kielteiset, ja se täytyy ehdotto-
masti selvittää. Olen todella pahoillani siitä, että näin vähäisin ja ylimalkaisin tiedoin ja
mielestäni kyseenalaisin tiedoin ollaan tällaisia päätöksiä tekemässä.

Siltä osin kuin kuitenkin vielä kannattaisi vaihtaa se öljylämmitys toiseen lämmitys-
muotoon, esimerkiksi kotitalousvähennyksen ulottaminen energiaremontteihin ennen
kaikkea kerrostaloissa ja rivitaloissa olisi myöskin todellakin tutkimisen arvoinen asia, ku-
ten SDP:n vaihtoehtobudjeteissa useamman kerran on esitetty.

15.31 Pia Viitanen sd: Arvoisa herra puhemies! Toisaalta juuri haluaisin alleviivata sitä
samaa asiaa kuin edustaja Harakka edellä, että on merkillepantavaa, että tässä mietinnössä
koko valiokunta toteaa, että nämä selvitykset ovat puutteellisia. Että silloin pitäisi tieten-
kin myös hallituspuolueilla hälytyskellot soida. Täällä nyt onneksi on, niukalti, hallitus-
puolueiden edustajia paikalla, ja olisi kiinnostavaa kuulla hallituspuolueilta myös peruste-
luja sille, miksi tämä esitys on näin ja miksi ei voisi vaatia sitten eduskuntana, että näitä
asioita paremmin taustoitettaisiin, kun tällaisia esityksiä tuodaan.

Ja vielä kerran alleviivaan: kun täällä puhutaan niin usein siitä, että asumisen hinta on
liian kallis, niin miksi sitten juuri tähän aikaan täytyy jälleen kerran tämä korotus tehdä?
Puhumattakaan tosiaan siitä, kun olemme kritisoineet tätä eriarvoistamista, että tuskinpa
tässäkään ne tulonjakovaikutukset positiiviset ovat, kuten on todettu.

Yleiskeskustelu päättyi ja asian käsittely keskeytettiin.
5


