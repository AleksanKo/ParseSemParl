















































DEM2C01.tmp.xml


Pöytäkirjan asiakohta PTK 157/2018 vp

 Tarkistettu
4.0

Pöytäkirjan asiakohta 

PTK 157/2018 vp

Täysistunto

Tiistai 12.2.2019 klo 14.04—18.03

7. Hallituksen esitys eduskunnalle laiksi muuntogeenisen organismin viljelyn rajoittamises-
ta

Hallituksen esitys HE 114/2018 vp
Valiokunnan mietintö MmVM 23/2018 vp

Ensimmäinen käsittely

Puhemies Paula Risikko: Ensimmäiseen käsittelyyn esitellään päiväjärjestyksen 7. asia.
Käsittelyn pohjana on maa- ja metsätalousvaliokunnan mietintö MmVM 23/2018 vp. Nyt
päätetään lakiehdotusten sisällöstä.

Keskustelu

15.53 Kari Kulmala sin: Arvoisa rouva puhemies! Muuntogeenisen organismin viljely
edellyttää EU:n laajuista viljelylupaa. Tämä on lähtökohta. Meillä ei ole myöskään tällä
hetkellä markkinoilla muuntogeenisiä elintarvikkeita, emmekä niitä mielestäni tarvitse.
EU:ssa ei ole yhtään Suomessa viljeltäväksi soveltuvaa taikka kiinnostavaa muuntogeenis-
tä viljelykasvia, joten muuntogeenisten organismien viljelyn ei ole arvioitu lähiaikoina ole-
van meille edes ajankohtainen kysymys. Muuntogeenistä soijaa meillä kuitenkin on kai-
kesta tuodusta rehusoijasta hieman yli puolet. Hyvällä omallatunnolla voi kysyä siitäkin:
miksi, onko se niin tärkeä tuote?

Tällä hallituksen esityksellä ehdotetaan nyt säädettäväksi laki, millä säädettäisiin voi-
maan kansallisia järjestelyjä, joiden avulla muuntogeenisten organismien viljelyn rajoitta-
minen tai kieltäminen on mahdollista mainitun avoimen käytön direktiivin mukaisesti.
Lailla säädettäisiin myös kansallisiin järjestelyihin liittyvästä valvonnasta. Pidän esitystä
tärkeänä ja toivon, että se pääsee maaliin saakka.

Yleiskeskustelu päättyi.

Eduskunta hyväksyi hallituksen esitykseen HE 114/2018 vp sisältyvän 1. lakiehdotuksen
sisällön mietinnön mukaisena. Eduskunta hyväksyi valiokunnan mietinnössä ehdotetun
uuden, 2. lakiehdotuksen sisällön mietinnön mukaisena. Lakiehdotusten ensimmäinen kä-
sittely päättyi.


