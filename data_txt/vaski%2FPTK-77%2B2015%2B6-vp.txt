















































DEM659E.tmp.xml


Pöytäkirjan asiakohta PTK 77/2015 vp
Pöytäkirjan asiakohta 

PTK 77/2015 vp

Täysistunto

Tiistai 8.12.2015 klo 14.00—4.12

6. Hallituksen esitys eduskunnalle laeiksi sairausvakuutuslain muuttamisesta  ja väliaikai-
sesta muuttamisesta, sairausvakuutuslain muuttamisesta annetun lain uuttamisesta sekä 
apteekkimaksusta annetun lain 2 §:n väliaikaisesta muuttamisesta
Hallituksen esitys eduskunnalle laeiksi sairausvakuutuslain muuttamisesta ja väliaikaises-
ta muuttamisesta, sairausvakuutuslain muuttamisesta annetun lain muuttamisesta sekä ap-
teekkimaksusta annetun lain 2 §:n väliaikaisesta muuttamisesta annetun hallituksen esityk-
sen (HE 106/2015 vp) täydentämisestä

Hallituksen esitys HE 106/2015 vp
Hallituksen esitys HE 128/2015 vp
Toimenpidealoite TPA 11/2015 vp
Valiokunnan mietintö StVM 13/2015 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 6. asia. Käsittelyn pohjana on sosiaali- ja terveysvaliokunnan mietintö
StVM 13/2015 vp. Nyt päätetään lakiehdotusten sisällöstä.

Keskustelu

20.44 Hannakaisa Heikkinen kesk (esittelypuheenvuoro): Arvoisa herra puhemies! Täs-
sä sosiaali- ja terveysvaliokunnan mietinnössä käsitellään kahta hallituksen esitystä, halli-
tuksen esitystä numero 106 näiltä valtiopäiviltä sekä hallituksen esitystä 128 näiltä valtio-
päiviltä. Hallituksen esityksessä 106 ehdotetaan muutettavaksi sairausvakuutuslakia, sai-
rausvakuutuslain muuttamisesta annettua lakia sekä apteekkimaksusta annettua lakia. Esi-
tyksen tavoitteena on toteuttaa pääministeri Sipilän hallituksen päättämät säästöt sairaus-
vakuutuksen lääke-, sairaanhoito- ja matkakorvausmenoista vuodesta 2016 lukien. Halli-
tuksen esityksessä 128 ehdotetaan täydennettäväksi hallituksen esitystä 106. 

Hallitus on päättänyt pienentää lääkekorvauksiin vuonna 2016 kohdistuvan
50 miljoonan euron säästötavoitteen puoleen. Esityksessä ehdotetaan, että 25 miljoonan
euron lääkekorvaussäästö toteutetaan siten, että toimenpiteiden vaikutukset kohdistuvat
sekä vakuutettuihin että lääkealan toimijoihin. Taustaksi sosiaali- ja terveysvaliokunta ker-
too, että pääministeri Juha Sipilän hallituksen hallitusohjelman mukaan lääkekorvauksiin
kohdistetaan 150 miljoonan euron säästöt vuodesta 2017 eteenpäin. Ensi vuoden talousar-
vioesityksessä lääkekorvauksiin kohdistettuja säästöjä aikaistettiin niin, että
150 miljoonan euron kokonaissäästöstä 50 miljoonaa euroa toteutetaan jo vuonna 2016.
Hallitus päätti kuitenkin puolittaa lääkekorvauksiin kohdistuvan säästön aikaistamisen ja
antoi asiasta täydentävän hallituksen esityksen. Nyt esitetyt 25 miljoonan euron säästöt
 Tarkistettu
4.2



Pöytäkirjan asiakohta PTK 77/2015 vp
lääkekorvauksista kohdistetaan sekä vakuutettuihin että lääkealan toimijoihin. Valiokunta
pitää myönteisenä ensi vuodelle suunniteltujen säästöjen kohtuullistamista.

Sosiaali- ja terveysvaliokunta toteaa, että lääkekustannusten nousun hallitsemiseksi on
toteutettu viime vuosikymmeninä useita toimenpiteitä. Tällaisia ovat olleet vakuutettujen
omavastuun korotukset, lääkevaihdon käyttöönottaminen, tukkuhintojen alentaminen ja
vuonna 2009 käyttöön otettu viitehintajärjestelmä. Viime vuosina lääkekorvausmenoissa
on toteutettu 113 miljoonan euron vuotuinen säästö vuoden 2013 alusta muun muassa
alentamalla peruskorvauksen ja alemman erityiskorvauksen korvausprosentteja ja alenta-
malla viitehintajärjestelmään kuulumattomien lääkevalmisteiden kohtuullisia tukkuhinto-
ja.

Arvoisa puhemies! Lääkekorvauksiin kohdistettujen säästöjen toteuttamiseksi ensi vuo-
den alusta voimaan tulevaa 45 euron alkuomavastuuta ehdotetaan korotettavaksi 50 eu-
roon, ylemmän erityiskorvausluokan lääkekohtaista omavastuuta 3 eurosta 4,50 euroon ja
vuosiomavastuun ylityksen jälkeistä lääkekohtaista omavastuuta 1,50 eurosta 2,50 euroon. 

Hallituksen päättämän lääkekorvausten vuonna 2017 toteutettavan 150 miljoonan eu-
ron säästön valmistelu on vasta alkuvaiheessa. Sosiaali- ja terveysvaliokunta korostaa, että
säästöt tulee toteuttaa sosiaali- ja terveyspoliittisten tavoitteiden kannalta mahdollisimman
vaikuttavasti ja oikeudenmukaisesti siten, että ne kohdistuvat ensisijaisesti muihin kuin
pienituloisiin ja paljon lääkkeitä käyttäviin. Valiokunta pitää tärkeänä, että lääkekustan-
nusten hillitsemisen keinoja etsitään valmistelun kiireellisyydestä huolimatta yhteistyössä
terveydenhuollon ammattihenkilöiden ja lääkealan toimijoiden kanssa. Säästöt on myös
valiokunnan mielestä pyrittävä kohdentamaan siten, ettei lääketeollisuuden mahdollisuuk-
sia uusien lääkkeiden kehittämiseen merkittävästi heikennetä.

Arvoisa puhemies! Valiokunta pitää tärkeänä, että myös lääkealan toimijat osallistuvat
ehdotuksen mukaan tarvittavien säästöjen toteutukseen. Lääkealan toimijoille säästöstä eh-
dotetaan kohdennettavaksi 12,5 miljoonaa euroa.

Sairausvakuutuksen matkakustannusten korvausten matkakohtaista omavastuuta ehdo-
tetaan korotettavaksi 16 eurosta 25 euroon ja korotettua omavastuuta 32 eurosta 50 eu-
roon. Matkakustannusten 272 euron vuotuista omavastuuosuutta ehdotetaan korotettavak-
si 300 euroon, joka vastaa 12 yhdensuuntaisen matkan omavastuuosuuksien kustannuksia.
Valiokunnan saaman selvityksen mukaan yksittäisen matkan omavastuun nostaminen 9
eurolla matkaa kohden voi vähentää terveyspalvelujen käyttöä erityisesti harvaan asutuilla
alueilla. Matkakorvaukset kohdentuvat pääosin iäkkäille, pienituloisille asiakkaille, jotka
hakevat korvausta matkoista julkiseen erikoissairaanhoitoon tai hoidon vaatimiin kontrol-
likäynteihin. Valiokunta pitää tärkeänä, että myös matkakustannusten omavastuun säästö-
jen vaikutuksia ja yhteisvaikutuksia muiden säästötoimien ja asiakasmaksujen korotusten
kanssa seurataan.

Sairaanhoitokorvauksiin kohdistettavien säästöjen toteuttamiseksi ehdotetaan, että Kan-
saneläkelaitos tarkistaa vuoden 2016 korvaustaksoja vahvistaessaan lääkärin ja hammas-
lääkärin palkkioiden sekä näiden määräämän tutkimuksen ja hoidon korvaustasoa ja kor-
vausten rakennetta siten, että sairaanhoitovakuutuksen korvausmenot vähenevät 78 mil-
joonalla eurolla. Lääkärinpalkkioiden korvaustason alentamisen arvioidaan lisäävän hoi-
toon hakeutumista terveyskeskuksiin, joissa hoidosta perittävät maksut ovat asiakkaille
halvempia yksityiseen hoitoon verrattuna. Esityksen perustelujen mukaan korvaustason
alentaminen voi lisätä kunnallisen terveydenhuollon menoja, mutta vaikutuksen suuruu-
den tarkkuutta on vaikea arvioida. Korvaustason alentamisen vaikutus on todennäköisesti
2



Pöytäkirjan asiakohta PTK 77/2015 vp
suurempi suun terveydenhuollossa, jossa yksityisen palvelun osuus on merkittävä. Suun
terveydenhuollolla on myös huomattava merkitys yleisen terveydentilan ja muiden saira-
uksien ehkäisemisen kannalta.

Harkinnanvaraisesta kuntoutuksesta valiokunta toteaa, että tässä esityksessä ehdotetaan
muutettavaksi sairausvakuutuslakia määräaikaisesti siten, että harkinnanvaraisena kuntou-
tuksena järjestettävän kuntoutujan työssäjaksamista mahdollistavan kuntoutuksen menois-
ta 4,5 miljoonaa euroa voidaan maksaa sairausvakuutusrahastosta työtulovakuutuksen ku-
luina ensi vuonna. Valiokunta pitää sekä vakuutettujen että palveluntuottajien kannalta
asianmukaisena, että harkinnanvaraisen kuntoutuksen päätöksen aiemmin saaneiden va-
kuutettujen mahdollisuus päästä kuntoutukseen toteutuu.

Arvoisa puhemies! Lopuksi: Valiokunta pitää ehdotettuja säästöjä valtiontalouden tasa-
painottamisen kannalta perusteltuina. Valiokunta toteaa kuitenkin, että ensi vuodelle nyt
tehtävien lääkekorvausten säästöjen vaikutuksia on tarpeen arvioida huolellisesti ja val-
mistella hallituksen päättämän lisäsäästön kohdentamista siten, että sairausvakuutuskor-
vaukset mahdollisimman tarkoituksenmukaisella tavalla tukevat sosiaali- ja terveyspoliit-
tisia tavoitteita. Valiokunta piti tärkeänä, että tehokkaita toimenpiteitä vakuutettujen ja yh-
teiskunnan lääkekustannusten kasvun hillitsemiseksi löydetään. Valiokunta katsoo edel-
leen, että lääkehoidossa on edelleen saavutettavissa merkittäviä kustannussäästöjä lisää-
mällä lääkealan hintakilpailua, muun muassa lääkevaihtoa ja viitehintajärjestelmän käyt-
töä tehostamalla.

Tässä hallituksen esityksen yhteydessä on käsitelty toimenpidealoite, ja tähän mietin-
töön sisältyy kolme vastalausetta.

20.53 Ilmari Nurminen sd: Arvoisa puhemies! Nostaisin muutamia huomioita tähän esi-
tykseen liittyen.

Ensinnäkin hallituksen esitys sairausvakuutuskorvauksien muutoksista osuu kaikista
voimakkaimmin paljon palveluita käyttäviin pienituloisiin, vanhoihin ja sairaisiin ihmi-
siin. Pidän huolestuttavana, että hallitus kohdentaa säästöpäätöksiä ja leikkauksia varsin-
kin pieniin etuuksiin ja elintärkeisiin palveluihin. Valitettavaa on myös, että useat hallituk-
sen päätökset kohdentuvat juuri näihin samoihin yhteiskuntamme heikompiosaisiin kansa-
laisiin. On muistettava, että jo nyt Suomessa sosioekonomiset hyvinvointi- ja terveyserot
ovat suuret, ja nämä hallituksen pienituloisiin kohdentuvat leikkaukset vain lisäävät tätä
yleistä eriarvoisuutta.

Lääkekorvauksiin kohdistuva 25 miljoonan säästö on epäoikeudenmukainen, koska se
kohdistuu jo itsessään lääkkeitä paljon tarvitseviin sairaisiin ihmisiin. On kuitenkin hyvä,
että opposition painostuksesta hallitus perääntyi alkuperäisistä leikkauskaavailuistaan ja
lievensi tätä säästöesitystään. Kuitenkin huomionarvoista on, että kaikkein kovimmin
nämä lääkkeiden omavastuiden nousut kohdistuvat jo nyt eniten maksaviin, ja sitä ei pidä
pitää hyväksyttävänä — suurimpana ryhmänä esimerkiksi diabeetikoihin, joille lääke on
elämää ylläpitävä eli elintärkeä. Huomioisin lääkekustannusten omavastuuosuuksien ole-
van Suomessa jo kansainvälisestikin hyvin korkeat. Huolestuttavaa on, että hallitus aikoo
jatkossa saavuttaa vielä esitettyä suurempia säästöjä lääkekorvauksista, mutta vielä ei ole
tiedossa, miten ne kohdentuvat. Edellytän kuitenkin, että lääkealan toimijat osallistuvat
myös jatkossa kustannusten tasaamiseen.
3



Pöytäkirjan asiakohta PTK 77/2015 vp
Tämän lisäksi hallitus nostaa niin sanottujen Kela-kyytien omavastuuta 16 eurosta perä-
ti 25 euroon. Edestakainen matka maksaa muutoksen jälkeen peräti 50 euroa. Tämä koh-
distuu varsinkin pienituloisille ja iäkkäisiin sekä etenkin harvaan asutuille alueille.

Nämä päätökset ovat valitettavan kohtuuttomia, etenkin kun otetaan huomioon hallituk-
sen muut leikkaukset, sairausvakuutukseen kohdistuvien leikkausten lisäksi esimerkiksi
sosiaali- ja terveydenhuollon asiakasmaksujen peräti 30 prosentin korotus. Tämä tarkoit-
taa ihan käytännössä esimerkiksi poliklinikkamaksuissa tai terveydenhuollon asiakasmak-
suissa sitä 30 prosentin korotusta.

Huomioisin, että jo aikaisemmin perustuslakivaliokunta on lausunnoissaan todennut,
että asiakkaan taloudellinen asema ei voi olla esteenä palveluiden saamiselle eivätkä asia-
kasmaksut saa siirtää palveluja niitä tarvitsevien tavoittamattomiin. Nämä päätökset vali-
tettavasti saattavat niin tehdä. Usein myös, jos leikataan näiltä ihmisiltä, leikkaamalla näis-
tä palveluista saatetaan lisätä menoja toisaalla. Varsinkin näillä päätöksillä on varaudutta-
va lisääntyviin toimeentulotukimenoihin.

Mielestäni näitä säästölakeja ei pidä tehdä sairaiden ja vanhojen ihmisten kustannuksel-
la ja yleistä eriarvoistumista kasvattamalla. Mielestäni aivan ensimmäiseksi hallituksen ja
meidän pitäisi selvittää ja etsiä ratkaisut siihen, miten ihmiset voivat ylipäätänsä selvitä
näistä lisääntyvistä kustannuksista, ja vasta tämän jälkeen pohtia näitä päätöksiä.

20.58 Merja Mäkisalo-Ropponen sd: Arvoisa puhemies! Edellisessä kohdassa keskuste-
limme pienituloisten lapsiperheiden tilanteesta ja siitä, miten lapsiperheköyhyys uhkaa
kasvaa hallituksen säästöpäätösten seurauksena. Nyt tässä käsittelyssä olevassa hallituk-
sen esityksessä sairasvakuutuskorvausten säästöistä kuritetaan pienituloisia, sairaita, van-
huksia ja muuten haavoittuvassa asemassa olevia kansalaisia. Yhteistä näissä esityksissä
on se, että puhumme laajasti ajatellen kansalaisten terveydestä ja hyvinvoinnista.

Me kaikki tiedämme, että terveyden ja hyvinvoinnin eriarvoistuminen tulee yhteiskun-
nalle kalliiksi, puhumattakaan siitä inhimillisestä kärsimyksestä, mitä se aiheuttaa. Suo-
messa sosioekonomiset hyvinvointi- ja terveyserot ovat jo tällä hetkellä suuret, ja hallituk-
sen tietoinen, erityisesti pienituloisiin kohdistuva leikkauslinja lisää tätä eriarvoisuutta.
Suurin selittäjä terveys- ja hyvinvointieroille on henkilön ja perheen sosioekonominen ase-
ma. Terveyttä ja hyvinvointia pahoin uhkaavia asioita hallituksen talousarviossa ovat sai-
rausvakuutuksen lääkekorvausten vähentäminen, sairausvakuutuksen indeksin leikkaami-
nen, Kela-matkakorvausten leikkaaminen ja kunnallisten asiakasmaksujen korotus. Vali-
tettavasti monet näistä toimenpiteistä osuvat kaiken lisäksi samoille henkilöille, minkä joh-
dosta yhä useampi kansalainen joutuu toimeentulotuen asiakkaaksi.

Lisäksi työkykyä ylläpitäväksi tarkoitettu Aura-kuntoutus lopetetaan ennen kuin se pää-
si alkamaankaan. Tämä on työssäjaksamisen ja työhyvinvoinnin edistämisen kannalta erit-
täin huono päätös, jos tavoitteena on työurien pidentäminen. Hallitus ei säästöpäätöksis-
sään ole lainkaan tehnyt terveys- ja hyvinvointivaikutusten arviointia. Pidemmällä tähtä-
yksellä näiden säästöpäätösten johdosta yhteiskunnan kustannukset uhkaavat kasvaa.

Arvoisa puhemies! Terveyden ja hyvinvoinnin edistäminen tulisi yhteiskunnassa nähdä
investointina eikä kulueränä. Hyvinvointiin panostaminen tuottaa inhimillisen hyvän lisäk-
si myös taloudellista hyötyä. Työhyvinvointiin panostaminen lisää työn tuottavuutta, ja
sairauksien ennaltaehkäisy, varhainen puuttuminen, oikea-aikainen hoitaminen ja kuntou-
tus tuovat taloudellisia säästöjä tulevaisuudessa yhteiskunnalle. Esimerkiksi jos sairauksia
4



Pöytäkirjan asiakohta PTK 77/2015 vp
ei hoideta varhaisessa vaiheessa, niiden hoito myöhemmin sairauden pahetessa tulee kal-
liimmaksi.

Hallitus on nyt tekemässä samat virheet kuin 1990-luvun laman aikana tehtiin. Silloin
tehtyjä säästöjä maksetaan yhteiskunnan kohonneina sosiaali- ja terveydenhuollon kustan-
nuksina edelleen. Meillä ei olisi varaa toistaa kerran tehtyjä virheitä. Ihmettelenkin, eikö
näitä lakiesityksiä tekemässä ole ollut ketään terveystaloustieteilijää, joka tekisi kunnolli-
sia kustannusvaikuttavuus- ja kustannus—hyöty-analyyseja, jolloin voitaisiin välttyä pa-
himmilta virhevalinnoilta. Väärään paikkaan tehty säästö lisää huomattavasti yhteiskun-
nan tulevaisuuden kustannuksia.

21.01 Anneli Kiljunen sd: Arvoisa herra puhemies! Esittelen vastalauseemme. 
Hallituksen esittämä säästö sairausvakuutuskorvauksiin jatkaa samaa pienituloisia, sai-

raita, vanhuksia ja haavoittuvassa asemassa olevia ihmisiä kurittavaa linjaa kuin useat
muutkin talousarvioon liittyvät esitykset. Korvauksiin kohdistuvia säästöjä on jopa aikais-
tettu ja kovennettu hallitusohjelman liitteessä esitettyyn suunnitelmaan verrattuna. Säästöt
kohdistuvat monilta osin samoihin ihmisiin ja uhkaavat syventää ihmisten välisiä terveys-
eroja. Tämä on kohtuutonta, etenkin kun hallitus sairausvakuutukseen kohdistuvien leik-
kausten lisäksi aikoo nostaa sosiaali- ja terveydenhuollon asiakasmaksuja lähes 30 prosen-
tilla. Näiden suoraan sosiaali- ja terveydenhuoltoon kohdistuvien säästöpäätösten ohella
hallitus kohdentaa useita muitakin leikkauksia eri etuuksiin ja palveluihin ilman että nii-
den vaikutuksia on arvioitu riittävästi etenkin niiden kohdistuessa samoihin ihmisiin ja per-
heisiin. Suomessa sosioekonomiset hyvinvointi- ja terveyserot ovat jo tällä hetkellä suuret,
ja hallituksen tietoinen pienituloisiin erityisen kovasti kohdistuva leikkauslinja vain lisää
eriarvoisuutta.

Lääkekorvauksiin kohdistuu ensi vuonna 25 miljoonan säästö, josta puolet maksatetaan
asiakkailla ja puolet lääkealan toimijoilla. On sinänsä hyvä, että hallitus perääntyi alkupe-
räisestä säästöesityksestä ja lievensi lääkekorvauksiin kohdistuvia säästöjä. Uudessa esi-
tyksessä on kuitenkin puutteita, joiden vuoksi emme voi hyväksyä asiakkaiden lääkekor-
vauksiin esitettyjä leikkauksia. Alkuomavastuuta ja ylemmän erityiskorvauksen lääkekoh-
taista omavastuuta pienennettiin, mutta vuosiomavastuun ylittäneiden lääkekohtaisia oma-
vastuita edelleen korotettiin alkuperäiseen hallituksen esitykseen nähden. Valiokunnassa
kuultujen asiantuntija-arvioiden mukaan lievennykset vaikuttavat suureen potilasjouk-
koon, mutta ne jäävät yksilötasolla melko pieniksi. Kaikkein kovimmin omavastuun nou-
sut kohdistuvat lääkkeistään jo nyt eniten maksaviin, mitä ei voi pitää hyväksyttävänä.
Lääkekustannusten omavastuut ovat Suomessa kansainvälisessä tarkastelussa poikkeuk-
sellisen korkeat. Ne muodostivat jo vuonna 2012 lähes kolmanneksen eli 31 prosenttia ko-
titalouksien terveydenhuoltoon kohdistuvasta rahoitusosuudesta. Kuten ehdotuksessa to-
detaan, lääkkeiden omavastuuosuuksien korottamisella voi olla terveyserojen kasvattami-
sen kannalta kielteisiä vaikutuksia. 

Hallituksen esittämä matkakustannusten korvauksen omavastuun nostaminen 16 euros-
ta 25 euroon lisää potilaiden kustannuksia, ja leikkaus kohdistuu etenkin harvaan asutuille
alueille, pienituloisille ja iäkkäille henkilöille. Tässä tilanteessa matkakorvausten leikka-
usta ei voi hyväksyä.

Hallitus aikoo jatkossa saavuttaa 150 miljoonan euron säästöt lääkekorvauksista. Vielä
ei ole tiedossa, miten säästö aiotaan kohdentaa, mutta hallituksen esityksessä lääkeyrityk-
siin, tukkuun ja apteekkeihin kohdistuvat toimet on esitetty määräaikaisiksi vain vuodelle
5



Pöytäkirjan asiakohta PTK 77/2015 vp
2016. On välttämätöntä, että lääkealan toimijat osallistuvat jatkossakin kustannusten tasaa-
miseen. Kuitenkin hallituksen vaikutusarviot kaikkien esitystensä osalta ovat hyvin vaja-
vaiset. Mielestämme tässä tilanteessa ei pidä leikata lisää matka- ja lääkekorvauksista en-
nen kuin selvitetään ja esitetään ratkaisu siihen, miten ihmiset voivat selvitä lisääntyvistä
matkakustannuksista. Matkakorvausjärjestelmää tulee edelleen kehittää sen sijaan että asi-
akkaiden omavastuita enää nykyisestä nostetaan. Myös maksukattojärjestelmää tulee ke-
hittää, jotta voidaan estää asiakkaille kohtuuttomiksi nousevat maksut.

Lääkäri- ja hammaslääkäripalkkioiden korvauksiin kohdistuu myös merkittävät leikka-
ukset. Korvaustason lasku saattaa lisätä kuntien kustannuksia ja terveydenhuollon jonoja.
Pidämme tärkeänä julkisten palveluiden vahvistamista, jotta ihmiset saavat jatkossakin tar-
vittavan hoidon ja palvelun. Etenkin suun terveydenhuollon palvelut on resursoitava riittä-
västi, jotta voidaan vastata ikääntyvän väestön palvelutarpeisiin. On tärkeää, ettei kor-
vauksiin kohdisteta enää lisää leikkauksia ennen kuin sosiaali- ja terveydenhuollon rahoi-
tusuudistuksesta tehdään päätös osana sote-uudistusta.

Kuntoutuksen rahoitusta on vahvistettava ja kokonaisuudistus on toteutettava. Korkea
työllisyysaste on välttämätön hyvinvointivaltiomme tulevaisuuden ja kestävän rahoituk-
sen kannalta. Tarvitsemme paitsi työpaikkoja myös osaavia ja työkykyisiä työntekijöitä.
Siksi työikäisten ihmisten työ- ja toimintakyvyn turvaaminen ja vahvistaminen ovat tärkei-
tä myös rakenteellisen kestävyyden näkökulmasta. Työntekijöiden sairauspoissaoloja, sai-
raana työskentelyä ja työkyvyttömyyseläkkeelle siirtymistä ja pitkittyviä odotus- ja toipi-
lasaikojen kustannuksia voidaan ehkäistä tehokkaasti muun muassa toimivan kuntoutus-
järjestelmän avulla ja samalla vahvistaa ihmisten työkykyä ja hyvinvointia.

Hallituksen politiikka ei kuitenkaan satsaa ennaltaehkäisyyn vaan leikkaa sen rahoitus-
ta. Hallitusohjelman mukaisesti uusi, harkinnanvaraiset Aslak- ja TYK-kuntoutukset yh-
distävä Aura-kuntoutus päätettiin lakkauttaa ennen sen käynnistymistä vuonna 2016. On
kuitenkin kohtuullista, että vakuutetut saavat heille aikaisemmin myönnetyn kuntoutuk-
sen. Tästä syystä hallitus on esittänyt määräaikaista muutosta, (Puhemies koputtaa) niin
että harkinnanvaraisena kuntoutuksena järjestettävän kuntoutujan työssä jatkamista mah-
dollistavan kuntoutuksen menoista 4,5 miljoonaa euroa voitaisiin maksaa sairausvakuutus-
rahastosta työtulovakuutuksen kuluina vuonna 2016.

Arvoisa puhemies! (Puhemies koputtaa) Tulemme ehdottamaan tästä syystä, että 1. la-
kiehdotus hyväksytään muutoin valiokunnan mietinnön (Puhemies koputtaa) mukaisena
paitsi 4 luku, ja esitämme seuraavassa käsittelyssä 2. lain hylkäämistä.

21.08 Annika Saarikko kesk: Arvoisa puhemies! Näiden niin sanottujen Kela-korvaus-
ten säästölakeihin liittyen on niin ikään hyvä myös vähän katsoa kauemmas. On aivan tot-
ta, kun edustaja Mäkisalo-Ropponen katsoi 90-luvulle, että silloin tehtiin erittäin rajuja
leikkaustoimenpiteitä, mutta ihan niin kauas ei tarvitse katsoa. Riittää, kun katsoo viime
vaalikaudelle. Kataisen hallituksen johdolla tehtiin lääkekorvausjärjestelmään 113 miljoo-
nan euron leikkaukset. Se ei tee tästä leikkauksesta nyt yhtään sen parempaa, mutta toivoi-
sin, että osaisimme katsoa kokonaiskuvaa, mitä tälle järjestelmälle on tapahtunut. 

Siksi rohkenenkin sanoa, että nyt tälle hallitukselle sovittu kokonaissäästö, alun perin
150 miljoonaa, on kyllä syytä tehdä varsin perusteellisesti, ja on hyvä, että siinä on nyt vuo-
den aika suhtautua tuohon valmisteluun varsin kunnianhimoisesti. Tämä tapa, jolla me hal-
litus toinen toisemme perään niistämme aina vähitellen Kela-korvauksia matkakorvausten
osalta, lääkekorvausten osalta ja myös yksityislääkäripalkkioiden osalta, vähitellen muren-
6



Pöytäkirjan asiakohta PTK 77/2015 vp
taa järjestelmää. Meidän pitää katsoa kokonaisuutta ja arvioida, onko järjestelmällä rele-
vanssia ja onko siihen varaa. Samalla vastaan itse: totta kai pitää olla varaa. Meillä pitää
olla sellainen luottamus hyvinvointiyhteiskunnassamme, että sairastuttuaan saa tukea yh-
teiskunnalta lääkeostoihin.

Pidän erittäin hyvänä tässä hallituksen esityksessä kahta asiaa, ensinnäkin sitä, että al-
kuperäisestä suunnitelmasta poiketen säästöä kohtuullistettiin 25 miljoonaan. Vähintään
yhtä hyvänä asiana pidän sitä, että tuo summa on jaettu puoliksi lääketeollisuuden ja lää-
kejärjestelmän maksettavaksi, niin kutsuttuna palautusmaksuna, ja toisen puolen 12,5 mil-
joonaa on sälytetty kustannuksiksi lääkkeiden käyttäjille. Minä pidän ansiokkaana sitä, että
viime vaalikaudella uudistettiin lääkekorvausjärjestelmää muistaakseni ministereiden Ri-
sikko ja Huovinen johdolla, jos oikein muistan, siten, että ne ihmiset, jotka käyttävät lääk-
keitä paljon, saavat paremmat korvaukset ja yhteiskunta tulee nopeammin vastaan. Vä-
hemmän lääkkeitä käyttäville on oikein, että omavastuujärjestelmä on se, johon ensiksi tur-
vaudutaan, ja sen jälkeen tulee yhteiskunnan tuki lääkekorvauksen muodossa tähän järjes-
telmään mukaan. 

Mutta haluaisin korostaa sitä ja asettaa toiveen jatkovalmistelulle, että nyt kun yhteensä
kohdistuu säästöjä, jos katsotaan viime ja tätä kautta, reippaasti yli 200 miljoonaa tähän
järjestelmään, me emme voi tehdä sitä mekaanisena säästönä ja katsoa, mitä jää jäljelle,
vaan pitää käydä läpi lääkekorvausjärjestelmä myös siltä osin, miten me maksamme kor-
vauksia mistäkin lääkemuodoista, eli arvioisimme myös, mihin ja miksi Suomessa käyte-
tään lääkkeitä niin paljon. Valiokunnassa puhuttiin paljon rationaalisen lääkehoidon mer-
kityksestä ja sitä kautta toimivasta ja järjenkin mukaisesta lääkityksestä, jolla voidaan
myös hillitä kustannuksia ja tasan varmasti myös parantaa lääkkeiden käyttäjien asemaa ja
hyvinvointia.

Toinen, mistä kannan huolta — joka on tietysti tämän köyhyyskysymyksen ja vähäva-
raisten, paljon sairastavien ihmisten kysymyksen ohella tässä oleellinen muttei ehkä niin
suosittu näkökulma — liittyy siihen, että meidän järjestelmämme pitää olla kuitenkin lääk-
keiden valmistajien, lääketeollisuuden kannalta siinä määrin houkutteleva, että tänne ha-
luavat lääkealan yritykset tuoda markkinoillemme uusia parantavia lääkkeitä. Lääketiede
on valtavassa mullistuksessa kehityksen osalta, lääkkeiden, jotka ovat kohdistettuja esi-
merkiksi henkilökohtaisesti juuri minulle sopiviksi. Silloin tulemme myös vahvan eettis-
moraalisen keskustelun äärelle siitä, mitä kaikkea tässä yhteiskunnassa suhteessa lääkkei-
den käyttöön ja siihen kuluviin varoihin meillä on halu rahoittaa, mihin asti. Tämä on vai-
keampi teema, mutta toivon, että tähän uudistukseen suhtauduttaisiin kunnianhimoisesti, ja
pidän hyvänä, että tämä säästö pystyttiin pitämään nyt kohtuullistettuna, 25 miljoonan suu-
ruisena, ja myös niin, että ne kustannukset tasattiin molempien, sekä lääkefirmojen ja lää-
keteollisuuden että lääkkeiden käyttäjien osalle.

Mitä tulee matkakorvauksiin ja yksityislääkärikorvauksiin, niin ne ovat järjestelmässä
heikennyksiä, mutta pidän hyvänä, että tämä perattaisiin nyt kokonaisuudessaan tämän
vaalikauden aikana.

21.13 Sari Essayah kd: Arvoisa puhemies! Kristillisdemokraatit on jättänyt tähän oman
vastalauseensa, vastalauseen 3, ja siinä tosiaankin otetaan kantaa nimenomaan hammaslää-
käripalkkioitten ja myöskin muitten erikoislääkäripalkkioitten korvausten leikkaukseen.
Tietenkin sinällänsä täytyy sanoa, että olemme tyytyväisiä siitä, että hallitus pienensi näitä
leikkauksia, mutta siitä huolimatta nämä leikkaukset, mitkä kohdistuvat sekä tänne yksi-
7



Pöytäkirjan asiakohta PTK 77/2015 vp
tyispuolelle että myöskin sitten lääkekorvauksiin, ovat monille pienituloisille eläkeläisille
kohtuuttoman suuria. Ja niin kuin täällä kuultiin, aika monet näistä hallituksen esittämistä
leikkauksista kohdistuvat juuri niihin samoihin ihmisiin, jotka sairastavat paljon, joilla on
pienet tulot, ja monilla on pitkäaikaisia, kroonisia sairauksia. Siinä mielessä täytyy sanoa,
että on tosi kohtuutonta, että hallituksen leikkauspolitiikka kohtelee juuri näitä kaikkein
heikoimmassa asemassa olevia erityisen kovasti.

Lisäksi täytyy myöskin huomioida se, että tammikuussa, kun nämä monet lääkekatot
ovat vielä kertymättä ja omavastuut vasta kertyvät, on todellakin ihmeteltävä, millä monet
pienituloiset eläkeläiset sen tammikuun oikeastaan selviytyvät. Heillä on kyllä todellakin
hyvin, hyvin vaikea aika edessänsä, ennen kuin sitten katot tulevat vastaan ja sitä myöten
sitten kustannukset eivät enää paina heidän omaa kukkaroaan. Tässä lääkekorvausten koh-
dalla erityisesti on huomioitava se, että kristillisdemokraatit omassa vaihtoehtobudjetis-
saan esittävät sitä, että me kompensoisimme tätä alkuomavastuuta vuosittaista maksukat-
toa alentamalla, ja se todellakin helpottaisi sitten monien ikääntyneitten ihmisten tilannet-
ta ja olisi juuri apuna tähän raskaaseen alkuvuoteen. 

Siinä mielessä tämä kristillisdemokraattien vastalause 3 on osa meidän vaihtoehtobud-
jettiamme, ja tulemme sitten seuraavassa käsittelyssä (Puhemies koputtaa) esittämään toi-
sen lakiehdotuksen hylkäämistä.

21.15 Kristiina Salonen sd: Arvoisa puhemies! On aivan totta, että nyt tässä viimeisim-
mässä esityksessä on tehty lievennyksiä alkuperäiseen säästötavoitteeseen. Valitettavaa
kuitenkin on, että nämä lievennysten vaikutukset yksilötasolla jäävät pieniksi. 

Myöskin kustannusten nousu kohdistuu edelleen paljon sairastaviin, koska lääkekaton
ylityksen jälkeen tämä lääkekohtainen omavastuu voi nousta paljon sairastaville suureksi-
kin — ainakin heille, jotka käyttävät useampia lääkkeitä. Sanotaan, että paljon sairastavat
ostavat keskimäärin noin 15 ostoa kuukaudessa, ja siinäkin sitten tietenkin, vaikka se yksi
osto on 2,5 euroa, omavastuu nousee kohtuu korkeaksi, saati sitten silloin, kun lääkkeitä on
vielä huomattavasti enemmän. 

Valinta olisi siis voitu tehdä niin, että olisi nostettu alkuomavastuuta, jolloin se olisi ta-
saisemmin jakautunut kaikille lääkkeiden käyttäjille eikä olisi kohdistunut niihin, jotka jo
nykyisellään paljon lääkkeitä tarvitsevat, mutta nyt siis tehtiin tällainen valinta, että halut-
tiin nimenomaan kohdistaa nyt ne säästöt paljon sairastaviin. Yli 75 000 henkilön osalta
omavastuu nousee jatkossa merkittävästi. Tämä on iso joukko ihmisiä. Se, että ensi vuo-
delle osoitettu 50 miljoonan säästö puolitetaan, ei silti poista sitä tosiasiaa, että 100 miljoo-
nan säästö on edelleen seuraavan vuoden osalta tulossa. Paljon sairastavat odottavatkin jo
kauhulla sitä, mitä tämä säästö tulee vielä tähän jatkoksi tarkoittamaan.

No, kuten täällä on useassa puheenvuorossa todettu, niin ei yksistään se, että lääkkeiden
osalta jokaisella nousee tämä itse maksettava osuus, mutta kun samanaikaisesti matkakor-
vausten omavastuuosuus nousee, asiakasmaksuihin tulee korotuksia, niin erityisesti nyt ne
henkilöt, jotka paljon tarvitsevat julkisia palveluita, jotka asuvat esimerkiksi hajaseu-
tualueella ja jotka sairastavat paljon, joutuvat kyllä ihan kohtuuttomiin tilanteisiin näiden
nostojen seurauksena. Jos ajatellaan esimerkiksi matkakorvauksen nousua 16 eurosta, joka
itse asiassa on jo paljon — muistan, että viitisen vuotta sitten, kun työskentelin vielä sosi-
aalitoimistossa, se taisi olla 9,5 euroa, nyt se on siis 16 euroa — niin nyt se nousee vielä 25
euroon per matka. 50 euron omavastuu edestakaisesta matkasta vaikka jostain hajaseu-
tualueelta, jossa eivät kulje bussit eivätkä julkiset, vaan se taksi esimerkiksi on se ainut
8



Pöytäkirjan asiakohta PTK 77/2015 vp
käyttötapa, varmasti tulee kyllä vaarantamaan jonkun pitkäaikaissairaan kontrollikäynnin
sinne terveyskeskukseen. Itse asiassa Kela nosti asiantuntijakuulemisissa esille juuri tä-
män, että he pelkäävät, että nyt juuri nämä pitkäaikaissairaat, jotka asuvat siellä syrjäseu-
duilla, jättävät nämä kontrollikäynnit välistä, koska ei ole laittaa ylimääräistä 50:tä euroa.
Siis tämähän on oikeasti vakava asia. (Eduskunnasta: Kyllä!) Tätä on syytä kyllä hiljentyä
pohtimaan, että näin tämä ei voi olla. Ja tämä tulee nyt kohtelemaan eriarvoisesti myöskin
ihmisiä riippuen siitä, missä he asuvat.

No, sitten on pakko sanoa tästä vaikutusten arvioinnista ihan yleisestikin: ymmärrän
sen, että tässäkin tehtiin nopeasti suunnanmuutos, mutta kyllä on jotenkin hirvittävän su-
rullista valiokunnassa tällä hetkellä, että esitys toisensa jälkeen tulee siellä niin, että sekä
ministeriöitten virkamiehet kuin asiantuntijatkin toteavat, että tässä ei ole tehty oikeastaan
lainkaan vaikutusten arviointeja. Tämänkin esityksen osalta kun kysyttiin, että no, miten-
käs tätä sitten pohdittiin, että nämä kasaantuvat nyt paljon sairastaville, niin muutokset teh-
tiin niin nopeasti, että vaikutusten arviointia ei sitten oikeastaan enää ehditty tekemään.

Toinen asia, joka toistuu useassa valiokunnassa olevassa esityksessä, on tämä toimeen-
tulotuen tarpeen kasvu. Eli esitys itsessään on jo sellainen, että nähdään ja tiedetään, asi-
antuntijat tietävät, että toimeentulotuen tarve tulee kasvamaan. Ja kuten olen sanonut, minä
en halua nähdä — en halunnut nähdä aikaisemminkaan, mutta en nytkään halua nähdä —
niitä rollaattorilla sosiaalitoimistoon tulevia vanhuksia ja ikäihmisiä, jotka tulevat hake-
maan apua, että voivat ostaa lääkkeensä, jos sitten sinne löytävät.

Lopuksi vielä: meidän on kehitettävä tätä (Puhemies koputtaa) maksukattojärjestelmää,
ja lääkehoidon kokonaisarviointi on tehtävä.

21.21 Matti Semi vas: Arvoisa puhemies! Nämä kaikki lääkkeiden ja sosiaalietuuksien
omavastuukorotukset minusta eriarvoistavat suomalaisia erittäin paljon. Ne lisäävät köy-
hyyttä ja lisäävät nimenomaan köyhien sairastavuutta paljon.

Sitten jos mietitään tätä asiakasmaksujen huimaa korotusta, sen seurauksena on melko
pitkälle se, että mitä köyhempi ihminen on, sen varmemmin hän jättää käyttämättä ne tie-
tyt terveydenhoitopalvelut, mitkä hänelle periaatteessa kuuluisivat ja millä hänet pitäisi
hoitaa. Sen seurauksena sairastavuus vain lisääntyy, ja sitten kun on viimeinen pakko läh-
teä sairaalaan, niin lähdetään sinne hoitoon. Se aiheuttaa useimmiten erikoissairaanhoidon
menoja, erityishoitoja, mitkä ovat yhteiskunnalle paljon kalliimpia toimenpiteitä.

Ihan näillä ajatusviivoilla mietin sitä, että nyt tässä on käynyt näin, että hallitus on päät-
tänyt lähteä romuttamaan meidän hoitoketjujamme ja hoitopalvelujamme sillä tavalla, että
hoidon porrastus romutetaan todella kerralla näihin hoitomaksuihin, mitä nyt on esitetty
korotettavaksi. 

21.22 Merja Mäkisalo-Ropponen sd: Arvoisa puhemies! Edustaja Saarikolle haluan
vastata, että jos jo viime kaudella leikattiin jostakin, niin silloin pitäisi olla vielä varovai-
sempi leikkausten tekemisessä samoista asioista samoille henkilöille. Minusta on hiukan
huono perustelu leikkauksille se, että leikkasittehan tekin viime kaudella. Siitä olen kyllä
edustaja Saarikon kanssa aivan samaa mieltä, että meidän tulee pohtia lääkkeiden käyttöä
kokonaisvaltaisesti, sillä meillähän käytetään ihan liikaa lääkkeitä ja niitä käytetään myös-
kin ihan turhaan, eli meillä hoidetaan lääkkeillä asioita ja tilanteita, joita ei lääkkeillä voida
oikeastaan hoitaa, vaan siinä pitäisi olla ihan joitakin muita hoitokeinoja.
9



Pöytäkirjan asiakohta PTK 77/2015 vp
Mutta kun katsoo näitä hallituksen päätöksiä kokonaisuutena, niin kyllä minä olen to-
della huolissani paljon sairastavista syrjäseuduilla asuvista henkilöistä. Kun kaikki nämä
päätökset pannaan toimeen, niin koska ne jotenkin kohdistuvat samoihin henkilöihin, pa-
hoin pelkään, että moni köyhä ihminen jää ilman hoitoa jatkossa. 

21.23 Anna-Maja Henriksson r: Värderade talman! Det här lagförslaget innebär att
självriskerna stiger för patienterna, och då man samtidigt höjer självrisken för både medi-
ciner, också resekostnader och också vårdkostnader betyder det att det kan bli en oskälig
belastning för många individer. Det här har också Folkpensionsanstalten fäst sig vid i ut-
skottshörandet. FPA har också sagt att man skulle ha kunnat hitta andra sätt att göra de här
nedskärningarna på så att det inte skulle drabba så många så hårt. Därför har vi från svens-
ka riksdagsgruppens sida också reserverat oss mot det här förslaget, och vi föreslår att man
skulle gå in för ett gemensamt kostnadstak för mediciner, reseersättningar och vårdkostna-
der. Den modellen tillämpar man bland annat i Sverige, och det skulle vara skäl nu för Fin-
land att på riktigt göra det här också på allvar.

Arvoisa puhemies! Myös ruotsalainen eduskuntaryhmä on tässä asiassa antanut eriävän
mielipiteen tai vastalauseen. Olemme sitä mieltä, että nyt olisi korkea aika Suomessakin
miettiä yhteistä kustannuskattoa lääkkeille, matkakorvauksille ja hoitokuluille, koska jos
jatkamme näin, niin se tietää vääjäämättä sitä, että ihmiset joutuvat eriarvoiseen asemaan.
Kaikki eivät kerta kaikkiaan sitten pääse tai heillä ei ole varaa mennä lääkäriin tai edes
ehkä ostamaan lääkkeitä, ja näin ei voida jatkaa. Sen takia meidän ryhmämme on esittänyt,
että mentäisiin yhtenäiseen kattosysteemiin, ja toivomme, että hallitus nyt ripeässä tahdis-
sa tekisi töitä sen eteen. 

Voidaan myös todeta, että OECD-maiden piirissä Suomi kuuluu niihin maihin, joilla on
kaikkein korkeimmat kulut (Puhemies koputtaa) tässä suhteessa, ja sekin pitäisi ottaa nyt
huomioon.

21.25 Heli Järvinen vihr: Arvoisa puhemies! Minä voin antaa täyden tukeni edustaja
Henrikssonin aloitteelle yhteisestä hoitokustannusten maksukatosta. Kun nyt elämme niin
poikkeuksellisia aikoja, että edessä on sote-uudistus, joka tulee mullistamaan koko hoito-
kentän, kun elämme niitä aikoja, että ensi vuoden aikana mietitään tämänkin lakiesityksen
kustannusvaikutuksia ja jatkoa, ja kun elämme myöskin niin erikoisia aikoja, että sekä ny-
kyinen sosiaali- ja terveysministeri että tuleva sosiaali- ja terveysministeri ovat paikalla,
niin haluan vilpittömästi myös oman ryhmäni puolesta kannustaa teitä pohtimaan kaikkien
näiden maksukattojen yhdistämistä, sillä jos me saisimme yhteisen asiakasmaksujen, lää-
kekorvausten ja matkakorvausten maksukaton, se olisi kaikkein reiluin tapa koordinoida
tätä asiaa ja kohdistaa näitä säästöjäkin niin, että ne eivät kohdistuisi nimenomaan pienitu-
loisiin ja paljon lääkkeitä käyttäviin, mikä on nytkin erittäin suurena pelkona, vaikka sosi-
aali- ja terveysvaliokunta toisin onkin linjannut.

21.26 Satu Taavitsainen sd: Arvoisa puhemies! Hyvät edustajakollegat! Sosiaali- ja ter-
veydenhuoltoon kohdistuu useita säästötoimenpiteitä, joiden yhteisvaikutuksilla voi olla
dramaattisia seuraamuksia. Matkakustannusten omavastuun korottaminen on kyllä koh-
tuuton. Omavastuun korottaminen lisää etenkin sairauden vuoksi matkoja tekevien kustan-
nuksia kohdentuen nimenomaan pienituloisille ja iäkkäille henkilöille. Esitys tuottaa myös
10



Pöytäkirjan asiakohta PTK 77/2015 vp
alueellista epätasa-arvoa etenkin harvaan mutta kauttaaltaan asutulle Itä-Suomelle, jossa ei
julkinen liikenne toimi. 

Merkittävä osa matkakustannuksista syntyy Kelan vaikeavammaisten kuntoutusta saa-
vien asiakkaiden kuntoutusmatkoista. Nämä samat henkilöt joutuvat useimmiten myös
käyttämään paljon lääkkeitä ja muita sairaanhoitopalveluita, joista myös maksut nyt nou-
sevat. Usein nämä henkilöt ovat myös niitä, jotka eivät pysty milloinkaan ansaitsemaan an-
sioita työelämässä. Koko elämänsä työelämän ulkopuolella olevan henkilön tulot muodos-
tuvat takuueläkkeestä, hoitotuesta ja eläkkeensaajan asumistuesta. Jos tällä hetkellä pakol-
listen kulujen, joihin kuuluvat asuminen, matkakulut, lääkkeet, terveydenhuollon maksut,
sähkö, vesi, puhelin ja ehkä turvapuhelin, jälkeen jää käteen käytettäväksi ruokaan ja mui-
hin menoihin alle 500 euroa, niin näiden eri omavastuuosuuksien nostojen jälkeen elämi-
seen jää vieläkin vähemmän rahaa. 

Ihmisiin kohdistuvien vaikutusten arviointi on tässä hallituksen esityksessä puutteelli-
nen muun muassa sen osalta, mihin kierteeseen pitkäaikaissairas tai vammainen henkilö
voi joutua, mikäli henkilö rahan puutteen vuoksi jättää esimerkiksi lääkkeet ostamatta. Täl-
löinhän tulevat kustannukset toisaalla terveydenhuollossa paljon kalliimmiksi. Lääkkei-
den käytön vähentäminen on aivan oikea tavoite, mutta tapa, jolla nyt hallitus vähentää
lääkkeiden käyttöä, ei pohjaudu ihmisten tasa-arvoiseen kohteluun ja lääkärin harkintaan,
vaan pienituloisten pakkoon valita lääkkeiden ja ruuan välillä.

Kysynkin, aikooko hallitus ajaa pienituloiset, työelämän ulkopuolella olevat vammaiset
ja pitkäaikaissairaat toimeentulotukiasiakkaiksi ja ajaa Suomen ihmisoikeuskriisiin. Toi-
voisin, kun täällä on paikalla nykyinen sekä tuleva peruspalveluministeri, että voisimme
saada vastauksia. — Kiitos.

Yleiskeskustelu päättyi ja asian käsittely keskeytettiin.
11


