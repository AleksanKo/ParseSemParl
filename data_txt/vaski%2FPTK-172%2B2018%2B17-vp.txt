















































DEM69C3.tmp.xml


Pöytäkirjan asiakohta PTK 172/2018 vp
Pöytäkirjan asiakohta 

PTK 172/2018 vp

Täysistunto

Torstai 7.3.2019 klo 16.02—20.58

17. Hallituksen esitys eduskunnalle rahankeräyslaiksi ja eräiksi siihen liittyviksi laeiksi
Hallituksen esitys HE 214/2018 vp
Valiokunnan mietintö HaVM 35/2018 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 17. asia. Nyt voidaan hyväksyä tai hylätä lakiehdotukset, joiden sisällöstä pää-
tettiin ensimmäisessä käsittelyssä.

Keskustelu

20.53 Timo Heinonen kok: Arvoisa herra puhemies! Huomasin, että puhemies jo hive-
nen huokaili, että me puhumme niin paljon. [Puhemies: Ei mitään!] Mutta tänään olemme
juhlineet puhemiehen 40-vuotistaivalta täällä eduskunnassa, ja ehkä vielä kolme minuuttia
jaksatte odottaa.

Tässä on nimittäin kyse tärkeästä korjauksesta. Voisi sanoa, että tämä on tietyllä tavalla
”Lex Mikael Jungner”. Jungner nosti esille tämän rahankeräysproblematiikan ja sen järjet-
tömyyden viime kaudella, ja nyt tämä rahankeräyslainsäädäntö uudistuu.

Uusi laki siis korvaa nämä tähän asti voimassa olleet tällaiset määräaikaiset keräyskoh-
taiset rahankeräysluvat toistaiseksi tai jatkuvasti voimassa olevilla luvilla ja mahdollistaa
itse asiassa ilmoituksenvaraiset pienimuotoiset kansalaiskeräykset. Tämä on hyvä uudis-
tus. Tietynlaisia tämmöisiä pop-up-tyyppisiä keräyksiä voidaan tämän jälkeen järjestää
helpommin.

Rahankeräyslupa myönnetään siis toistaiseksi voimassa olevana ja hakuprosessia ke-
vennetään tässä uudistuksessa huomattavasti nykyisestä. Ja myöntämisen edellytyksenä
olisi siis jatkossa pääsääntöisesti keräyksen järjestäjän toiminnan tarkoituksen ja keräys-
tarkoituksen yleishyödyllisyys. Rahankeräysluvan haltijan tulisi tehdä tämän jälkeen vuo-
sittain Poliisihallitukselle ilmoitus rahankeräyksen järjestämisestä, keräystuotosta ja tuo-
ton käyttämisestä sekä vuosisuunnitelma tulevista rahankeräyksistä.

Tämän lisäksi nämä pienemmät kertaluontoiset pienkeräykset tulisivat mahdollisiksi ja
niissä riittäisi pelkkä ilmoitus. Pienkeräyksen järjestäjältä ei siis edellytettäisi toiminnan
tarkoituksen yleishyödyllisyyttä. Ja keräyksen voisi järjestää muuhunkin kuin yleishyödyl-
liseen tarkoitukseen, ei kuitenkaan elinkeinotoiminnan tukemiseen tai oikeushenkilön va-
rallisuuden kartuttamiseen. Keräystarkoitus tulee kertoa tuossa ilmoituksessa, ja sen toteu-
tumista valvotaan. Pienkeräyksen tuotto saisi olla korkeintaan 10 000 euroa ja keräyksen
saisi järjestää korkeintaan kahdesti vuodessa.

Tämä on siis osa tätä normien purkutyötä, jota pääministeri Juha Sipilän hallituksen toi-
mesta tällä kaudella on tehty ja hyvä osoitus siitä, että kun oikeat puolueet ovat hallituk-
 Tarkistettu
4.0



Pöytäkirjan asiakohta PTK 172/2018 vp
sessa, niin niitäkin tapahtuu, joita entiset sosiaalidemokraatit ovat ajaneet, eli näin Jungne-
rinkin tavoite tulee keskustan, kokoomuksen ja sinisten toimesta toteen täytetyksi.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyt, hallituksen esityk-
seen HE 214/2018 vp sisältyvät 1.—4. lakiehdotuksen. Lakiehdotusten toinen käsittely
päättyi. Asian käsittely päättyi.
2


