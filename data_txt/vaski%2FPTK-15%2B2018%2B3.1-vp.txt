















































DEMA6B9.tmp.xml


Pöytäkirjan asiakohta PTK 15/2018 vp
Pöytäkirjan asiakohta 

PTK 15/2018 vp

Täysistunto

Torstai 1.3.2018 klo 15.59—20.06

3.1. Suullinen kysymys sote-uudistuksesta (Sirpa Paatero sd)
Suullinen kysymys SKT 17/2018 vp

Suullinen kyselytunti

Puhemies Paula Risikko: Edustaja Paatero.

Keskustelu

16.00 Sirpa Paatero sd: Arvoisa puhemies! Monet suomalaiset odottavat tällä hetkellä
Sipilän hallituksen ratkaisua, miten sosiaali- ja terveydenhuolto paranee. Tätä me kaikki
haluamme ja odotamme. Nyt sitä Sipilän hallituksen aikana on rakennettu hyvin pitkään
erilaisten ristiriitojen keskellä. Hyvin kriittisen kannan sote-uudistukseen on viimeksi ot-
tanut talouspolitiikan arviointineuvosto, joka havaitsi vakavia puutteita. No, eilen saimme
kuulla hallituspuolue kokoomuksen johtavan talouskeskustelijan Elina Lepomäen rajun
tyrmäyksen sote-suunnitelmille. Hänen mukaansa Sipilän hallituksen sote-esitys on ongel-
mallinen EU-oikeuden näkökulmasta, uhkaa nostaa verorasitusta, keskittää terveysmark-
kinoita ja luo uuden hallintorakenteen, josta on haittaa kustannusten hillinnässä ja tehok-
kaiden hoitopolkujen järjestämisessä. Arvoisa ministeri Saarikko, voitteko vakuuttaa, että
nämä kritiikit ovat täysin vääriä? [Eero Heinäluoma: Riittää, jos vastaatte ”kyllä” tai ”ei”!]

16.02 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Edustaja Heinäluoma kuiskaa eturivistä, että ”riittää, kun vastaatte ’kyllä’ tai
’ei’”. Valitettavasti ehkä suurimmalle osalle suomalaisista se on jo käynyt selväksi, että ai-
van näin yksinkertainen näin iso uudistus ei valitettavasti ole. [Naurua]

Samalla olen kuitenkin hyvin ylpeä siitä, että aika vaikeiden vaiheiden jälkeen olemme
nyt todellakin lainsäädännön loppusuoralla, ja vielä enemmän ylpeä olen siitä valmistelu-
työstä, mitä 18 maakunnassa tällä hetkellä satojen, itse asiassa tuhansien, ihmisten voimin
tehdään, jotta siitä uudistuksesta tulee totta ja jotta suomalaisten palvelut voisivat parantua.

Haluan todeta, että kun keskustelu on viime aikoina keskittynyt valinnanvapauteen —
joka on se viimeinen lakipaketti eduskuntaan tulossa olevista isoista kokonaisuuksista
sote-maku-uudistuksessa — niin se ei ole yksin vastaus kaikkeen vaan myös se järjestä-
misvastuun siirto kunnilta maakunnille on keskeinen osa sitä tavoitteiden asetannan taus-
taa, jotta tässä uudistuksessa voidaan onnistua.

Puhemies Paula Risikko:  Pyydän nyt niitä edustajia, jotka haluavat esittää lisäkysymyk-
siä, ilmoittautumaan painamalla V-painiketta ja nousemalla seisomaan. — Edustaja Paa-
tero jatkaa.
 Tarkistettu
4.1



Pöytäkirjan asiakohta PTK 15/2018 vp
16.03 Sirpa Paatero sd (vastauspuheenvuoro): Arvoisa puhemies! Pahoin pelkään, että
nyt ei ministeriltä kuultu tyhjentävää vastausta siihen, että onko se kritiikki väärää, mitä on
esitetty varsin laajasti. Ja on aika selvää, että kun tämä kritiikkihän on sisältänyt sen, että
sote-uudistus on erkaantunut varsin kauas niistä alkuperäisistä tavoitteista, niin tämä malli
ei tule parantamaan palveluiden saatavuutta, ei lisää asiakaslähtöisyyttä, [Ben Zyskowicz:
Kyllä lisää!] ei pienennä hyvinvointi- ja terveyseroja, [Ben Zyskowicz: Kyllä pienentää!]
ei hillitse kustannusten kasvua, [Ben Zyskowicz: Kyllä hillitsee!] vaan säästöjen sijaan tu-
lee lisäkustannuksia, oletettavasti malli kiristää kansalaisten verotusta ja uhkaa heikentää
palveluiden saantia. Eihän tämä voi olla totta. Ei kai tällaista esitystä kannata runnoa eteen-
päin. Arvoisa ministeri Saarikko, voitteko nyt luvata kaikille suomalaisille, että tämä tei-
dän ajamanne uudistus ei kiristä verotusta, ei lisää hallintoa eikä byrokratiaa eikä tule kar-
simaan palveluja ja palveluverkkoa?

Puhemies Paula Risikko:  Ja ministeri Saarikko, ja vielä sen jälkeen sitten ministeri Orpo. 

16.04 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Edustaja Paatero, teitte pitkän listan arvioimistanne riskitekijöistä, ja on sel-
vää, että tuo kaikki voi olla mahdollista, jos uudistus ei käytännössä toteudu. Se nimittäin
ei vielä riitä, että muodostuu uusi laki. Olen kanssanne eri mieltä. Tämän uudistuksen myö-
tä palveluiden saatavuus paranee. Olen sitä mieltä, että asiakaslähtöisyys tulee lisäänty-
mään ja hoidon vaikuttavuuden arviointi tulee merkityksellisemmäksi, johtuen myös siitä
tavasta, jolla maakunnat rahoitetaan. Olen varma myös, että terveyserojen kaventuminen
on tämän uudistuksen myötä paremmin mahdollista kuin se nyt huolestuttavassa tilantees-
sa on. Ja kyllä, tällä uudistuksen kokonaisuudella, myös uudenlaisilla käytännön toiminta-
tavoilla, on mahdollisuus saavuttaa kustannussäästöt. Olen siis kanssanne eri mieltä siitä,
mitkä tämän uudistuksen vaikutukset tulevat olemaan.

16.05 Valtiovarainministeri Petteri Orpo (vastauspuheenvuoro): Arvoisa rouva puhe-
mies! Ministeri Saarikko käytti jo erinomaisen avauksen tähän, minä ehkä keskityn enem-
män sitten kustannuspuoleen.

Totta kai tässä on riskejä. Siis meidän sosiaali- ja terveyspalveluiden kysyntä tulee kas-
vamaan tulevan vuosikymmenen aikana aivan huikealla tavalla. Siksi tämä uudistus pitää
tehdä, ja itse asiassa tässäkin uudistuksessa ovat ne peruselementit suurilta osin samanlai-
sia kuin mihin eduskunta parlamentaarisesti päätyi viime kaudella. Nyt siihen on sisään
tuotu valinnanvapaus, joka takaa sen tasavertaisen, nopean hoitoonpääsyn.

Mutta toimeenpanovaihe, joka alkaa sen jälkeen kunnolla, kun lait on hyväksytty —
joka itse asiassa on jo käynnissä — on se, missä viime kädessä ratkotaan se, että myös
nämä tehokkuushyödyt, kustannussäästöt, saadaan aikaan. Tarvitsee rakentaa huolellisesti
hyvä järjestelmä, hyödyntää uutta terveysteknologiaa, katsoa, että ne hoitoketjut syntyvät,
jotta ihmiset pääsevät todella sujuvasti hoitoon, jotta ei tule kustannuksia siitä, että ei pää-
se sinne lääkäriin, mihin ei tänään pääse.

Eli tässä on paljon, paljon hyvää, [Puhemies koputtaa] ja minä uskon siihen, että nämä
taloudelliset tavoitteet [Puhemies: Aika!] myöskin toteutuvat.

16.06 Li Andersson vas (vastauspuheenvuoro): Arvoisa puhemies! Kokoomus sanoo
yleensä olevansa huolissaan julkistalouden kestävyydestä. Kokoomuksesta sanotaan
2



Pöytäkirjan asiakohta PTK 15/2018 vp
yleensä myöskin oltavan huolissaan monopolien synnystä. Mutta jostain syystä kokoomus
ajaa silti valinnanvapautta sote-uudistukseen, joka sisältää merkittäviä riskejä nimen-
omaan julkistalouden kestävyyden ja myöskin yksityisten monopolien synnyn näkökul-
masta.

Tällä hetkellä näyttäisi siltä, että oppositio ymmärtää markkinatalouden lainalaisuudet
paremmin kuin hallitus. Kyllä jokaisen aidon markkinaliberaalin pitäisi olla [Välihuutoja]
huolissaan ja myöskin ymmärtää ne riskit, jotka liittyvät yksityisten monopolien syntyyn,
mikäli nämä tulevat sote-markkinat keskittyvät voimakkaasti muutaman ison yritystoimi-
jan käsiin. Haluaisin siksi esittää kysymyksen pääministeri Sipilälle: miksi te suostutte sii-
hen, että tätä uudistusta nyt tehdään muutaman vahvan yritystoimijan ehdoilla?

16.07 Pääministeri Juha Sipilä (vastauspuheenvuoro): Arvoisa puhemies! Tämäkin kes-
kustelu osoittaa, että uudistaminen Suomessa on äärimmäisen vaikeaa ja uudistuksia on ää-
rimmäisen vaikea saada maaliin saakka. Tämä hallitus aikoo viedä tämän uudistuksen
maaliin.

Perustuslakivaliokunta viime kesänä totesi, että uudistus on kiireellinen ja uudistus on
välttämätön. [Välihuutoja vasemmalta] Sen uudistuksen osana tänne tuodaan nyt valinnan-
vapauden kokonaisuus, joka tuo asiakkaalle, potilaalle, asiakassetelin, jonka kanssa voi
mennä sille tutulle pienelle yrittäjälle esimerkiksi [Välihuutoja vasemmalta] hierontapal-
veluja tai fysioterapeuttipalveluja vastaanottamaan. Tämä antaa aivan ainutlaatuisen uu-
den lisän nykyiseen terveydenhuoltojärjestelmäämme. Tämän uudistuksen tavoitteena on
3 miljardin säästöt suhteessa siihen kehitykseen, mikä olisi ilman tätä uudistusta, ja siitä
me tulemme myöskin pitämään kiinni.

16.08 Touko Aalto vihr (vastauspuheenvuoro): Arvoisa rouva puhemies! Perustuslakiva-
liokunta totesi viime kesän mietinnössään seuraavaa: "Valtioneuvoston on jatkossa huo-
lehdittava erityisen tarkasta lakiehdotusten EU-oikeudellisesta arviosta tarvittaessa yhteis-
työssä EU:n viranomaisten kanssa." Kysynkin suoraan pääministeri Sipilältä: miksi Suo-
mi systemaattisesti kieltäytyy lähettämästä sote-markkinamalliaan EU:n komission arvioi-
tavaksi? Kysyn sitä erityisesti sen vuoksi, että perustuslakivaliokunta sitä edellyttää ja
Suomen korkein oikeusaste, korkein hallinto-oikeus, sitä esittää. Voitteko, pääministeri Si-
pilä, vastata?

16.09 Pääministeri Juha Sipilä (vastauspuheenvuoro): Arvoisa puhemies! Tämä poli-
tiikka on mielenkiintoinen laji. Samat tahot esittivät suurta kritiikkiä valinnanvapauden en-
simmäiseen vaiheeseen, jossa oli yhtiöittämisvelvollisuus. Se kilpailuneutraliteettihan
syntyy sillä tavalla, että yhtiöitetään. Nyt se yhtiöittäminen on jätetty pois sieltä perustus-
lakivaliokunnan vaatimalla tavalla ja samanaikaisesti on huolehdittu siitä, että kilpailu-
neutraliteetti säilyy, ja tämän vuoksi hallitus ei näe tarpeelliseksi notifioida tätä EU:ssa.
[Välihuutoja] Se notifioinnin lopputuloshan voisi korkeintaan olla se, että pitäisi yhtiöit-
tää. Päättäkää nyt, haluatteko te, että on yhtiöittämispakko [Välihuutoja] vai eikö ole.

16.10 Hanna Sarkkinen vas (vastauspuheenvuoro): Arvoisa puhemies! Hallituksen sote-
uudistus ei asiantuntijoiden mukaan paranna palveluketjuja, ei ole kustannustehokas eikä
pienennä suomalaisten terveyseroja. Kuitenkin nimenomaan kustannustehokkuus, ter-
veyserojen kaventaminen ja saumattomat palveluketjut olivat tämän uudistuksen perim-
3



Pöytäkirjan asiakohta PTK 15/2018 vp
mäinen tavoite. Teidän sote-mallinne on katastrofi kansanterveydelle ja katastrofi kansan-
taloudelle. Hallituksen sote-mallin ongelmat kytkeytyvät suuria sote-yrityksiä suosivaan
markkinamalliin eli niin sanottuun valinnanvapauteen. Siihen liittyvät myös EU-oikeudel-
liset ongelmat. Jos te nyt puskette lakeja läpi ilman notifikaatiota, riskeeraatte te Suomen
sote-palveluiden kestävyyden. Mutta jos te luovutte tästä markkinamallista eli niin sano-
tusta valinnanvapaudesta, ei ole näitä EU-oikeudellisia ongelmia eikä ole myöskään näitä
ongelmia liittyen näiden alkuperäisten tavoitteiden saavuttamiseen. Eli kysyn nyt hallituk-
selta: [Puhemies: Aika!] ettekö voisi palata soten alkuperäisiin tavoitteisiin?

16.11 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Sosiaali- ja terveyspalveluiden uudistuksessa pidetään kiinni alkuperäisistä
tavoitteista. Minua mietityttää puheenvuorossanne, edustaja Sarkkinen, erityisesti se
osuus, että ikään kuin olisi syntymässä tämän mallin myötä Suomeen tilanne, että tänne tu-
lisi yksityisiä toimijoita. Ne ovat jo täällä, oli niistä mitä mieltä tahansa. Meillä on miljoo-
na suomalaista ottanut yksityisen terveysvakuutuksen, ja tiedämme, että eduskuntaan on
tulossa esimerkiksi iso kansalaisaloite liittyen siihen hankintamenettelyyn, jossa erilaiset
yksityiset toimijat kilpailevat sosiaalihuoltopalveluista ja jossa, niin kuin hankinnassa aina
ja monesti liian usein, vain hinnan perusteella halvin voittaa. Tämä uudistus tuo esimerkik-
si paljon palveluita tarvitseville vammaisille enemmän painoarvoa siihen, että he voivat
itse valita, kenen palveluntuottajan palveluita käyttävät, ja laatu asettuu suurempaan ar-
voonsa. Minua hämmästyttää puheenvuorossanne se näkökulma, että ikään kuin olisimme
[Puhemies koputtaa] luomassa sosiaali- ja terveyspalvelumarkkinat. Ne ovat jo täällä. Tei-
dän kotikaupungissanne yli puolet sosiaalihuollon palveluista on toteutettu yksityisten toi-
mesta. [Välihuutoja]

Puhemies Paula Risikko:  Minuutti on aikaa jatkossakin.

16.12 Arja Juvonen ps (vastauspuheenvuoro): Arvoisa rouva puhemies! Ministeri, nos-
titte ne maagiset taikasanat esiin: halvin hinta voittaa. Hyvä hallitus, ajatte yrittäjien asioi-
ta, ja yrittäjyyteen kannustetaan. On erittäin huolestuttavaa kuitenkin, että suuret yritykset
valtaavat alaa ja pommittavat pienempiä toimijoita. Tämä esimerkiksi tapahtuu maakun-
nissa. Otetaan pieni hoiva-alan yritys: Kunnat lähtevät minikilpailuttamaan. Aloitetaan
huutokauppa muun muassa vanhustenhoivapaikoista, kuka tarjoaa ja kuka suostuu halvim-
malla rahalla tekemään tätä palvelua. Se on erittäin vaarallista, jos esimerkiksi puhutaan,
että 130 euron hinnasta laskeudutaan 70 euroon. Siihen pitää kuulua ympärivuorokautinen
hoiva, hoivatarvikkeet, hoito, ravinto ja ruoka. Millä rahalla pienyrittäjä pystyy tällaista
palvelua tuottamaan? Te ajatte tällä uudistuksella pienet yrittäjät täysin konkurssiin, ja pa-
kon edessä ne joutuvat myymään isommille tuottajille. Kaikkihan me tiedämme tämän.
[Puhemies koputtaa] Kyllä me tiedämme, [Puhemies: Kysymys?] miten markkinavoimat
toimivat.

16.14 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Minusta edustaja Juvonen kuvasi siis sosiaali- ja terveyspalvelujen nykyti-
laa, ei niinkään sitä, mitä olisi tulossa. Tuo kaikki valitettava, miten kuvaatte nykyisen kun-
tapohjaisen järjestelmän toimivan, perustuu juuri siihen tilanteeseen, kun sosiaali- ja ter-
veyspalveluiden uudistusta ei toistaiseksi vielä ole toteutettu. Eli viittaan siihen, että kaik-
4



Pöytäkirjan asiakohta PTK 15/2018 vp
ki tuo palveluiden toteuttamisen tapa, joka nyt jo on erilaisten yksityisten, julkisten tai jär-
jestöjen tuottamaa, on ikään kuin vastaavanlainen maasto, mutta jatkossa me hallinnoim-
me ja johdamme sitä laajemmilla, leveämmillä vastuilla, kokonaisten maakuntien
kokoisilla ratkaisuilla.

Hyvät edustajat, haluan todeta myös sen, maalailematta nyt synkkiä pilviä yllemme, että
me kaikki tiedämme tai ainakin voimme ehkä kuvitella, että jos sosiaali- ja terveyspalve-
luiden uudistusta ei tehtäisi, niin tämä kehitys olisi hallitsematon villi länsi, juuri se kehi-
tys, jota juuri nyt tapahtuu erilaisten palvelutuottajien toimesta siinä tilanteessa [Puhe-
mies: Aika!] kun kunnat pohtivat, miten saavat rahat riittämään.

Puhemies Paula Risikko:  Pysytään minuutissa. — Edustaja Rinne, minuutti.

16.15 Antti Rinne sd (vastauspuheenvuoro): Arvoisa puhemies! Pääministeri Sipilä, ne
pienen pienet yritykset ovat muuttuneet pienen pieniksi attendoiksi. Että se siitä, mitä on
tapahtumassa tällä hetkellä.

Arvoisa pääministeri, te olette Helsingin Sanomissa todennut, että soten kanssa on vain
kaksi vaihtoehtoa. Joko te viette tämän nykyisen mallin läpi — se on kyseenalaistettu nyt
hallituspuolue kokoomuksen toimesta. Yksi heidän johtavista talousajattelijoista, Elina
Lepomäki, on todennut, että se ei paranna palveluiden saatavuutta, ei lisää asiakaslähtöi-
syyttä, se ei pienennä terveyseroja, ei hillitse kustannusten kasvua, mutta se lisää hallintoa
ja byrokratiaa, kasvattaa veronmaksajien rasitusta ja saattaa olla EU-kilpailuoikeuden vas-
tainen. Toinen vaihtoehto, jos sote kaatuu, teillä on, että se on tulos tai ulos eli tulee uudet
vaalit. Arvoisa pääministeri Sipilä, kumman näistä vaihtoehdoista luulette tavallisten kan-
salaisten haluavan nähdä tässä tilanteessa? Kumpi on tavallisen ihmisen näkökulmasta pa-
rempi vaihtoehto?

16.16 Pääministeri Juha Sipilä  (vastauspuheenvuoro):  Arvoisa puhemies! Varmasti
kansalaiset haluavat, että [Paavo Arhinmäki: Tulee uudet vaalit!] me poliitikot emme enää
jappaise sote-uudistuksesta, vaan teemme sen. Eli vaihtoehto, että me viemme tämän asian
nyt maaliin saakka, on varmasti kansalaisten tahtotila. [Välihuutoja] Me teemme jokaises-
sa maakunnassa sen maakunnan näköiset ja sinne sopivat palvelut, ja meidän pitäisi nyt
tässäkin salissa pikkuhiljaa päästä keskustelemaan rakenteiden sijasta myöskin niistä pal-
veluista, miten ne siellä maakunnassa sitten toteutetaan.

Te kuvasitte tilannetta tällä hetkellä siellä yrityskentällä. Me teemme valinnanvapaus-
osuuden sote-uudistuksen osana, ja se tuo sen asiakassetelin, jolla ne pienet yritykset pää-
sevät sinne kentälle mukaan. Tällä hetkellä sellaista mahdollisuutta ei ole. Isot valtaavat
siellä tilaa, niin kuin hyvin kuvasitte.

16.17 Li Andersson vas (vastauspuheenvuoro): Arvoisa puhemies! On myös kyse siitä,
minkälainen sote-uudistus tehdään. Minä uskon, että suomalaiset haluavat sosiaali- ja ter-
veydenhuollon uudistuksen, joka parantaa julkisia palveluita, nopeuttaa hoitoon pääsyä ja
alentaa asiakasmaksuja. Sen sijaan en usko, että suomalaiset haluavat Suomen historian
suurinta sosiaali- ja terveydenhuollon yksityistämistä, mikä käytännössä on se, mitä halli-
tus nyt tekee.

Mitä tulee markkinaehtoisuuteen, niin luulen kyllä, että ministeri Saarikko ymmärtää
eron meidän nykyisen mallin ja teidän esittämänne markkinaehtoisuuden välillä. Nyt kun-
5



Pöytäkirjan asiakohta PTK 15/2018 vp
nat hankkivat ja ulkoistavat, jos päättävät ulkoistaa, alihankintana sosiaali- ja terveyden-
huollon palveluita yksityisiltä toimijoilta. Valinnanvapausmallin myötä te laitatte ne kil-
pailemaan perusterveydenhuollossa. Silloin syntyvät nämä ongelmat, jotka liittyvät kilpai-
luneutraliteettiin, jota hallitus ei edes ole valmis selvittämään etukäteen osana huolellista
lainvalmistelua, vaan te otatte nyt riskin siinä, [Puhemies koputtaa] että EU-tuomioistuin ja
EU kävelevät meidän perustuslakivaliokunnan kannan ja näkemyksen yli.

16.18 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Edustaja Anderssonin kuvaamassa tilanteessa nyt tämän päätöksen siitä,
kuka palveluntuottaja on se, joka vaikkapa järjestää tai toteuttaa ne terveyskeskuspalvelut
tai ne vammaisen ihmisen asumispalvelut, tekee hankinnan perusteella kuntapäättäjä. Täs-
sä tulevassa sosiaali- ja terveydenhuollon maailmassa sen ratkaisun tekee asiakas, potilas,
tai hän yhdessä läheistensä kanssa. Se on merkittävin ero ja myös yleinen eurooppalainen
trendi siitä, miten ihmisten oman äänen kuuluvuutta halutaan lisätä.

Arvoisa puhemies! Useassa puheenvuorossa on viitattu tähän EU-notifikaatiokokonai-
suuteen, joka on monimutkainen eikä aivan parissakymmenessä sekunnissa tiivistettävä.
Totean sen ytimen: virkavalmistelun pohjalta hallitus lähtee siitä arviosta, että tätä ei tar-
vitse notifioida, koska tämä mallimme on arvioiden mukaisesti ei-taloudellinen eli meitä ei
tähän velvoiteta. Toinen ulottuvuus on se, että jos notifioisimme, [Puhemies koputtaa]
meillä ei olisi tässä tilanteessa varmuutta, saisimmeko EU:lta asiasta vastauksen.

16.19 Antti Rinne sd (vastauspuheenvuoro): Arvoisa puhemies! Asiantuntijat, talouspo-
litiikan arviointineuvosto viimeksi, oppositio ja nyt hallituksen omista riveistä edustaja Le-
pomäki toteavat, että tämä hallituksen esitys ei paranna palveluitten saatavuutta, se ei lisää
asiakaslähtöisyyttä eikä se pienennä terveys- ja hyvinvointieroja eikä hillitse kustannusten
kasvua. Mutta se lisää hallintoa ja byrokratiaa, se lisää painetta veronkorotuksiin ja saattaa
olla EU:n kilpailuoikeuden vastaisen. Pääministeri Sipilä, ettekö te nyt voisi miettiä kol-
matta vaihtoehtoa näiden kahden vaihtoehdon välillä — tulos tai ulos tai sitten tämän asian
härkäpäinen vieminen eteenpäin? Eikö olisi nyt järkevää miettiä sitä kolmatta vaihtoehtoa
ja palata siihen alkuperäiseen lähtökohtaan, miten sote-uudistusta lähdettiin viemään
eteenpäin? Teillä on valta tämän asian suhteen, te olette vastuussa Suomen kansalaisille,
ihmisille siitä, että terveys- ja sosiaalipalvelut toimivat tulevaisuudessa.

16.20 Kunta- ja uudistusministeri  Anu Vehviläinen  (vastauspuheenvuoro):  Arvoisa
puhemies! Minä haluan toistaa täällä sen perustuslakivaliokunnan kannan viime kesältä,
joka kuului hyvin yksiselitteisesti, että uudistus on kiireellinen, välttämätön ja tarpeelli-
nen, [Välihuutoja] ja siihen kannattaa nyt nojautua. Joskus on uudistuksia saatava vietyä
eteenpäin. Teillä olisi ollut viime vaalikaudella mahdollisuus tehdä tämä uudistus, [Väli-
huutoja] ja siitä huolimatta se ei mennyt läpi. Mutta perustuslakivaliokunta viime vaalikau-
den lopussa sanoi, millä edellytyksillä pitää jatkaa eli kuntaa suuremmilla alueilla, kansan-
valtaisesti ja niin, että päätöksenteko ja rahoitus ovat samoissa käsissä. [Antti Rinne: Ihan
samaa mieltä!] Tämä on se peruste, että meidän pitää pystyä menemään eteenpäin eikä
aloittaa jälleen ikiliikkujaa alusta. Tämä pikkuisen tuntuu siltä, mitä täällä aina kuuluu, että
nyt pitää lopettaa, uusi parlamentaarinen valmistelu, että meillä on kohta Tallinnan tunneli
ja Jäämeren rata aikaisemmin valmiina kuin suomalaisen sote-järjestelmän uudistus.
6



Pöytäkirjan asiakohta PTK 15/2018 vp
16.21 Anna-Maja Henriksson r (vastauspuheenvuoro): Värderade talman, arvoisa puhe-
mies! Det var oerhört modigt av riksdagsledamot Elina Lepomäki att i går säga det som den
lilla pojken sade i sagan om att kejsaren inte har några kläder: i det här fallet har kejsaren
faktiskt inga kläder. Hon har konstaterat att vårdreformen inte kommer att nå sina mål.
Man når inte kostnadsinbesparingar, man når inte en mer jämlik vård och man tar en enorm
risk genom att inte föra ärendet till EU-kommissionen.

Arvoisa puhemies! Oli hyvin rohkeaa edustaja Lepomäeltä tulla ulos eilen sanomalla se,
mitä kukaan muu hallituksen edustaja ei ole uskaltanut sanoa, tavallaan niin kuin pieni poi-
ka tässä keisari ilman vaatteita -sadussa, hän oli se pieni poika. Mutta, pääministeri, kun
korkein hallinto-oikeus pitää oikeusvarmuuden turvaamiseksi ainoana oikeudellisesti kes-
tävänä menettelytapana sitä, että kaavailtu lainsäädäntökokonaisuus notifioidaan komissi-
olle, niin haluaisin kysyä teiltä, onko hallituksella parempaa oikeudellista tietoa kuin kor-
keimmalla hallinto-oikeudella.

16.22 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Korkeimman hallinto-oikeuden lausunnon myötä ja jo paljon sitä ennen vir-
kamiesten valmistelun pohjalta hallitus on tehnyt perusteellisen analyysin EU-oikeudelli-
sesta ulottuvuudesta. Tässä monimutkaisessa kokonaisuudessa liittyen valtiontukisään-
nöksiin ja kilpailullisuuteen, ylipäätään ottaen erilaisten toimijoiden välillä, on selvää, että
se aukko, jossa uudistusta valmistellaan, ei voi olla kovinkaan suuri, kun toisessa laidassa
on perustuslakivaliokunnan velvoite tehdä malli, jossa on vahva julkinen pohja — sellai-
sen me teemme — ja toisaalla on ikään kuin EU-oikeudellinen ulottuvuus mahdollisim-
man selkeästä asetelmasta kilpailullisesti neutraalista tilanteesta. Me olemme taanneet tä-
hän malliin kaikki ne mahdolliset kilpailuneutraliteettia tukevat elementit, jotka on voitu
toteuttaa ilman yhtiöittämistä, ikään kuin vertailtavuutta lisätty näiden erilaisten toimijoi-
den, julkisen ja yksityisen välillä. Mutta peruslähtökohta on se, että hallituksen mielestä
tämä on kansallisissa käsissä oleva asia, omaa sosiaali- ja terveyspolitiikkaamme, ja malli
on ei-taloudellinen ja sitä ei edellytetä notifioitavaksi. [Puhemies koputtaa] Tämä on ana-
lyysimme erittäin perusteellisen harkinnan jälkeen.

16.24 Päivi Räsänen kd (vastauspuheenvuoro): Arvoisa rouva puhemies! Ministeri Saa-
rikko, te totesitte, että tässä pidetään kiinni alkuperäisistä tavoitteista. Sote-virkamiehet
ovat kuitenkin virkavastuulla todenneet esimerkiksi parlamentaarisessa seurantaryhmäs-
sä, jossa itsekin olen jäsenenä, että kun siirryttiin siitä aiemmasta 5:n sote-alueen mallista
18:n maakuntahallinnon malliin, niin samalla vaikeutuivat mahdollisuudet saavuttaa se
kustannusten kasvun hillintä, jossa tavoitteena on tuo 3 miljardin euron kustannusten sääs-
tö. Yksi merkittävä ongelma tässä mallissa on nimenomaan se, että luodaan uusi, melko
raskas hallinnon taso. Pienemmällä sote-alueiden määrällä sekä erikois- ja peruspalvelui-
den integraatio että sitten tuo kustannusten kasvun hillintä onnistuisivat paremmin. Kysyn
nyt teiltä: eikö tässä vaiheessa voisi vielä ottaa sen mallin, että sote-alueiden määrä olisi
pienempi kuin tuo 18 maakuntaa?

16.25 Kunta- ja uudistusministeri Anu  Vehviläinen  (vastauspuheenvuoro):  Arvoisa
puhemies! Minä haluan tässä kohtaa muistuttaa siitä, että meillä on tällä hetkellä sote-jär-
jestäjiä lähes 200 ja noin 300 kuntaa rahoittaa sotea. Eli se on valtavan suuri määrä, ja sen
7



Pöytäkirjan asiakohta PTK 15/2018 vp
takia tämä ei olekaan hallittavissa tällä hetkellä. Ei ole olemassa niitä kannustimia ja väli-
neitä, joilla voitaisiin tehdä tehokasta sotea. Ja nyt, kun mennään 18:n maakunnan mää-
rään, se on ihan eri asia. Me pystymme katsomaan sitä, että kustannuskehitys on paljon pa-
rempi siellä 18:ssa kuin mitä nykymallissa kaiken kaikkiaan on. Sitä, saavutetaanko se 3
miljardia, tietysti edesauttaa se, että meillä rahoituslaissa on tämä kustannusten kasvun ra-
joitin, joka pakottaa myös jokaisen maakunnan tekemään mahdollisimman tehokkaasti ja
tuottavasti omia ratkaisujaan. Esimerkiksi Eksote on hyvä esimerkki siitä, että siellä on
pystytty ottamaan uudenlaisia toimintatapoja. Sitä kautta, toiminnan kautta, tulevat ne to-
delliset säästöt 18 maakunnassa.

16.26 Pekka Puska kesk (vastauspuheenvuoro): Arvoisa puhemies! Olen seurannut vuo-
sikausia tätä sotea, ja se on ollut varsin surullista seurattavaa. Tämä uudistus on aivan liian
pitkälle viivästynyt, ja se on paha suomalaisen palvelujärjestelmän kannalta. Periaatteista
on ollut pitkään yksimielisyys, ja nyt siltä pohjalta on hiottu malli, ja pitäisi päästä nopeas-
ti toteutukseen.

Mitä EU:hun tulee, niin kyllä käsittääkseni EU:n keskeinen periaate on se, että jäsen-
maiden omissa käsissä on terveydenhuolto, ja EU:ta ei pitäisi nyt päästää jäsenmaiden ter-
veydenhuollon asioihin. Ja olisin kysynyt ministeriltä, kun tässä toteutuksessa maakunnat
ja kenttä alkavat olla kohta avainasemassa: miltä se tilanne näyttää maakunnissa, ja onko
maakunnilla nyt riittävästi suunnittelumäärärahoja toteutukseen?

16.27 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Edustajan näkökulma on siltä osin hyvä, missä sote ja maakunta toteutuvat.
Ne toteutuvat täällä valiokunnissa, hallituksen pöydissä, laajassa virkavalmistelussa, mut-
ta kaikkein eniten siellä käytännön työssä. Täältä aitiosta taidettiin todeta jo se, mikä mi-
nusta on kaiken ydin: nyt pitäisi olla rohkeutta tehdä nämä raamit kuntoon, jotta päästään
puimaan sisältöjä. Ikääntyvässä Suomessa on pakko löytää ratkaisut arvokkaaseen ja laa-
dukkaaseen vanhuspalveluiden kokonaisuuteen, on pakko löytää ratkaisut lastensuojelun
kuormaan, on pakko löytää ratkaisut kansansairauksien kestävään hoitoon ja vaikuttavaan
kuntoutukseen — muutamia esimerkkejä mainitakseni.

On ilo nähdä työ maakunnissa, siis niiden satojen organisaatioiden muutos nyt 18 maa-
kunnaksi. Ja ne tuhannet valmistelijat tämän asian ympärillä odottavat ja kertovat päävies-
tinä meille, että hoitakaa te tämä laki kuntoon, niin me teemme tästä totta. Mutta ei kerral-
la: Pelkästään jo kustannusten taittamisen olettama [Puhemies koputtaa] on parhaimmil-
laan arvioidenkin mukaan vasta 10 vuoden päästä täydessä iskussa. Uudistuksen mittakaa-
va on niin valtavan suuri.

16.28 Ben Zyskowicz kok (vastauspuheenvuoro):  Arvoisa rouva puhemies! Jokainen
ymmärtää, että näin valtavaan uudistukseen sisältyy monenlaisia riskejä, ja jokainen ym-
märtää, että vuosien ja vuosikymmenten kuluessa uudistusta, totta kai, tullaan muutta-
maan, kuten kaikkia muitakin suuria uudistuksia.

Mutta, ministeri Saarikko, voisitteko rautalangasta vääntää täällä vasemmistolle [Paavo
Arhinmäki: Lepomäelle!] sen, että kun kansalaisten valinnanvapaus perusterveydenhuol-
lossa toteutuu ja ihminen itse valitsee, niin se johtaa siihen, että saatavuus paranee, jonot
poistuvat? Se johtaa siihen, että ihmiset ovat yhdenvertaisempia kuin tämän päivän tilan-
teessa, jossa osa toimii vakuutusten, osa työterveyshuollon mutta joka tapauksessa lähinnä
8



Pöytäkirjan asiakohta PTK 15/2018 vp
pienituloiset lapsiperheet ja eläkeläiset julkisen terveydenhuollon piirissä. Ja voitteko
osoittaa heille myös sen, että kustannustehokkuus paranee, kun palveluntuottajat joutuvat
kilpailemaan keskenään ja kun ne joutuvat sovittamaan toimintansa maakunnan [Välihuu-
toja] määräämiin hinnoitteluperusteisiin?

16.29 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Mielelläni teen edustajan toivomat täydennykset. Jo pelkästään kysymykses-
sänne vastattiin moniin näihin huoliin. Ehkä totean sen, että tämän kokonaisuuden äärellä
me helposti päädymme ideologiseen väittelyyn, ”yksityinen vai julkinen parempi”. Täällä
on paljon edustajia, jotka ovat vierailleet eri paikoissa, joissa palveluntuottaja on ollut yk-
sityinen tai julkinen, enkä minä ainakaan omien kokemusteni nojalla voi automaattisesti
sanoa, kumpi on parempi. Olen nähnyt samalla rahalla toteutettavia hyvin erilaisia palve-
luita. Ja siksi edustaja Zyskowiczin puheenvuorosta mielestäni oleellisin osa on se, että täs-
sä myös laatu, palveluiden laatu ja sillä kilpailu, asettuu uudenlaiseen asetelmaan. ”Kilpai-
lu” sanana ei minusta ole paha tai ikävä siinä tilanteessa, kun puhutaan, että ihmiset saisi-
vat parempaa hoitoa tai vaikuttavampia ratkaisuja, ja yksi osa tätä on se, että niiden palve-
luiden piiriin pääsisi nopeammin. Kaikkein oleellisin on se ensimmäisen oven avaus, [Pu-
hemies koputtaa] joka voi tulevaisuuden rakenteissa olla myös sähköisen oven avaus digi-
talisaation kehittyessä. Tätäkään [Puhemies koputtaa] uudistuksen kulmaa ei kannata
unohtaa.

Puhemies Paula Risikko: Edustaja Mäkisalo-Ropponen, viimeinen puheenvuoro tässä
vaiheessa.

16.30 Merja Mäkisalo-Ropponen sd (vastauspuheenvuoro): Kiitos, arvoisa puhemies!
Tarvitsemme toimivamman sote-mallin, siitä olemme kaikki yhtä mieltä. Mutta hallituk-
sen malli ei valitettavasti ole sitä. Hallituksen mallille ei löydy kannatusta asiantuntijoilta,
mutta samaa kritiikkiä kuulen myös maakunnista hallituspuolueiden kannattajilta ja nyt
myös täällä eduskunnassa. Mielenkiintoista on, että kaikki kritiikki kohdistuu samoihin
asioihin, eli hallituksen mallilla hyvinvointi- ja terveyserot eivät pienene, eheä hoitoketju
ei tule toteutumaan, yhdenvertaisuus palveluissa ei parane, säästöjä ei synny, pikemmin-
kin kustannukset kasvavat. Kaikki tämä kritiikki on samansuuntaista. Tämä ei missään ta-
pauksessa toteuta niitä alkuperäisiä uudistukselle asetettuja tavoitteita. Miten te voitte mi-
tätöidä lähes kaikkien näiden asiantuntijoiden mielipiteet näin täydellisesti?

16.32 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Hallitus on käynyt paljon asiantuntijakeskusteluja hioessaan nyt valinnanva-
pausesitystä uuteen uskoon viime kesänä saadun palautteen pohjalta. Se otettiin vakavasti,
ja esityksessä on paljon niitä kriittisiä kohtia, joita eduskunta omissa kannanotoissaan ar-
vosteli ja arvioi, tehty paremmaksi.

Olen, edustaja Mäkisalo-Ropponen, yrittänyt olla puheenvuoroissani rakentava, ja eri-
tyisesti teidän tekemäänne sisältötyötä sote-palveluiden äärellä arvostan, mutta silti miele-
ni tekee nyt kysyä. En minä ole päässyt käsitykseen, mikä teidän vaihtoehtonne ihan oi-
keasti tälle kaikelle olisi. Välillä te kannatatte maakuntia, välillä te kannatatte kuntia tai eri-
laisia laajempia kuntia. Te sanotte, että valinnanvapaus käy, ja sen jälkeen tulee ”pilkku,
mutta”, ja sitten se ei kuitenkaan käy. Ja tältä osin totean, että tämän uudistuksen äärellä on
9



Pöytäkirjan asiakohta PTK 15/2018 vp
ollut pakko tehdä kompromisseja. Se tulee toteutumaan ja saavuttamaan tavoitteensa vasta
vaiheistetusti. Jokaisella hallituspuolueen kansanedustajalla siinä on varmasti sietämistä
sen kulmissa, se on niin laaja kokonaisuus, mutta nyt se uudistus pitää saada liikkeelle.

Kysymyksen käsittely päättyi.
10


	3.1
	16.00
	16.02
	16.03
	16.04
	16.05
	16.06
	16.07
	16.08
	16.09
	16.10
	16.11
	16.12
	16.14
	16.15
	16.16
	16.17
	16.18
	16.19
	16.20
	16.21
	16.22
	16.24
	16.25
	16.26
	16.27
	16.28
	16.29
	16.30
	16.32


