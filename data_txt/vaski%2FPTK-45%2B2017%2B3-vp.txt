















































DEM2C9A.tmpSave.xml


Pöytäkirjan asiakohta PTK 45/2017 vp
Pöytäkirjan asiakohta 

PTK 45/2017 vp

Täysistunto

Perjantai 28.4.2017 klo 12.58—13.32

3. Hallituksen esitys eduskunnalle laeiksi eurooppalaisesta vähäisiin vaatimuksiin sovellet-
tavasta menettelystä ja eurooppalaisesta maksamismääräysmenettelystä annettujen lakien 
sekä tuomioistuinmaksulain 2 §:n muuttamisesta

Hallituksen esitys HE 24/2017 vp
Valiokunnan mietintö LaVM 5/2017 vp

Toinen käsittely

Toinen varapuhemies Arto Satonen: Toiseen käsittelyyn esitellään päiväjärjestyksen 3.
asia. Nyt voidaan hyväksyä tai hylätä lakiehdotukset, joiden sisällöstä päätettiin ensimmäi-
sessä käsittelyssä. [Hälinää — Puhemies koputtaa]

Keskustelu

13.01 Eero Heinäluoma sd: Arvoisa puhemies! Tänä päivänä iso osa meidän lainsäädän-
töämme noudattelee ja saa siemenensä eurooppalaisesta lainsäädännöstä, ennen muuta Eu-
roopan unionista, jossain määrin myös Euroopan neuvostossa tehdyistä ratkaisuista. Tämä
ehdotushan sinällänsä on ihan perusteltu, ei ole siihen huomauttamista, mutta ajankohtai-
sen tilanteen takia kiinnitän huomiota siihen, että Iso-Britannia on erittäin voimakkaasti
esittänyt kritiikkiä juuri tähän eurooppalaiseen lainsäädäntöön ja siihen, että eurooppalai-
nen lainsäädäntö ja sen tulkinta ja eurooppalaiset tuomioistuimet ohjaavat Ison-Britannian
tuomioistuintoimintaa, ja he ovat kokeneet sen suvereniteetin kannalta ongelmaksi. Tä-
män takia on tietysti mielekästä pohtia sitä asiaa myös omassa keskuudessamme, kuinka
sitoudumme näihin eurooppalaisiin normeihin ja miten suhtaudumme Ison-Britannian kri-
tiikkiin. Tällä on tietysti merkitystä myös siltä kannalta, että Isolla-Britannialla on eroneu-
votteluissa nyt aika paljon vaatimuksia, joita on suhteessa näiden nyt hyväksyttyjen nor-
mien tulevaisuuteen, miten ne tulevat Britanniassa jatkumaan, mutta myös talouteen liitty-
viä näkökohtia.

13.02 Pia Viitanen sd: Arvoisa herra puhemies! Tämä Iso-Britannia-esimerkki on hyvin
ajankohtainen. Nythän me kaikki varmasti omilla tahoillamme ja omissa valiokuntakuule-
misissamme kuulemme tästä tilanteesta, mikä siellä on, ja tämä johdattelu aiheeseen oli
ihan aiheellinen siitä syystä, kun nimenomaan sieltä on ollut kritiikkiä niin lainsäädäntöä
kohtaan kuin näitä taloudellisia vaatimuksia kohtaan. Minusta on nyt hyvin tärkeää nähdä
tämä Suomen näkökulmasta, miten tämä kaikki, mitä tapahtumaan tulee, tulee vaikutta-
maan myös meihin, meidän talouteemme, meidän maksuosuuksiimme tulevaisuudessa Eu-
roopan unionissa. Siksipä on mielestäni hyvin tärkeää olla kohtuullisen tiukalla linjalla täs-
sä ja edellyttää sitä, että tulevissa neuvotteluissa Iso-Britannia tulee huolehtimaan kaikista
omista maksuosuuksistaan. Minusta olisi hyvin tärkeää, että myös eduskunta voisi julki-
 Tarkistettu
4.0



Pöytäkirjan asiakohta PTK 45/2017 vp
sesti ja valiokuntakuulemisten kautta tästä jotakin lausua. Esimerkiksi tarkastusvaliokun-
tahan juuri on ottanut kantaa tämän linjan puolesta. Myös valtiovarainvaliokunnassa olem-
me asiasta kuulleet asiantuntijoita ja käyneet alustavaa keskustelua, ja tulemme varmasti
jatkossa jotain kannanottoja tekemään.

13.03 Eero Heinäluoma sd: Arvoisa puhemies! Itse henkilökohtaisesti pidän tätä euroop-
palaista oikeusnormistoajattelua hyvänä, ja sillä on erityisesti kansalaisten perusoikeuk-
sien kannalta suuri merkitys. Hyvää on myös se, että meillä on olemassa Euroopan ihmis-
oikeustuomioistuin, joka voi toimia eurooppalaisten ihmisoikeusnormien turvaajana, ja on
jopa positiivista merkitystä sillä, että juuri ihmisoikeuksien puolella eurooppalainen nor-
misto on suojelemassa kansalaisia erilaisilta poliittisilta käänteiltä. Tiedetään, että moni
hallitus on tätä kritikoinut, paitsi Iso-Britannia omista syistään niin vähän toisesta näkökul-
masta, liittyen Turkin EU-jäsenyysneuvotteluihin. Turkki on selvästikin yksi semmoinen
maa, jossa näillä yhteisillä normeilla on erittäin suuri merkitys.

Mutta kun edustaja Viitanen nosti talouden esille, niin täytyy sanoa, että Ison-Britan-
nian kanssa nyt käytävää neuvottelua pitäisi sekä hallituksen että eduskunnan seurata erit-
täin tarkalla korvalla, mitä siellä tapahtuu. Yksi iso asia on se, missä määrin Iso-Britannia
tulee vastaamaan niistä taloussitoumuksistaan, joita se on jäsenyyden aikana tehnyt. Meil-
lähän on EU:ssa monen vuoden rahoituskehys, jonka käyttö on etukäteen suunniteltu ja
jaettu eteenpäin. On monia muitakin vastaavia sitoumuksia. Silloin on merkitystä sillä, että
Iso-Britannia tulee näissä neuvotteluissa, joita käydään, paitsi näiden oikeusnäkökohtien
osalta niin myös selvästi sitoutumaan siihen, että Iso-Britannia vastaa jatkossakin, myös
eronsa jälkeen, niistä sitoumuksista, joihin se on ollut myötävaikuttamassa ja jotka ovat
voimassa useita vuosia Ison-Britannian eron jälkeen.

13.05 Pia Viitanen sd: Arvoisa puhemies! Minusta olisi myös tärkeää tässä yhteydessä,
kun nyt tämä ajankohtainen asia näistä Ison-Britannian taloussitoumuksista tuli tässäkin is-
tunnossa esiin, että myös hallitus osaltaan voisi meille hieman valottaa ja avata tätä tilan-
netta ja omia näkemyksiään asiasta kaiken kaikkiaan. 

Noin muutenkin, jos puhemies sallii, niin hieman palauttaisin mieleen myös keskuste-
lun eiliseltä, tätä hieman laajentaen. Nimittäin me puhuimme täällä toisessa yhteydessä,
tarkastusvaliokunnan mietinnön yhteydessä, siitä, että kaiken kaikkiaan tätä Eurooppa-po-
litiikkaa tulisi avata myös julkiseen keskusteluun eduskunnan ison salin kautta. Silloin he-
räsi ajatus muun muassa siitä, että voisimme pitää ajankohtaiskeskustelun, jossa käytäisiin
läpi esimerkiksi näitä komission esittämiä mahdollisia tulevaisuusteitä Euroopan ytimistä
— ollaanko ytimessä sisällä, ulkona vai puolessavälissä. Varmasti olisi sen paikka, että
kaiken kaikkiaan me voisimme eduskunnassa ihan julkista keskustelua käydä. Ymmärrän
hyvin, että suuri valiokunta pääsääntöisesti on se valiokunta, joka näitä asioita käsittelee —
niin tulee ollakin — mutta varmasti olisi paikka kaiken kaikkiaan herättää myös kansalais-
keskustelua näistä asioista, ja siksi olisi hyvä myös tällä foorumilla käsitellä näitä.

Toinen varapuhemies Arto Satonen:  Edustaja Heinäluoma. Mutta huomautan kuitenkin
siitä, että nyt olemme kyllä kohtuullisen kaukana tästä varsinaisesta aihealueesta.
2



Pöytäkirjan asiakohta PTK 45/2017 vp
13.06 Eero Heinäluoma sd: Arvoisa puhemies! Kyllä me olemme aika lähellä tätä ai-
healuetta, koska tämä koskee eurooppalaista normistoa ja sen soveltamista, myös Suomen
osalta, ja kyllä ne ratkaisut, mitä Euroopassa tehdään, ovat olennaisia.

Otan kuitenkin tietysti puhemiehen toivomuksen huomioon omassa puheenvuorossani
ja sen takia totean vain lyhyesti, että olisi perusteltua, että eduskunta pysähtyisi näihin Eu-
roopan kehityksen isoihin kysymyksiin vähän perinpohjaisemmin, niin että koko eduskun-
ta pääsee lausumaan oman käsityksensä. Sen takia yhdyn edustaja Viitasen ajatukseen sii-
tä, että pitäisimme tästä aiheesta ajankohtaiskeskustelun. [Ben Zyskowiczin välihuuto]

13.07 Sirkka-Liisa Anttila kesk: Arvoisa puhemies! Edustaja Heinäluoman puheenvuo-
rosta on helppo jatkaa.

Nythän siis tämä brexit on ollut suuren valiokunnan käsittelyssä ja ulkoasiainvaliokun-
nan käsittelyssä ja on jatkossakin, ja nythän on brexitiin liittyvä huippukokouskin, josta
pääministeri on ollut hetki sitten ulkoasianvaliokuntaa ja kohta suurta valiokuntaa infor-
moimassa. Käsittääkseni hallituksen piirissä haetaan nyt päivämäärää, jolloin eduskunta
saa tilaisuuden keskustella sekä ulko- että Eurooppa-politiikasta. Tämmöinen käsitys mi-
nulla on. 

Tämä brexit-asiahan on meillä koko ajan agendalla. Väitän, että se on koko tämän vaa-
likauden agendalla. Me joudumme ottamaan jatkuvasti kantaa siihen, millä tavalla komis-
sion ja Brittien neuvotteluissa edetään ja millä tavalla pystytään saamaan sellainen sopi-
mus aikaan, joka sitten turvaa molempien edut.

13.08 Olavi Ala-Nissilä kesk: Arvoisa puhemies! Edustaja Anttila sanoi juuri sen, minkä
aioin sanoa. Mutta jatkan sen verran, että todella brexitiä nyttenkin suuressa valiokunnassa
käsitellään ja varmasti täällä avautuu keskustelumahdollisuuksia.

Suurin hypetyshän näyttää brexitistä menevän nyt ohi tuolla Isossa-Britanniassa. Ensim-
mäistä kertaa on gallup, joka on negatiivinen brexitille, ja ihmiset siellä heräävät pikkuhil-
jaa tähän maailmaan.

13.08 Pertti Salolainen kok: Arvoisa puhemies! Todellakin, pääministeri oli tänään ulko-
asiainvaliokunnassa ja tästäkin asiasta keskusteltiin. Näyttää siltä, että toukokuun viimei-
senä päivänä eduskunnalle tarjoutuu tilaisuus tähän. Ei ole vielä lukkoon lyöty, mutta pää-
ministerin arvio oli, että toukokuun viimeisenä päivänä voitaisiin täällä käydä laaja ulko-
poliittinen keskustelu — ja Euroopin unionin asiat kuuluvat ilman muuta keskeisesti ulko-
politiikan keskiöön.

13.09 Eero Heinäluoma sd: Arvoisa puhemies! Kiitän, edustajat Anttila, Ala-Nissilä, Sa-
lolainen, tästä ilmoituksesta. Tämä vähän huojentaa sitä huolta, joka tässä on siitä, että
eduskunta kokonaisuudessaan ja sitä kautta Suomen kansa olisi tietoinen siitä, mitä näissä
neuvotteluissa tapahtuu ja mitä linjaa Suomen hallitus Suomen valtion puolesta näissä neu-
votteluissa edistää.

Paitsi näillä eurooppalaisilla oikeusnormeilla, suuria vaikutuksia on myös sillä, mitä tu-
lee taloudessa tapahtumaan, ja toivoisinkin, että tämä keskustelu asian saliin tuomisesta
voisi nyt sitten jatkua, ulkopolitiikan keskustelu on ehkä vähän oma asiansa. Se akuutti
suuri huoli koskee Euroopan unionin tulevaisuuden ratkaisuja ja sitä, että niistä päästään
puhumaan. Niillä on talousvaikutuksia, niillä on tietysti monenlaisia poliittisia vaikutuk-
3



Pöytäkirjan asiakohta PTK 45/2017 vp
sia. Rohkenen toivoa, että kun harkitaan tätä, missä muodossa tämä eduskuntaan tuodaan,
niin tultaisiin tällä Euroopan unioni -politiikkakulmalla. 

Sitten ulkopolitiikastakin on tarve puhua, mutta siinä huolta on vähemmän. Hallitus on
mielestäni hoitanut ulkopolitiikkaa kohtuullisen hyvin, ja on vähemmän suuria riskejä ul-
kopolitiikan linjan osalta, mutta EU-politiikassa on.

Ja totean vain lopuksi, että tässä Ison-Britannian maksuasiassa pitää olla kyllä erittäin
selkeä linja Suomella ja hallituksen pitää voida tietää, mitä mieltä eduskunta on, jotta se voi
välittää tämän kannan näissä neuvotteluissa eteenpäin.

13.10 Johanna Karimäki vihr: Arvoisa puhemies! On tärkeää, että eduskunta saa käsit-
telyyn EU-politiikan suuria linjauksia ja hallituksen näkökantoja siihen. Brexit on osoitta-
nut sen, että kansalaisilla on paljon tyytymättömyyttä EU:n nykyiseen tilaan ja meidän tu-
lee kehittää EU:ta kestävämmäksi, sosiaalisesti kestävämmäksi, mutta myös sellaiseksi,
että olemme yhdessä vahvempi talousalue tässä globaalissa maailmassa. 

Brexit-neuvottelussa minusta on keskeistä se, että turvaamme nyt Britanniassa asuvien
EU-kansalaisten, suomalaistenkin, oikeudet siellä ja myös varmistamme sen, että ihmiset
pääsevät töihin ja opiskelemaan joustavasti, että hyvät kauppasuhteet säilyvät. Tällä het-
kellähän Suomella on paljon muun muassa metsäteollisuuden vientiä Britteihin. Mutta näi-
den kauppakysymysten lisäksi mielestäni on todella keskeistä, että myös EU:n perusarvot
ovat vahvasti näissä neuvotteluissa mukana, pakolaispolitiikka — näistä pitää Britannian
myös jatkossa kantaa vastuuta — ympäristöpolitiikka, ilmastonmuutoksen torjunta. Toi-
von todella, että Britannia on jatkossakin edistyksellisten maiden joukossa näissä kysy-
myksissä ja ajaa myös kestävää kalastuspolitiikkaa.

13.12 Pia Viitanen sd: Arvoisa herra puhemies! Oli erittäin hyvä kuulla, että tämä ulko-
poliittinen keskustelumahdollisuus on todellakin mahdollisesti sitten toukokuun viimeise-
nä päivänä. Mutta tosiaan haluaisin itsekin korostaa sitä, viitaten esimerkiksi siihen kes-
kusteluun, mitä eilen täällä kävimme, että sen lisäksi olisi ihan syytä käydä nimenomaan
eurooppalainen Euroopan unionin tulevaisuutta koskeva keskustelu, ja nimenomaan julki-
nen keskustelu. Silloin heräisi esimerkiksi mahdollisuus siihen, että tekisimme keskuste-
lualoitetta ja käynnistäisimme sitä keskustelua. Meillä on esimerkiksi uusi eurooppaminis-
teri tulossa. Olisi hyvin kiinnostavaa tietää hänen näkemyksiään tähän. 

Edustaja Heinäluoma viittasi äsken, että varmasti olisi meille kaikille kansanedustajille
ja kansalaisille hyvä olla selvillä se, mikä on hallituksen linjanveto Britannian mak-
suosuuksiin. Samoin se, mikä itseäni valtavasti on mietityttänyt, on juuri tämä keskustelu
kokonaisuudessaan, menemmekö niihin ytimiin ja kuinka syvälle ja millä osa-alueilla, ja
voiko olla eritahtista kehitystä ja niin poispäin. Nämä ovat isoja, isoja kysymyksiä, jotka
ovat heti syksyllä enemmän tai vähemmän esillä, tai koko ajan ovat tietenkin, mutta siksi
olisi nimenomaan tämä kevätaika tällaiselle keskustelulle mielestäni tarpeen. Arvostaisin
sitä kovasti, jos eduskunnassa tähän haluttaisiin tarttua. Uskon, että se kansalaisiakin si-
nänsä kiinnostaisi, koska sitten kun tätä avataan, niin paljastuu monia hyvin tärkeitä yksi-
tyiskohtia. Eilen puhuimme taloudesta, siitä, menemmekö esimerkiksi syvenevään
Emuun, tuleeko yhteisiä talousarvioita sun muita, eli nämä ovat sellaisia kysymyksiä, että
kyllä ne koskettavat meitä suomalaisiakin mitä suurimmassa määrin. Siksi näen erittäin pe-
rustelluksi, puhemies, ajatuksen siitä, että kävisimme myös tämän eurooppapoliittisen kes-
kustelun.
4



Pöytäkirjan asiakohta PTK 45/2017 vp
Toinen varapuhemies Arto Satonen:  Huomautan nyt siitä, että tämä on laajentunut täy-
sin eurooppalaiseksi keskusteluksi. Käsittelemme kyllä hallituksen esitystä eduskunnalle
laeiksi eurooppalaisesta vähäisiin vaatimuksiin sovellettavasta menettelystä ja eurooppa-
laisesta maksamismääräysmenettelystä annettujen lakien sekä tuomioistuinmaksulain
2 §:n muuttamisesta. Mutta edustaja Heinäluoma jatkaa.

13.14 Eero Heinäluoma sd: Arvoisa puhemies! Rohkenen vielä yhdellä puheenvuorolla
evästää tätä jatkopohdintaa eduskunnassa mutta toivottavasti myös hallituksen parissa. Ni-
mittäin tämän voi ajatella niinkin, että kun nyt komissio on julkistanut omat reittikartta-
vaihtoehtonsa, nämä viisi vaihtoehtoa unionin kehittämisestä, niin jos niistä valittaisiin
yksi vaihtoehto, tämä eri kehien Eurooppa, jossa on mahdollisuus valita, kuinka syvälli-
seen yhteistyöhön lähtee, niin sillä olisi vaikutus myös tämäntyyppisiin, nyt käsittelyssä
oleviin lakiehdotuksiin. Eli ei ole pakko ottaa sitä koko à la carte -listaa kerralla, vaan siel-
tä à la carte -listalta voi todellakin tehdä valintoja, mitä haluaa käyttää. 

Tästä itse periaatteesta eduskunnan pitäisi päästä puhumaan. Sehän voi olla, että jos täl-
lainen eri kehien Eurooppa olisi käytännössä, niin Iso-Britannia ei olisi nähnyt tarvetta
myöskään erota, ja siinä mielessä tällä voi olla isompaakin merkitystä paitsi unionin tule-
vaisuudelle nykyisten jäsenvaltioiden kannalta myös tulevien mahdollisten jäsenvaltioi-
den kannalta. Eli EU:n tulevaisuutta koskevalla keskustelulla on suuri merkitys, ja sillä on
yhteys siihen, minkä tyyppisiä lakiesityksiä tänne saamme ja mitä meidän on pakko nou-
dattaa. 

Tähän liittyen palautan vain mieleen sen, että toukokuussa on tulossa komissiolta erit-
täin merkittävä paperi, jossa katsotaan talous- ja rahaliiton syventämismahdollisuuksia.
Siinähän on koko ajan auki se kehitys, että osa talous- ja rahaliiton maista, esimerkiksi Sak-
sa ja Ranska, lähtisivät tiiviimmän yhteistyön kehittämisen tielle, johon vähän tässä edellä
edustaja Viitanenkin puuttui. Näistä pitäisi nyt päästä puhumaan avoimesti niin, että tiede-
tään, mitkä ovat vaihtoehdot, ja eduskunta, kansanedustajat voivat pohtia omaa kantaansa.
Minäkin jään odottamaan, että uusi eurooppaministeri osaltaan alustaisi tämän keskuste-
lun meidänkin eteen.

13.16 Pertti Salolainen kok: Arvoisa puhemies! Lähtökohtaisesti olen kyllä samaa miel-
tä edustaja Heinäluoman kanssa. Nämä ovat niin isoja asioita, ja ne eivät voi mennä vain
noin puolivillaisesti eteenpäin, olen täsmälleen samaa mieltä siitä, mutta yksi vaihtoehto
on se, kun pääministerihän matkustaa huomenna neuvoston kokoukseen, jossa se reittikart-
ta-asia on esillä, että sen jälkeen me kuulemme, mitenkä se asia on mennyt siellä eteenpäin. 

Ja mitä tulee jatkoon, niin voimmehan hyvin vedota pääministeriin, että hän ottaisi sit-
ten tähän toukokuun viimeisen päivän esitykseensä, tähän ilmoitukseen, myöskin keskei-
sesti näitä EU-asioita sen vuoksi, että mehän olemme jo keskustelleet täällä ulko- ja turval-
lisuuspolitiikasta aika läpikotaisin. Ei ole hirveän paljon uutta nyt enää siihen linjaukseen,
jota me olemme tehneet, ja sen takia on hyvä esittää pääministerille sellainen toivomus,
että hän ottaisi näitä asioita ehkä hieman enemmän ja akuutisti siihen esitykseen, jolloin
tämä toteutuisi, että ainakin tässä vaiheessa päästäisiin ennen kesää siitä vielä jotain sano-
maan.

Keskustelu päättyi.
5



Pöytäkirjan asiakohta PTK 45/2017 vp
Eduskunta hyväksyi ensimmäisessä käsittelyssä sisällöltään päätetyt, hallituksen esityk-
seen HE 24/2017 vp sisältyvät 1.-3. lakiehdotuksen. Lakiehdotusten toinen käsittely päät-
tyi. Asian käsittely päättyi.
6


