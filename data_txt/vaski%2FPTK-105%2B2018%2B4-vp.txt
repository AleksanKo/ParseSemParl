















































DEMDE7C.tmp.xml


Pöytäkirjan asiakohta PTK 105/2018 vp
Pöytäkirjan asiakohta 

PTK 105/2018 vp

Täysistunto

Tiistai 23.10.2018 klo 14.06—18.17

4. Valtioneuvoston tulevaisuusselonteon 2. osa Ratkaisuja työn murroksessa
Valtioneuvoston selonteko VNS 5/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 4. asia.
Puhemiesneuvosto ehdottaa, että asia lähetetään tulevaisuusvaliokuntaan, jolle sivistysva-
liokunnan ja työelämä- ja tasa-arvovaliokunnan on annettava lausunto.

Valtioneuvoston esittelypuheenvuoron jälkeen keskustelu käydään etukäteen pyydetty-
jen puheenvuorojen osalta nopeatahtisena. Ryhmäpuheenvuorojen ja muiden etukäteen va-
rattujen puheenvuorojen pituus on enintään 5 minuuttia. Puhemiesneuvosto suosittaa, että
myös nopeatahtisen keskusteluosuuden jälkeen pidettävät puheenvuorot kestävät enintään
5 minuuttia. Lisäksi voin myöntää harkitsemassani järjestyksessä 1 tai 2 minuutin pituisia
vastauspuheenvuoroja.

Tähän lähetekeskusteluun varataan enintään 2 tuntia. Mikäli puhujalistaa ei ehditä anne-
tussa ajassa käydä loppuun, asiakohdan käsittely keskeytetään ja sitä jatketaan tämän päi-
vän istunnossa muiden asiakohtien tultua käsitellyiksi. Jos keskustelu asiasta puolestaan
päättyy ennen sille varatun määräajan päättymistä, siirrytään päiväjärjestyksen seuraa-
vaan, 5. asiakohtaan.

Valtioneuvoston puheenvuoron käyttää pääministeri Sipilä. — Olkaa hyvä.

Keskustelu

14.08 Pääministeri Juha Sipilä (esittelypuheenvuoro): Arvoisa puhemies! Politiikassa
huomio keskittyy usein päivänpolitiikan kysymyksiin. Yhtä välttämätöntä on keskustella
myöskin siitä, mihin olemme matkalla ja miten voimme varautua siihen etukäteen. Tähän
meillä nyt on tänään mahdollisuus.

Tulevaisuusselontekojen tehtävänä on nostaa esiin päätöksenteon kannalta tärkeitä tule-
vaisuuden huomiota vaativia asioita. Valtioneuvoston tulevaisuusselonteon ensimmäinen
osa tehtiin vuonna 2017. Nyt selonteon toisen osan tavoitteena on tunnistaa työhön liitty-
viä toivottavia tulevaisuuksia, päätöksentekotarpeita sekä yhteiskunnallisia kysymyksiä.

Tämän selonteon valmisteluun on osallistunut lukuisia yhteiskuntamme eri toimijoita.
Pidin neljässä eri yliopistossa keskustelutilaisuuden osana tämän selonteon valmistelua.
Keskustelimme Suomen seuraavan sadan vuoden haasteista yliopistojen omien painopis-
teiden näkökulmasta. Helsingissä oli koko päivän kestänyt tilaisuus, johon oli kutsuttu
useita kymmeniä kansalaisjärjestöjä sekä tutkijoita.

Työn muutos johtuu maailman muuttumisesta. Erityisesti teknologian kehitys muuttaa
sitä, miten, missä ja millaista työtä teemme. Tätä muutosta ei pysäytetä, eikä sen tuomaan
epävarmuuteen voi vastata pitämällä kiinni vanhoista rakenteista. Sen sijaan vastuullam-
 Tarkistettu
4.0



Pöytäkirjan asiakohta PTK 105/2018 vp
me on huolehtia, että rakenteet muuttuvat niin, että kaikki pysyvät muutoksessa mukana.
Esimerkkinä selonteossa ehdotetaan, että ajatuksiamme työkyvystä on monipuolistettava.
Osaaminen ja motivaatio on nähtävä työkyvyn tärkeänä osa-alueena samalla tavalla kuin
terveys. Selonteossa esitetyt ratkaisut työn murrokseen kurottavat yli vaalikausien. Ne liit-
tyvät erityisesti alustatalouden ja tekoälyn haltuunottoon, sosiaaliturvan uudistamiseen ja
työn merkityksellisyyden vahvistamiseen sekä laaja-alaisen, joustavan, läpi ihmisen elä-
män jatkuvan osaamisen rakentamiseen.

Arvoisa puhemies! Osaaminen on työn muutoksessa keskiössä. Muutokset työn kysyn-
nässä ja osaajatarpeissa ovat nopeita. Tämä vaalikausi on oiva esimerkki tästä: meillä on
nyt osaajapulaa niin Kainuussa, Lapissa kuin Uudellamaallakin. Riittävän osaamisen var-
mistamiseen tarvitaan oppimis-, yhteistyö- ja elämänhallintataitojen opettamista kaikilla
koulutusasteilla. Elinikäistä oppimista ja työuran aikaista osaamisen uudistamista on kehi-
tettävä kokonaisuutena. Siinä on huomioitava ihmisen erilaiset elämäntilanteet, työsuhteet
ja koulutustarpeet. Osaamisen karttuminen ja oppiminen on nähtävä myös yhteisöjen ja
yritysten asiana. Kyse on koko yhteiskunnan asiasta. Ne valtiot menestyvät, jotka osaavat
hyödyntää ihmisten osaamisen mahdollisimman laajasti. Selonteossa ehdotetaan esimer-
kiksi erilaisia osaamistilejä ja koulutussetelejä jatkuvan oppimisen tueksi. Selonteossa ide-
oidaan, että opiskelijoiden suhteen korkeakouluihin on jatkossa säilyttävä läpi työelämän.
Mahdollisuudet jatkuvaan oppimiseen paranevat, kun korkeakoulujen digitaalinen opetus-
tarjonta paranee. Lisäksi alumnitoimintaa on kehitettävä nykyisestä. Korkeakouluilla on
avainasema myös alueellisten tarpeiden huomioimisessa — työpaikkojen ja oppilaitosten
alueellista verkostoyhteistyötä tulee vahvistaa edelleen.

Arvoisa puhemies! Ratkaisussa korostuvat siis jatkuva oppiminen ja toimeentulon mur-
rokseen vastaaminen. Työn murros on globaali kysymys. Sen ytimessä ovat muuttoliike ja
työperäinen maahanmuutto. Kaikki esitetyt ratkaisut tukevat kestävän kehityksen Agenda
2030:n päämääriä. Paljon on kestävän kehityksen saralla jo tehty. Ehkä merkittävin edis-
tysaskel on kestävän kehityksen tavoitteiden sisällyttäminen ensi vuoden budjettiehdotuk-
seen. Se on kansainvälisestikin merkittävä ja uusi avaus. Kestävän kehityksen edistymisen
raportointi eduskunnalle on otettu keskeiseksi osaksi hallituksen vuosikertomusta. Olem-
me parhaillaan hallituksessa luomassa hyvinvointimittareita vaihtoehdoiksi bkt:n rinnalle,
mistä varmasti tulevat hallitukset hyötyvät. Kestävän kehityksen yhteiskuntasitoumus on
kansallinen kestävän kehityksen strategia ja samalla konkreettinen työkalu. Tavoitteelli-
nen ja mitattava toimenpidesitoumus on hyvä työkalu esimerkiksi yritykselle toiminnan
kehittämiseksi. Sitoumuksia on saatu lähes 1 000 kaikilta yhteiskunnan sektoreilta. Olen
myös itse täyttänyt sitoumuksen. Tapasin vasta Espanjan pääministerin Madridissa, ja hän
oli kuullut Suomen Agenda 2030:n toimeenpanosta ja erityisesti tästä yhteiskuntasi-
toumuksesta, ja he olivat kiinnostuneita seuraamaan Suomen esimerkkiä ja pyysivät tästä
lisää informaatiota.

Arvoisa puhemies! Selonteon visio lähtee siitä, miten Suomi selviää työn murroksessa.
Tämä tarjoaa eduskunnalle tilaisuuden keskustella siitä, jaammeko kaikki tämän vision.
Vision mukaan niin yrittäjä, vuokra- ja alustatyöntekijä kuin ansiotyössä oleva pitävät so-
siaaliturvaamme oikeudenmukaisena ja kattavana. He myös kokevat saavansa tukea yh-
teiskunnaltamme, kun he sitä tarvitsevat. Visiossa ihmisten työ- ja toimintakyvystä huo-
lehditaan työsuhteen muodosta riippumatta. Visiossa Suomeen luodaan kaikki yhteiskun-
taryhmät kattava ja laadukas elinikäisen oppimisen järjestelmä, joka tunnetaan kansainvä-
lisesti samanlaisena menestystarinana kuin suomalainen peruskoulu. Jokaisella on mah-
2



Pöytäkirjan asiakohta PTK 105/2018 vp
dollisuus hankkia riittävä toimeentulo, kehittyä ja kokea olevansa merkityksellinen osa yh-
teiskuntaa. Kestävän kehityksen tavoitteen mukaisesti eri ryhmien välisiä sosiaalisia eroja
tasoitetaan, työtä arvostetaan ja sitä myös mitataan monipuolisen yhteiskunnallisen merki-
tyksensä kautta.

Arvoisa puhemies! Pitkän aikavälin päätöksenteon kehittäminen on yhä tärkeämpää
maailmassa, jossa riskit lisääntyvät ja ilmiöt monimutkaistuvat. Nykyisillä sukupolvilla on
kenties suurempi mahdollisuus kuin koskaan vaikuttaa tulevien sukupolvien elinolosuhtei-
siin. Ylisukupolvinen ajattelu on tulevaisuustyön ja kestävän kehityksen ytimessä. 

Työn murrokseen vastaamiseksi on tehty jo töitä. Hallituksen linjaus sosiaaliturvan ko-
konaisuudistuksesta, perustulokokeilu, kansallinen tekoälyohjelma ja eri koulutusasteiden
uudistukset ovat hyviä esimerkkejä, joita selonteko on osaltaan tukenut. Hallitus on kau-
tensa aikana tehnyt myös lukuisia työllisyyttä ja yrittäjyyttä edistäviä päätöksiä, joilla py-
ritään vastaamaan työn muutoksen ja osaajapulaan. Hyvinvointiyhteiskunnan säilyttämi-
nen vaatii näihin kysymyksiin vastaamista ja nykyistä korkeampaa työllisyysastetta. Kaik-
ki päätökset eivät ole helppoja. Selonteossa todetaan: ”Suomalaisessa työmarkkinajärjes-
telmässä on paljon osia, mutta vähän liikkuvia osia.” Uudistamista edelleen riittää, jotta
tuemme työllisyyttä ja vastaamme nykypäivän työelämän tarpeisiin.

Työn murroksen ratkaisujen lisäksi selonteossa esitellään pitkän aikavälin päätöksente-
koa. Isoihin murroksiin ja reformeihin liittyvää kehityskulkua ei voida suunnitella erityi-
sen pitkälle yksityiskohtaisesti. Sen sijaan voimme määrittää asiaan liittyviä arvoja ja laa-
joja tavoitteita ja suunnistaa tavoitteiden toteutumista kohti oppimalla ja kokeilemalla.

Arvoisa puhemies! Selonteossa on varmasti sellaisiakin kohtia, jotka herättävät keskus-
telua, ja se on tarkoituskin. Selontekoa pitää käsitellä ennen kaikkea kokonaisuutena ja
keskustelunavauksena. Saamme varmasti nyt mielenkiintoisen keskustelun työn tulevai-
suudesta. — Kiitoksia.

Puhemies Paula Risikko: Sitten mennään ryhmäpuheenvuoroihin, ja keskustan eduskun-
taryhmän puheenvuoron käyttää edustaja Viljanen.

14.18 Eerikki Viljanen kesk (ryhmäpuheenvuoro): Arvoisa puhemies! Suomen etu olisi,
että tilanne työmarkkinoilla saadaan tavalla tai toisella rauhoittumaan. [Eero Heinäluoma:
Pitihän se arvata!] Meillä päättäjillä niin työmarkkinajärjestöissä, hallituksessa kuin täällä
eduskunnassakin on yhteinen tehtävä. Lähivuosien suurin asia on hallituspohjasta riippu-
matta parantaa edelleen työllisyyttä samalla, kun jo pidempään meneillään ollut työn, työ-
elämän ja työmarkkinoiden muutos voimistuu. Siksi nyt tarvitaan yhteinen näkemys tie-
kartasta, jolla tätä muutosta uusine työmuotoineen ja robotteineen ohjataan Suomen kan-
nalta mahdollisimman kestävällä tavalla niin, että kaikki suomalaiset pysyvät mukana.

Keskustan eduskuntaryhmän puheenjohtaja Antti Kaikkonen on esittänyt kansallista
työkokousta, jossa ratkaisuja voitaisiin hakea yhdessä. [Jukka Gustafsson: Milloin se on?]
Hän on oikealla asialla. Nyt käsiteltävänä oleva tulevaisuusselonteon toinen osa antaa
mahdolliselle kokoontumiselle ja myös muulle yhteiskunnalliselle keskustelulle lisää sy-
tykkeitä. [Antti Lindtman: Kaikkonen hallitukseen!] On varmaa, että tukkanuottasilla ole-
malla me emme nyt selviydy kaikesta siitä, mitä tulevaisuus tuo.

Arvoisa puhemies! Myös tulevaisuudessa Suomen voima on osaamisessa. Tämä maa
pärjää maailman muuttuessa, kun pidämme peruskoulusta alkaen huolta koulunkäynnin
tasa-arvosta. Yhteiskuntana meillä ei ole varaa päästää yhtäkään lasta tai nuorta hukkaan.
3



Pöytäkirjan asiakohta PTK 105/2018 vp
[Antti Lindtman: Paitsi päivähoidossa!] Keskustan ratkaisuja ovat pienten lasten koulu,
jossa esikoulu ja peruskoulun kaksi ensimmäistä vuotta muodostaisivat joustavan kokonai-
suuden, sekä oppioikeus, joka tarkoittaa toisen asteen tutkinnon takaamista jokaiselle pi-
dentämällä oppivelvollisuutta vuodella. Katsomme myös, että suomalaisessa koulutukses-
sa on kautta linjan vahvistettava yhteyttä työelämään koulujen ja oppilaitosten jokapäiväis-
tä arkea myöden. Ammatillisen koulutuksen uudistus on vietävä maaliin tukemalla oppi-
laitoksissa ja paikallisesti tehtävää työtä.

Menossa oleva muutos edellyttää noin miljoonan suomalaisen uudelleen kouluttautu-
mista. Siksi koko maassa tarvitaan lisää mahdollisuuksia nopeaan uudelleen- ja täydennys-
koulutukseen ja koulutusta yhä enemmän suoraan työpaikoilla. Itse kunkin on myös pidet-
tävä osaamisensa ajan tasalla. Siksi maahamme tarvitaan jatkuvan eli elinikäisen oppimi-
sen kokonaisvaltainen ratkaisu. [Jukka Gustafsson: Miten kävi nuorten aikuisten osaa-
misohjelman?]

Arvoisa puhemies! Työpaikka antaa ihmiselle turvaa arkeen ja varmuutta tulevaisuu-
teen. Nyt kuitenkin olemme tilanteessa, jossa vanhoja ammatteja katoaa, uusia tulee ja työ-
tä tehdään eri tavoin kuin aikaisemmin. Epävarmuus heijastuu laajalle. Moni ei uskalla pe-
rustaa perhettä tai esimerkiksi ostaa ensimmäistä omaa asuntoa. Etenkin pätkä- ja silppu-
työläisille sekä itsensä työllistäville tämä kaikki on ollut todellisuutta jo pitkään. Heidän ti-
lanteensa parantamiseksi Suomessa on tehty liian vähän.

Keskustan yksi ratkaisu on uudistaa perusturvaa niin, että näiden ihmisten toimeentulo
olisi nykyistä turvatumpi. Perusturvan on mielestämme aina kannateltava heikoimpia. Sen
on myös tuettava nykyistä paremmin työntekoa, oltava yksinkertaisempi sekä ennen muu-
ta otettava huomioon ihmisten muuttuvat elämäntilanteet. [Eero Heinäluoma: Ja sitä ei
pidä leikata!] Tulevaisuudessa yhä useampi esimerkiksi tekee työtä välillä palkansaajana,
välillä yrittäjänä tai molempina yhtä aikaa.

Arvoisa puhemies! Suomalaisilla on oltava mahdollisuus myös nykyistä paremmin so-
vittaa yhteen työtä ja vapaa-aikaa. Perhevapaauudistus tarvitaan, mutta sen on oltava per-
heille parannus, ei leikkaus. Siksi uudistus saa myös maksaa. Keskustan tavoite on paran-
taa perheiden toimeentuloa, lisätä tasa-arvoa [Eero Heinäluoma: Kuuliko kokoomus?] ja
turvata erilaisille perheille aito valinnan mahdollisuus lastensa hoidossa. Emme hyväksy
kotihoidon tuen romuttamista. [Ben Zyskowicz: Kuka esittää romuttamista?] Toisin kuin
kilpailijamme me katsomme, että uudistus on tehtävä perheet ja lapset edellä, ei pelkästään
talouden ehdoilla. [Ben Zyskowicz: Kenestä kilpailijasta puhutaan?]

Arvoisa puhemies! Maailmassa jylläävä murros pakottaa menemään perimmäisten ky-
symysten äärelle myös etujärjestöissä. Työelämää on uudistettava. Kysymys kuuluu, pide-
täänkö kiinni menneisyydestä rystyset valkoisina vai rakennetaanko tulevaisuutta, joka
joka tapauksessa tulee rytinällä. Keskusta kannattaa sopimusyhteiskuntaa. Se ei kuiten-
kaan voi jämähtää paikoilleen. Tarvitsemme mieluummin ennemmin kuin myöhemmin
työpaikoille lisää paikallisen sopimisen mahdollisuuksia, sitä, että huonoina aikoina voi-
daan joustaa ilman että ketään tarvitsee irtisanoa, hyvinä aikoina puolestaan voidaan pal-
kata lisää työntekijöitä. [Jukka Gustafsson: Näinhän toimitaan!]

Arvoisa puhemies! Suomi on tienhaarassa. Valitsemme työn ja yhteistyön tai työttö-
myyden ja vastakkainasettelun. Keskustan vaihtoehto on rakentaa Suomelle turvallinen
silta yli muutoksen — yhdessä. [Antti Lindtman: Tuossa oli jo ihan eri ote keskustalla kuin
viime viikolla!]
4



Pöytäkirjan asiakohta PTK 105/2018 vp
Puhemies Paula Risikko: Yritetään pysyä 5 minuutissa.

14.24 Pia Kauma kok (ryhmäpuheenvuoro): Arvoisa puhemies! Suhtautumisemme muu-
tokseen riippuu siitä, kuinka hahmotamme oman tulevaisuutemme osana murrosta. On in-
himillistä, että it-insinöörin suhtautuminen digitalisaatioon on erilainen kuin kivijalkaliik-
keen myyjän, joka toimii verkkokaupan puristuksessa. Ilmiö, joka näyttäytyy yhdelle uu-
sina mahdollisuuksina, herättää toisessa epävarmuutta. Meidän poliitikkojen tehtävä on
tarjota ratkaisuja ja hälventää ihmisten epävarmuutta tulevaisuudesta. Eduskunnassa
emme voi päättää globaalien megatrendien kehityssuunnista, mutta muutoksiin sopeutumi-
nen on omissa käsissämme.

Arvoisa puhemies! 1700-luvulta asti on pelätty koneiden vievän työt. Ihmistyölle on
kuitenkin aina löytynyt uusi tarve ja muoto. Jarruttaminen on väärä keino suhtautua. Ilman
teknologista kehitystä ja globaalia kauppaa ei nykyinen elintasomme olisi maailman kär-
keä. Meidän on kuitenkin yhdessä kannettava huolta niistä kansalaisista, joihin murros is-
kee voimalla. Yhteiskunnan tehtävä on tarjota jokaiselle suomalaiselle tukea turvalliseen
muutokseen sekä uskoa tulevaisuuteen. Alustatalouden fiksu sääntely, jatkuvan oppimisen
mahdollistaminen sekä joustava sosiaaliturva ovat avaintekijöitä muutokseen sopeutumi-
sessa, kuten valtioneuvoston selonteossa todetaan.

Arvoisa puhemies! Jatkossa osaaminen vanhenee entistä nopeammin. Siksi tarvitsem-
me koulutusjärjestelmän, joka tarjoaa meille hyvät perustaidot sekä opettaa oppimaan ja
omaksumaan jatkuvasti uutta. Ammatillisen koulutuksen reformi ja tutkintoon johtamatto-
man koulutuksen merkityksen nosto ovat olleet askelia oikeaan suuntaan. Kehityksen on
edelleen jatkuttava. Keskiössä on oltava osaaminen, ei tutkintonimikkeet. 

Kokoomus suhtautuu positiivisesti erilaisiin avauksiin ura- tai koulutustileistä. Tavoit-
teena on löytää tasapaino yksilön, työnantajien ja yhteiskunnan vastuiden välille. Yhteis-
kunnan tuen tulee kohdentua ennen kaikkea niille henkilöille, joilla muutosturvan tarve on
suurin. Suurin tarve osaamisen päivittämiselle on henkilöllä, joka on vailla työtä. Työttö-
myysetuuden tulee aktivoida ja mahdollistaa oman osaamisen päivittäminen työttömyys-
jakson aikana. Toimenpide-ehdotus työttömyysturvalla opiskelusta onkin lämpimästi kan-
natettava ja hallituksen aiempien linjausten mukainen.

Arvoisa puhemies! Tulevaisuudessa yhä useampi saa toimeentulonsa eri lähteistä. Hen-
kilö voi olla osa-aikaisessa työssä ja samaan aikaan toimia pienyrittäjänä. Tämä lisää arjen
joustavuutta, mutta tulojen vaihtelu voi tietenkin aiheuttaa myös haasteita. Hyvinvointiyh-
teiskuntaa ei ole ilman vahvaa markkinataloutta ja joustavia työmarkkinoita. Meidän on
ymmärrettävä se, mikä muissa Pohjoismaissa on jo sisäistetty. Kun yhä useampi on töissä
ja työn tuottavuus on korkealla, voidaan tulevaisuuden työelämästä ottaa myös yhteiskun-
nan tuella pausseja läheisten hoivaa varten. Perhevapaiden uudistamisen lisäksi tarvitsem-
me työssäkäyville omaisen hoitovapaan, joka mahdollistaa läheisen lähellä olon esimer-
kiksi ikääntyneen vanhemman vakavan sairastumisen yhteydessä.

Arvoisa puhemies! Työelämän erilaisiin muutoksiin varaudutaan parhaiten lisäämällä
paikallisia joustoja sekä uudistamalla sosiaaliturvaa. Kokoomuksen ratkaisuksi esittämä
yleistuki yhdistäisi joustavasti työtä ja turvaa tehden työnteosta nykyistä kannattavampaa.
Pienimuotoinenkin työskentely voittaisi aina passiivisuuden. Turvan piirissä olisivat myös
itsensätyöllistäjät.

Arvoisa puhemies! Meillä päättäjillä on iso rooli sen suhteen, miten Suomi ja suomalai-
set tulevat työn muuttuessa pärjäämään. Vapaiden ja toimivien markkinoiden on annettava
5



Pöytäkirjan asiakohta PTK 105/2018 vp
toimia, mutta rinnalla hyvinvointiyhteiskunnan sosiaaliturva ja palvelut huolehtivat viime
kädessä meistä jokaisen hyvinvoinnista. Uudistuminen on kokoomuksen mielestä parasta
muutosturvaa.

14.29 Merja Mäkisalo-Ropponen sd (ryhmäpuheenvuoro): Arvoisa puhemies! Suoma-
lainen vahvuus on se, että uskallamme keskustella, ottaa toistemme mielipiteet huomioon
ja haluamme ymmärtää toisiamme. Niin määrittelemme Suomelle parhaiten yhteistä suun-
taa ja ratkaisuja tulevaisuutemme haasteisiin. Tämä tulevaisuusselonteko on osa tätä kes-
kustelua.

Vaikka tulevaisuusselonteon toisen osan pitäisi otsikon mukaisesti tarjota ratkaisuja
työn murroksessa, se on kuitenkin osittain vielä yleisellä tasolla, ja siksi sitä on konkreti-
soitava valiokunnissa. Meidän on eduskunnassa otettava vielä isompi loikka eteenpäin tu-
levaisuutemme hahmottelussa ja ratkaisujen löytämisessä. 

Sosiaalidemokraattinen eduskuntaryhmä korostaa, että tulevaisuuskeskustelun on olta-
va vaalikaudet ylittävää ja sitä on käytävä laaja-alaisesti. Siksi tulevaisuusselonteko on jat-
kossakin syytä antaa eduskunnalle kahdessa osassa ja pitää erillään kestävän kehityksen
selonteosta. 

Arvoisa puhemies! Suomi ja suomalaiset elävät työstä ja yrittämisestä. Työ on hyvin-
vointimme tae. Työ tuo elämään merkitystä ja sisältöä. Työ antaa monelle tunteen siitä, että
saa olla tärkeä osa yhteiskunnan rakentamista. Näin on nyt ja tulevaisuudessa. Käsittelyssä
oleva tulevaisuusselonteon toinen osa on yhteiskunnan ja sen rakennuspalikoiden ytimes-
sä. Työ ei lopu, mutta se on murroksessa ja muuttuu. Työpaikkoja katoaa, mutta samalla
syntyy uutta työtä. 

Edessämme on suuria maailmanlaajuisia kysymyksiä, kuten teknologian kehitys ja il-
mastonmuutos, joiden kautta on mahdollista synnyttää myös uutta työtä. Valitettavasti se-
lonteko ei tunnista näitä mahdollisuuksia. Selonteossa ei esimerkiksi mainita sanallakaan
tulevaisuusvaliokunnan Radikaalit teknologiat -raporttia, jossa esitellään sata uutta Suo-
melle avautuvaa mahdollisuutta ja niistä syntyvää uutta työtä. Kestävä kehitys, kiertota-
lous ja ilmastonmuutos kyllä tunnistetaan tärkeinä teemoina, mutta ei niinkään uuden työn
mahdollistajina. 

Arvoisa puhemies! Työn murros edellyttää rohkeita uudistuksia ja investointeja tulevai-
suuteen. Työn muuttuessa tarvitaan päätöksiä toimeentulon turvaamiseksi ja työstä saatu-
jen hedelmien oikeudenmukaiseksi jakamiseksi sekä lainsäädännöllisiä muutoksia, jotka
mahdollistavat uudenlaisen työn syntymisen. Esimerkiksi alustatalouden lisääntyessä mei-
dän on tehtävä ratkaisuja, joilla suomalainen yhteiskunta ponnistaa seuraaville vuosikym-
menille. 

Ehdoton edellytys on sosiaaliturvan, verotuksen ja perhevapaajärjestelmän uudistami-
nen. Tulevaisuusohjelma 2030:n yhteydessä me sosiaalidemokraatit olemme esittäneet
oman mallimme ja ratkaisumme näistä kaikista välttämättömistä uudistuksista. Muuttuvas-
sa työelämässä myös työntekijöiden oikeudet on pystyttävä turvaamaan. Se luo turvaa ja
tuottavuutta, sillä eteensä katsova työntekijä ponnistaa aina pidemmälle. Valitettavasti tä-
män hallituksen tulevaisuusajattelu ei ole johtanut välttämättömiin ja kauaskantoisiin tule-
vaisuusinvestointeihin, joita suomalainen yhteiskunta ja työn murros edellyttävät. 

Työn murrosta käsittelevillä analyyseilla on yksi yhteinen asia, josta kaikki ovat samaa
mieltä: ne korostavat oppimisen, osaamisen ja koulutuksen merkitystä tulevaisuuden me-
nestystekijänä. Onkin valitettavaa, että tällä vaalikaudella tehdyt leikkaukset osaamisesta,
6



Pöytäkirjan asiakohta PTK 105/2018 vp
koulutuksesta, tieteestä ja tutkimuksesta vaarantavat tai lyhentävät sitä osaamisloikkaa,
jonka tarvitsemme. Osaamisloikan varmistamiseksi sosiaalidemokraatit ovat esittäneet
Osaamispolku 2030 -kokonaisuutta, joka sisältää lukuisia uudistuksia, kuten oppivelvolli-
suuden laajentamisen, maksuttoman toisen asteen sekä varhaiskasvatusuudistuksen. Tar-
vitsemme myös tieteen ja tutkimuksen kunnianpalautuksen. 

Arvoisa puhemies! Lopuksi: työtä ei voi mitata vain talouden ja kilpailukyvyn kautta, ja
siksi uusien työn merkitykseen liittyvien mittareiden tarpeellisuus edelleen korostuu. On
hyvä, että selonteossa puhutaan myös työn merkityksellisyydestä, mutta samalla on koros-
tettava, että työ ei voi määritellä ihmisen arvoa yhteiskunnassa. Yhteiskuntamme tarvitsee
kaikkia kansalaisia. Jokainen on tärkeä. 

Ratkaisujenkaan määrittely ei ole vain päättäjien itseoikeus, ja siksi tulevaisuutemme
suunnasta päättämiseen on yhä paremmin osallistettava kaikki suomalaiset. Tarvitsemme
uudenlaista komiteatyöskentelyä, jossa päättäjien lisäksi ovat mukana kansalaisjärjestöt ja
eri tavoin kootut kansalaisraadit. Haasteena on saada mukaan keskusteluun tulevaisuuden
työstä ja kestävästä kehityksestä myös ne, jotka yleensä eivät koe olevansa siihen oikeutet-
tuja. Jokaisen mielipiteet ja näkemykset ovat tärkeitä. Ne synnyttävät [Puhemies koputtaa]
yhteisen vision ja päämäärän, joita kohti voimme yhdessä suunnata.

14.34 Kimmo Kivelä sin (ryhmäpuheenvuoro): Puhemies! Hallituksen tulevaisuusselon-
teon toisessa osassa jatketaan siitä, mihin ensimmäisessä jäätiin. Työn murrokselle esite-
tään nyt ratkaisuja, suuntaviivoja ja askelmerkkejä. Ratkaisut ovat olemassa, ja meidän tu-
lee päättäjinä keskustella niistä, valita parhaat ja johtaa kansakuntaamme eteenpäin.

Sininen liike katsoo pitkälti tulevaan ja näkee työn murroksessa mahdollisuuksia. Työn
murros vaikuttaa syvästi siihen, miten yhteiskuntamme tulevaisuudessa rakentuu ja onko
kansalaisilla töitä, toimeentuloa ja ennen kaikkea turvaa. Turvallisuudentunne muutosten
keskellä on sinisten mielestä tärkein asia, joka kaikissa ratkaisuissa tulee ottaa keskiöön.
[Eero Heinäluoma: Myös irtisanomissuojassa!]

Turvallisen suomalaisen yhteiskunnan tulee nojata tulevaisuudessa edelleen koulutuk-
seen, jatkuvaan oppimiseen ja osaamiseen. Mikään suomalainen sosiaalinen innovaatio ei
ole yhtä paljon kehuttu ja kadehdittu kuin peruskoulu. Oppimisen tavat kuitenkin muuttu-
vat. Jatkuva, elinikäinen oppiminen pitää kaikki ihmiset työn murroksessa mukana. Uudel-
leen kouluttautumisen tulee olla arkipäivää, ja erilaisien teknologioiden opettelun täytyy
olla jokaisen sekä oikeus että velvollisuus. Siinä missä lapset ottavat puhelimen käteen ja
surffaavat netin syövereissä, on aikuisilla myös vastuu kehittää osaamistaan kykyjensä
mukaan. Uusien laitteiden ja teknologioiden opetteleminen on raskasta, eikä se ole aina
mieluisaa, mutta se saattaa olla myös lähes ainoa elinehtomme. Emme halua sellaista yh-
teiskuntaa, jossa ihmiset jakautuvat teknologisen osaamisen perusteella pärjääviin ja jal-
koihin jääviin. Kaikille tulee taata mahdollisuus oppia ja pysyä kehityksessä mukana. Po-
larisaatiota tulee välttää kaikin mahdollisin keinoin. Turvallisuuteen ja yhteiskunnalliseen
eheyteen kuuluu näet myös se, että ihmiset kokevat olevansa samassa veneessä.

Puhemies! Tulevaisuudessa työnteon tavat muuttuvat ja perinteisten työsuhteiden ja
yrittäjyyden rinnalle tulee enemmän itsensätyöllistäjiä sekä freelancereita, jotka toimivat
erilaisissa verkostoissa ja alustoilla. ”Voi kuinka pieninä palasina onkaan mun leipäni maa-
ilmalla” on todellisuutta tulevaisuudessa yhä useamman kohdalla. Kaikki työ, mitä teh-
dään, on hyvästä, ja ongelmaksi nouseekin se, ettei meidän sosiaaliturvajärjestelmämme
tunnista uusia työnteon muotoja. Sosiaaliturvan uudistaminen onkin erityinen kysymys,
7



Pöytäkirjan asiakohta PTK 105/2018 vp
kun mietimme, miten voimme ottaa etukenon tähän työn murrokseen. Se, kuinka paljon
lapsenlapsemme saavat eläkettä tulevaisuudessa tai milloin ihminen saa työttömyystukea,
on kiinni niistä ratkaisuista, joita teemme nyt pian sosiaaliturvajärjestelmän suhteen. Sosi-
aaliturvajärjestelmän tulee kannustaa ja tehdä työstä kannattavaa aina. Samalla uudelleen
kouluttautumisen pitää olla arkipäivää eikä karenssiautomaatti. Näköalattomuus ei saa tu-
hota tulevaisuudenuskoa.

Puhemies! Uudet asiat pelottavat, se on sangen inhimillistä. Saatamme pelätä, että teko-
äly ja robotit syövät työpaikkamme eikä meistä ole mihinkään. Tekoäly voittaa ihmisen ša-
kissa, mutta tekoäly ei voita ihmistä luovuudessa tai tunneälyssä. Sairaalapedin vieressä
toipilas tarvitsee jatkuvasti toista ihmistä eikä robotteja. Tekoäly on renkimme, ei isäntäm-
me. Meidän tulee ajatella työtä laajasti. Työn tulee tuoda meille leipä pöytään, mutta sen
pitää olla myös merkityksellistä. Työ ei ole pelkästään toimeentulo- vaan myös ihmisarvo-
kysymys. Voimme hyvin antaa roboteille yksitoikkoiset työt. lhmisyys on paljon muuta
kuin mekaanista suorittamista.

Sininen liike näkee, että kaikkien tulee saada kokea olevansa tärkeitä. Työ ei ole kaiken
mitta, vaan merkityksellisyys tulee myös muista asioita. Digitalisaation myötä elämän eri
osa-alueet muuttuvat ja sisällöt laajenevat. [Puhemies koputtaa] Eri ammateissa tulee ih-
misyyden olla vastaisuudessa keskiössä.

Ystävät, kollegat, eteenpäin historian kanssa. [Puhemies: Aika!] On syytä jättää se, mikä
on aikansa elänyttä, ja säilyttää se, mikä myös tulevaisuudessa on arvokasta ja merkityk-
sellistä.

14.40 Rami Lehto ps (ryhmäpuheenvuoro): Arvoisa puhemies! Nyt käsiteltävänä oleva
valtioneuvoston tulevaisuusselonteon toinen osa, Ratkaisuja työn murroksessa, on käytän-
nössä vasta keskustelualoite. Ensimmäinen osio, Jaettu ymmärrys työn murroksesta —
joka on Suomen tulevaisuuden suurimpia haasteita — oli täällä keskustelussa reilu vuosi
sitten. Tulevaisuusselonteon toisen osan päällimmäisenä tavoitteena on tunnistaa työhön
liittyviä toivottavia tulevaisuuksia, päätöksentekotarpeita sekä yhteiskunnallisia kysymyk-
siä. Nämä tulevat pääosin tulevien hallitusten pohdittaviksi ja ratkaistaviksi: muutoksia
lainsäädännössä ja etenkin sosiaaliturvassa.

Arvoisa puhemies! Nyky-yhteiskunnassa työn tekemisen muodot ja työsuhteet moni-
naistuvat. Alustatalous, tekoäly, robotiikka ja digitalisaatio tuovat nopeita toimintaympä-
ristön muutoksia alati kiihtyvällä tahdilla. Työntekijän ja yrittäjän suhde muuttuu, ja yhä
useampi työntekijä ajautuukin yrittäjäksi tulevaisuudessa, halusi tai ei. Tämä edellyttää
päätöksentekijöiltä vastaamista näihin muutoksiin.

Selonteko käsittelee sosiaaliturvan muutoksia ja tulevaisuuden uudistuksia siihen. Me
perussuomalaiset uskomme siihen, että jos pystymme yhdistämään sosiaalietuudet, ansio-
tulon ja pääomatulot sosiaaliturvakaareksi tai hyvinvointikaareksi, niin saamme nostettua
työllisyys- ja osallisuusasteen yli 75 prosenttiin jo tulevalla hallituskaudella. Mallissamme
tulot netotettaisiin välittömästi ja tukien maksatuksiin ei tulisi katkoja, jos lyhyitä työpät-
kiä otetaan vastaan.

Me uskomme siihen, että meillä on vielä paljon kotimaista käyttämätöntä työvoimaa re-
servissä. Luotamme kotimaiseen työhön ja työntekijöihin. He ovat ennenkin nostaneet
Suomen kuopasta, laman aikaan, mutta nyt keski- ja pienituloiset ovat jääneet sinne kuop-
paan itse. Työn murroksessa on huolehdittava kotitalouksien ostovoimasta, koska murros
koskee eri lailla erityppisiä kotitalouksia. Me perussuomalaiset emme halua helpottaa hal-
8



Pöytäkirjan asiakohta PTK 105/2018 vp
patyövoiman tuloa maahamme jakamaan kotimaisia työmarkkinoita emmekä myöskään
halua jakaa sosiaaliturvaamme vastikkeetta ulkomaalaisille työntekijöille tai muille maa-
hanmuuttajille tulevaisuudessakaan.

Arvoisa puhemies! Ymmärrämme isänmaan edun. Tämän johdosta on etumme olla mu-
kana teknologian murroksessa sen sijaan, että seuraisimme perässä muiden johtamaa muu-
tosta. Olemme vakuuttuneita myös siitä, että työn murros on hallittava viisaasti ja pitkällä
aikavälillä, jotta pääsisimme parempaan työelämään ja hyvinvointiin. Luonnollisesti tämä
tuo mukanaan uudet korkeat teknologiat mukaan lukien robotiikan ja tekoälyn. 

Yksi tekoälyn ja koneoppimisen suuria lupauksia on, että ihmiset pystyvät yhdistele-
mään osaamistaan entistä saumattomammin sekä koneiden että toisten ihmisten kanssa
usein ajasta ja paikasta riippumatta. Työtehtäviä voidaan myös pilkkoa entistä joustavam-
min. Täten työn tekeminen ei ole enää välttämättä sidottu tiettyyn paikkaan eikä välttämät-
tä tiettyyn aikaankaan. Me perussuomalaiset olemme kuitenkin erittäin huolissamme tie-
tyistä ammattiryhmistä ja niiden työpaikkojen säilymisestä, sillä näemme, että tällainen
kehitys johtaa valitettavan usein myös korkeisiin työttömyyslukuihin ja epävarmuuteen
toimeentulosta. Täten näemme, että näitä yhteiskunnallisesti isoja muutoksia ei tule toteut-
taa hallitsemattomasti. 

Tämä haastaa myös nykyisen koulutusjärjestelmän perusperiaatteet. On yhä vaikeampi
ennakoida sitä, mille osaamiselle on kysyntää ja kuinka paljon osaajia eri ammatteihin tu-
lee kouluttaa, ja aivan kuten selonteko toteaa, yhä harvempi tutkinto antaa edellytykset sil-
le, että on relevanttia työtä läpi elämän. Tämän johdosta onkin panostettava elinikäiseen
oppimiseen jatkossa voimallisemmin. Koulutus on myös merkittävin ratkaisu nuorten syr-
jäytymisen ehkäisyyn.

Arvoisa puhemies! Lopuksi vielä pari sanaa tulevaisuustyöstä eduskunnassa. Kestävän
kehityksen ja tulevaisuustyön yhteyksiä tulee edelleen tiivistää. Kokonaisuudessaan työ on
saanut kiitosta laajalta joukolta, sekä päätöksentekijöiltä että eri ammattiryhmiltä. Tulevai-
suustyö on pitkäjänteistä, ja sitä tulee jatkaa, koska vain siten voimme olla mukana kehi-
tyksen jatkumossa ja sen eturintamassa.

Puhemies Paula Risikko: Vihreä eduskuntaryhmä, edustaja Parviainen Olli-Poika, olkaa
hyvä.

14.45 Olli-Poika Parviainen vihr (ryhmäpuheenvuoro): Arvoisa puhemies! Vaikka työn
rakennemuutokset ovat todellisuutta ja teknologiamurros on voimakas, työ itsessään ei ole
katoamassa mihinkään. Robotitkaan eivät lähtökohtaisesti vie työtä vaan muuttavat sitä.
Vaikka merkittävä osa suomalaisista työskentelee edelleen perinteisissä kokopäivätöissä,
on työelämän ja toimeentulon epävarmuus monille, etenkin nuoremmille sukupolville,
uusi normaali. Työelämä ei ole enää yksi raide, jota pitkin edetään koulutuksesta työelä-
mään ja eläkkeelle, vaan yhä useammille työura näyttäytyy risteävien polkujen verkosto-
na, jossa mahdollisuudet ja olosuhteet elävät ja muuttuvat ajassa. Säännöllisen ansiotyön
rinnalle on tullut ja tulee monenlaisia työnteon ja toimeentulon hankkimisen malleja. Siksi
ihmisten jaottelu esimerkiksi työttömiin, yrittäjiin ja palkansaajiin ei ole enää tätä päivää,
puhumattakaan tulevaisuudesta.

Siirtymät tilanteesta toiseen on huomioitava paremmin. Esimerkiksi tulevaisuusselon-
teossa keskeiseen asemaan nostetut alustapalvelut voivat tarjota paljon mahdollisuuksia
työhön, osallisuuteen ja toimeentuloon. Toisaalta, riittämättömällä sääntelyllä ne voivat
9



Pöytäkirjan asiakohta PTK 105/2018 vp
myös lisätä eriarvoisuutta ei vain täällä Suomessa vaan globaalisti. Lainsäädännön on ol-
tava uutta mahdollistavaa ja yksilöitä tukevaa. 

Tulevaisuusvaliokunta edellytti, että selonteossa huomioidaan paremmin YK:n kestä-
vän kehityksen Agenda 2030 -tavoitteita esimerkiksi ekologisesti kestävästä kehityksestä,
tasa-arvon edistämisestä ja osallisuudesta. Näin on tehtykin, kiitos. Tulevaisuusselonteos-
sa lukee myös varsin suorasanaisesti, että ekologisesti kestämättömiä töitä ei pitäisi tukea.
Tämä on hyvä suunta, joka pitäisi ottaa myös Suomen yritystukipolitiikan lähtökohdaksi.
Selonteossa muistutetaan myös työn murroksen inhimillisen ja sosiaalisen kestävyyden
vaatimuksista, tarpeesta mahdollistaa jokaisen osallisuus ja turvata kaikille toimeentulo.
Kuitenkin esimerkiksi työttömyydestä on viime vuosina lähinnä rangaistu. Selonteossa
esitetyt ratkaisut jäävät pääosin tuleville hallituksille. Muutokset edellyttävät ylivaalikau-
tista, pitkäjänteistä päätöksentekoa. Miksi emme aloittaisi jo nyt?

Arvoisa puhemies! Suomi tarvitsee johdonmukaisen, asteittain toteutettavan sosiaalitur-
van kokonaisuudistuksen. Tarvitsemme työlainsäädännön, toimeentuloturvan ja vero- ja
kilpailulainsäädännön uudistuksen koko toimeentulokaaren osalta, perhevapaauudistuk-
sesta puhumattakaan. Esimerkiksi alustatalouteen liittyy monia sosiaalipoliittisia ongel-
mia, jotka meidän on ratkaistava, jotta emme lisää esimerkiksi eläkeläisköyhyyttä entises-
tään tulevaisuudessa. Alustoilla työskenteleville on turvattava vahvempi oikeudellinen
asema, eläke ja työttömyysturva.

Eräs tärkeä osaratkaisu on perustulo. Se antaa paremman suojan muutosten keskellä ja
edistää myös uuden työn syntymistä. Myös koulutus ja osaaminen ovat avainasemassa.
Elinikäisen oppimisen rooli korostuu — oppimaan oppiminen korostuu. Työn ohessa opis-
kelua ja uudelleen kouluttautumista on edelleen helpotettava. Yksilöjä ei myöskään saa
rangaista siitä, jos heidän valintansa eivät kannakaan pitkälle tulevaisuuteen. Tällä kaudel-
la koulutuksesta on kuitenkin leikattu lähes miljardi euroa, ja se tuntuu. Esimerkiksi yli-
opistoille on nyt annettu uudeksi tehtäväksi elinikäisen oppimisen edistäminen ilman riit-
tävää rahoitusta.

Arvoisa puhemies! Yhä useampi saa leipänsä myös tuottamalla luovia sisältöjä. Myös li-
sääntyvä osa investoinneista kohdistuu aineettomaan pääomaan. Luovien alojen osuus
Suomen bruttokansantuotteesta onkin jo suurempi kuin esimerkiksi elektroniikkateollisuu-
den, paperiteollisuuden tai ravintola- ja majoitustoiminnan. Maailman suurimpien ja no-
peimmin kasvavien yritysten liiketoimintaa ei ole vain teknologia tai rauta vaan sisällöt.
Luovien alojen suotuisan toimintaympäristön edistäminen on otettava Suomen EU-pu-
heenjohtajuuskauden tavoitteeksi.

Ja sitten, arvoisa puhemies, selonteko on monin osin ansiokas, mutta se suhtautuu tek-
nologiaan paikoitellen mielestäni yltiöoptimistisesti ja digitalisaatioon sinisilmäisesti. Se-
lonteossa esimerkiksi ideoidaan, kuinka terveysongelmia voidaan estää ennalta “yhdistä-
mällä koneellisesti sosiaalisen median tuottamaa tietoa yksilön sosiaalisten suhteiden mää-
rästä, lääkärin dataa painoindeksistä ja suvun terveyshistoriasta, tulorekisterin tietoa toi-
meentulosta ja kaupan dataa ruokaostoksista”. Kriittinen pohdinta loistaa poissaolollaan.
Nimittäin jos tälle teknologiauskovaisuuden tielle lähdetään, niin lisätään mukaan sitten
vielä geenitieto, paikkatieto, asioiden internet ja sosiaalisen median verkostojen sisällölli-
nen arviointi, niin että käsissämme on dystopia, jolle Orwellin tai Huxleyn kaltaiset kuu-
luisat kirjoittajatkin kalpenevat. 

Esimerkiksi Kiinassa kansalaisia pisteytetään jo nyt yhteiskuntakelpoisuuden perusteel-
la. Tuskin haluamme sellaista Suomeen. Se, että meistä on kasvava määrä dataa, jota yh-
10



Pöytäkirjan asiakohta PTK 105/2018 vp
distelemällä meitä voidaan profiloida loputtoman yksityiskohtaisesti, ei tarkoita, että niin
olisi syytä tehdä. Päinvastoin, meidän on pidettävä yksilöllisen tietosuojan taso korkeana,
säädeltävä alustapalveluja ylikansallisesti ja myös eettisesti ja varmistettava, etteivät esi-
merkiksi algoritmit ala hallita meitä. Jokaista teknologista mahdollisuutta ei siis kannata
syleillä suoriltaan.

Ja loppuun, arvoisa puhemies: Teknologiamurros voi tarjota ratkaisuja myös aikamme
suuriin eksistentiaalisiin kysymyksiin, kuten ilmastonmuutoksen torjuntaan. Toistaiseksi
teknologiamurros on kuitenkin johtanut vain päästöjemme kasvamiseen. Politiikkaa ja
lainsäädäntöä olisi syytä tehdä ihminen ja luonto, ei teknologia edellä.

Puhemies Paula Risikko: Seuraavaksi vasemmistoliiton eduskuntaryhmä, edustaja Kon-
tula, olkaa hyvä.

14.51 Anna Kontula vas (ryhmäpuheenvuoro): Arvoisa puhemies! Hallituksen tulevai-
suusselonteon ensimmäinen osa oli aikoinaan myönteinen yllätys. Se kuvasi hienosti työ-
elämän muutostrendejä, kuten palveluvaltaistumista, keskituloisten palkkatöiden vähene-
mistä ja itsensätyöllistäjien määrän kasvua. Se myös ennakoi ansiokkaasti teknologian ke-
hitystä, alustatalouden yleistymistä ja uusia oppimistarpeita. Selonteon eduskuntakäsitte-
lyn yhteydessä vasemmistoliitto linjasi, että työn epävarmistuessa tulee huomiota kiinnit-
tää siihen, että ihmiset saavat kaipaamansa perustan jatkuvuudelle ja elämänhallinnalle
muualta. ”On rakennettava koulutus-, verotus-, sosiaaliturva- ja palvelujärjestelmät koko-
naan alusta universalismin, matalien kynnysten, joustavuuden ja yksinkertaisuuden peri-
aatteille”, me sanoimme.

Arvoisa puhemies! Tämän kaiken jälkeen selonteon toinen osa oli aikamoinen lässäh-
dys. Tilannekuvan päälle piti tehdä tiekartta. Ei tullut edes kompassia. Tuli kevyt työryh-
märaportti, jossa ehdotetaan uusien työryhmien perustamista uusien raporttien laatimisek-
si. Selonteon toinen osa tuntuu luottavan siihen, että tekoäly tulee ja hoitaa ajattelun puo-
lestamme. Teknologiausko menee niin pitkälle, että teksti sivuuttaa yksityisyydensuojan
kaltaiset riskit — siis ne kysymykset, joita päättäjien pitäisi parhaillaan kuumeisesti pohtia. 

Juuri nyt meillä ei ole tähän varaa. Yhteiskunnan rakentaminen ekologisesti kestäväksi
edellyttää myös työn murroksen päättäväistä ohjaamista samaan suuntaan. Kun työ irtaan-
tuu paikasta, voidaan työmatkojen hiilipäästöjä karsia etätyötä lisäämällä. Kun kulutus-
kulttuurista on tullut ongelma, on palkankorotuksia voitava muuttaa lyhyemmäksi työajak-
si. Kun työn tekemisen tavat ja ammattirakenne muuttuvat, tarvitaan työmarkkinoille myös
ilmastonmuutosturvaa: joustavampi sosiaaliturva ja laajat kouluttautumisen mahdollisuu-
det.

Raportin ehkä vahvin osuus liittyy elinikäisen oppimisen vaatimukseen. Vaikka tämän-
kään osion ehdotukset eivät ole uusia, ainakin joukossa on myös joitakin konkreettisia
aloitteita, kuten ehdotus henkilökohtaisesta koulutusbudjetista.

Arvoisa puhemies! On kuitenkin aika mieltää opiskelu ja oppiminenkin kokonaan uu-
destaan. Kun koulutussisältöjä ja koulutuksen osia on verkossa saatavilla lähes rajattomas-
ti, ne eivät enää ole niukka resurssi. Tällöin julkiset panostukset kannattaa keskittää siihen,
että ihmiset osaisivat näitä mahdollisuuksia käyttää. Varhaiskasvatuksen ja perusopetuk-
sen erinomaisesta tasosta huolehtimisen lisäksi se voisi tarkoittaa subjektiivista oikeutta
opinto-ohjaukseen, toimivia tietoliikenneyhteyksiä koko maahan ja lisää opiskelutiloja kir-
jastojen yhteyteen.
11



Pöytäkirjan asiakohta PTK 105/2018 vp
Paljon muutakin olisi tehtävä. Kestävin sosiaaliturvan ratkaisu olisi perustulopohjainen
malli, jossa työn tekeminen ei aja ketään byrokratialoukkuun. Sitä odotellessa olisi vahvis-
tettava eritoten mikroyrittäjien sosiaaliturvaa ja oikeudellista asemaa esimerkiksi työttö-
myysturvan yhdistelmävakuutuksella, mahdollisuudella sitovaan työttömyysturvan ennak-
kopäätökseen ja takaamalla itsensätyöllistäjille kollektiivinen järjestäytymisoikeus. Pal-
kansaajien asemaa vahvistaisivat joukkokanneoikeus ja lakisääteinen vähimmäispalkka.
Tarvitaan myös muutoksia, jotka helpottavat suomalaisille työmarkkinoille pääsyä hei-
kommallakin kielitaidolla. Näitä voisivat olla kielitaitovaatimusten määrittely työtehtäväs-
tä käsin, työelämän neuvonnan ja pelisääntöjen monikielinen saatavuus sekä puuttuminen
työnantajien ja viranomaisten ennakkoluuloihin.

Me emme vielä tiedä, johtaako teknologian kehitys ansiotyön vähenemiseen. Jos johtaa,
hyvä niin, mutta jos koneet tekevät työt, koneet myös maksakoot verot. Se tarkoittaa mer-
kittävää siirtymää työn verotuksesta pääoman verotukseen.

Arvoisa puhemies! Tulevaisuus ei ole koskaan tiedossa. Siitä aiheutuva epävarmuus on
politiikan suuri paradoksi, mutta työelämän murrokseen liittyy sellaisiakin pulmia, joiden
ratkaisut ovat toteutusta vaille valmiina. Ei siis ole mitään syytä tyytyä raporttien kirjoitte-
luun.

14.55 Stefan Wallin r (ryhmäpuheenvuoro): Ärade talman, arvoisa puhemies! Työn mur-
ros ja tekoälyn merkityksen kasvu ovat nyky-yhteiskunnan selviä megatrendejä. Siksi nyt
käytävä keskustelu työn tulevaisuudesta on tärkeä. Meidän on kyettävä näkemään, mitä
päätöksiä yhteiskunnassamme tarvitaan myönteisen ja ihmislähtöisen kehityksen turvaa-
miseksi. Samalla meidän on kuitenkin pystyttävä näkemään ja hyödyntämään teknologian
kehityksen mukanaan tuomat uudet mahdollisuudet. Jalkapallotermein ilmaistuna meidän
on otettava pallo haltuun ja pyrittävä hallitsemaan peliä. On tärkeää pelata hyvin ja sään-
töjen mukaisesti. Siksi on hyvä, että hallitus tässä tulevaisuusselonteon kakkososassa kes-
kittyy työhön, joka tosiaankin on murrosvaiheessa.

Ärade talman! När arbetet förändras är det helt grundläggande att sysselsättningsgraden
inte tillåts sjunka. Tvärtom behöver vi fortsättningsvis en högre sysselsättningsgrad för att
bryta hållbarhetsunderskottet, vilket redogörelsen helt riktigt konstaterar. 

SFP har också pekat på de ändringar i politiken som måste göras för att få sysselsätt-
ningsgraden först till 75 procent, alltså en gängse nordisk nivå, och därifrån vidare mot 80
procent. Vi behöver förnya arbetslivet och har inte råd att misslyckas med att införa mera
lokala avtal. En mer lokal avtalskultur är en förutsättning för att diskussionskulturen änd-
ras på våra arbetsplatser, men också tvärtom. [Eero Heinäluoma: Pari sanaa luottamusmie-
histä tekisi hyvää!]

Dagens ytterst kritiska läge på arbetsmarknaden är ett tecken på att någonting har gått
allvarligt snett. Det misstroende som nu råder kan stå Finland dyrt, det här är inte vägen
mot höjd sysselsättningsgrad.

Arvoisa puhemies! Selonteossa tuodaan esiin kaksi pääkeinoa työllisyysasteen nostami-
seksi. Ensinnäkin rakenteellisen työttömyyden tulee alentua huomattavasti. Toiseksi tar-
vitsemme osaavan ulkomaisen työvoiman riittävää maahanmuuttoa. Juuri näin — tästä
RKP on puhunut, kun olemme toistuvasti vaatineet ulkomaisen työvoiman tarveharkinnas-
ta luopumista. [Eero Heinäluoma: Onneksi huonolla menestyksellä!] Arvoisa hallitus, ja
12



Pöytäkirjan asiakohta PTK 105/2018 vp
varsinkin ehkä siniset, jos ette halua kuunnella meitä tässä asiassa, niin kuunnelkaa edes tä-
män raportin kirjoittaneita asiantuntijoita. [Eero Heinäluoma: Kuunnelkaa Ruotsin koke-
muksia!] Selonteossa korostetaan myös sitä, että Suomessa jo olevien, parhaassa työiässä
olevien maahanmuuttajanuorten ja -naisten työllisyyden parantaminen on olennaista. Näin
on.

Selonteon toinen keskeinen teema on se, miten tekoäly muuttaa työn sisältöä. Johtopää-
töksenä on, että tekoäly ei ole uhka vaan mahdollisuus. Automatisaatio ja digitalisaatio
sekä tekoäly toki voivat vähentää tietyntyyppisten perinteisten töiden tarvetta, mutta ne
luovat taatusti myös ihan uutta työtä. Tämä kuitenkin haastaa koulutuksen ja täydennys-
koulutuksen eli kykymme ennustaa tulevaisuutta ja valmistautua siihen jo tänään.

Ärade talman! Här har det erkänt starka finländska utbildningssystemet en verklig utma-
ning. Förnyelse av kompetensen under hela arbetskarriären måste utvecklas. Inte bara ut-
vecklas utan också anpassas till människors olika livssituationer och olika anställningsför-
hållanden, här finns det mycket att göra.

Redogörelsen betonar också att mer resurser än i dag bör kanaliseras till att höja känslan
av meningsfullhet i arbetet. Det är precis som ett eko från SFP:s alternativbudget, där vi ef-
terlyser konkreta satsningar på arbetshälsa, för visst är det så att arbetstagarnas produktivi-
tet ökar när de är lyckliga och mår bra.

En viktig slutsats när arbetet förändras är att spelreglerna hänger med. Och här vill jag
gärna citera redogörelsen: ”De nya spelreglerna är inte till alla delar överensstämmande
med dagens finländska arbetslagstiftning och avtalsuppgörelser på arbetsmarknaden.” Det
var säkert en så kallad understatement.

Arvoisa puhemies! Uudenlaista ajattelua tarvitaan nyt joka suunnalla. Kun maasto muut-
tuu, ei voi tarrautua vanhaan karttakirjaan. Uskon, että se, miten esimerkiksi Viron viran-
omaiset ovat luoneet Uberille toimivan alustan, on nuoren sukupolven mielestä melko
kiehtovaa. Meidän on nykyistä huomattavasti nopeammassa tahdissa luotava toimiva sään-
tely uudenlaiselle, vahvasti tulossa olevalle yrittäjyydelle, jakamistaloudelle ja lohkoket-
juille. Ylisääntelyä on kuitenkin syytä välttää. Se voisi tukahduttaa sellaisen aktiviteetin ja
dynamiikan, jonka logiikka ja menestys perustuvat nimenomaan avoimen ja rajattoman ta-
louden tarjoamiin mahdollisuuksiin. Jos emme pysty kannustamaan näitä ilmiöitä täällä
Suomessa, ne hakeutuvat jonnekin muualle ja hyödyttävät muita.

15.01 Sari Tanus kd (ryhmäpuheenvuoro): Arvoisa rouva puhemies! Työelämä on ollut
viimeisen kymmenen vuoden aikana voimakkaassa muutostilassa. Tämä näkyy niin työ-
tehtävissä, tavassa tehdä työtä kuin työn merkityksessäkin.

Selonteossa esitetään viisi keskeistä työn tulevaisuuden visiota sekä niihin liittyvää rat-
kaisua. Joukossa on selkeitä kehitystarpeita liittyen muun muassa sosiaaliturvan uudista-
miseen ja digitalisaatioon. Konkreettisempaa lähestymistapaa olisi kuitenkin moneen
asiaan tarvittu. Esimerkiksi ympäristöön ja ilmastoon liittyvien kysymysten vaikutukset
työntekoon ja työelämään kaipaavat käytännönläheistä pohdintaa.

KD:n eduskuntaryhmä on pitänyt vahvasti esillä sosiaaliturvajärjestelmän uudistamis-
tarvetta ja kehittänyt oman kannustavan perusturvamallin. Järjestelmän tulee paremmin li-
sätä työnteon kannattavuutta tarjoten samalla turvaa elämän yllättävissä muutoksissa. Ve-
rolainsäädäntö ja vastaavasti suomalainen työlainsäädäntö tarvitsevat myös kokonaisval-
13



Pöytäkirjan asiakohta PTK 105/2018 vp
taista kehittämistä ja uudistamista. Tarvitsemme joustavampia ja nykyaikaan sopivia työ-
markkinoita. Lainsäädännölliset uudistukset eivät ole pysyneet muuttuvan työelämän
vauhdissa mukana.

Ryhmämme pitää tärkeänä, että Suomi on aktiivisena toimijana kehittämässä tekoälyn
hyödyntämistä ja digitalisaatiota. Samanaikaisesti on kuitenkin tunnistettava ja ratkaistava
tekoälyyn ja digitalisaatioon liittyvät eettiset ja vastuullisuuskysymykset, jotka olisi ollut
tärkeä huomioida paremmin myös selonteossa. Myös digitalisaation terveysvaikutusten ar-
viointi tarvitsee jatkossa enemmän huomiota.

Arvoisa puhemies! Koulutus luo pohjan Suomen menestymiselle. Osaavat työntekijät
ovat korvaamattoman tärkeitä maamme kilpailukyvylle. Työelämän muutos haastaa vah-
vasti myös koulutusjärjestelmän, jonka tulee pystyä vastaamaan työelämän tarpeisiin. Ma-
talan kynnyksen modulaarista täydennys-ja muuntokoulutusta, jatkuvan oppimisen koulu-
tusta on kehitettävä niin, että se suunnataan nykyistä huomattavasti systemaattisemmin
koko väestön tueksi työn muutoksissa. Perusvalmiuksien osaamista ja niin sanottuja meta-
taitoja, muun muassa yhteistyö-, ajattelu- ja elämänhallintataitoja, tulee vahvistaa, mutta
ennakointiakin tarvitaan. Suomessa on tällä hetkellä suuri pula esimerkiksi koodareista,
koska kouluttautuneiden määrä ei lainkaan vastaa kysyntää.

Koulutusjärjestelmän jatkuva kehittäminen edellyttää riittävää taloudellista panostamis-
ta. Tällä hallituskaudella tehdyt leikkaukset ovat ikävä kyllä olleet askelia väärään suun-
taan. Työn tekemisen luonteessa tapahtuvat muutokset, kuten työsuhteiden moninaistumi-
nen sekä aikaan ja paikkaan sitoutumattoman työnteon lisääntyminen, tuovat uusia mah-
dollisuuksia niin yhteisöjen kuin yksilön näkökulmasta. Samalla ne tuovat haasteita ihmis-
ten jaksamisen kannalta ja edellyttävät työntekijöiltä muun muassa hyvää itsejohtamistai-
toa. Työkulttuurin muutos vaatii panostuksia työntekijöiden hyvinvointiin. Työn mielek-
kyys ja merkityksellisyys ovat yhä tärkeämpiä tekijöitä. Työllä on paljon muitakin arvoja
ja sisältöjä kuin pelkästään toimeentulo.

KD:n eduskuntaryhmä on useaan otteeseen tuonut esille huolen syntyvyyden laskusta.
Opiskelu-ja työelämä, toimeentulo ja työllistyminen ovat keskeisiä tekijöitä, jotka vaikut-
tavat perheen perustamiseen. Perheiden taloudellinen tilanne sekä opiskelun, työn ja per-
heen yhteensovittaminen ovat monille haasteellisia. Työelämän kehittämisessä tulee pikai-
simmin löytää ratkaisuja, jotka helpottavat ja tukevat vanhemmuuden, opiskelun ja työn-
teon yhdistämistä. Tämä on koko yhteiskunnan etu.

Arvoisa puhemies! Vahvassa muutosilmapiirissä ei tule sokeasti hylätä kaikkia vanhoja
käytäntöjä ja rakenteita. Muutoksen ei tule olla itsetarkoitus vaan mahdollisuus tehdä
asioita paremmin. Vaikka esimerkiksi digitalisaatio ja etätyö lisääntyvät, tulee muistaa ai-
don kohtaamisen ja työyhteisön tuen merkitys hyvinvoinnille myös tulevaisuudessa. Hy-
vistä visioista ja arvioista huolimatta emme voi olla varmoja kehityksen kulusta. Onnistu-
neessa, hallitussa muutoksessa ja uudistuksessa keskeisellä paikalla onkin myös riittävä ar-
vokkaan säilyttämisen taito.

Puhemies Paula Risikko:  Nyt on kaikki ryhmäpuheenvuorot kuultu. Nyt annan ministe-
reille puheenvuoron, pääministeri Sipilä 3 minuuttia ja ministeri Lindström 3 minuuttia.
Sen jälkeen tarvittaessa debatti, mutta sitten mennään myös puhujalistalle. — Olkaa hyvä,
pääministeri Sipilä.
14



Pöytäkirjan asiakohta PTK 105/2018 vp
15.06 Pääministeri Juha Sipilä: Arvoisa puhemies! Kiitoksia hyvistä, rakentavista ryh-
mäpuheista. Ihan muutama huomio.

Ensinnäkin tästä jatkuvan oppimisen reformin tarpeesta: Meidän pitää päästä tämmöi-
sestä pelkästään tutkintoon johtavan koulutuksen ajattelusta moduulipohjaiseen, jolloin
tutkinnon päälle pitäisi pystyä myöskin moduulipohjaisesti hakemaan lisää, ja tähän suun-
taan ollaan jo menossa. Meillä on miljoonan suomalaisen uudelleenkouluttamisen tarve
seuraavan 10 vuoden aikana. Myöskin työttömyysjaksojen parempi hyödyntäminen tieto-
jen päivityksessä pitäisi ottaa paremmin huomioon.

Sitten ilmastonmuutoksen tuomista mahdollisuuksista: Tässä selonteon ensimmäisessä
osassa käsiteltiin jo tämän murroksen takana olevia isoja trendejä ja sitä, miten työ yleises-
ti muuttuu näiden mukana. Ilmastonmuutos on hyvä esimerkki siitä, miten tällainen iso
globaali haaste tuo myöskin työmahdollisuuksia ja teknologisia mahdollisuuksia.

Täällä useammassakin puheenvuorossa nostettiin esille se, että työ ei voi määritellä ih-
misarvoa — ihan samaa mieltä. Tämä problematiikka on varmasti yksi sellainen, johon va-
liokunnan kuulemisessa kannattaa keskittyä.

Alustatalouteen viitattiin useammassa puheenvuorossa, ja liikennekaari on yksi hyvä
esimerkki siitä, miten lainsäädännöllä voidaan muodostaa alustatalous, joka sitten tuo uut-
ta toimeliaisuutta.

Sosiaaliturvan uudistukseen viitattiin täällä useammassa puheenvuorossa. Olemme nyt
yrittäneet tämän Toimi-hankkeen kautta valmistella tätä uudenlaisella tavalla virkamies-
pohjaisesti, sillä tavalla, että tämmöinen ensi kauden ehkä suurin yksittäinen uudistus olisi
mahdollisimman pitkälle valmisteltu seuraaviin hallitusneuvotteluihin ja myöskin puolu-
eille vaalikeskusteluja varten.

Sitten tämä keskustelu tästä yksityisyydensuojasta, siitä, miten se sovitetaan yhteen di-
gitalisaation ja tekoälyn mahdollisuuksien kanssa: Tämä on äärettömän tärkeä keskustelu.
Tietosuojan merkitys kasvaa koko ajan, ja kansalaisten tietoa ja osaamista asiassa on lisät-
tävä, ja tämä meidän lainsäätäjinä on otettava tietenkin huomioon samalla, kun me tunnis-
tamme teknologioiden mahdollisuuksia. Ja tässä me voimme tehdä ja teemmekin parasta
aikaa yhteistyötä Euroopan unionin ja Pohjoismaiden tasolla. Myöskin tekoälyn eettisistä
kysymyksistä laajemmin kuin tietosuojakysymyksenä, on käytävä keskustelua. Valtioneu-
voston kansliassa on meneillään parhaillaan selvitys, jossa otsikkona on ”Robotiikan ja te-
koälyn sääntelyn ja hyväksikäytön etiikka sekä yhteiskunnallinen hyväksyttävyys”, ja sitä
toteuttavat VTT, Jyväskylän yliopisto ja Helsingin yliopisto.

Puhemies Paula Risikko: Seuraavaksi ministeri Lindström, 3 minuuttia.

15.10 Työministeri Jari Lindström: Arvoisa puhemies! Kiitos keskustelusta. Tärkeä
asia. Jos aloitan tästä työn murroksesta, mistä itse asiassa tämä pääotsikko onkin, ja robo-
tisaatiosta ja digitalisaatiosta, mistä tässä on käytetty hyviä puheenvuoroja: Tunnustan sen,
että noin kymmenen vuotta sitten itse ajattelin, että robotit tulevat ja vievät meidän työpai-
kat, koska tarkastelin sitä omalta näkökantiltani ja näin, kuinka paljon työtä ja työpaikkoja
hävisi sitä mukaa kun tekniikka kehittyi ja tavallaan niihin tylsiin vaiheisiin tuli joku auto-
matiikka tilalle. Mutta olen joutunut muuttamaan mielipidettäni siltä osin, että osin tämä on
tuonut myös uusia mahdollisuuksia, ja se on mielestäni se oikea lähestyminen meille suo-
malaisille, että joko me olemme osa tätä muutosta tai sitten olemme virran vietävinä, ja
meidän kannattaa olla sen muutoksen kärjessä.
15



Pöytäkirjan asiakohta PTK 105/2018 vp
Mutta, arvoisa puhemies, käytän tämän pari minuuttia, mikä minulla on tässä jäljellä, tä-
hän työllisyysasteen nousuun, josta sivulla 15 on yksi kappale, ja siihen, että mielestäni se
on ihan keskeinen asia seuraaville hallituksille. 

Täällähän puhutaan siitä, että jos tämä tavoite asetettaisiin 78 prosenttiin, työllisten
määrän kasvu olisi noin 200 000 nykyisestä. Siinä riittää savottaa. Se on entistä haastavam-
paa jatkossa, koska me olemme tämän rakenteellisen työttömyyden kohdalla sillä kohtaa,
että nämä työllisyyspolitiikan keinot, mitä meillä on käytettävissä, eivät välttämättä riitä,
eivätkä riitäkään. Meillä on koko ajan työllisyyden ulkopuolella vähemmän ja vähemmän
osaavia työkykyisiä ja sopivan kokemuksen ja koulutuksen omaavia potentiaalisia rekry-
toitavia. Sen vuoksi on seuraavalla hallituskaudella välttämättä kiinnitettävä huomiota ai-
kuisten osaamisen parantamiseen ja ylipäätään sellaisiin ryhmiin, joissa se työllisyys on
vielä alhaisella tasolla ja joissa on potentiaalia. Näitä ryhmiä ovat osatyökykyiset, etniset
vähemmistöt, maahanmuuttajat, nuoret ja ikääntyneet aikuiset, perheenperustamisiässä
olevat naiset, muuttohaluttomat, erittäin pitkään työttömänä olleet ja vapautuvat vangit.
Siinä nyt muutama ryhmä, joissa on paljon potentiaalia. 

Meillä on ongelma myös siinä, että 2015 työvoiman saatavuusongelmat olivat maassa
aika lailla hälyttävät mutta tällä hetkellä, 2018, tässä vaiheessa ne ovat katastrofaaliset.
Meillä on valtavasti savottaa tehtävänä sen eteen, että työpaikat ja tekijät kohtaisivat. Me
olemme tehneet toimia ja yrittäneet tähän vastata, mutta edelleen tämä haaste on suuri, ja
niinpä olenkin heittänyt haasteen lähinnä tuonne pk-sektorille, jossa niitä työpaikkoja syn-
tyy, mitä voitaisiin tehdä esimerkiksi oppisopimuskoulutuksen kehittämiseksi, että saatai-
siin työelämälähtöistä koulutusta ja oppisopimusmarkkinat tähän maahan.

Puhemies Paula Risikko: Kiitoksia ministereille, ja sitten mennään ainakin hetken ajaksi
debattiin. — Valiokunnan puheenjohtaja, edustaja Wallin, Stefan.

15.13 Stefan Wallin r (vastauspuheenvuoro): Arvoisa puhemies! Työllisyysasteen nosta-
minen on tietysti tulevina vuosina erittäin tärkeä asia, ja syythän ovat tiedossa. Osana tätä
pyrkimystä pitää varmaan myöskin olla sen, että osataan ikään kuin räätälöidä ihmisille en-
tistäkin paremmin työmarkkinoilla työtehtäviä, toimenkuvia, jotka sopivat heidän elämän-
tilanteeseensa, joka saattaa vaihdella aika paljonkin. Kaikki eivät kykene tekemään tai ei-
vät jaksa tehdä täyspäiväistä työtä, ja jos miettii vaikkapa vammaisia ihmisiä, joilla kuiten-
kin on halua tulla työmarkkinoille, pysyä työmarkkinoilla, niin heille pitää olla olemassa
tietynlaiset mallit. Tarvitaan siis tämmöistä välityömarkkinamallia näille ihmisille, jotka
nimenomaan haluavat olla työmarkkinoilla.

Täytyy muistaa, että jokaisen työpanoksen pitää aina olla kannattavaa. Pitää aina kan-
nattaa tehdä työtä, olla ahkera, tehdä ylityötä, koska se työ on se, mikä pitää tämän maan
pystyssä, [Puhemies koputtaa] ja tulevaisuudessa pitää kannustaa kaiken tyyppiseen työn-
tekoon entistäkin enemmän.

Puhemies Paula Risikko: Seuraavaksi valiokunnan varapuheenjohtaja, edustaja Mäkisa-
lo-Ropponen.

15.14 Merja Mäkisalo-Ropponen sd (vastauspuheenvuoro): Arvoisa puhemies! Tässä
selonteossa on paljon hyviä asioita, mutta tulevaisuusvaliokunnassa meidän on syvennet-
tävä ainakin neljää teemaa:
16



Pöytäkirjan asiakohta PTK 105/2018 vp
Ensinnäkin, teknologian kehityksen ja kestävän kehityksen konkreettiset mahdollisuu-
det uuden työn luomisessa.

Toiseksi, vaikka työn merkityksellisyydestä puhutaan selonteossa, niin esimerkiksi va-
jaakuntoisten työllistämisen mahdollisuudet on ohitettu parilla rivillä.

Kolmanneksi, meidän on syvennyttävä hyvinvointiteemoihin tulevaisuuden työssä.
Neljänneksi, olen huolissani edustaja Parviaisenkin mainitsemasta tulevaisuuden visios-

ta, miten tekoälyä ajatellaan käytettävän esimerkiksi palvelujen kohdentumisessa. Tästä
visiosta puuttuvat kyllä tietosuojan ja eettisyyden näkökulmat, ja se oli minusta surullista
luettavaa. Se ei ole minun tulevaisuuden visioni ainakaan. Pitäisikö meidän ryhtyä puhu-
maan tekoälyn sijasta tukiälystä, jotta muistaisimme teknologian olevan ihmistä varten
eikä ihmistä vastaan?

15.15 Mikko Alatalo kesk (vastauspuheenvuoro): Arvoisa rouva puhemies! Todellakin
haluan tuoda yhden näkökulman myös tähän tulevaisuuspolitiikan keskusteluun, sen, että
luovien alojen rooli kasvaa. Sisällöt ovat koko maailmassa suoratoistojen myötä jo nyt kas-
vaneet räjähdysmäisesti, oli kyse musiikista, elokuvista, peleistä tai muusta viihteestä. Täs-
tähän teimme raportin viime kaudella myös tulevaisuusvaliokunnalle. 

Luovien alojen merkitys kasvaa myös Suomessa. Niiden bruttokansantuoteosuus työlli-
sistä on kolme ja puoli prosenttia elikkä suurempi kuin esimerkiksi elektroniikkateollisuu-
den, paperiteollisuuden tai ravintola- ja majoitustoiminnan. Siksi on puolustettava oikeu-
denmukaista tekijänoikeuslainsäädäntöä. Myös luovien alojen elinkeinotoimintaa on kehi-
tettävä ja taitelijoiden riittävää eläketurvaa ja työturvaa. Siksi Suomen hallituksen on sitou-
duttava niin sanotun arvokuiluongelman ratkaisemiseen yhdessä muiden EU-maiden kans-
sa. Myös suurten some- ja mediajättien on maksettava korvauksia sisältöjen tuottajille, ja
yksityisen kopioinnin hyvitysmaksu on korjattva. Myös Yleisradion pitäisi edistää koti-
maisten sisältöjen käyttöä. Tämä kaikki liittyy myös tähän jatkuvaan oppimiseen, [Puhe-
mies koputtaa] koska tämä luova taloushan on nimenomaan yksi osa. [Puhemies: Aika!]
Moni voi tehdä muuta työtä ja lisäksi vielä luovia aloja, taidetta ja... [Puhemies keskeyttää
puheenvuoron puheajan ylityttyä]

15.17 Sinuhe Wallinheimo kok (vastauspuheenvuoro): Arvoisa puhemies! Heti alkuun
on todettava, että on mukava välillä täällä salissa olla riitelemättä. Kaikki ovat tulevaisuu-
desta enemmän tai vähemmän samaa mieltä, ja tulevaisuudessa asiat ovat toisin, mutta
kaikkien puheissa vilahtivat suunnilleen samat uudistukset, joita tulee. Itse asiassa muuta-
maan hallitus on tänään juuri reagoinut. Täällä puhuttiin koodarivajeesta, ja siihen on lai-
tettu 10 miljoonaa, tekoälyyn on lisätty nyt 4 miljoonaa, joten kyllä tässä koko ajan teh-
dään reagointia. 

Kysymykseni liittyy oikeastaan siihen, minkä edustaja Mäkisalo-Ropponen otti esiin:
radikaalit teknologiat -työkaluun. Eli tämä on työkalu, jolla pystytään jo muutama vuosi
ennen teknologista läpimurtoa näkemään, minkälainen uudistus sieltä on tulossa, joten me
joutuisimme tekemään sille sitten lainsäädäntöä, joko poistavaa tai mahdollistavaa. Nyt
tällä hetkellä Suomessa on se ongelma, että esimerkiksi kahdeksan kymmenestä maailman
suurimmasta start up -yrityksestä on lähtökohtaisesti Suomessa laittomia, joten tässä meil-
lä on petrattvaa, ja toivonkin, että ministerit ottavat tämän työkalun todella vakavasti.
17



Pöytäkirjan asiakohta PTK 105/2018 vp
15.18 Antti Lindtman sd (vastauspuheenvuoro): Arvoisa puhemies! Keskustan eduskun-
taryhmä aloitti tämän keskustelukierroksen ottamalla kantaa ajankohtaiseen työmarkkina-
tilanteeseen. On todettava, että hallituksen ajama irtisanomissuojan heikentäminen on van-
han maailman lääke, jota hallitus ajaa vanhan maailman keinoilla eli sanelemalla.

Arvoisa puhemies! Tässä keinossa ja tässä tulevaisuusselonteossa on suuri ristiriita.
Nythän tämä ei ollenkaan lähde siitä, että tulevaisuuden työelämän muutokseen varaudut-
taisiin työehtoja heikentämällä, esimerkiksi irtisanomissuojaa heikentämällä. Tulevaisuu-
den työelämä kaipaa sitä, että sosiaaliturva ja työ yhdistyvät paremmin yhteen. Siksi tarvi-
taan sosiaaliturvauudistus. Jotta työ ja perhe ovat paremmin tasapainossa, tarvitaan perhe-
vapaauudistus. Ja koska jatkuva oppiminen on kaiken pohja, toisen asteen koulutus pitää
varmistaa kaikille. Jos osan tästä energiasta, joka nyt käytetään tähän ajankohtaiseen tilan-
teeseen, hallitus käyttäisi näihin uudistuksiin, niin minä luulen, että oltaisiin jo pitkällä. 

Mutta, arvoisa puhemies, kysyn tässä yhteydessä pääministeriltä, kun te olette tavannut
työmarkkinajärjestöjä: Onko valoa tunnelin päässä? Onko hallitus harkinnut uutta asen-
toa? [Puhemies koputtaa] Tätä esimerkiksi ryhmäpuheenvuorossa edustaja Eerikki Vilja-
sen osalta tuli: [Puhemies: Aika!] mieluummin sopua kuin riitaa.

15.19 Leena Meri ps (vastauspuheenvuoro): Arvoisa puhemies! Tuohon äskeiseen puhu-
jaan on helppo yhtyä siinä mielessä, että itsekin haluaisin mielelläni kuulla, mikä tässä on
tilanne. Se on kuitenkin meidän talouden kannalta merkittävää. 

Mutta olisin oikeastaan kiinnittänyt huomion semmoiseen, mikä jäi vähän vähemmälle,
onneksi edes pääministeri otti tämän yksityisyydensuojan puheeksi. Näissä ryhmäpuheen-
vuoroissa oli hyvin vahvasti esillä se, kuinka hieno mahdollisuus robotiikka ja alustatalous
on, ja se on totta. Mutta tämä tietoturva ja nimenomaan ihmisten osaaminen sillä puolella:
koko ajan enemmän ja enemmän koneet osaavat, koneiden avulla voidaan tulla ihmisten
verkkoihin, koteihin ja aiheuttaa ongelmia. Ja tietysti jos ajatellaan maan sisäistä turvalli-
suutta, on nämä erilaiset kyberuhkat. Olisin pääministeriltä kysynyt, minkä tyyppisesti näi-
tä asioita ajateltiin. Ne eivät ainakaan tästä nyt hirveän hyvin ilmene. Puhutaan osaamises-
ta, mutta tietoturva on kyllä merkittävä osa sitä osaamista koskien tätä koneälyä.

15.20 Hanna Halmeenpää vihr (vastauspuheenvuoro): Arvoisa rouva puhemies! Tule-
vaisuus tulee, ja työn muutos on varma asia. Sekin on varmaa, että tulevaisuudessa ja työn
muuttuessa toisenlaiseksi koulutusta tarvitaan kaiken aikaa. Sitä ei voi liikaa korostaa. Se
tarkoittaa, että koulutuksen laadusta ja sisällöistä on tinkimättömästi pidettävä kiinni. Se
on tämän pienen kansakunnan ainut mahdollisuus pysyä työn murroksessakin mukana.

Olen erittäin iloinen, että ministeri Lindström otti korostetusti esille osa- ja vajaatyöky-
kyisten osan tässä yhteiskunnassa ja tulevaisuuden työmarkkinoilla. Haluan todeta, että
myös niiden ihmisten, jotka eri syistä ovat osatyökykyisiä tai vajaatyökykyisiä, työn tulee
olla merkityksellistä. He haluavat olla tärkeä osa tämän yhteiskunnan pyöriviä rattaita.
Nostan esiin yhden esimerkin: useat vammaiset henkilöt kokevat osittain pakkotyöksikin
erilaisen näennäisen askartelun, jota heillä työnä teetetään, mutta hyvin suuri osa heistä ha-
luaisi ja voisi tehdä paljon merkityksellisempääkin työtä. Toivoisin, että ottaisitte kantaa
siihen, [Puhemies koputtaa] miten saisimme tämän asian yhteiskunnassamme muuttu-
maan.
18



Pöytäkirjan asiakohta PTK 105/2018 vp
15.21 Matti Semi vas (vastauspuheenvuoro): Arvoisa rouva puhemies! Tuossa kiinnitin
huomiota ministeri Lindströmin huoleen robotiikasta ja robotiikan tulosta. Se on tosiasia,
ja se on yksi meidän kilpailuvalttimmekin. Mutta se, minkä minä olen pannut merkille
tuossa teollisuuden työelämän muutoksessa ja murroksessa, on se, että huoltofirmojen
määrä on kasvanut ja niitä on tullut paljon lisää. Kun tiedetään, kuinka paljon suomalaiset
tekevät ulkomaille erilaisia voimaloita, sellutehtaita sun muita, niin sinne tarvitsee erittäin
paljon näitä huoltomiehiä lähettää, ja sitten kiinnittäisin huomiota koulutukseen, että ei
pelkkä ammatillinen koulutus riitä, vaan pitää olla myös kielellistä koulutusta, että he pär-
jäävät siellä maailmalla, mikä takaa sitten lisävientiä meille, kun näistä meidän rakenta-
mistamme laitoksista pidetään hyvää huolta ja huolehditaan, että niitten laatu on korkealla.
Se on meidän kilpailuvalttimme.

15.22 Simon Elo sin (vastauspuheenvuoro): Arvoisa puhemies! ”Jokainen ihminen ja jo-
kainen elämä on arvokas.” Tämä Veikko Vennamon lausahdus on myös sinisten arvope-
rusta — ihmisarvo on yhtäläinen ja jakamaton. Jos Suomea ajattelee, niin työ on aina tuo-
nut suomalaisille tarkoitusta elämään ja myös itsekunnioitusta. Tämä tuskin on muuttu-
massa, ja tuskin sen edes tarvitseekaan muuttua. Mutta se, mikä on muuttunut, on tietysti
se, että 2000-luvun alkupuolelta lähtien teollisuudesta on lähtenyt yli 100 000 työpaikkaa.
Ei valitettavasti ole enää sitä maailmaa, että koulunpenkiltä mennään suoraan tehtaaseen
töihin, ollaan siellä 40 vuotta ja sitten onnellisesti eläkkeelle. Onnellisuus kyllä voi löytyä,
mutta ei todennäköisesti tällä tavalla. Sosiaaliturvaa on uudistettava, ja sinisten ratkaisu
siihen on nimenomaan käänteinen tulovero, jossa sosiaaliturva vähenee palkkatulojen
noustessa. Näin työnteko olisi aina kannattavaa myös matalapalkkatyössä, mikä on ollut
haaste erityisesti täällä pääkaupunkiseudulla. Eli perusturvaa matalan palkan päälle. Tä-
hän pitäisi yhdistää asumistuki, päiväraha, työmarkkinatuki ja osa toimeentulotuesta. Kat-
somme, että vastikkeeton perustulo olisi todennäköisesti [Puhemies koputtaa] liian kallis
ratkaisu. Vastikkeellinen ratkaisu toimii.

15.24 Pilvi Torsti sd (vastauspuheenvuoro): Arvoisa puhemies! Työn murros liittyen ro-
botisaatioon, tekoälyyn ja niin edelleen tietysti tuottaa meille paljon arvioita, niin kuin oli
selonteon ykkösosassakin, ja johtopäätöksetkin ovat osin ristiriitaisia, mutta yksi johtopää-
tös on sillä tavalla koko ajan ollut läpileikkaava kaikessa, eli se on tämä osaamisen ja kou-
lutuksen roolin painotus ja korostuminen. Siksi esimerkiksi, niin kuin edustaja Mäkisalo-
Ropponen toi hyvin esiin, SDP:n tulevaisuusohjelma 2030 on nostanut keskeiseksi koko-
naisuudeksi nimenomaan Osaamispolku 2030 -vision, jossa ollaan korostettu asioita, jotka
tässä selonteossakin nousevat — jatkuvaa oppimista tulevaisuuden muutosturvana — mut-
ta nimenomaan on jo lähdetty valmistautumaan siihen laajaan reformiin, mitä me tässä tu-
lemme tarvitsemaan.

Arvoisa puhemies! Haluaisin tässä keskustelussa ja debatissa nostaa täältä kuitenkin yh-
den toimenpidesuosituksen, joka on toimenpidesuositus numero 7, jossa todetaan, että
koulutuksen painopiste siirrettäisiin yhä enemmän teoreettisiin perusvalmiuksiin ja toi-
saalta osaamistarvetta ei pyrittäisi enää ennakoimaan yhtä paljon kuin tällä hetkellä. Tässä
on kyllä kysyttävä: miten tämä suhtautuu hallituksen tämänhetkiseen [Puhemies koputtaa]
ammatillisen koulutuksen reformiin? Siis teoreettisia valmiuksia halutaan nyt tämän asia-
kirjan mukaan parantaa, [Puhemies koputtaa] ei suinkaan jatkaa tätä oppimista tämän päi-
vän työpaikoilla tulevaisuuden työhön.
19



Pöytäkirjan asiakohta PTK 105/2018 vp
Puhemies Paula Risikko: Edustaja Väyrynen. [Paavo Väyrynen: Arvoisa puhemies! 2
minuuttia?] — Kyllä.

15.25 Paavo Väyrynen kp (vastauspuheenvuoro): Tulevaisuudesta käytävässä keskuste-
lussa uuden teknologian taloudelliset vaikutukset saavat usein aivan liian hallitsevan ase-
man. Tämä puute on nähtävissä myös työn murrosta käsittelevässä valtioneuvoston tule-
vaisuusselonteossa. Selontekoon kirjoittamassaan johdannossa pääministeri Juha Sipilä to-
teaa: ”Yhteiskunnallista keskustelua tarvitaan työn erilaisista ja muuttuvista välinearvoista
taloudellisten arvojen lisäksi, jotta emme edistä keskenään ristiriitaisia tavoitteita.” Onko
tämä luettava siten, että taloudelliset arvot ovat itseisarvoisia ja että niiden kanssa ristirii-
taisia välinearvoja ei tulisi edistää? Ehkä pääministeri tähän voi vastata.

Meidän tulee muistaa, että teknologian tulee kaiken kaikkiaan olla vain väline ihmisten
hyvinvoinnin lisäämisessä ja yhteiskunnan kehittämisessä. Taloudellisetkin arvot ovat
vain välinearvoja. Toisaalta työllä voidaan nähdä olevan taloutta tärkeämpiä arvoja sekä
ihmiselle että yhteiskunnalle, ja sillä saattaa olla jopa itseisarvoinen merkitys.

Uuden teknologian vaikutuksista käytävässä keskustelussa digitalisaatiota, koneälyä ja
paikkatietoa käsitellään usein välineinä vain taloudellisen tehokkuuden lisäämiseksi. Pa-
himmillaan voi käydä niin, että yhteiskuntaa ryhdytään kehittämään sellaiseksi, että siinä
voidaan parhaimmin hyödyntää uuden teknologian tarjoamat mahdollisuudet. Näin näyt-
tää käyneen liikenne- ja viestintäministeriön toiminnassa, jossa hyvin toimineita ja kestä-
viin arvoihin nojautuneita järjestelmiä on ryhdytty muokkaamaan uuden teknologian aset-
tamien vaatimusten mukaisiksi.

Tämä selonteko tarjoaa erinomaisen tilaisuuden tulevaisuusvaliokunnalle ja eduskun-
nalle keskustella uuden teknologian vaikutuksista ja niistä politiikan arvoista ja tavoitteis-
ta, joita uudella teknologialla voidaan ja tulee edistää.

Puhemies Paula Risikko: Nyt seuraavaksi ne eduskuntaryhmäpuheenvuorojen pitäjät,
jotka eivät vielä ole saaneet debattipuheenvuoroa.

15.27 Eerikki Viljanen kesk (vastauspuheenvuoro): Arvoisa puhemies! Lukuisat väli-
huudot kyseenalaistivat pitämäni keskustan ryhmäpuheenvuoron sovinnollisuuden. [Antti
Lindtman: Päinvastoin!] — Osa täällä äsken hieman sitä haastoi, edustaja Lindtmankin. —
En yllättynyt mutta ihmettelen hieman niitä.

Keskustan historia on sarja yhteiskunnallista keskustelua ja sopimista, sopimista parem-
man Suomen rakentamiseksi yhdessä muiden vastuullisten poliittisten voimien kanssa,
voimien, jotka tarvittaessa pystyvät katsomaan päivänpolitiikkaa pidemmälle ja kanta-
maan vastuuta myös tulevaisuuden kannalta tärkeistä kompromisseista.

Arvoisa puhemies! Kysynkin pääministeriltä: onhan hallituksen linja edelleen yhteis-
työn, tulevaisuuden rakentamisen ja sopimisen linja? Tästä hallituksen valmistelemasta tu-
levaisuusselonteon kakkososasta huokuu huoli siitä, että tulevaisuus haastaa meidät kaikki
joka tapauksessa niin, ettei meidän pidä tätä haastetta kasvattaa keskinäisellä kinastelulla
tai tahallaan toisiamme väärin ymmärtämällä.

15.28 Pia Kauma kok (vastauspuheenvuoro): Arvoisa puhemies! Kun hallitus aloitti
työskentelyn noin kolme ja puoli vuotta sitten, silloin asetettiin tavoitteeksi 72 prosentin
työllisyysaste, ja nyt olemme hyvin lähellä sitä: 71,7 prosenttia taitaa olla viimeisin luke-
20



Pöytäkirjan asiakohta PTK 105/2018 vp
ma. Mutta se, mikä itseäni huolestuttaa, on se, että nousu on hidastunut, ja myöskin se, että
vastaavasti työttömyysaste on edelleen päälle 7. Se tarkoittaa sitä, että meillä on rakenteel-
lista työttömyyttä, ja myöskin sitä, että tarvitsemme uusia keinoja työllisyyden edistämi-
seen. Nostan niistä esiin kaksi: Toinen on työttömyysturvalla opiskelu, ja toinen on kasvol-
linen kohtaaminen työttömien kanssa. Työttömyysturvalla opiskelu esimerkiksi kuuden
kuukauden ajan on ollut hallituksen agendalla jossakin vaiheessa, ja haluaisin nyt tietää,
missä vaiheessa lakiesityksen tulo [Puhemies koputtaa] eduskuntaan on, ja sitten vielä li-
sää tästä, kuinka voidaan edistää tätä kasvollista kohtaamista. Voisiko esimerkiksi työttö-
myyskassoilla olla tässä jokin rooli?

Puhemies Paula Risikko: Edustaja Mäkisalo-Ropponen. — Käydään siis läpi ryhmäpu-
heenvuorojen pitäjiä.

15.29 Merja Mäkisalo-Ropponen sd (vastauspuheenvuoro): Arvoisa puhemies! Minä
haluaisin kysyä ministereiltä, oletteko te lukeneet tulevaisuusvaliokunnan Radikaalit tek-
nologiat -raportin. Siinä raportissa nimittäin esitellään uutta työtä ja Suomelle tarjoutuvia
uusia mahdollisuuksia, ja minun mielestäni se olisi sopinut erinomaisesti myöskin tässä
yhteydessä käsiteltäväksi.

Nyt meillä on tulevaisuusvaliokunnassa valmistumassa teknologisaation eettisiä kysy-
myksiä käsittelevä raportti. Toivon, että ministereillä olisi aikaa lukea nämä molemmat ra-
portit, koska teknologian kehittämisen yhteydessä eettinen keskustelu on niin tärkeää, ja
minulla on semmoinen olo, että sitä eettistä keskustelua käydään tällä hetkellä ihan liian
vähän.

15.30 Kimmo Kivelä sin (vastauspuheenvuoro): Puhemies! Työn murros on moniulottei-
nen ilmiö. Kaikille välttämättä työ ei ole niin keskeinen elämänsisältö kuin se on ollut men-
neille sukupolville. Suhtautuminen työhön on muuttumassa. Mutta yksi ulottuvuus tässä
on se, että mikäli työ eriytyy liiaksi — tähän on ansiokkaasti kiinnitetty huomiota selon-
teossa — niin se uhkaa yhteiskunnallista koheesiota ja jopa yhteiskunnallista turvallisuut-
ta, se, että työ eriytyy ja modernin teknologian äärellä kansakunta jakautuu menestyjiin ja
häviäjiin.

Meidän kulttuurimme pohjavireessä on Martti Lutherin ajatus, että kaikki rehellinen työ
on yhteisen hyvän, bonum communen, rakentamista ja toinen toisemme palvelemista. [Pu-
hemies koputtaa] Tämä ajattelu ei saa unohtua.

15.31 Rami Lehto ps (vastauspuheenvuoro): Arvoisa rouva puhemies! Niin kuin täällä
salissa tänään on kuultu, työelämän toimintaympäristö muuttuu ja työ tietysti pätkittyy ja
työntekijä—yrittäjä-suhde muuttuu, ja tämän takiahan me tarvitsemme toimeentulokaaren
kaltaisen uudistuksen. Sitä voi kutsua myös sosiaaliturvakaareksi, jossa työlainsäädäntö ja
toimeentuloturva sekä kilpailulainsäädäntö uudistetaan niin, että luodaan ennakoiva toi-
meentuloturva kaikille työelämän toimijoille ennakoivasti. Me tarvitsemme siis sellaisen
digitaalisen käyttöliittymän, joka kerää yhden yksilön eri lähteistä kertyvän toimeentulon,
ja käyttöliittymä kerää myös verot ja sosiaaliturvaan liittyvät velvoitteet automaattisesti.
Elikkä olit sitten työtön, työllinen tai yksityisyrittäjä, niin tämä digitaalinen käyttöliittymä
hoitaa sinun velvoitteesikin. Tämä olisi yhdenmukainen järjestelmä kaikkien osalta. Tämä
takaisi sinulle miniminettotason tuloihin kuukausittain, niin että jos sinulle tulee jonkun-
21



Pöytäkirjan asiakohta PTK 105/2018 vp
näköisiä pätköksiä töihin tai yrittämiseen — yrittäjänäkin voi tulla pätköksiä, katkoksia —
[Puhemies koputtaa] niin tämä takaisi sinulle sen tietyn nettotason.

15.33 Olli-Poika Parviainen vihr (vastauspuheenvuoro): Arvoisa rouva puhemies! Tule-
vaisuudesta on mielenkiintoista keskustella, mutta osin tulevaisuus on tietenkin pimennos-
sa. Minusta meille kaikille päättäjille sopii hyväksi ohjenuoraksi tähän keskusteluun myös
Suomessakin suositun kirjailija Yuval Noah Hararin toteamus siitä, että jos joku kertoo tu-
levaisuuden muistuttavan tieteiskirjallisuutta, hän on todennäköisesti väärässä, mutta jos
joku kertoo tulevaisuuden olevan kuin tämä päivä, hän on ehdottomasti väärässä. Tämä lie-
nee hyvä lähtökohta, kun pohdimme erilaisia skenaarioita.

Olin iloinen siitä, pääministeri Sipilä, että mainitsitte, että teillä on menossa selvitys liit-
tyen robotisaatioon myös laajemmin kuin pelkästään kaupallisista tai teknologisista näkö-
kulmista tarkasteltuna, niin että mukana on myös eettisiä pohdintoja ja muuta vastaavaa.
Kysyisin teiltä lisätietoja sitä, milloin me saamme tämän mielenkiintoisen raportin nähtä-
väksemme, ja samalla kiittäisin siitä, että otitte jämäkästi kantaa myös yksityisyydensuo-
jan ja tietosuojan puolesta.

15.34 Anna Kontula vas (vastauspuheenvuoro): Arvoisa puhemies! Useissa puheenvuo-
roissa kiitettävästi tunnistettiin sosiaaliturvauudistuksen tarve. Se, mitä ei vielä ehkä ole
ymmärretty, on se, että kaikki sosiaaliturvassa ei ole mahdollista. Matematiikka tulee vas-
taan. Me emme voi tehdä sellaista sosiaaliturvaa, jossa on kohtuullinen sosiaaliturvan taso,
kontrollia edellyttävä syyperustainen myöntämisjärjestelmä ja työllistymisen kannustin-
loukut purettu. Näistä kaksi on mahdollista mutta ei kolme. On pakko valita. Missään maa-
ilmassa ei olla onnistuttu toteuttamaan näitä kolmea yhtä aikaa. Tämä on se ajatuslukko,
mikä toistaiseksi estää meitä etenemästä siinä suhteessa, että me saisimme toimivan toi-
meentuloturvan. Nykyinen järjestelmä pudottaa näistä pois työllistymisen kannustinlouk-
kujen purkamisen. Perustulojärjestelmä taas pudottaisi pois kontrollin ja syyperustaisuu-
den.

Puhemies Paula Risikko:  Ja vielä kaksi ryhmäpuheenvuoron pitäjää. 

15.35 Stefan Wallin r (vastauspuheenvuoro): Arvoisa puhemies! Tämä työn käsite kai-
kessa laajuudessaan sisältää erittäin monta muutakin komponenttia. Tässä puhutaan työhy-
vinvoinnista mutta myöskin siitä, millä tavalla työhön voidaan kannustaa verotuksen kaut-
ta. Verotuksen tulevaisuus seuraavilla vaalikausilla — puhun monikossa — on äärimmäi-
sen tärkeä asia, se, millä tavalla saataisiin painopistettä siirrettyä työn verotuksesta kulu-
tukseen ja ympäristön kannalta haitallisiin tuotteisiin ja niin poispäin. Tämä on eräs kes-
keinen kysymys, ja kysynkin: mikä on ehkä pääministerin verotuspoliittinen visio, mihin
suuntaan ja millä aikavälillä voitaisiin edetä, jotta kaikki työnteko olisi aina kannattavaa ja
ahkeruuteen kannustettaisiin?

15.36 Sari Tanus kd (vastauspuheenvuoro): Arvoisa rouva puhemies! Selonteossa on
huomioitu joitakin tulevaisuusvaliokunnan mietinnössä esille nostamia asioita, muun
muassa kestävä kehitys ja hyvinvointimittarit. Kiitokset niistä.

Työ irtautuu yhä enemmän ajasta ja paikasta. Kun yhteydet toimivat, tietokoneiden
kanssa voi tehdä työtä missä vaan, ja kokouksiakin voidaan tekniikan avulla pitää niin, että
22



Pöytäkirjan asiakohta PTK 105/2018 vp
kokoustajat ovat kuka missäkin. Säästetään aikaa, vähennetään päästöjä. Perheitäkin aja-
tellen on hyvä, kun matkoihin ei mene aikaa. 

Samalla ihmisten elämänrytmit yhä enemmän yksilöllistyvät. Jo nyt olemme pitkälti
menettäneet yhteisöllisen vapaapäivän, lepopäivän, kun työtä on siirtynyt sunnuntaille yhä
lisää. Yhteistä työstä vapaata aikaa on vaikeampi löytää, ja kysyisinkin, arvon ministeri,
mitä ajattelette tästä kehityksestä: kuinka muuttaa suuntaa ja säilyttää arvokas yhteinen
aika myös tulevaisuudessa?

Puhemies Paula Risikko: Jatketaan jonkin aikaa vielä tätä debattia. 

15.37 Ben Zyskowicz kok (vastauspuheenvuoro): Arvoisa rouva puhemies! Edustaja
Wallinheimo piti hyvän puheenvuoron, mutta siitä huolimatta ajattelin edustajien Viljanen
ja Lindtman tavoin kommentoida ajankohtaista työmarkkinatilannetta muutamalla näkö-
kohdalla.

Ensinnäkin: Nyt meneillään olevat lakot, poliittiset lakot, ja uhatut lakot ovat täysin suh-
teettomia suhteessa siihen, mitä hallitus on eduskunnalle esittämässä. Lapset ja vanhukset
laitoksissa laitetaan kärsimään, yritykset, niiden asiakkaat ja niin edelleen.

Toiseksi: julkisuudessa olleiden tietojen mukaan työmarkkinaosapuolet ovat keskustel-
leet hallitukselle tehtävästä ehdotuksesta, jolla kiista voitaisiin ratkaista ja kuitenkin edis-
tää pienyrittäjien mahdollisuuksia työllistää.

Kolmanneksi: uskon vakaasti siihen, että jos tehtäisiin tällainen realistinen ehdotus, joka
parantaa työllisyyttä, niin hallitus on valmis vakavasti harkitsemaan keskusteluja sen poh-
jalta.

15.38 Jutta Urpilainen sd (vastauspuheenvuoro): Arvoisa rouva puhemies! Minä en aio
keskittyä ajankohtaiseen työmarkkinatilanteeseen vaan kiitän siitä, että hallitus on katso-
nut pidemmälle tulevaisuuteen. Minusta tämä tulevaisuusselonteko on hyvä konsepti, ja
sitä kannattaa myöskin tulevilla vaalikausilla jatkaa.

Yhdyn selonteon huomioon työmarkkinoiden polarisoitumisesta. Itse asiassa jos kat-
somme tällä hetkellä läntisiä teollisuusmaita, niin näemme jo sen, että globalisaation ja tek-
nologian kehityksen myötä työmarkkinat ovat polarisoituneet niin, että meillä on korkeasti
koulutettuja asiantuntijatehtäviä, joiden työmarkkinat ovat globaalit, kansainväliset, ja sit-
ten meillä on matalasti palkattuja työtehtäviä. Iso kysymys on, mikä tulee olemaan keski-
luokan tulevaisuus: mistä me löydämme keskipalkkaisia työpaikkoja tulevaisuudessa?
Tästä puhuin myöskin viime vaalikaudella ministerinä ollessani erittäin paljon. 

Ihmisten työmarkkina-arvo tulevaisuudessa määräytyy osaamisen kautta. On hyvä asia,
että me puhumme siitä, että meidän pitää uudelleenkouluttaa ihmisiä, mutta keskeinen ky-
symys on se, miten me päivitämme työssä olevien ihmisten osaamista, [Puhemies koput-
taa] ja tähän tarvitaan myöskin työnantajien mukaantuloa, jotta me löydämme sellaisen
mallin, [Puhemies koputtaa] että työssä olevat ihmiset pääsevät päivittämään osaamistaan.

15.39 Katja Hänninen vas (vastauspuheenvuoro): Arvoisa rouva puhemies! Tänä päi-
vän työelämä on kaikkea muuta kuin kokoaikaista ja vakituista työtä. Yhä useampi tekee
työuransa erilaisissa pätkissä ja joutuu vaihtamaan myös työpaikkaa ja alaa, ja koulutus on
sen takia erittäin tärkeässä roolissa ja merkityksessä. Mutta en malta olla ottamatta kantaa
tuohon edustaja Tanuksen tuomaan vapaa-aika-asiaan, koska silloin, kun itse olin PAMin
23



Pöytäkirjan asiakohta PTK 105/2018 vp
edustajistossa, niin joka kerta nousi esille toive siitä, että olisi lisää lomaa, että olisi lisää
kesälomaa ja olisi enemmän aikaa perheelle ja niille rakkaille huolimatta siitä, että esimer-
kiksi palvelualoilla tehdään hyvin paljon vastentahtoista osa-aikatyötä, mikä sitten on joh-
tanut siihen, että työssä käyvien köyhien määrä on kasvanut aika paljon.

Olisinkin kysynyt teiltä, arvoisa pääministeri: Miten te puututte tähän työssä käyvien
köyhien ongelmaan, itsensä työllistävien taloudelliseen tilanteeseen? Kuinka tämä selon-
teko turvaa heidän toimeentulonsa ja tulevaisuutensa? Elikkä robotisaatiohan ei ratkaise
kaikkea, vaan tämä on yksi perustavaa laatua oleva ongelma, että omalla työllä pitäisi voi-
da tulla jokaisen meistä toimeen. 

15.40 Martti Talja kesk (vastauspuheenvuoro): Arvoisa rouva puhemies! Huoltosuh-
teemme tulee heikkenemään 20 prosentilla seuraavien vuosikymmenten aikana. Tämä
asettaa meille erittäin suuria tavoitteita, haasteita siinä, millä tavalla ratkaisemme työn te-
kemisen ongelman. Alustatalous, pätkätöiden tekeminen, lohkoketjut tulevat muuttamaan
sitä, ja itse asiassa se keskustelu, jota nyt käydään työn tekemisestä ja irtisanomisesta, liit-
tyy kuitenkin tähän vääjäämättömään tulevaisuuteen. 

Miten tulevaisuudessa sitten kehitetään verotusta vastaamaan muuttuvia työn tekemi-
sen tapoja? Etenkin alustatalous tulee muuttamaan työn arvoketjujen logiikkaa merkittä-
västi. Kansainvälistyminen tulee muuttamaan ansaintalogiikkaa. Miten me rahoitamme
yhteiskunnan tehtävää sosiaalivakuuttajan toimessa? Miten mahdollisimman oikeudenmu-
kaisesti pystymme tämän hoitamaan, ja miten tulevassa, uudessa sosiaaliturvajärjestelmäs-
sä reaaliaikaisine tulosrekistereineen pystymme tähän vastaamaan?

15.41 Ville Vähämäki ps (vastauspuheenvuoro): Kunnioitettu puhemies! Ensinnäkin täy-
tyy sanoa, että se, että tämä tulevaisuusselonteko on tehty kahdessa osassa, on aivan lois-
tava innovaatio itsessään ja lisää sitä dialoginomaisuutta, mitä tässä on haettu. 

Täytyy todeta myöskin, että työn tekemisen muodot — kaikki se, miten tehdään töitä,
missä niitä tehdään ja milloin tehdään töitä — ovat muuttumassa, ja niitä työn ilmiöitä, jot-
ka vahvistuvat, meidän täytyy etsiä. Vaikkapa keikkatyössä, missä tehdään alustapohjaisia
töitä, täytyy etsiä näitä tapoja, miten sosiaalituet ja muut tulot voidaan sitten netottaa auto-
maattisesti siten, että ihmisen tulot eivät koskaan katkea tai sosiaalitukien maksatus ei kat-
kea. 

Nostan täältä toimenpide-ehdotuksen 17, joka on ”monipuolinen työkykynäkökulma
työn kehittämiseen”. Siellä keskeinen asia on se, että osaaminen ja motivaatio on työky-
vyn keskeinen osa-alue. Tämä motivaation synnyttäminen sekä opiskelijoille että työnte-
kijöille on minun mielestäni aivan keskiössä, ja sitä täytyisi vahvistaa huomattavasti.

Puhemies Paula Risikko: Kolme vastauspuheenvuoroa vielä, edustajat Tolppanen, Myl-
lykoski ja Mattila.

15.43 Maria Tolppanen sd (vastauspuheenvuoro): Arvoisa puhemies! Kyllä täytyy sa-
noa, että tämä selonteko, joka nyt kuultiin, oli hyvä ja antoi hyviä suuntaviivoja tulevaisuu-
delle. Minä vain ihmettelen, että te ette ota käyttöön näitä asioita jo nyt. Miksi odottaa hy-
viä asioita tulevaisuuteen? Odotatteko toista hallitusta tekemään sen? Olisi hyvä, jos tämä-
kin hallitus pyrkisi siihen.
24



Pöytäkirjan asiakohta PTK 105/2018 vp
Arvoisa pääministeri, te sanoitte, että työ ei tuo ihmisarvoa. Olen kanssanne samaa miel-
tä, ei tuokaan, mutta työttömyys, rahattomuus, köyhyys tai yksittäisen ihmisen irtisanomi-
nen kaikkien edessä vie ihmisarvon. Näin siinä vain käy.

Kun täällä puhuttiin ja edustaja Zyskowicz puhui näistä lakkoasioista, niin ehkäpä tämä
lakko nyt auttaa hieman arvostamaan näitä pienipalkkaisia ihmisiä, jotka tekevät työtä ja
ovat siellä vanhusten ja lasten apuna. Kaksi päivää pärjäävät kyllä kaikki, mutta näiden ih-
misten arvostus on syytä nostaa esille, [Puhemies koputtaa] samoin kuin pienissä työpai-
koissa työskentelevien ihmisten.

15.44 Jari Myllykoski vas (vastauspuheenvuoro): Arvoisa rouva puhemies! Edustaja Ur-
pilainen otti esille aiheen, josta itsekin haluan kysyä pääministeriltä, jolla on hyvä yritys-
osaamistausta. Kuinka meidän tulee tulevaisuudessa suhtautua siihen, mikä on työssä
osaamisen ja työssä oppimisen ja edelleenkouluttautumisen kehys? Meidän ilmeisesti pi-
täisi antaa työnantajille jonkinnäköinen velvollisuus pitää yllä ympäröivän teknologisen
kehityksen osaamiskykyä ja edellytyksiä niissäkin yrityksissä, joissa ei uutta teknologiaa
olekaan otettu käyttöön, koska silloin niiden ministeri Lindströmin työssäoppimisen ja
muuntokoulutuksen eväät annettaisiin nykyisessä työsuhteessa ennen kuin tapahtuu sitten
niitä muutoksia työsuhteen päättymisen myötä. Millä lailla pääministeri näkee, että voi-
simme saada olemassa olevan henkilöstön koulutusta kehitettyä siihen, että se valmentaa
uuden osaamisen vastaanottamiseen?

Puhemies Paula Risikko: Otetaan tähän tosiaan edustaja Mattila vielä, ja sen jälkeen sit-
ten ministerit vastaavat, ja pääministeri voi erikseen vastata tähän ajankohtaiseen kysy-
mykseen, mikä täällä on noussut. Sitten mennään puhujalistalle joksikin aikaa, ja siellä on
ensimmäisenä edustaja Ihalainen.

15.45 Hanna-Leena Mattila kesk (vastauspuheenvuoro): Arvoisa rouva puhemies! Se-
lonteosta käy ilmi, että demografinen muutos Suomessa edellyttää eläkeiän nostoa ja siten
kykyä työskennellä nykyistä pitempään. Vielä tällä hetkellä yläkoulutyökaverini pääsevät
eläkkeelle 60-vuotiaina mutta esimerkiksi minun kohdallani ikä on 67 vuotta. Kysynkin:
kävikö tässä teidän tulevaisuustutkailussanne nyt ilmi, kuinka paljon vielä pitää eläkeikää
nostaa? Toinen kysymykseni liittyykin siihen. Kun yläkouluympäristö on työympäristönä
aika kuluttava ja raakakin, mietittekö te siellä ryhmässä sitä, että työn sisältöjä pystyisi
ehkä muuttamaan niin, että ei välttämättä yläkoulunopettaja tekisi niitä viimeisiä vuosia ni-
menomaan siellä yläkouluympäristössä vaan olisi työnkuva joku toinen?

Puhemies Paula Risikko: Sitten ministereitten vastaus sekä ajankohtaiseen tilanteeseen,
josta on tullut kysymyksiä, että tähän itse selontekoon. Pääministerille yhteensä 4 minuut-
tia.

15.46 Pääministeri Juha Sipilä: Arvoisa puhemies! Aloitan näillä selonteon asioilla. En-
sinnäkin tähän kysymykseen työn merkityksestä: Esimerkiksi edustajat Wallin, Mäkisalo-
Ropponen ja Halmeenpää tähän viittasivat. Osatyökykyiset ovat esimerkki niistä, jotka tu-
levat meillä hirveän huonosti työllistetyiksi. Tässä sotu-uudistuksen yhteydessä meillä voi-
si olla perustulo tai senkaltainen pohjaosa ja sitten sitä työkykyä vastaava osuus palkkaa ja
tämä kokonaisuus muodostaisi kokonaisansiot. Olen siitä paljon työmarkkinajärjestöjen-
25



Pöytäkirjan asiakohta PTK 105/2018 vp
kin kanssa keskustellut, ja tämänkaltainen ajattelu näyttää nyt saavan alaa. Se sotii sitä vas-
taan, että palkalla pitää tulla toimeen, mutta kun puhutaan osatyökykyisestä ja siitä, että
osatyökykyinen tekisi muutakin kuin sitä askartelua, niin silloin meidän pitää hyväksyä tä-
mänkaltainen ajattelu seuraavan sotu-uudistuksen taustalle. Edustaja Alatalo, luovilla
aloilla voi olla hyvin merkittävä osuus tässä, ja myöskin kun tulevaisuudessa automaatio
nostaa tuottavuutta, luovien alojen merkitys todennäköisesti tulee kasvamaan.

Sitten tähän edustaja Urpilaisen nostamaan keskiluokkakysymykseen: Tämä on iso osa
työn murrosta. Apuäly oli ihan hyvä sana, vai oliko se apuäly? [Antti Lindtman: Tukiäly!]
— Tukiäly. — Lakimiesten työstä, kirjanpitäjien työstä, tilintarkastajien työstä ja lääkärei-
den työstä todennäköisesti iso osa voi siirtyä sitten tukiälyn tehtäväksi, ja samalla meillä
vapautuu keskiluokkaista tehtävää. Iso kysymys on, miten saadaan työssäkäyvien jatkuva
koulutus ja jatkuva oppiminen tehtyä. Siinä voi olla esimerkiksi verotuksella keskeinen
rooli. Pitäisikö meidän katsoa laveammin sitä, että kun työnantaja antaa koulutusta, olipa
se sitten siihen nykyiseen työtehtävään sopivaa tai ei, niin pitäisikö se kaikki sallia, koska
kaikki oppiminen ja oppi tulee todennäköisesti hyödynnettyä tulevaisuudessa? Nythän se
on aika kapeasti sovellettua. Erilaiset koulutussetelit ja myöskin työnantajien osallistumi-
nen siihen ja vähennysoikeus sitten... Kyllä tämä on laaja kysymys, ja ilman sitä, että yk-
silöt ja yhteiskunta ja yritykset, kaikki työnantajat, kaikki osallistuvat siihen, tästä miljoo-
nan ihmisen uudelleenkoulutushaasteesta emme selviä.

Sitten vielä tähän tulevaisuusvaliokunnan rooliin: Tämä on todella hieno innovaatio
suomalaisessa parlamentarismissa, ja minusta meidän pitäisi tästä pitää kiinni. Ja tulevai-
suusselonteko on erittäin hyvä työkalu. Kun hallitusohjelmaa tehtiin, siinä laadittiin visio
ja sitten viisi tärkeintä tehtävää kymmeneksi seuraavaksi vuodeksi. Olisi paljon luonnolli-
sempaa, että tämän työn, sen vision ja seuraavan kymmenen vuoden viisi tärkeintä tehtä-
vää, tekisi tulevaisuusvaliokunta ja sitten hallitusohjelmassa määriteltäisiin, mitä näiden
viiden asian eteen tehdään seuraavalla vaalikaudella. Toivoisin, että seuraavalla vaalikau-
della voitaisiin ottaa tällainen askel.

Arvoisa puhemies! Sitten tähän ajankohtaiseen tilanteeseen: Hallitus on koko ajan ollut
avoin kaikille esityksille. Sellaisia ei vain ole tullut tässä matkan varrella, ja silloin kun
olen itse niitä kysellyt, vastaus on ollut, että ei ole neuvottelumandaattia. Nyt julkisuudes-
sa olevien tietojen ja niiden keskustelujen, joita kävin, perusteella on olemassa ehdotus,
joka koskisi viiden hengen työpaikkoja, mutta kun tämän ehdotuksen kävimme läpi, tote-
simme, että se selvästi heikentäisi naisten työmarkkina-asemaa eikä olisi myöskään työl-
listämisvaikutuksiltaan sellainen kuin tämä käsiteltävänä oleva ehdotus. Eli olemme hyvin
avoimia, mutta siihen saakka kunnes on jotakin, joka korvaa, tietenkin viemme eduskun-
nan tahdon mukaisesti nyt määrätietoisesti läpi sitä hallituksen esitystä, jonka täällä salissa
käsittelimme. Mutta niin kuin edustaja Zyskowicz sanoi, olemme valmiita katsomaan, jos
tulee ehdotus, joka on vaikutuksiltaan sama tai parempi.

Puhemies Paula Risikko: Ministeri Lindström, 3 minuuttia.

15.52 Työministeri Jari Lindström: Arvoisa rouva puhemies! Jos lähinnä tästä edustaja
Wallinin esille nostamasta välityömarkkinamallista: Yhdistän sen siihen keskusteluun,
joka tässä käytiin vajaatyökuntoisista ja osatyökykyisistä, mihin pääministerikin osin vas-
tasi. Me teimme budjettiriihessä päätöksen työkykyohjelmasta ja siitä selvityksestä, jonka
Tuija Oivo ja Raija Kerätär tekevät yhteistyössä. Se tulee tuossa marraskuun puolella. Se
26



Pöytäkirjan asiakohta PTK 105/2018 vp
on STM:n ja TEMin yhteinen harjoitus. Se on eräänlainen viestikapula tulevillekin ja tule-
valle hallitukselle.

Kun edustaja Tolppanen kysyi, aiotaanko kaikki jättää tuleville hallituksille, niin kyllä
tämä hallitus on jo tehnyt semmoisia asioita, joissa on vastauksia niihin kysymyksiin, jot-
ka tässä keskustelussa ovat nousseet. Tässä on noussut keskusteluun muun muassa yhtei-
nen aika — edustaja Tanus, edustaja Tolppanenkin tähän viittasivat. Meillä on työaikalain
kokonaisuudistus tässä talossa. Ja se nimenomaan vastaa osin niihin uusiin työn tekemisen
muotoihin, tuo lisää joustoa, tuo lisää mahdollisuuksia siihen, että työelämän ja vapaa-ajan
voisi paljon kätevämmin yhdistää toisiinsa. Me olemme tunnistaneet tämän.

Mutta tämän kätevän aasinsillan kautta päästään tähän sääntelyyn, mistä täälläkin on ky-
selty. On todella haastavaa miettiä sitä, millä lailla me tekisimme mahdollistavaa lainsää-
däntöä mutta kuitenkin niin, että on sitten jotkut raamit, minkä puitteissa pitää toimia. Tu-
levaisuuteen on aika lailla vaikea nähdä. Tietysti tämmöinen selonteko tuo edes jotain aja-
tuksia siihen suuntaan, mihin me olemme menossa. Mutta tämä on vähän tällaista perässä
juoksemista. Eli me yritämme tehdä lainsäädännöstä, niin kuin työaikalaista, sellaista, että
se mahdollistaa asioita eikä estä niitä, mutta nyt on jo huomattu esimerkiksi luovien alojen
kohdalla, että meillä on aikamoinen haaste sitten, kun sieltä tulee erilaisia uusia työn teke-
misen muotoja ja meillekin ministeriöön tullaan kertomaan, ettei tämä vieläkään vastannut
niihin haasteisiin. Työ muuttuu sellaista vauhtia, että lainsäädäntö juoksee perässä sen
minkä ehtii. Mutta siihen pyritään, että mahdollisimman monella alalla olisi mahdollisuus
tehdä asioita eivätkä nämä lait ja sääntely sitä estäisi.

Edustaja Myllykoski, edustaja Urpilainen, tosi hyvät puheenvuorot tähän osaamisen
päivittämiseen. Itse olen tavattoman kiinnostunut siitä, mitä on tapahtunut tässä, kun viime
sopimuskierroksella saatiin väännettyä tämä kolmen päivän koulutusoikeus: kuinka paljon
sitä oikeasti on käytetty. Sehän on pieni ele oikeaan suuntaan, mutta minun ymmärrykseni
on se, että siellä on paljon, paljon petrattavaa ja parantamisen varaa. Se olisi hyvä lähtö-
laukaus juuri sille, mihin edustaja Urpilainenkin viittasi, ja sen lisäksi sitten oppisopimusta
ynnä muuta, eli jo työssä ollessa koko ajan valmistauduttaisiin siihen, että voi olla, että
tämä työ tällaisena ei jatku, ja tuotaisiin lisää elementtejä, muun muassa niitä, mitä edus-
taja Semi nosti, eli kielikoulutusta tai tämäntyyppistä.

Puhemies Paula Risikko:  Sitten mennään puhujalistalle.

15.55 Lauri Ihalainen sd: Arvoisa puhemies! Olen iloinen siitä sävystä ja perehtyneisyy-
destä, jolla tänään tätä keskustelua täällä käydään. Tulevaisuusselonteot, sekä ykkönen että
nyt käsittelyssä oleva selonteko, ovat minun mielestäni erittäin hyvä kuvaus työn murrok-
sesta ja siihen vaikuttavista tekijöistä. Se sisältää 18 toimenpide-ehdotusta tai -aihiota, joi-
den pohjalta on kyllä mahdollisuus käydä syventävää keskustelua työn tulevaisuudesta ja
merkityksellisyydestä työntekijöille. Työn merkitys on siis toimeentuloa syvällisempi asia
ihmisille. Silmiinpistävää tässä tulevaisuutta koskevassa selonteossa on se, että työelämän
tulevaisuutta ei siinä ratkota työntekijöiden työsuhdeturvaa, sopimus- tai työehtoturvaa,
heikentämällä. Katsotaan siis tulevaisuuteen.

Kun nuoria ikäluokkia tulee työelämään vähemmän kuin toisesta päästä lähtee vastaa-
vasti eläkkeelle, joutuu työelämä kilpailemaan osaavasta työvoimasta ja sen pysyvyydestä
työpaikoissa. Kilpailua käydään toki varmaan palkoilla, mutta sen ohella työn laadulla, tur-
vallisuudentunteella, osaamisella, työhyvinvoinnilla ja perheystävällisillä työpaikoilla.
27



Pöytäkirjan asiakohta PTK 105/2018 vp
Palkkatyön, pätkätyön, yrittäjyyden ja alustatyön vuorottelu vaatii osaamisen kehittämistä
ja kattavaa työttömyys- ja sosiaaliturvaa, jotta ihmisillä on mahdollisuus ottaa riskejä, siir-
tyä työn tekemisen muodosta toiseen eikä työttömyyteen. Kun työn aika- ja paikkasidon-
naisuus vähenee, on tuettava työntekijöiden turvallista ammatillista ja alueellista liikku-
vuutta. 

Työ ja sen tekotavat muuttuvat, ja työvoiman pullonkaulat ovat ennen kaikkea osaamis-
vajeessa. Työelämän jatkuvan muutoksen hallinnan kannalta on keskeistä elinikäisen op-
pimisen mahdollistaminen. SDP on siis laatinut elinikäisen oppimisen tiekarttaa, jossa ni-
menomaan ammatillisen aikuiskoulutuksen merkitys tulee korostumaan. Olemme pohti-
neet osaamistiliä ja -seteliä mutta myös sitä, että ensi vuoden alusta voimaan tuleva Työl-
lisyysrahasto muodostaisi merkittävämmän rahoituslähteen aikuisväestön opinnoissa. Jo-
kaisella tulee siis olla oikeus työelämässä työn ja koulutuksen toisiaan tukevaan vuorotte-
luun. Pirstoutuneessa työelämässä tai sen seurauksena on rakennettava aivan uudella
tavalla työn, toimeentulon, sosiaaliturvan ja verotuksen yhdistelmä. Tämä tulee olemaan
seuraavan hallituksen mitä keskeisimpiä tehtäviä: hahmottaa tämä kokonaisuus ja tehdä
ratkaisuja.

Ikärakenteesta johtuen ja syntyvyyden laskusta johtuen työikäisen väestömme kasvu on
merkittävältä osaltaan maahanmuuttajien varassa. On siis tehtävä paljon töitä, että tänne
maahan jo muuttaneet työllistyvät ja saavat koulutusta ja työtä ja tulevat osaksi yhteiskun-
taa. 

Työn tekemisen rakenteet muuttuvat monella tapaa. Erityisesti erilaiset alustatalouden
ratkaisut tulevat kasvamaan. Nyt niitä hallitsevat globaalit, isot toimijat. Alustatalouden
ratkaisuissa on huolehdittava siitä, että työntekijöitten asema myös kohenee, että verotulot
myös säilyvät Suomessa. On aikaansaatava alustataloudessa työskenteleville kansainväli-
siä, EU-tasoisia ja kotimaisia pelisääntöjä oikeuksista, sosiaalisesta työsuhdeturvasta, työt-
tömyydestä ja eläkkeistä.

Ja lopuksi haluan sanoa vain sen, että työllisyysasteen nostaminen 75 prosenttiin tai sen
yli — kun tämä raportti kertoo, että tavoite on 78 prosenttia — vaatii 200 000 uutta työ-
paikkaa. Se on vaativa tehtävä mutta välttämätöntä, ja silloin täytyy keskittyä vaikeimmin
työllistettävien työllistämiseen, osatyökykyisten pääsyyn työmarkkinoille, piilotyöttömi-
en saamiseen työmarkkinoille, vammaisten saamiseen työmarkkinoille ja maahanmuutta-
jien korkeamman työllisyysasteen tukemiseen — eli aktiivisen työvoimapolitiikan resurs-
seja huomattavasti enempi. Siis seuraavan hallituksen työelämän kehittämisen politiikan
tehtävä on tulevaisuuskäänne palkansaajien sopimusturvan heikentämisestä osaamiseen,
työn murroksen hallintaan, työhyvinvointiin ja sen arvottamiseen ja ymmärtämiseen, että
työ- ja perhe-elämän yhteensovittaminen arjessa on ihmisille mahdollista.

Puhemies Paula Risikko: Kaksi tuntia on nyt kulunut, jotenka keskustelu ja asian käsit-
tely tässä vaiheessa keskeytetään. Asian käsittelyä jatketaan tässä istunnossa päiväjärjes-
tyksen muiden asiakohtien tultua käsitellyiksi.

Keskustelu keskeytettiin kello 16.01.

————

Keskustelua jatkettiin kello 18.11.
28



Pöytäkirjan asiakohta PTK 105/2018 vp
Ensimmäinen varapuhemies Mauri Pekkarinen: Nyt jatketaan aiemmin tässä istunnos-
sa keskeytetyn asiakohdan 4 käsittelyä.

18.11 Aila Paloniemi kesk: Arvoisa herra puhemies! Tulevaisuusselonteossa viitataan
useita kertoja tulevaisuusmietintöön. Viittauksista voi päätellä, että tulevaisuusdialogi
eduskunnan ja hallituksen välillä toimii, ja tämä on kansainvälisestikin ainutlaatuista ja tu-
levaisuuselontekoprosessin ydintehtävä. Selonteossa on selkeästi huomioitu tulevaisuus-
mietinnössä esille nostetut asiat. Erityisesti sosiaali-, vero- ja työaikalainsäädännön uudis-
taminen pirstaleisen toimeentulon ja vaihtelevien työelämästatusten yhteen keräämiseksi
sekä alustatalouden ja alustatyön kehittämiseksi ja koulutus- ja osaamisjärjestelmän uudis-
taminen ovat siellä myös saaneet paljon huomiota. Nämä ovat selkeitä kärkiteemoja. Kol-
mantena nousee esille kestävä kehitys eli liittymäpinnat Agenda 2030 -toimenpideohjel-
maan. Tässä tulevaisuusvaliokunnan vaikutus lienee suurimmillaan. Tulevaisuusselon-
teon ensimmäisessä osassa ei juurikaan kestävästä kehityksestä puhuttu.

Hallituksen tulevaisuusselonteon toisen osan tavoitteena on tunnistaa työhön liittyviä
toivottavia tulevaisuuksia, päätöksentekotarpeita sekä yhteiskunnallisia kysymyksiä.
Nämä kysymykset ja niiden ratkaisuvaihtoehdot ovat pääosin tulevien hallitusten pohdit-
tavana ja ratkaistavana. Tämä selonteko on osa pitkän aikavälin päätöksentekoa ja valmis-
telua, jossa keskustelu työn tulevaisuudesta ja murroksesta jatkuu. Tavoitteena on, että
koko yhteiskuntaan vaikuttavan ilmiön ratkaisuja voidaan toteuttaa pitkällä aikajänteellä
yli vaalikausien.

Arvoisa puhemies! Kaksiosaisen tulevaisuuselonteon keskeiset havainnot kiteytyvät sii-
hen, että työn tekemisen muodot ja työsuhteet moninaistuvat, mikä edellyttää muutoksia
esimerkiksi lainsäädännössä ja sosiaaliturvassa. Työn aika- ja paikkasidonnaisuus heikke-
nee, mutta muutos ei ole yhtä voimakas tai samantahtinen kaikilla aloilla. Työn ja yksityi-
selämän yhteensovittaminen on iso yhteiskunnallinen kysymys. Se koskettaa eri tavoin
suurta osaa suomalaisista. Sen paremmalla haltuunotolla voidaan lisätä myös työn mielek-
kyyttä. Koulutuksessa korostuu jatkuva oppiminen, ja me tarvitsemmekin Suomeen koko
väestön kattavan laadukkaan elinikäisen oppimisen mallin, kuten täällä on moneen kertaan
jo aikaisemmin, kun tästä keskustelimme, nostettu esiin. Työmarkkinoiden ja työelämän
joustavuus lisääntyy, ja toimeentuloon liittyvät kysymykset korostuvat. Työn murros on
myös globaali kysymys, jonka ytimessä ovat muuttoliike ja työperusteinen maahanmuutto.

Yhteiskunnallista keskustelua tarvitaan työn erilaisista ja muuttuvista välinearvoista ta-
loudellisten arvojen lisäksi, jotta emme edistä keskenään ristiriitaisia tavoitteita. Tämän
keskustelun virittämisestä vastuu on tietenkin päätöksentekijöillä. Työn muutos aiheuttaa
jännitteitä työn organisoimisen, työn sisältöjen, vaaditun osaamisen, toimeentulon ja työn
merkityksen suhteen. Nämä jännitteet on mahdollista ratkaista keskustelemalla yhdessä
siitä, minkälaisia työn tulevaisuuksia haluamme tavoitella, ja tekemällä pitkän aikajänteen
politiikkatoimia niihin pääsemiseksi. Tulevaisuuselonteko on yksi keskustelunavauksista
suomalaisille päätöksentekijöille.

18.15 Kari Kulmala sin: Arvoisa puhemies! Tässä selonteossa esitetään toimenpide-eh-
dotukset viidelle keskeiselle työn tulevaisuuden visiolle, jotka ovat syntyneet tutkimusten,
asiantuntijanäkemysten ja avointen keskustelujen kautta. Mielestäni toimenpide-ehdotuk-
set on varsin hyvin esitelty.
29



Pöytäkirjan asiakohta PTK 105/2018 vp
On selvää, että työn murroksessa tarvitaan pitkän aikavälin politiikkaa. Kestävä kehitys
on saatava ohjaamaan pitkän aikavälin päätöksentekoa. Pitkän aikavälin visioiden asetta-
miseen sekä yhteisten arvojen ja tavoitteiden määrittelyyn on jo tuotu valtionhallinnon si-
sälle kestävän kehityksen lisäksi joukko muitakin hyödyllisiä rakenteita ja toimintatapoja.

Teknologisen kehityksen seurauksena työtehtäviä ja kokonaisia ammatteja häviää ja uu-
sia syntyy. Ansainnan lähteet monipuolistuvat ja pirstaloituvat. Matalapalkkatyön, sosiaa-
liturvan ja verotuksen yhteensovittaminen on haaste, johon on realistisesti varauduttava
Suomessa. Yhteiskunta on muuttumassa. Keskituloinen kokopäivätyö vähenee globalisaa-
tion ja digitalisaation edetessä. Työn murros on hallittava viisaasti pitkällä aikavälillä, jot-
ta pääsisimme parempaan työelämään ja hyvinvointiin.

Keskustelu päättyi.

Asia lähetettiin tulevaisuusvaliokuntaan, jolle sivistysvaliokunnan ja työelämä- ja tasa-ar-
vovaliokunnan on annettava lausunto.
30


