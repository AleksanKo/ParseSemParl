















































DEMB1A2.tmp.xml


Pöytäkirjan asiakohta PTK 67/2017 vp
Pöytäkirjan asiakohta 

PTK 67/2017 vp

Täysistunto

Perjantai 9.6.2017 klo 13.00—13.30

3. Hallituksen esitys eduskunnalle  laajakaistarakentamisen tukea haja-asutusalueilla kos-
kevan lainsäädännön muuttamisesta

Hallituksen esitys HE 2/2017 vp
Valiokunnan mietintö LiVM 10/2017 vp

Toinen käsittely

Puhemies Maria Lohela: Toiseen käsittelyyn esitellään päiväjärjestyksen 3. asia. Nyt
voidaan hyväksyä tai hylätä lakiehdotukset, joiden sisällöstä päätettiin ensimmäisessä kä-
sittelyssä.

Siirrytään keskusteluun, ensimmäinen puheenvuoro edustaja Heinonen. [Hälinää] —
Pyydän siirtämään muut keskustelut salin ulkopuolelle.

Keskustelu

13.02 Timo Heinonen kok: Arvoisa rouva puhemies! On hyvä, että digitalisaation aikana
edistetään laajakaistaverkkojen rakentamista koko maahan. Tämä ei ole pelkästään syrjä-
seutujen ongelma: meillä on varsin tiiviilläkin asuinalueilla katvealueita, joilla yhteydet ei-
vät toimi sillä tavalla, että pystyisi joutuisasti ja hyvin käyttämään palveluita. Meillä siir-
tyy koko ajan uusia palveluita. Esimerkiksi veroilmoitukset ja muut tehdään tulevaisuudes-
sa sähköisesti, ja silloin näiden yhteyksien pitää toimia.

Sellainen on tärkeää huomioida kuitenkin näitä rakennettaessa, että pyrittäisiin siihen,
että teknologianeutraalisuus otettaisiin huomioon mahdollisimman kattavasti, että pystyi-
simme rakentamaan toimivia kokonaisuuksia niin, että harvaankin asutut alueet tulisivat
laadukkaiden nettiyhteyksien varaan. On varmasti kuitenkin realismia se, että ihan yksit-
täiselle mökille tällaisen yhteyden rakentaminen ei esimerkiksi ilman langatonta yhteyttä
ole mahdollista.

Arvoisa puhemies! Se asia, minkä erityisesti haluan nostaa esille ja mistä olen pettynyt,
on se, että tässä ei vapaa-ajanasuntoja huomioida lainkaan. Meillä on entistä enempi ihmi-
siä, jotka tekisivät mielellään työtä toisessa kotikunnassaan, vapaa-ajanasuntokunnassaan,
mutta etätyön tekeminen käytännössä aina edellyttää toimivia nettiyhteyksiä. Itse kyllä toi-
von, niin kuin valiokuntakin tässä on esille nostanut, että hallitus pohtisi mahdollisimman
pikaisesti myös sitä, että näiden tukien piiriin ja verkkojen piiriin saataisiin myös vapaa-
ajanasunnot. Aika usein itse asiassa vapaa-ajan asutus voisi vahvistaa myös vakinaisten
asuntojen asemaa, elikkä tämä kokonaisuus rakentuisi sitä kautta vahvemmaksi [Puhemies
koputtaa] ja löytyisi pohjaa saada verkot rakentumaan.

13.05 Antti Kurvinen kesk:  Arvoisa rouva puhemies! Paljon puhutaan, kun maailma
muuttuu ja teknologia kehittyy, että kaupungistuminen on se ainut trendi ja kohta kaikkien
 Tarkistettu
4.1



Pöytäkirjan asiakohta PTK 67/2017 vp
pitää jonkunlaisissa korkeissa taloissa kaupungissa asua, mutta me suomalaiset olemme
luonnonläheistä ja maanläheistä kansaa, ja varmasti jatkossakin merkittävä osa suomalai-
sista asuu maakunnissa ja maaseudulla. Kun maailma muuttuu, niin on aivan keskeistä se,
että parhaat mahdolliset, tehokkaat viestiliikenneyhteydet ovat tarjolla myös vähän har-
vemmin asutuilla alueilla, ja toimivat laajakaistayhteydet ovat aivan äärettömän tärkeitä
niin yrityksille, alkutuotannolle, etätyölle kuin sitten edustaja Heinosenkin hyvin kuvaa-
malle vapaa-ajan asutukselle.

Arvoisa puhemies! Minusta tämä laajakaistayhteyksien rakentamisen helpottaminen,
jota nyt käsitellään, on sitä käytännön aluepolitiikkaa, modernia aluepolitiikkaa, millä pys-
tytään tarjoamaan elämisen edellytyksiä koko maassa. Haluan kiittää hallitusta, erityisesti
keskustalaista liikenne- ja viestintäministeri Anne Berneriä, tästä erittäin hyvästä esityk-
sestä. Tämä on erittäin hieno juttu ja toteuttaa myös hallitusohjelman digitalisaatiotavoit-
teita. Pidän myös erittäin myönteisenä asiana sitä, että kotimaakuntani Etelä-Pohjanmaan
kunnista Isojoki, Ähtäri ja Lappajärvi ovat tämän vähän alemman, 22 prosentin, kuntara-
hoitusosuuden piirissä, ja toivottavasti saadaan vedettyä hyvää kuituverkkoa laajemmin-
kin Etelä-Pohjanmaalle.

13.06 Katri Kulmuni kesk: Arvoisa rouva puhemies! On erittäin tärkeää, että tässä vai-
heessa tehdään laajakaistarakentamiseen haja-asutusalueilla lisää helpotuksia. Tämä on
keskustalle erittäin tärkeä hanke. Aikanaan se lähti liikkeelle Matti Vanhasen pääministe-
rikauden aikana. Toisaalta on surullista nähdä, että se ei vieläkään ole saavuttanut sitä ta-
voitetta, joka silloin jo asetettiin, mutta hyvä, että tähän nyt näitä helpotuksia tulee. Toivot-
tavasti se osaltaan saa haja-asutusalueilla vielä enemmän laajakaistaa rakennettua.

Yksi asia, mihin haluaisin kiinnittää huomiota, liittyy siihen, että varsin iso osa verkois-
ta haja-asutusalueilla on rakennettu kylähankkeina. Kylät ovat olleet erittäin aktiivisia
näissä, ja ne ovat olleet puhtaasti talkoovoimin tehtyjä hankkeita. Valitettavasti viran-
omaispuoli ei ole ehkä ymmärtänyt sitä joustavuutta, mitä talkoohankkeet kyläläisten toi-
mesta tarvitsisivat, ja siellä on ollut erittäin paljon byrokratiaa ja joustamattomuutta, mikä
on epäilemättä osaltaan uuvuttanut näitä isoja talkoohankkeita mutta myös hidastanut yh-
teyksien syntymistä. On erittäin tärkeää, vaikka myös langattomat yhteydet kehittyvät, että
meillä olisi myös riittävästi kuitua maassa, koska se data, mitä tulee tulevaisuudessa liik-
kumaan, on niin massiivista, että se tulee myös vaatimaan kuitujen olemassaoloa.

Lisäksi täytyy todeta se, että kun aikaisemmissa puheenvuoroissa jo tuli esiin tämä, mi-
ten tämä mahdollistaa entistä paremmin etätyön, niin kyllähän yksi asia, joka on valtiova-
rainministeriössä selvityksen ja valmistelun alla, liittyy kaksoiskuntalaisuuteen ja verotuk-
sen jakaantumiseen kahden kunnan välille. Toivottavasti se osaltaan mahdollistaa myös si-
tä.

Täytyy todeta myös oman kotimaakuntani puolesta, että Utsjoki, joka on yksi Suomen
harvimmin asutuista kunnista, omaa tällä hetkellä parhaat laajakaistayhteydet.

13.09 Ritva Elomaa ps: Arvoisa puhemies! Hallituksen esitys koskien laajakaistaraken-
tamisen tukemista haja-asutusalueilla on järkevä. Esityksen myötä laajakaistarakentami-
sen tuensaantimahdollisuus laajenisi, mikä osaltaan nostaisi myös alan yritysten mielen-
kiintoa sellaisten harvaan asuttujen seutujen kuituhankkeita kohtaan, joihin ei nykyisel-
lään ole perusteltua tarttua. Kannatan esitystä, koska toimivat tietoliikenneyhteydet ovat
keskeinen osa ihmisen arkea ja tärkeä asia kansalaisten yhdenvertaisuuden ja alueellisen
2



Pöytäkirjan asiakohta PTK 67/2017 vp
palvelutarjonnan näkökulmasta. Perussuomalaiset kannattavat sitä, että koko maa voidaan
pitää asuttuna ja myös palvelut saadaan pidettyä harvaan asutuilla seuduilla.

13.09 Anne Kalmari kesk: Arvoisa rouva puhemies! Tämä hallituksen esitys on loistava.
Se tasa-arvoistaa jälleen kerran meidän maaseudun ihmisiä, koska yhä useampi tulee pää-
semään laajakaistan piiriin. Tämän lakiesityksen myötä järkevöityy se, mille alueille tätä
hanketukea voidaan myöntää, vaikka on todella hienoa, että alun alkaenkin Laajakaista
kaikille -hanke saatiin jaloilleen. Siinä oli vähän valuvirheitä. Esimerkiksi usein katsottiin,
että pienet kyläpahaset täytyy jättää tämän hankkeen ulkopuolelle, koska siellä markkina-
ehtoisesti oletettiin muka toteutuvan tällainen laajakaistarakentaminen. Tämähän ei toteu-
du edes kaikissa kuntakeskuksissa, joten rahoituksen tai yritysten löytäminen näille hank-
keille on ollut erittäin vaikeaa, koska se käyttäjämäärä on jäänyt niin alhaiseksi.

Mielestäni toinen valuvika on se, minkä jo nimikin kertoo, että oli kyse Laajakaista kai-
kille -hankkeesta. Oikeastaan järkevämpää olisi toteuttaa Laajakaista halukkaille -hanke,
jolloin turhaa rakentamista ei olisi ja rahaa ei siihen menisi. Mutta nyt tätä ensimmäistä va-
luvikaa hienosti korjataan tässä lainsäädännössä, ja se on merkittävä asia monelle vaikeuk-
sissa olevalle hankkeelle ja monelle tulevaisuutta odottavalle hankkeelle. Olen erittäin kii-
tollinen liikenne- ja viestintäministerille ja koko valiokunnalle tästä laista.

13.11 Hannu Hoskonen kesk: Arvoisa rouva puhemies! Lakiesitys on aivan erinomaisen
hyvä ja kannatettava. Murheellistahan tässä tietenkin on se, että tämä loppuu jo vuoden
2019 lopussa, ja, niin kuin tässä mietinnössä todetaan, siihen tarpeeseensa nähden tämä ra-
hasumma, mikä nyt tulee, mikä on tässä tapauksessa käytössä ja mitä tämä lakiesitys kos-
kee, on hyvin vähäinen. Elikkä täällä todetaan: "Valiokunta kiinnittää huomiota siihen, että
laajakaistaverkkojen rakentamisen kokonaistarpeeseen nähden käytettävissä olevan tuen
määrä on varsin pieni." Näinhän se on, mutta joka tapauksessa suunta on oikea.

Olen sen kymmenen kertaa sanonut tässä talossa, että ihmettelen suuresti, minkä ih-
meen tautta Euroopan unionin rakennerahaston rahoja ei käytetä enemmälti tähän laaja-
kaistojen rakentamiseen koko maahan. Sen parempaa rakennerahastohanketta tässä maas-
sa ei voi olla kuin laajakaistojen rakentaminen maaseutukuntiin ihan kautta maan. Ruotsi-
han on tässäkin asiassa meitä paljon edellä. Toivon, että tässä asiassa elinkeinoministeri
Lintilä ja myös muut ministerit siellä hallituksen eri kokoushuoneissa, kun näitä asioita
valmistellaan, ottaisivat ihan vakavana asiana nämä Euroopan unionin rakennerahastoista
tulevat miljoonat. Se olisi kilpailuneutraliteetin, rahojen käytön ja sen valtavan hyödyn ja
pitkäkestoisuuden takia kaikkein paras hanke laittaa laajakaistasysteemit kuntoon tässä
maassa EU-rahalla. Näinhän moni maa on tehnyt. Ihmettelen vain, minkä tautta Suomi täs-
sä asiassa on jälleen jäänyt kehitysmaaksi.

Otetaan Ruotsista esimerkkiä. En tiedä, mistä rahoista Ruotsi on sen kehityksen tehnyt,
mutta he ovat tehneet viisaita päätöksiä. Toivon, että Suomessa tälle samalle tielle lähde-
tään viipymättä.

13.13 Mikko Alatalo kesk:  Arvoisa puhemies! Todellakin mielellämme käsittelimme
tätä asiaa liikennevaliokunnassa ja viestintävaliokunnassa, koska tämä on tärkeä asia koko
Suomelle. Tämä hankehan aloitettiin tosiaan jo Vanhasen ensimmäisen hallituksen aika-
na, mutta sitkeää ja hidasta tämä on välillä ollut, ja markkinaehtoisesti se ei ole kokonaan
pystynyt kattamaan koko Suomea.
3



Pöytäkirjan asiakohta PTK 67/2017 vp
Tämä 20 miljoonan tukirahahan on hyvin rajallinen, ja tällä rahalla ei paljon yhteyksiä
rakenneta, mutta suunta on oikea. Rahaakin täytyy saada tulevaisuudessa lisää. Yrittämi-
sen kannaltahan tämä on erittäin tärkeä ja myös elämisen edellytysten kannalta haja-asu-
tusalueilla. Täytyy sanoa, että tilauspalvelut, esimerkiksi HBO, Netflix, kaikki nämä, vaa-
tivat isoa määrää kapasiteettia. Ne lisääntyvät koko ajan, eivät vain nuorison parissa vaan
aikuistenkin parissa, ja silloin täytyy olla myös valokuitua. Itse olen nimenomaan valokui-
dun voimakas kannattaja. Kyllä totta kai mobiiliakin tarvitaan, mutta turha puhua 5G:stä
jos ei 3G:kään toimi. Nimenomaan esimerkiksi Pirkanmaalla on hyvin mäkinen maasto,
niin kuin ex-ministeri tietää, ja siellä vaaditaan myös sitä valokuitua, kaikkialle ei pääse
mobiililla.

Olen samaa mieltä kuin edustaja Heinonen siitä, että myös vapaa-ajanasunnot olisi hyvä
saada tämän piiriin, että ihmisten olisi helpompi työskennellä myös vapaa-ajanasunnoissa,
ja ehkä siihen jossain vaiheessa päästään. Mutta itse esityksen tukikelpoisen alueen etäi-
syyden laajentaminen lyhentämällä tilaajayhteyden tukikelvotonta osuutta 2 kilometristä
100 metriin on iso harppaus. Tämä myös nimenomaan auttaa harvemmin asuttujen aluei-
den ihmisiä, ja he pääsevät paremmin laajakaistan piiriin.

Kyllä täytyy sanoa, että myös tämä tietoliikenteen puoli on ihan yhtä iso asia kuin mei-
dän tiestömme. Meidän täytyy olla tästä huolissamme.

Sanon vain yhtenä yksityiskohtana, [Puhemies koputtaa] että Saksan liikennevaliokunta
kävi meidän vieraanamme ja he olivat ihan samojen ongelmien kanssa painiskelemassa
varsinkin itäisessä Saksassa, missä vielä paljon rakennetaan tätä infraa, ja he olivat kiin-
nostuneita tästä Suomen laajakaistahankkeesta.

13.15 Markku Rossi kesk:  Arvoisa rouva puhemies! Vertaisin tätä laakakaistahanketta
oikeastaan koko Suomen historiaan ja hakisin sieltä vertauksen sekä sähköverkon että pu-
helinverkon rakentamisesta. Hyvin merkittävästä asiasta kysymys on nytkin, ja tämä edel-
lyttää edelleen kansallisia toimenpiteitä, kuten hallitus on nyt halunnut helpottaa myös tätä
laajakaistahankkeen eteenpäinviemistä ja kehittymistä. Todellakin tuo nopea ja luotettava
laajakaistayhteys tulee olla kaikkien saatavilla koko Suomessa. Se on perusoikeus. Nyt,
kun myös viranomaisyhteydenpito on siirtymässä entistä enemmän verkkoon, me tarvit-
semme sitten myös yhteyksiä.

Näiden langattomien verkkojen ja laajakaistayhteyksien nopeudelle tulee tulevaisuudes-
sa parannusta 5G-teknologian käyttöönoton myötä, mutta se ei tee tarpeettomaksi myös-
kään kiinteitä laajakaistayhteyksiä. Hyvin usein on olemassa katvealueita, ja monet yrityk-
set myös maaseudulla, maatiloja myötenkin, tarvitsevat toimintaansa varmoja yhteydenpi-
tojärjestelmiä. Esimerkiksi sähkökatkokset aiheuttavat monia ongelmia, ja tässä mielessä
kyllä, kun samalla verkot ja tukiasemat sammuvat, todellakin kiinteille yhteyksille on tar-
vetta. Erityisesti maaseudun elinkeinoelämä, mutta kyllä myös todellakin vapaa-ajanasun-
not, tarvitsee tänä päivänä noita yhteyksiä entistä enemmän. Ne näkyvät sitten mökkien
hinnoissa ja siinä taloudellisessa elpymisessä, mitä myös maaseudullekin tarvitaan. Tässä
mielessä kyllä, kun tuo 2019 lähestyy, asia tulee arvioida silloin ja katsoa, mikä on todel-
linen tarve. Uskon sitä olevan. Tällä hetkellähän myös monet laajakaistayritykset ovat on-
gelmissa, ja hallituksen ja liikenne- ja viestintäministeriön tulee myös arvioida sitä, onko
niitä keinoja löydettävissä, joilla voidaan näiden yritysten tulevaisuus turvata.
4



Pöytäkirjan asiakohta PTK 67/2017 vp
13.17 Maria Tolppanen sd: Arvoisa puhemies! Tämä hanke on eittämättä hyvä ja tar-
peellinen — mutta valitettavasti täysin riittämätön. Nyt on niin, että me elämme sellaisessa
pankkitunnusyhteiskunnassa, mikä tarkoittaa sitä, että mikään ei toimi, mikäli henkilö ei
pysty noita pankkitunnuksiaan käyttämään. Niitä tarvitaan veroasioissa, pankkipalveluis-
sa, reseptiasioissa, Omakanta-palvelussa, TEMin palveluissa — varsinkin nyt, kun toden-
näköisesti ihmisten elinehdot ovat kiinni siitä, että heidän täytyy pystyä raportoimaan työ-
voimatoimistolle, mitä he ovat tehneet, ja heidän täytyy saada tietoa siitä, minkälaisia työ-
paikkoja on olemassa ja mitä voi hakea. Jos me emme saa laajakaistaa ja toimivia verkko-
yhteyksiä vietyä joka niemeen, notkoon ja saarelmaan, silloin nämä ihmiset ovat huutavas-
sa pulassa.

Tässä salissa nyt olen kuunnellut näitä sinänsä hyviä puheenvuoroja siitä, miten hyvä
tämä asia on, mutta nyt ei pidä tuudittautua siihen, että kaikki asiat ovat hyvin näiltä osin,
sen takia koska ne eivät ole, juuri noista äsken sanomistani seikoista johtuen. Jollei tätä yh-
teyttä muodostu jokaisessa niemessä, notkossa ja saarelmassa, ihmiset ovat eriarvoisessa
asemassa.

Täällä on puhuttu vapaa-ajanasunnoista. Kannattaa muistaa, että yleensä niillä paikoil-
la, joissa on vapaa-ajanasunto, on myöskin vakituista asutusta. Sieltä ainakin yksi kaksi sa-
vua löytyy. Ennen sanottiin, että kyläpahanen pysyy pystyssä, jos siellä on 17 savua. Meil-
lä on nykyisin paikkoja, missä on vain viisi savua tai ehkä kolme savua, mutta ihmiset kui-
tenkin asuvat siellä, ja koska me olemme luoneet yhteiskunnan, jossa digitaalisuus on päi-
vän sana ja jossa nettiyhteydet on päivän sana, meidän pitää mahdollistaa se silloin kaikille
näille ihmisille.

Sen lisäksi on hyvä muistaa sellainen asia, että vaikka meillä olisi kuinka hyvät ja kuin-
ka nopeat yhteydet tahansa, me olemme tylysti kääntäneet selkämme sellaisille ihmisille,
jotka eivät pääse näitä yhteyksiä käyttämään. Nämä ovat niitä ihmisiä, jotka ovat menettä-
neet luottotietonsa ja jotka eivät sen takia saa pankkitunnuksia edelleenkään — vain harva
saa ja vain harvasta pankista — ja jollei ihminen saa pankkitunnuksia, silloin me pidämme
huolen siitä, että tämä ihminen pysyy alhaalla ja pysyy yhteiskunnan palveluiden ulkopuo-
lella ja että tämä ihminen ei pääse nousemaan takaisin niin sanotuksi yhteiskuntakelpoisek-
si kansalaiseksi, mikä kuitenkin olisi meille kaikille se kaikkein tärkein asia ja ennen kaik-
kea sille yksilölle se kaikkein tärkein asia.

Toivon todella, että kun tätä nyt viedään hieman eteenpäin, niin emme unohda sitä, että
palvelut on saatava kaikkien kansalaisten käyttöön. Me emme saa tämän jälkeen sanoa, että
nyt kaikki on hyvin. Ei ole. Tässä tekisi mieli vähän lainata Raamatun sanaakin ja sanoa:
joka unohtaa yhden niistä pienimmistä, tekee sen myös meille kaikille.

13.21 Pia Viitanen sd: Arvoisa rouva puhemies! Tässä on todellakin kysymys pitkän lin-
jan toiminnasta, Laajakaista kaikille -hankkeesta, joka on jo usean vuoden ajan ollut käyn-
nissä. Mielestäni sen tavoite on ehdottoman tärkeä, mikä tässä edellisissäkin puheenvuo-
roissa tuli hyvin esille, että kaikilla ihmisillä tulee olla oikeus olla hyvien tietotekniikkayh-
teyksien päässä. Siksi monella tavalla, monella tasolla on toimittava, ja tämä on yksi niistä.

Varmasti sekin on totta, mitä täällä mainittiin, että hyvä hanke mutta niukkuuttahan
näissä määrärahoissa on, ja varmasti se on yksi ongelma. Toinen on sitten se, että erilaisia
sudenkuoppia on ollut, ja myös itse katson ihan myönteisesti, jos näitä tietynlaisia valuvi-
koja voidaan nyt sillä tavalla korjata, että helpottuu sitten joidenkin hankkeiden eteenpäin-
vieminen.
5



Pöytäkirjan asiakohta PTK 67/2017 vp
Kaiken kaikkiaan haluan myös tässä korostaa ja alleviivata sitä, että tarvitaan paitsi tasa-
arvoisia tietoliikenneyhteyksiä kaikille myös tasa-arvoisia tietoyhteiskuntavalmiuksia kai-
kille, että jokainen ihminen sitten osaisi ja pääsisi osalliseksi tietoyhteiskuntaan. Täytyy
ehkä tässä vaiheessa muistaa, että ihan kaikki eivät vielä niitä vempeleitä hallitse, ja siksi-
kin monilla toimilla on näitä valmiuksia parannettava kaiken kaikkiaan.

Puhemies! Tässä tulivat aiemmassa puheenvuorossa esiin myös kylähankkeet ja tietyn-
lainen ihmisten talkootyö myös siinä, mitä ollaan tehty ajan mittaan näiden asioiden edis-
tämiseksi. Muistan muuten, että muun muassa Omakotiliiton kanssa oli hyvä yhteinen han-
ke, jossa omakotialueille edistettiin tietoliikenneyhteyksien saamista. Arvostan valtavasti
erilaista kansalaisjärjestötyötä, kylätoimintaa ja sitä, mitä tapahtuu näissä puitteissa. Siitä
tuli mieleeni, että haluan muistuttaa myös näiden kyläyhdistysten, kylätoiminnan rahoituk-
sesta. Nimittäin on ikävää, että liki joka syksy olemme nyt törmänneet senkaltaiseen tilan-
teeseen tässä, että eduskunta on joutunut hallituksen esityksiä korjaamaan. Eli kyläyhdis-
tyksille tulee antaa avustusta. Niiltä yritetään aina nipistellä, ja sosiaalidemokraatit omassa
vaihtoehtobudjetissaan kyllä tämän rahoituksen turvaisivat. Viime jouluna eduskunta lisä-
si vähän niitä rahoja mutta ei vielä riittävissä määrin. Mielestäni tässäkin on yksi esimerk-
ki siitä, miksi kylätoiminnasta, kyläyhdistyksistä ja niiden rahoituksesta, [Puhemies koput-
taa] täytyy huolehtia.

13.23 Eero Heinäluoma sd:  Arvoisa puhemies! Tämä hallituksen esitys kuuluu niihin
hankkeisiin, joita on syytä kannattaa. Tämä sitoutuminen koko maan pitämiseen asuttuna
vaatii käytännön toimia. Tiedämme, että kaupungistuminen on käynnissä ja tulee jatku-
maan, mutta yhtä tärkeätä on, että myös haja-asutusalueista pidetään edelleen huolta, ja toi-
mivat tietoliikenneyhteydet ovat yksi sellainen aivan olennainen asia.

Voi sanoa, että siemenet tälle hankkeelle laitettiin oikeastaan jo toistakymmentä vuotta
sitten Vanhasen ykköshallituksessa. Se hallitushan laittoi liikkeelle tietoyhteiskuntahank-
keen, jonka lähtökohtana oli, että se nimenomaisesti kehittäisi kaikkia valtion toimintoja
siihen näkökulmaan, että hyödynnetään tietotekniikkaa maksimaalisella tavalla ja Suomi
voisi kulkea tässä kehityksen eturivissä, ja se tietysti edellyttää myös sitä, että nämä yhtey-
det ovat kaikkien kansalaisten saatavilla. Perusajattelu tulee sieltä. Hyvä, että tämä menee
eteenpäin.

Edustaja Tolppanen tuo usein puheenvuoroissaan esille kiistattomia epäkohtia, ja toi-
vonkin, että kun tätä hanketta valiokunnassa viedään eteenpäin, edustaja Tolppasen viisaat
varoituksen sanat pysyisivät mielessä ja myös ne otettaisiin huomioon.

Seuraavaksi sanon asian, joka voi vähän yllättää kuulijaa: Olen helsinkiläinen kansan-
edustaja, mutta minäkin kannan huolta kylätoiminnan toimintamahdollisuuksista. Täällä jo
todettiin, että monia näistä laajakaistahankkeista on viety eteenpäin nimenomaan kylätoi-
mikuntien toimesta, ja se kertoo siitä aktiivisuudesta, joka meillä edelleenkin on meidän
asuinyhteisöissä. Se on tietysti erityisen välttämätöntä harvaan asutulla alueella, missä
koko elinvoima on kiinni siitä, että pystytään yhdessä toimimaan ja auttamaan toinen tois-
taan ja puolustamaan sitä paikallista kyläkauppaa ja huolehtimaan postiyhteyksistä ja vie-
mään tämäntyyppisiä laajakaistahankkeita eteenpäin. Siksi rohkenen toivoa, että tähän ky-
lätoimintaan varattaisiin riittävät resurssit jatkossa.

13.25 Pia Viitanen sd: Arvoisa puhemies! Edellinen puheenvuoro sai minut vielä innos-
tuneeksi pyytämään tämän toisen puheenvuoron siksi, että minä olen tamperelainen lähiö-
6



Pöytäkirjan asiakohta PTK 67/2017 vp
ihminen ja siitä huolimatta myös minä, yhtä lailla kuin edustaja Heinäluoma, haluan pitää
kylien puolta [Markku Rossi: Se on hyvä!] ja myös turvata haja-asutusalueilla olevien ih-
misten, kansallisjärjestöjen, kaikkien, toimintamahdollisuudet, koska se on hyvin tärkeä,
arvokas asia. Siinä kylähengessä on myös tämä sama kuin lähiöhengessä, tämä yhteisölli-
syys ja toisista välittäminen ja kaikki tämä. Siksi kokonaisvaltaisesti tulee kehittää näitä
asioita. Se on hyvin, hyvin, hyvin tärkeää, ja halusin sitä tässä vielä korostaa.

Ja koska tässä nyt, puhemies, tuli esille tämä kylätoiminnan tukeminen, niin minä mel-
kein toivoisin tämän hyvän hengen nimissä, mikä täällä salissa tänään on ollut, että halli-
tuspuolueetkin voisivat tältä istumalta sitoutua siihen, että ensi syksynä, kun tulee näitä ky-
läyhdistysten rahoitusesityksiä, siellä olisi sitten kylliksi rahaa, ettei eduskunta jälleen ker-
ran joudu siihen tilanteeseen, että olemme niukkuuden edessä, kun hallituksen esitys tulee.
Eli toivottavasti viette näitä terveisiä eteenpäin ja edellytätte myös hallitukselta sitä, että
tämä rahoitus olisi riittävä.

13.27 Katri Kulmuni kesk:  Arvoisa rouva puhemies! Ajattelin kommentoida vielä liit-
tyen laajakaistarakentamiseen ja tähän rahoitukseen, kun se näissä loppupuheenvuoroissa
on noussut esille. Tämähän on valitettavasti jo pidempi traditio, joka kyllä koskee myös
muita kuin ainoastaan kylätoiminnan rahoitusta. Tietenkin tässä yhteydessä se on aivan
keskeinen, kun olemme keskustelleet siitä, miten merkittävässä roolissa monet kylät ovat
olleet laajakaistarakentamisen alullepanijoina ja kantaneet erittäin suurta vastuuta siitä —
mutta samalla tavalla jotenkin tuntuu olevan, että ilmeisesti valtiovarainministeriön val-
mistelu ei aina tunnista sitä eduskunnan tahtotilaa, niin että joka ikinen joulu sitten 4H:lle
ja kylätoiminnalle ja tietyille maanpuolustuksen järjestöille eduskunnan täytyy hoitaa ne
rahat. Elikkä sikäli olisi tietenkin toivottavaa, kun tästä on näin laaja konsensus, että ne ra-
hat siellä pysyisivät vuodesta toiseen [Puhemies koputtaa] eikä eduskunnan enää tarvitsisi
puuttua siihen asiaan.

Puhemies Maria Lohela:  Muistutan teitä, hyvät edustajat, siitä, että suuren valiokunnan
kokouksen vuoksi kohta meidän aikamme täällä loppuu.

13.28 Pia Viitanen sd: Arvoisa puhemies! Minulla on hyvin lyhyt puheenvuoro. Nimit-
täin tästä äskeisestä puheenvuorosta tuli mieleen, että meillä on hyvä vinkki tähän meidän
SDP:n vaihtoehtobudjetissamme. Nimittäin olemme erikseen varanneet 5 miljoonan sum-
man, josta voidaan sitten kaiken kaikkiaan eri hallinnonaloilla oleville kansalaisjärjestöille
antaa avustuksia selkeästi tätä päivää runsaammin, koska kaikki ymmärtävät, että sillä pie-
nellä rahalla, joka menee kansalaisjärjestöille, saadaan paljon, valtavasti hyvää aikaan, ja
siksi nämä kerrannaisvaikutukset myös tietynlaisen talouden vireyden kannalta ovat ää-
rimmäisen hyviä. Se voi olla kulttuurijärjestö, se voi olla ympäristöjärjestö, eläinsuojelu-
järjestö, ihan mikä vain eri sektoreilla: tähän yhteinen iso määräraha, jota sitten käytetään
kaiken kaikkiaan kansalaisjärjestötoiminnan tukemiseen. Tämä on hyvä vinkki, siitä kan-
nattaa ottaa vaarin, arvoisat hallituspuolueet.

Keskustelu päättyi.
7



Pöytäkirjan asiakohta PTK 67/2017 vp
Eduskunta hyväksyi ensimmäisessä käsittelyssä sisällöltään päätetyt, hallituksen esityk-
seen HE 2/2017 vp sisältyvät 1.-2. lakiehdotuksen. Lakiehdotusten toinen käsittely päät-
tyi. Asian käsittely päättyi.
8


	3
	13.02
	13.05
	13.06
	13.09
	13.09
	13.11
	13.13
	13.15
	13.17
	13.21
	13.23
	13.25
	13.27
	13.28


