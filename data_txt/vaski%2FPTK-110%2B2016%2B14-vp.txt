















































DEM94EA.tmpSave.xml


Pöytäkirjan asiakohta PTK 110/2016 vp
Pöytäkirjan asiakohta 

PTK 110/2016 vp

Täysistunto

Tiistai 8.11.2016 klo 13.59—21.55

14. Hallituksen esitys eduskunnalle laeiksi opintotukilain ja tuloverolain 127 d §:n muutta-
misesta

Hallituksen esitys HE 229/2016 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 14. asia.
Puhemiesneuvosto ehdottaa, että asia lähetetään sivistysvaliokuntaan, jolle perustuslakiva-
liokunnan on annettava lausunto.

Siirrytään keskusteluun. Ministeri esittelee. Olkaa hyvä.

Keskustelu

20.48 Opetus- ja kulttuuriministeri  Sanni  Grahn-Laasonen  (esittelypuheenvuo-
ro): Arvoisa puhemies! Tuon eduskunnan käsittelyyn hallituksen yhdessä päättämän sääs-
tön opintotukeen. Säästöjen taustalla on taloutemme vakava tila, elämme edelleen raskaas-
ti velaksi. Nuorten sukupolvien kannalta on aivan ratkaisevaa, että pystymme kääntämään
taloutemme suunnan ja vahvistamaan työllisyyttä. Koulutusjärjestelmämme ehdoton vah-
vuus on se, että jokaisella lapsella on tasa-arvoiset mahdollisuudet korkeatasoiseen mak-
suttomaan koulutukseen perheen varallisuudesta riippumatta. Tästä tulemme huolehti-
maan jatkossakin.

Opintotukilain muutokset on valmisteltu pääosin selvitysmies Roope Uusitalon esitys-
ten mukaisesti. Hänen tehtävänään oli arvioida erityisesti opintotukijärjestelmän vaikutus-
ta eri taustoista tulevien opiskelijoiden mahdollisuuksiin kouluttautua ja hakeutua korkea-
kouluopintoihin. Esityksen mukaan korkeakouluopiskelijoiden opintorahan tasot ehdote-
taan yhtenäistettäväksi toisen asteen opintorahan tasojen kanssa siten, että opintoraha on
enintään 250,28 euroa kuukaudessa. Eri koulutusasteiden opiskelijoiden yhdenvertaisuu-
den parantamiseksi vanhempien tulot eivät enää jatkossa vaikuta itsenäisesti asuviin 18—
19-vuotiaisiin toisen asteen opiskelijoihin. Tämä on tervetullut muutos toisen asteen opis-
kelijoille, jotka ovat olleet heikommassa asemassa opintotukijärjestelmässämme.

Opintolainan valtiontakauksen määrä nousee 400 eurosta 650 euroon kuukaudessa Suo-
messa opiskelevalla ja 700 eurosta 800 euroon kuukaudessa ulkomailla opiskelevalla opis-
kelijalla. Muussa kuin korkeakoulussa opiskelevien alle 18-vuotiaiden takauksen määrä
nousee 260 eurosta 300 euroon. Jatkossakin määräajassa opintonsa suorittaneen opiskeli-
jan lainasta osa maksetaan valtion varoista opintolainahyvityksenä. Pidän tärkeänä, että
nämä kannustimet säilyvät opintotuessa.

Kaikkiin korkeakouluopintoihin tarkoitettu tukiaika lyhenee esityksen mukaan 10 kuu-
kaudella 64 kuukaudesta 54 tukikuukauteen. Käytännössä tukiaika riittäisi tulevaisuudes-
sa noin kuuden lukuvuoden korkeakouluopintoihin. Opiskelijoiden tukiaikaa on mahdol-
 Tarkistettu
4.1



Pöytäkirjan asiakohta PTK 110/2016 vp
lista jatkossakin pidentää sairauden tai muun painavan syyn vuoksi. Jokaiselle taataan
mahdollisuus opintojen suorittamiseen.

Opintotuen on säilyttävä jatkossakin turvallisena tapana opintojen rahoittamiseen. Siksi
opintotuen turvaelementit, kuten opintolainan koron pääomittaminen opiskeluaikoina ja
pienituloiselle opintovelalliselle maksettava korkoavustus, ovat käytössä jatkossakin. Li-
säksi opintolainan valtiontakauksen myöntämisehtoja muutetaan niin, että opiskelijan saa-
ma maksuhäiriömerkintä ei enää jatkossa estä valtiontakauksen myöntämistä. Opiskelijan
omat tulorajat sidotaan ansiotasoindeksiin, jotta opiskelun ja työnteon yhdistäminen olisi
jatkossa nykyistä kannattavampaa. Opiskelijan omien tulojen perusteella takaisin perittä-
väksi määrätyn opintorahan ja asumislisän määrän korotus lasketaan 7,5 prosenttiin.

Asumislisän piirissä olevat opiskelijat siirtyvät pääsääntöisesti yleisen asumistuen pii-
riin. Jatkossa asumisen tuki kohdistuu erityisesti niille opiskelijoille, joiden asumisen kus-
tannukset esimerkiksi suurissa kaupungeissa ovat korkeat. Ulkomailla vuokralla asuvat
opiskelijat sekä Suomessa kansanopistossa tai liikunnan koulutuskeskuksessa taikka Saa-
melaisalueen koulutuskeskuksessa maksullisella linjalla opiskelevat oppilaitoksen asunto-
lassa asuvat opiskelijat jäävät asumislisän piiriin jatkossakin.

Odotan keskustelua tästä esityksestä teiltä, arvoisat edustajat, vaikka kello on jo paljon.

20.52 Li Andersson vas: Arvoisa puhemies! Kuten hallituksen esityksen perusteluissa-
kin todetaan, on opintotuen tarkoituksena turvata opiskelijan opiskeluaikainen toimeentu-
lo. Opiskelijoilla tulee muiden kansalaisten tavoin olla oikeus elämiseen riittävään toi-
meentuloon. Jo tällä hetkellä opiskelijat ovat käytännössä ainoa väestöryhmä, joka pako-
tetaan ottamaan velkaa perustoimeentulonsa turvaamiseksi. Riittävä ja kannustava opinto-
tuki myös edistää suunnitelmallista ja päätoimista opiskelua sekä opintoaikojen lyhentä-
mistä. Lisäksi opintotuen tulee edistää tasa-arvoisia koulutusmahdollisuuksia.

Opintotukeen on koko 2010-luvun aikana tehty niin isoja kuin pieniäkin muutoksia. Jat-
kuvan mullistuksen kohteena oleva opintotuki ei täten ole kohdellut eri aikoihin aloittanei-
ta opiskelijoita tasa-arvoisesti, ja yhdyn niiden opiskelijajärjestöjen näkemyksiin, joiden
mukaan tämä tapa käsitellä opintotukea ei myöskään ole edustanut hyvää hallintotapaa. Ja
nyt mennään taas.

Hallitus esittää suurinta yksittäiseen etuuteen kohdistuvaa leikkausta juuri opintotu-
keen. Yksittäiseltä opiskelijalta hallitus leikkaa yli 86 euroa kuukaudessa, ja pitkällä täh-
täimellä hallitus haluaa säästää yli 120 miljoonaa opintorahasta. Se on lähes saman verran
kuin hallitus käyttää suurituloisille yrittäjille kohdistuvaan yrittäjävähennykseen, jolla ei
hallituksenkaan mukaan tule olemaan juuri mitään työllisyyttä tai yrittäjyyttä edistäviä vai-
kutuksia. Hallituksen esittämät leikkaukset opintotukeen tulevat toteutuessaan vaaranta-
maan opiskelijan toimeentulon, lisäämään opiskelijoiden työssäkäyntiä ja sitä kautta pi-
dentämään opintoaikoja. Tämän vahvistaa myös Elinkeinoelämän tutkimuslaitoksen loka-
kuun puolessavälissä julkaisema tutkimus, jossa todetaan, että opintotukiuudistus tulee pi-
dentämään opiskeluaikoja arviolta ainakin noin kolmella kuukaudella opiskelijaa kohti. Se
tarkoittaa samalla, että vaikutukset julkistalouteen jäävät arviota pienemmiksi. Lisäksi hal-
lituksen opintotuen leikkaukset heikentävät ihmisten tasa-arvoisia mahdollisuuksia osal-
listua korkeakoulutukseen.

Vasemmistoliitto pitää hallituksen opintotukileikkauksia lyhytnäköisinä ja kohtuutto-
mina. On käsittämätöntä, että opintorahaa leikataan yli neljänneksellä samaan aikaan, kun
opintotukiaika lyhenee kymmenellä kuukaudella. Opiskelijat ovat jo nyt yhteiskunnan pie-
2



Pöytäkirjan asiakohta PTK 110/2016 vp
nituloisin ryhmä, ja heidän suurin opintoja hidastava tekijä on heikko toimeentulo. Nuor-
ten aikuisten pienituloisuus on muita ikäryhmiä syvempää ja yleisempää. Korkea-
kouluopiskelijoiden opintorahan leikkaaminen lähes 100 eurolla tekee pelkällä opintora-
halla ja asumisen tuella elämisen opiskelijalle käytännössä mahdottomaksi.

Nuorten aikuisten ja erityisesti opiskelijoiden mielenterveysongelmat ovat viimeisten
vuosien aikana olleet kasvussa. Opintoaikojen kiristykset yhdistettynä pieneen toimeentu-
loon ja työskentelyyn riittävän tulotason varmistamiseksi luovat monille paineita ja stres-
siä. Tämä tukiuudistus heikentää tilannetta entuudestaan. Opiskelijoiden tuloja leikataan
roimasti ja lainapakkoa vahvistetaan aikana, jolloin työllistymisnäkymiin ja valmistumi-
sen jälkeiseen tulotasoon liittyy hyvin paljon epävarmuustekijöitä. Lainapainotteisuuden
lisäämisen vaara on, että suurta lainataakkaa pelkäävät ihmiset eivät hakeudu korkea-
kouluihin tai se johtaa korkeakoulutuksen eriarvoistumiseen ja Suomen osaamisresurssien
heikkenemiseen. Kuten selvitysmies Roope Uusitalon keväällä julkaistussa raportissakin
todetaan, voi pelko velkaantumisesta opiskeluaikana olla suurempi pienituloisista perheis-
tä tulevilla opiskelijoilla, jotka eivät voi luottaa vanhempien mahdollisuuteen tai halukkuu-
teen tukea opiskelijoita taloudellisesti siinä tapauksessa, että opinnot jäävät kesken tai
opintojen menestyksellisen suorittamisen jälkeenkään työllistyminen ei onnistu.

Suomessa koulutus on jo nyt voimakkaammin periytyvää kuin muissa Pohjoismaissa.
Siirtyminen opintotukimalliin, jossa opiskelijoiden odotetaan rahoittavan yhä suuremman
osan toimeentulostaan itse lainan muodossa, uhkaa vahvistaa tätä kehitystä entuudestaan.
Hallitus siis pyrkii vähentämään julkisen talouden ja valtion velkaantumista siirtämällä
tätä velkaantumispakkoa suoraan opiskelijoiden, yksittäisten ihmisten, harteille. Jokseen-
kin ironiselta tuntuu mielestäni myös esitys tulorajojen sitomisesta indeksiin, kun hallitus
viime syksynä melkein ensi töikseen poisti opintotuen indeksisidonnaisuuden, kun tiede-
tään, että yksi keskeinen opintoja viivästyttävä tekijä tällä hetkellä on opiskelijoiden työn-
teko. Nyt sidotaan siis tulorajat indeksiin mutta ei tukea eli ilmeisesti halutaan viestittää,
että opiskelijoita kannustetaan tekemään enemmän töitä ja valmistumaan nykyistä hitaam-
min.

Lopuksi, arvoisa puhemies: Hallitus ei selvästikään näe koulutuksen tärkeyttä yhteis-
kunnallemme ja tulevaisuudellemme. Hallituksen leikkaukset on ideologinen arvovalinta,
ja hallitus jatkaa näin sivistys-, koulutus- ja opiskelijavihamielistä linjaa. En usko, että
Suomen historiassa on koskaan aikaisemmin nähty niin totaalista ja niin törkeää vaalilu-
pauksen pettämistä kuin mitä niin sanotun koulutuslupauksen osalta on tapahtunut. Tätä
opintotuen jättileikkausta voi kuvailla ainoastaan sukupolvilupauksen petoksena.

20.58 Kimmo Kivelä ps: Puhemies! Tiedonvälitys todellakin on nykypäivänä äärimmäi-
sen nopeaa. Edustaja Anderssonin äsken pitämästä puheesta luin uutisen netistä jo 15 mi-
nuuttia sitten. Eli tiedonvälitys ei tänä päivänä ole ainoastaan reaaliaikaista, se on jopa ään-
tä nopeampaa.

Mutta tähän varsinaiseen aiheeseen. Kyllä tämä on kipeä asia, että opiskelijoitten opin-
tososiaalisista eduista leikataan. Minä olen opetusministerin kanssa ollut Smolnassa laati-
massa hallitusohjelmaa opiskeluun liittyen, ja kyllä me kipeänä koimme tämän. Varmasti
voimme jakaa tämän, että henkilökohtaisiakin traumoja tästä asiasta tuli, mutta tällaisissa
reunaehdoissa jouduimme hallitusohjelmaa tältä osin rakentamaan. On kohtuutonta sanoa,
että olisi joku sivistys- tai opiskelijavihamielisyys. Tässä tilanteessa nyt olemme ja pyrim-
me katsomaan tässäkin tilanteessa eteenpäin. Mutta on kuitenkin nähtävä, että on täällä hy-
3



Pöytäkirjan asiakohta PTK 110/2016 vp
viäkin asioita. Kokonaisuutena me tarvitsisimme kuitenkin laajan, laajapohjaisessa parla-
mentaarisessa valmistelussa valmistellun opintotukiuudistuksen. — Minä siirryn hetkeksi
jatkamaan tänne. (Puhuja siirtyi puhujakorokkeelle)

Puhemies! Todellakin tarvitsisimme laajapohjaisessa parlamentaarisessa valmistelussa
tehdyn opintotukiuudistuksen. Opintotukijärjestelmä on luotu alun alkaen 60—70-luvun
taitteessa ensisijaisesti korkeakouluopiskelijoita varten ja sitä on sitten paloittain täyden-
netty. Ainoa merkittävä kokonaisuudistus tapahtui 90-luvun alussa silloisen selvitysmies
Kurrin esittämien ajatusten pohjalta. Silloinhan painopistettä siirrettiin opintolainasta
opintorahaan. Mutta samanaikaisesti iski päälle 90-luvun alun lama, ja silloin opintoraha
jäi varsin matalalle tasolle. Tiedän tämän omakohtaisesti hyvin, koska katson, että tämä on
ikäisteni sukupolvikertomus. Nyt todellakin tarvitsisimme tällaisen mittavan opintotukire-
formin.

Mutta näen tässä asiassa esimerkiksi sen hyvän seikan, että nyt eivät enää itsenäisesti
asuvien 18—19-vuotiaiden toisen asteen opiskelijoitten osalta vanhempien tulot vaikuta.
Tämä on sinänsä pieni askel mutta kertoo tästä pyrkimyksestä laajentaa yhdenvertaisuutta,
ja tätä pitää syventää entisestään ja myös pienentää eroja eri koulutusasteilla opiskelevien
keskuudessa. On totta, kun äsken keskustelimme opiskelijoitten siirtämisestä yleisen asu-
mistuen piiriin, että siinä on monia heikkoja kohtia juuri esimerkiksi yhteistaloudessa asu-
vien opiskelijoitten osalta, mutta näitä on syytä valiokuntakäsittelyssä tarkistaa. Joissakin
puheenvuoroissa sanottiin, että se uudistus lisäisi opiskelijoiden työssäkäyntiä. Päinvas-
toin, se mahdollistaa päätoimisen opiskelun ja tätä kautta mahdollisen nopeamman valmis-
tumisen.

Itse en kyllä välttämättä innostu siitä, että pitäisi olla jonkinlainen itseisarvo valmistua
mahdollisimman nopeasti, ja vielä jos se tapahtuu vailla työkokemusta, niin tämmöinen
henkilö ei ole oikein työmarkkinakelpoinen. Vaikka meillä on kritikoitu sitä, että meillä on
pitkät valmistumisajat, niin siinä on kuitenkin ollut se mitalin kääntöpuoli, nimenomaan
positiivinen puoli, että kun kenties keskimääräistä pitempien opintoaikojen seurauksena on
työskennelty opintojen rinnalla, niin sitten on tullut sitä työelämävalmiutta. Sitä totisesti
tänä päivänä tarvittaisiin, kun tiedetään jo, ettei koululaisillakaan ole entiseen tapaan työ-
elämäkokemusta, ja usein monen kohdalla on jopa niin, että ylempi korkeakoulututkinto
tai ammattikorkeakoulututkinto on suoritettu varsin vähäisen työelämäkokemuksen ohella.

21.04 Marisanna Jarva kesk: Arvoisa rouva puhemies! Suomi on hieno maa: jokaisella
suomalaisella on mahdollisuudet opiskella niin pitkälle kuin rahkeet riittävät, vanhempien
varallisuuteen ja postinumeroon katsomatta, edelleen jatkossakin. Ja voisi sanoa, että ehkä
vielä paremminkin nämä mahdollisuudet nyt toteutuvat.

Vaikka opintorahaan toki kohdistuu leikkauksia, niin kokonaisopintotukihan siis kas-
vaa hallitusohjelman mukaisesti noin 1 100 euroon. Eli opintotukeahan ei leikata, mutta
sitä yhtä osuutta, opintorahaa, kyllä leikataan. Se on ihan totta. Ja kun tiedetään, että opis-
kelijoilla nimenomaan nämä asumistukimenot ovat ne, jotka vievät leijonanosan tästä tu-
esta, niin nyt tähän huutoon vastataan toisen hallituksen esityksen yhteydessä, tämän opin-
totukimuutoksen yhteydessä, kun opiskelijat siirtyvät yleisen asumistuen piiriin. Tämä on
erittäin tärkeä ja tarvittava muutos tässä yhteydessä. Tästä keskustelimme jo tänään aikai-
semmin, ja oli ilo kuulla, että eduskunta kuitenkin tukee tätä esitystä, kuulosti näin olevan.
Eri ryhmistä tuli tähän tukea, ja on ihan totta, että opiskelijajärjestöt ovat tätä pitkään aja-
neet. Oli hyvä, että tämä pystyttiin toteuttamaan tässä yhteydessä. Tämän ansiosta suurim-
4



Pöytäkirjan asiakohta PTK 110/2016 vp
malla osalla opiskelijoista tukitaso nousee eli se käteenjäävä rahamäärä kasvaa, mitä val-
tiolta opiskelijoille tukea osoitetaan opintojen aikana. Tämä on tärkeätä siinä mielessä, että
nimenomaan opintoajat voivat lyhentyä sen takia, että opiskelijat eivät ole pakotettuja
hankkimaan työnteolla toimeentuloa, kun asumiseen lisätään tuen määrää valtion toimesta.

Mitä muita muutoksia tässä tulee? Esimerkiksi vanhempien tulot eivät vaikuta jatkossa
enää toisen asteen opiskelijoihin näitten täysi-ikäisten osalta. Tämä on myös odotettu muu-
tos, erittäin tärkeä tasa-arvoistava tekijä. Sitten muita muutoksia, mitä on pitkään odotettu:
Tämä hyvin epätasa-arvoinen isompi korko, mitä on takaisinperinnässä ollut opintotuen
osalta, lasketaan normaalille tasolle muitten takaisinperintäkorkojen kanssa. Tämä on hyvä
muutos, pieniä muutoksia, mitä on voitu tehdä tässä isomman muutoksen yhteydessä.
Myös lainamäärää, mitä opiskelija voi nostaa, nostetaan. Se on sinänsä hyvä asia ja jokai-
sen itse päätettävissä, ottaako tämän käyttöön vai ei, mutta se lisää myös käytettävissä ole-
vaa rahamäärää ja on osa tätä opintotuen kokonaismäärän nostoa.

Tässä aikaisemmassa keskustelussa tuli esille esimerkiksi tämän indeksisidonnaisuuden
poistaminen opintotuen osalta. On myös huomattava, että ei tästä indeksisidonnaisuudesta
hirveästi kyllä ole hyötyäkään ollut, kun ei ole näitä tukia voinut nostaa tämän nykyisen
maailmanmenon vuoksi. Että sinänsä tästä ei ole tähän tosiasialliseen rahamäärään ollut
hyötyä opintotuen korottamisen osalta. Mutta jatkossa tätä voidaan tarkastella, ja sivistys-
valiokuntahan on ottanut tämän esille, ja tähän voidaan palata myöhemmin.

Mutta sitten tämä perheellisten opiskelijoitten tilanne: Kyllä, tämä on täysin tunnustet-
tava asia, että esimerkiksi asumistukeen siirtymisen yhteydessä on huomioitava se, että
perheellisiin opiskelijoihin ja heidän elämäntilanteeseensa ja näihin tukimuotoihin liittyen
tulee se tilanne, että heidän tulotasonsa pienenee, ja tätähän ei voida pitää mitenkään hy-
väksyttävänä. Odotammekin keskustan sivistysvaliokuntaryhmän osalta, että hallitus kes-
kustelee keskenään tästä, onko opintotuen osalta mahdollista tämä huoltajakorotuksen val-
mistelu esimerkiksi ensi kevään budjettiriihen yhteydessä. Toivon, että opetusministeri
voisi tämän asian ottaa esille. Tämänkin päivän istuntokeskustelussa tämä on tullut jokai-
sesta ryhmästä esille selvitettävänä vaihtoehtona. Toivomme, että tätä voidaan viedä eteen-
päin. Kyse on kuitenkin noin 8—10 miljoonasta, joka on tämä arvioitu maksimimeno, mitä
tästä tulisi, ja pidämme kohtuullisena, että tätä voitaisiin viedä eteenpäin.

Tässä aikaisemmin edustaja Andersson viittasi yrittäjävähennykseen ja siihen, että tässä
on vastaavista summista kysymys. Tällä ei ole mitään tekemistä tämän opintotukimuutok-
sen kanssa, ja toivoisin myös, että tässä verotusasiassa vietäisiin näitä tasa-arvoasioita
eteenpäin, niin että myös toiminimiyrittäjiä ja pienyrittäjiä, joista suurempi osuus verrattu-
na tavallisiin palkansaajiin elää köyhyysrajan alapuolella, kohdeltaisiin verotuksen osalta
jatkossa samalla tavalla kuin osakeyhtiöyrittäjiä. Tämä on myös hyvä muutos, enkä pidä
oikein siitä, että tätä asiaa verrataan opintotukimuutokseen.

21.09 Li Andersson vas (vastauspuheenvuoro): Arvoisa puhemies! Tällä kaikella on te-
kemistä tämän opintotukiuudistuksen kanssa, koska tässä on nimenomaan kyse siitä, min-
kälaisia arvovalintoja tämä hallitus tekee eli mihin te käytätte rahaa, mihin teidän mieles-
tänne on varaa ja mihin meillä ei ole varaa, mistä te viette. Te viette nyt saman verran opis-
kelijoilta pitkällä tähtäimellä kuin mitä te olette valmiita laittamaan rahaa sellaiseen vero-
vähennykseen, jolla ei edes teidän oman esityksenne mukaan ole työllistäviä tai yrittäjyyt-
tä edistäviä vaikutuksia. Ja jos olette huolissanne pienyrittäjien asemasta ja taloudellisesta
5



Pöytäkirjan asiakohta PTK 110/2016 vp
toimeentulosta, niin olisi varmaan kannattanut suunnitella sellaista veromuutosta, joka oli-
si hyödyttänyt pienituloisia yrittäjiä, niin kuin tämä nyt ei tule tekemään.

Edustaja Jarva viittasi myöskin tähän indeksisidonnaisuuden poistoon. Totean vielä ker-
ran, niin kuin totesin viimekin vuonna, että jäädytys olisi säästänyt tismalleen yhtä paljon
eli ne vaikutukset valtiontalouteen olisivat olleet samoja, mutta siinä vaiheessa, kun talous
taas olisi lähtenyt kasvuun, se olisi varmistanut sen, että opintotukikin seuraa tätä yleistä
hintatasoa ja kulutushintojen muutosta. Nyt te päätitte, että opintotuki on (Puhemies koput-
taa) ainoa tukimuoto, joka ei seuraa mitään (Puhemies: Aika!) indeksiä.

Puhemies Maria Lohela: Takaisin listalle.

21.10 Krista Mikkonen vihr: Arvoisa rouva puhemies! Hallituspuolueiden edustajien
tehtävä on tietysti puolustella hallituksen esityksiä, mutta aika tuskallista oli katsella sitä
kiemurtelua, mitä täällä edustaja Jarva joutui äsken tekemään, kun hän etsimällä etsi niitä
hyviä asioita tässä esityksessä ja tuntui unohtavan oikeastaan ne kaikki suurimmat ongel-
mat — tai jätti ne sanomatta vähän samaan tapaan kuin aiemmin täällä keskusteltiin siitä si-
nänsä hyvästä uudistuksesta, että opiskelijat tulevat asumistuen piiriin, mutta unohdettiin
se, että nyt tässä opintotuen leikkauksessa opiskelijoilta leikataan huomattavasti enemmän
kuin mitä he hyötyvät tuosta asumistukimuutoksesta.

Tässä korkeakouluopiskelijoiden opintorahasta vähenee neljännes, 86 euroa kuukaudes-
sa, ja se on opiskelijoille todella iso raha, kun opiskelijat nyt jo ovat yhteiskunnan kaikkein
pienituloisimpia ja heidän oletetaan nyt tämän opintotukiuudistuksen jälkeen hoitavan toi-
meentulonsa lainalla. Meillä ei mikään muu ihmisryhmä ole sellainen, että heidät pakote-
taan ottamaan lainaa, jotta he voivat tulla toimeen. He eivät ole oikeutettuja toimeentulo-
tukeenkaan, elleivät ensin ota opintolainaa, ja tämähän on itse asiassa johtanut myös sii-
hen, että meillä on aika paljon nuoria, jotka ihan tietoisesti hankkivat itselleen maksuhäi-
riömerkinnän sen takia, että sitten he eivät voi saada opintolainaa ja sen sijaan he voivat
saada toimeentulotukea. Minusta tämä on kyllä todella huolestuttavaa, että me kannustam-
me nuoria tällaisiin maksuhäiriömerkintöihin. Tämä ei millään tavalla voi olla yhteiskun-
nan väylä kannustaa tällaiseen.

Opiskelun pitäisi olla opiskelijan työtä, ja nyt kun tätä opintotukea halutaan muuttaa lai-
napainotteiseksi, niin se kyllä tarkoittaa sitä, että se pakottaa entistä useamman opiskelijan
käymään töissä opintojen ohella. Sinänsähän varmasti, jos on oman alan töitä, se on ihan
hyvä juttu, mutta käytännössä oman alan töitä ei ole kaikille saatavilla, ja tämä tulee piden-
tämään kyllä opintojen kestoa. Etla on arvioinut, että pidennystä tulee noin kolme kuukaut-
ta, ja se on kyllä vastoin kaikkia niitä työllisyys- ja koulutustavoitteita, mitä muuten yri-
tämme edesauttaa ja pidentää työuria, sillä vaikka lainaa nyt saa enemmän, niin me tiedäm-
me sen, että moni välttää lainaa viimeiseen asti. Nykyään ei ole lainkaan varmuutta edes
korkeakouluopiskelijoilla siitä, että valmistumisen jälkeen saisi töitä tai että saisi ainakaan
vakituisia töitä, tai vaikka saisikin töitä, niin palkka esimerkiksi kirjastonhoitajalla tai las-
tentarhanopettajalla on kyllä niin pieni, että sillä ei suuria lainamääriä makseta takaisin.
Nuoret eivät yksinkertaisesti uskalla ottaa sitä lainaa, koska työurat ovat niin epävarmoja.

Me tiedämme myös sen, että sellaiset opiskelijat, jotka tulevat perheistä, joissa äidin
koulutustaso on heikompi, välttävät tätä lainaa vieläkin enemmän. Jos äidin koulutus on
vain perusasteinen, niin vain 18 prosenttia näistä nuorista uskaltaa ottaa opintolainaa, kun
akateemisen koulutuksen saaneen lapsilla luku on 27 prosenttia. Tässä on merkittävä ero,
6



Pöytäkirjan asiakohta PTK 110/2016 vp
ja kyllähän tämä on paluuta siihen, että vanhempien lompakko, vanhempien koulutustaso,
vanhempien sosioekonominen asema vaikuttaa siihen, millaisia valintoja nuoret tekevät,
uskaltavatko he lähteä opiskelemaan. Se on todella todella harmillista, koska me tiedäm-
me, että Suomen menestyminen on aina rakentunut siihen, että meillä ovat kaikki koulut-
tautuneet, meillä on kaikilla ollut mahdollisuus kouluttautua ja me olemme osaamisyhteis-
kunta. Nyt jos me teemme tämmöisiä ratkaisuja, jotka johtavat siihen, että käytännössä
tausta vaikuttaa entistä enemmän siihen, miten nuoret uskaltavat opiskella, niin se on pa-
luuta siihen menneeseen aikaan, ja se on myös meidän tulevaisuuden kannalta ja Suomen
menestymisen kannalta väärä tie.

21.16 Li Andersson vas: Arvoisa puhemies! Hyödynnän vielä tilaisuutta, kun ministeri
on paikan päällä, esittääkseni kaksi kysymystä liittyen tähän hallituksen opintotukiuudis-
tukseen.

Ensimmäinen koskee lainan valtiontakausta ja maksuhäiriömerkintöjä saaneita nuoria.
Eikö tässä nyt mennä näiden maksuhäiriömerkintöjen osalta ojasta allikkoon? Mielestäni
lähtökohdan pitäisi olla se, että ketään ei pakoteta ottamaan lainaa turvatakseen perustoi-
meentulonsa. Kuten jo todettiin tässä, opiskelijat on käytännössä ainoa väestöryhmä, jon-
ka kohdalla tällä hetkellä toimitaan näin.

Nythän tätä pakkoa hallituksen esityksen myötä laajennetaan koskemaan myöskin sel-
laisia nuoria opiskelijoita, joilla on mahdollisesti jopa useita maksuhäiriömerkintöjä. Eikö
tämän muutoksen seurauksena ole riski, että opiskelijat pakotetaan velkaantumaan, jotta
pystytään maksamaan esimerkiksi maksuhäiriömerkinnöistä aiheutuvia velkoja? Eihän se
voi olla hallituksen tavoitteena tässä.

Sitten haluan myöskin tuoda esille sen, että yleistä asumistukea koskevan keskustelun
yhteydessä myöskin useat hallituspuolueiden edustajat toivat esille huolensa perheellisten
opiskelijoiden kohtalosta tässä asumistukiuudistuksessa ja toivoivat, että hallitus puuttuu
siihen tuomalla tämän kauan kaivatun huoltajakorotuksen opintotukeen. Suomi on edel-
leen ainoa Pohjoismaa, joka ei huomioi opiskelijoiden perheellistymistä millään tavalla
tuessa. Mikä on ministerin näkemys tästä? Pystytkö jo lupaamaan meille, että hallitus tuo
tämän huoltajakorotuksen viimeistään ensi keväänä, kun opiskelijoiden siirtäminen ylei-
sen asumistuen piiriin nyt etenee?

21.18 Antti Kurvinen kesk: Arvoisa rouva puhemies! Hyvät kollegat! Opintotuki ja opis-
kelijoitten tilanne on sen verran tärkeä asia, että ajattelin tulla ihan tänne pönttöön puhu-
maan, niin että voi ehkä vähän laajemmin pohtia tätä keskustelua. Mehän olemme koko il-
lan ajan keskustelleet opintotukeen liittyvistä asioista: aikaisemmin opiskelijoiden asumis-
tuesta, ja nyt sitten keskustelemme tästä opintorahan tasosta.

Ensinnäkin on pakko todeta tästä keskustelusta ja niistä puolueista, jotka täällä ovat ol-
leet äänessä, että ehkä se kertoo siitä, mitkä porukat ovat opiskelijoitten tilanteesta kiinnos-
tuneita — tietysti meillä on vähän eri näkemyksiä, mutta tietyt porukat täällä edustettuna
ovat. Kyllähän sillä lailla täytyy todeta, että otan kyllä itse hallituspuolueen edustajana —
me kaikki hallituspuolueiden edustajat, ketkä paikalla olemme — ihan nöyrillä mielin vas-
taan tämän kritiikin, mitä esitystä kohtaan esitetään. Ei tämä helppo päätös ole, eikä tämä
ole helppo esitys, ja on ihan selvä juttu, että meitä askarruttaa se, mitä tämä tekee suoma-
laiselle sivistykselle ja suomalaiselle osaamiselle. Erityisesti keskustalle tämä on vaikea
ratkaisu. Niin kuin jo aiemmin tänä iltana kerroin, yleisestihän keskustaa pidetään maan-
7



Pöytäkirjan asiakohta PTK 110/2016 vp
viljelijöitten puolueena, mutta kun kysellään eri ammattiryhmiä, ketkä eri puolueita äänes-
tävät, niin sieltä ilmenee, että itse asiassa opiskelijat kannattavat keskustaa yhtä paljon kuin
maanviljelijät, ja joissakin tutkimuksissa keskustan kannattajista jopa isompi osa on opis-
kelijoita kuin maanviljelijöitä. Keskusta on opiskelijapuolue, ja keskusta on perusturva-
puolue, ja siihen liittyen me erityisellä herkkyydellä tarkastelemme näitä opiskelijoiden so-
siaaliturva- ja toimeentulokysymyksiä.

Vaikka tässä joudutaan nyt tekemään heikennys opintorahaan — mikä kieltämättä kir-
paisee itseänikin vanhana opiskelijapoliitikkona, joka on eri Nouse jo -marsseilla ollut ja
vaikuttanut SYLissä ja eri opiskelijajärjestöissä — niin siitä huolimatta on kuitenkin var-
maan rehellisyyden nimissä todettava, että tämä kokonaisuus, missä opiskelijat siirtyvät
yleisen asumistuen piiriin, toisen asteen opintotuki yhtenäistyy korkeakouluopiskelijoitten
opintotukeen ja saadaan tämä rankaisuluontoinen takaisinmaksukorko kohtuullistettua,
tarkoittaa suurimmalle osalle opiskelijoista plussaa. Nettomääräisesti suurin osa opiskeli-
joista tässä voittaa. Toki tulee yksittäisiä hankalia tilanteita, ja näitä pitää tietysti ratkoa ja
seurata, mihinkä tämä järjestelmä kokonaisuudessaan johtaa.

Palaan vielä niihin positiivisiin juttuihin, joita tässä on haluttu vähätellä opposition puo-
lesta. Minusta ne eivät ole ollenkaan vähäisiä juttuja, kun olen itse aikanaan juossut opis-
kelijavaikuttajana, Keskustaopiskelijoitten puheenjohtajana, täällä eduskunnassa näitä
lobbaamassa. Eivät nämä pieniä juttuja ole. Ei ole pieni juttu se, että toisen asteen opiske-
lijoilta vanhempien tulojen vaikutus poistuu. Ei ole pieni juttu se, että opiskelija on yhden-
vertainen, opiskeli hän sitten ravintolakokiksi tai filosofian maisteriksi. Ja onhan se, arvoi-
sat kollegat, ollut aika erikoista, että jos erehtyy tekemään liikaa töitä, menee pikkuisen tu-
lorajat ylitse, niin sen jälkeen se takaisinmaksun korotusprosentti on ollut 15 prosenttia.
Nyt se kohtuullistetaan 7,5 prosenttiin, mikä vastaa yleistä viivästyskoron tasoa. Nämä
ovat kaikki kolme semmoisia asioita, mitä erittäin pitkään opiskelijajärjestöt ovat loban-
neet, ja se on hieno juttu, että Sipilän hallitus on pystynyt nämä viemään läpi. Siitä lämpi-
mät kiitokset opetusministerille ja koko hallitukselle.

Iso asia suomalaisten opiskelijoitten toimeentulon kannalta on jatkossa se, miten ylei-
seen asumistukeen siirtyminen sitten todella tulee vaikuttamaan. Siinähän tulee se tilanne,
että erityisesti niiden opiskelijoiden, jotka opiskelevat kaupungeissa, joissa on korkea
vuokrataso — ainakin Etelä-Suomesta on silloin kysymys — tilanne saattaa parantua, mut-
ta toki, niin kuin aiemmin on nostettu esille, meillä voi olla perheellisiä opiskelijoita, joilla
sitten tapahtuu kielteisiä muutoksia. Ja yhdyn kyllä tässä kohtaa edustaja Jarvan esittä-
mään ajatukseen siitä, että olisi hyvä asia, jos hallitus voisi selvittää, olisiko tiukasta talous-
tilanteesta huolimatta mahdollista ottaa käyttöön opintotuen huoltajakorotus perheellisille
opiskelijoille. Olisi hieno juttu, jos opetusministeri voisi vähän valaista hallituksen ajatuk-
sia tässä asiassa.

Arvoisa puhemies! Loppuun joitakin ajatuksia tulevaisuuteen.
Edustaja Kimmo Kivelä tänään niin kuin aiemminkin tässä salissa on esittänyt ajatuksia

siitä, että meidän opintotukijärjestelmämme kaipaisi kokonaisvaltaisempaa remonttia.
Opintotukea on muutettu, paikattu, soudettu, huovattu moneen suuntaan koko viimeisen 20
vuoden aikana, kun me siirryimme tähän opintoraha- ja opintotukipainotteiseen järjestel-
mään. Itse näen sellaisena hyvänä kehityskulkuna — kun opiskeluvuodet ovat aika tuo-
reessa muistissa — sen, että vaikka opintotuki on sosiaaliturvaa, niin olisiko silti mahdol-
lista, että opiskelija voisi vähän vapaammin käyttää sitä opintotukea. Jos vaikka lähtee vä-
hän vanhemmalla iällä opiskelemaan, olisiko mahdollista sellainen, että sitten saisi vaikka
8



Pöytäkirjan asiakohta PTK 110/2016 vp
korkeampaa opintotukea, jos opiskelee hyvin nopeasti, vaikka alle sen tavoiteajan? Tai sit-
ten jos tulee elämäntilanteessa muutoksia, niin olisiko mahdollista, että voisi pidemmän ai-
kaa nostaa vähän matalampaa opintotukea? Kuitenkin meillä on sellaisia tilanteita, varsin-
kin kun erityisesti korkeakouluopiskelijoitten valmistuminen lähestyy, että voi olla ihan
hyvä juttu, että siinä lopussa otetaan vaikka sellainen vuoden pätkä työelämään tai ollaan
osa-aikatyössä. Tätä fleksibiliteettiä varmasti olisi hyvä saada järjestelmään.

Toisaalta kyllä näen perustulon mahdollisuutena. Se on hieno juttu, että perustuloa nyt
kokeillaan, hallituksella on rohkeutta — itse asiassa on ensimmäinen hallitus, hyvät oppo-
sition edustajat, joka uskaltaa kokeilla perustuloa. Kyllä perustulossa myös voisi olla mah-
dollisuus opiskelijoitten toimeentulon järjestämiseen jatkossa, ja olisi tietysti mukava
kuulla opetusministeriltä visioita, mihin suuntaan opintotuki ehkä tämän uudistuksen ja
näitten ratkaisujen jälkeen lähtee.

Mutta, arvoisa puhemies, vaikka kritiikkiä tulee ja itseänikin itse asiassa vähän ärsyttää,
kun joudutaan tällainen päätös opintorahaan tekemään, niin kyllähän meidän pitää kuiten-
kin todeta, että Suomessa on aivan uniikki järjestelmä, jolla tuetaan opiskelijoita ja mah-
dollistetaan se, että jokainen voi vanhempien varallisuudesta ja postinumerosta riippumat-
ta kouluttaa itseään. Tällainen järjestelmä on aivan ainutlaatuinen maailmassa, ja tällä rat-
kaisulla — vaikka nyt tulee lommo — tämä järjestelmä kuitenkin säilyy, ja siitä meidän pi-
tää Suomena pitää kiinni.

21.25 Marisanna Jarva kesk: Arvoisa rouva puhemies! Jatkaakseni edellisen puhujan
puheenvuoroon liittyen: Hyvin mielenkiintoinen on kyllä se näkökulma, että pitkään on
puhuttu siitä, että opintotukijärjestelmä, jota on monta kertaa muokattu, on monimutkai-
nen järjestelmä, ja se, mihin tämä hallituksen esitys menee yhdessä opiskelijoiden yleiseen
asumistukeen siirron kanssa, on se, että tukijärjestelmää pitäisi yksinkertaistaa. Nykyisen
hallituksen toteuttaman perustulokokeilun myötä on kyllä syytä mahdollisimman pian, sit-
ten kun harkitaan seuraavia kokeiluryhmiä ja siitä eteenpäin, miettiä sitä, olisivatko opis-
kelijatkin kokeilun piirissä jossakin vaiheessa, niin että nähtäisiin se, miten siellä puolella
voitaisiin tätä toimeentuloa opiskelijoille järjestää.

Oma näkemykseni ja esimerkiksi keskustankin näkemys hyvin pitkään on ollut se, että
opintotuessa on kysymys opiskelijoitten osalta myöskin sosiaaliturvasta, ei opinnoista tu-
levasta palkasta, vaan pitäisi mennä kohti kattavampaa, yksinkertaisempaa sosiaaliturva-
järjestelmää. Siinä mielessä edustaja Kurvisen esiin tuoma perustulo on tärkeä ajatus, kun
mietitään, miten pitkällä aikavälillä opintotukea kehitetään.

Mutta vielä tähän hallituksen esitykseen liittyen: Olen pahoillani, jos opposition edusta-
jille tuli aikaisemmin omasta puheenvuorostani sellainen kuva, että jotenkin kiemurtelisin
pöntössä. Ehkä se johtuu tästä pienestä flunssasta, mikä on päällä, ja Buranaa todella tar-
vittaisiin. Mutta enemmän korviini kyllä sattuu (Antti Kurvinen: Virkeä edustaja!) tämä
puhe siitä, että opintotuen tasoa oltaisiin kokonaisuudessaan leikkaamassa. Tämähän ei
pidä paikkaansa, vaan opintotuki kokonaisuudessaan rahasummana nousee opiskelijoilla
1 100 euroon aikaisemmasta, useamman sadan euron verran yhteensä. Opintotukeen pitää
laskea kuitenkin kaikki nämä osat. Opintorahaa kyllä leikataan, mutta näillä muilla muu-
toksilla paikataan tämä leikkaus.

21.27 Maria Tolppanen sd: Arvoisa puhemies! Kaikenlainen leikkaaminen opintososi-
aalisista tuista on leikkaus tulevaisuudesta. Siitä ei pääse yli eikä ympäri, näin se vain on.
9



Pöytäkirjan asiakohta PTK 110/2016 vp
Siihen aikaan, kun minä opiskelin, oli mahdollisuus työskennellä, jos edistyi opinnois-
saan. Kukaan ei rangaissut siitä. Nyt en oikein ymmärrä, kun omat lapseni ja osin paikoin
jo lapsenlapseni opiskelevat, että jos he ovat ahkeria ja jos he saavat opiskeltua siinä ajas-
sa, mitä säädetty on, ja jos he vielä käyvät työssä rahoittaakseen itse opintonsa, niin heitä
rangaistaan, jos he tienaavat, onko se nyt, yli 600 euroa kuukaudessa. Mihin ihmeeseen
tämmöinen laki tässä maassa perustuu? Miksi opiskelijoita rangaistaan siitä, jos he ovat ah-
keria? Jos he valmistuvat ajassa, mikä on, niin eikö siitä pitäisi palkita?

Toinen asia on sitten se, että kun puhutaan näistä opintososiaalisista eduista, niin ym-
märtääkseni sitä saa jopa seitsemän vuotta. Mutta kun meillä on paljon sellaisia opinahjo-
ja, mistä voisi kyllä valmistua, tai yliopisto-opintoja, joista voisi valmistua, neljässä vuo-
dessa tai ainakin viidessä vuodessa, niin voitaisiinko ajatella sellaista tulevaisuutta — jos
tässä nyt pohdiskellaan — että saisikin sen koko seitsemän vuoden opintotuen vähän ly-
hyemmässä ajassa kokonaisuudessaan käyttöön, mikä tarkoittaisi sitä, että silloin voisi
opiskella täysipäiväisesti? Ei tarvitsisi käydä töissä, vaan valmistuisi esimerkiksi maiste-
riksi neljässä vuodessa. Jos opiskelee täysipäiväisesti, se on täysin mahdollista.

Minusta nämä ovat sellaisia avauksia, joita pitäisi pohdiskella täällä, ja meidän pitäisi
pystyä auttamaan meidän nuoriamme työelämään aikaisemmin kuin mitä he nyt pääsevät.
Suomessa lähdetään varmastikin kaikkein vanhimpana toistaiseksi voimassa olevaan työ-
suhteeseen yliopisto-opintojen jälkeen, kun verrataan koko muuhun Eurooppaan.

21.29 Li Andersson vas: Arvoisa puhemies! Haluan ensin todeta edustaja Tolppaselle,
että oikeastaan meidän opintotukijärjestelmä on täynnä ristiriitaisuuksia. Siis se, että opis-
keluaikoja on rajoitettu, opintopistevaatimuksia opintotukikuukausia kohtaan on kiristetty
ja samanaikaisesti opintotuen tasoa on pidetty aivan riittämättömällä tasolla, itsessään jo
on ristiriitaista. Mielestäni koko tätä opintotukipolitiikkaa leimaa tällainen tietynlainen ris-
tiriita osittain tämän valmistumis- ja opintoaikojen lyhentämistavoitteen sekä taloudellis-
ten säästöjen välillä, mikä näkyy myöskin tässä hallituksen esityksessä. Samanaikaisesti,
kun sanotaan, että halutaan lyhentää opiskeluaikoja ja nopeuttaa valmistumista, tehdään
tämmöisiä yli 120 miljoonan säästöjä opintorahaan.

Sitten vielä edustaja Jarvalle: Tätä kiemurtelua on juuri tämä teidän käyttämänne ilmai-
su siitä, että opintotukea ei leikata. Te olette tekemässä suuren yksittäiseen etuuteen koh-
distuvan leikkauksen opintorahaan. Me tiedämme, että jo tällä hetkellä kaikki suomalaiset
opiskelijat eivät ole halukkaita nostamaan lainaa muun muassa sen takia, että työllistymi-
nen on epävarmaa tai jos tulee sellaisesta taustasta, että ei ole varmuutta siitä, onko sitä ris-
kinkantokykyä, jos työpaikkaa ei löydykään valmistumisen jälkeen. Kerro niille opiskeli-
joille, joiden tulotaso nyt laskee melkein satasella kuussa, että opintotukea ei leikata. Kyl-
lähän tässä leikkauksesta on kyse ja erittäin suuresta sellaisesta.

21.31 Krista Mikkonen vihr: Arvoisa puheenjohtaja! Itse myös ihmettelin tätä ajatusta
siitä, että opintotukea oltaisiin tässä nostamassa, kun totuus on kuitenkin se, että sitä opin-
torahaa leikataan niin merkittävästi. Vaikka lainaa voi nostaa enempi, niin me tiedämme,
että on valtavan iso joukko niitä opiskelijoita, jotka eivät lainaa halua nostaa, koska he ei-
vät kykene ottamaan sitä riskiä, koska tämänpäiväinen työelämä on niin epävarmaa. Enää
ei ole niin kuin joskus aikoinaan, että edes korkeakoulutus takaisi varman työpaikan. Sen
takia tämä opintotuki on nimenomaan sosiaaliturvaa, ja on varsin erikoista, että meillä on
10



Pöytäkirjan asiakohta PTK 110/2016 vp
yksi ihmisryhmä, opiskelijat, joiden sosiaaliturva täytyy heidän itse rahoittaa ottamalla lai-
naa.

Mutta ne ajatukset, mitä tässä keskustelussa tuli siihen liittyen, että perustuloa pitäisi
laajentaa koskemaan myös opiskelijoita, ovat kannatettavia. Toivonkin, että tässä hallituk-
sen perustulokokeilussa päästään ottamaan askeleita eteenpäin. Tällä nyt tehtävällä kokei-
lulla, joka käytännössä koskee vain pitkäaikaistyöttömiä, ei saada edes perustulon näkö-
kulmasta oikein selvyyttä siitä, mitkä ovat sen dynaamiset vaikutukset. Se myös jättää ul-
kopuolelle isoja ihmisryhmiä, kuten opiskelijat, joissa me voisimme näitä vaikutuksia näh-
dä, jotka sinänsä myös palvelisivat tätä sosiaaliturva-ajatusta opiskelijoiden kohdalla.

21.33 Antti Kurvinen kesk: Arvoisa rouva puhemies! Toistan alkuun sen, mitä sanoin jo
korokkeelta pitämässäni puheenvuorossa, että kuitenkin tässä kokonaisuudessa, mitä tässä
tapahtuu — korotusprosentin laskeminen, toisen asteen opintotuen yhtenäistäminen kor-
kea-asteen järjestelmään ja sitten yleisen asumistuen puolelle siirtyminen — vaikka joudu-
taan tekemään tämä ikävä päätös opintorahan osalta, suurin osa opiskelijoista voittaa. Suu-
rin osa opiskelijoista voittaa, se on tärkeää mainita.

Ja kyllä minä haluan vielä kerran ottaa esille myös tämän korotusprosenttiasian, joka on
jäänyt tässä keskustelussa aika lailla syrjään. Minusta tällä on todella hyvä viesti opiskeli-
joille ja todella hyvä viesti työnteon kannattavuudesta ja ahkeruuden kannattavuudesta.
Nythän on tullut aika ikävä seuraamus ja aika semmoinen käänteinen kannuste työnteolle:
jos on pikkusen mennyt tulorajan yli, niin on ollut aika kohtuuton se 15 prosentin korotus-
prosentti. Itsellänikin on siitä kokemusta, Kurvisella on kokemusta siitä, kun joutuu palaut-
telemaan Kelalle opintotukea kovalla korolla. Nyt tämä asia, minkä ovat monet opiskelijat
ja heidän vanhempansa kokeneet todella epäoikeudenmukaisena, tämä epäkohta, saadaan
korjattua. Se on aika merkittävä, se pitää todeta.

Tässä kohtaa haluan kyllä nyt erityisesti kiittää keskustelun loppupuolella edustaja
Tolppasta, edustaja Mikkosta ja edustaja Anderssonia. Minusta täällä on tosi hyviä tulevai-
suuden näköaloja pystytty porukalla yli hallitus—oppositio-rajan miettimään opintotues-
ta. Se on ollut minusta hieno juttu. Se, mitä perustulo voisi mahdollistaa opiskelijoitten toi-
meentulolle: minusta edustaja Tolppasella oli erittäin raikkaita ajatuksia siitä, että opinto-
tuki voisi olla joustavampi ja se mukautuisi elämäntilanteisiin.

Täytyy sanoa se, että ensi yönä Amerikassahan käydään presidentinvaalit, joita seuraa
koko maailma herkeämättä, ja siellä on hirveä vastakkainasettelu ja mollaaminen puolin ja
toisin, ja vaikka joskus tuntuu siltä, että tämä meidänkin sali menee siihen amerikkalaiseen
suuntaan, niin, (Puhemies koputtaa) arvoisa puhemies, emme me silti siihen ole menossa,
kun tässä keskustelussa löytyy jo tämmöistä yhteistä.

21.35 Marisanna Jarva kesk: Arvoisa puhemies! Kaksi näkökulmaa vielä haluaisin tuo-
da tähän keskusteluun.

On hyvä, että näitä uusiakin avauksia on mietitty tässä puolin ja toisin. Nyt haluaisin
kyllä muistuttaa siitä, että opintotukeen kuuluu useampi osa. Siihen kuuluu opintoraha —
toki, sitä kyllä leikataan — siihen kuuluu tämä asumislisä, joka nyt muutetaan sinne ylei-
seen asumistukeen opiskelijoitten osalta. Se tukimäärä nousee suurimmalla osalla opiske-
lijoista, ja siinä olennaista on se, että sosiaalinen oikeudenmukaisuus tapahtuu siinä yhtey-
dessä, että ne opiskelijat, jotka häviävät, eivät sitä asumisen tukea tarvitse, koska heidän
omassa perheessä, esimerkiksi puolisolla, on tuloja — jos puoliso on hyvätuloinen, jopa
11



Pöytäkirjan asiakohta PTK 110/2016 vp
korkeatuloinen, eihän silloin siinä ruokakunnassa tarvita sitä asumisen tukea, ja sitä tukea
saadaan siirrettyä niille, jotka joutuvat maksamaan korkeaa vuokraa. Heillä jää pienempi
osuus nyt opintotuesta tällä hetkellä käyttöön sitten muuhun kuin asumiseen. Jatkossa hei-
dän tilanteensa paranee. Tämä on erittäin oikeudenmukainen linjaus.

Ja sitten tämä opintolaina. Kyllä, sen määrä nousee. Sitä ei ole kenenkään pakko nostaa,
ja ilmankin sitä opintolainan nostamista opiskelijoitten opintotuki nousee isommalla osal-
la opiskelijoista. Tämä on erittäin hyvä muutos.

21.37 Li Andersson vas: Arvoisa puhemies! Totean nyt vielä tästä opiskelijoiden siirtä-
misestä yleisen asumistuen piiriin, kun se taas kerran nousi esille edustaja Jarvan puheen-
vuorossa.

On totta, että se hyödyttää erityisesti pienituloisia yksin asuvia opiskelijoita. Eli osa
opiskelijoista tosiaankin hyötyy siitä uudistuksesta, mutta todellakin toivon, että hallitus
seuraa sen uudistuksen vaikutuksia eri opiskelijoihin tarkkaan, koska ei ole lainkaan niin,
että se uudistus on niin yksiselitteisen oikeudenmukaisuutta lisäävää kuin mitä edustaja
Jarva tässä omassa puheenvuorossaan toi esille.

Minä olen huolissani siitä, miten tämä vaikuttaa niiden noin 40 000 opiskelijan toimeen-
tuloon, jotka nyt kokonaan jäävät asumistuen ulkopuolelle eli putoavat sen piiristä pois. Ei
ole lainkaan varmaa, että ne tulotasot ovat niissä perheissä niin suuria, ja ennen kaikkea
huolettaa perheellisten opiskelijoiden asema, niin kuin tässä on todettu, jotka tosiaankin
häviävät siinä uudistuksessa verrattuna siihen, miten heitä kohdellaan tällä hetkellä yleisen
asumistuen saajina.

Ja sitten vielä tästä hallituksen itse opintotukiuudistuksesta: Tosiaankin opintorahaan
tehdään ennennäkemättömän suuri leikkaus. Se tarkoittaa yksittäisen opiskelijan kohdalla
tulonmenetystä noin sadan euron edestä, joka on erittäin merkittävä osuus opintotuen ko-
konaisuudesta ja opintorahan kokonaisuudesta tällä hetkellä. Käytännössä tämä lainapai-
notteisuuden lisääminen tarkoittaa sitä, että pakotetaan jo valmiiksi Suomen pienituloisin
väestöryhmä itse ottamaan lainaa, jotta pystytään turvaamaan sellainen toimeentulo, joka
takaa sen, että on varaa edes välttämättömiin menoihin. Se on tämän hallituksen arvovalin-
ta.

Puhemies Maria Lohela: Ministeri Grahn-Laasonen, 2 minuuttia siitä paikalta.

21.39 Opetus- ja kulttuuriministeri Sanni Grahn-Laasonen: Arvoisa puhemies! Kii-
toksia näistä puheenvuoroista myöhäisillassa. Muutama huomio heränneisiin teemoihin.

Emme halua hallituksena kannustaa ketään hankkimaan maksuhäiriömerkintää, joten
jatkossa opintolainaa voisi hakea myös sellainen opiskelija, jolla on vähäisiä maksuhäiriö-
merkintöjä. Tällöin opiskelija voi saada opintolainaa nykyistä yksinkertaisemmin, ja mie-
lestäni se on hyvä parannus nykyiseen.

Sitten tässä uudistuksessa ja laissa on nyt selkeästi sekä niitä hyviä että huonompia uu-
tisia opiskelijoiden kannalta, ja huolta kannamme sekä tästä taloustilanteesta että siitä, mi-
ten voidaan opiskelijoita parhaalla mahdollisella tavalla tukea.

Mutta niitä hyviä elementtejä tässä uudistuksessa on lukuisia, kuten se, että opintolai-
nan taso nousee, käteen jää enemmän rahaa. Yleiseen asumistukeen siirtyminen on hyvä
uutinen, sitä opiskelijajärjestöt ovat erityisesti toivoneet. Tukimuotojen yhtenäistäminen
yksinkertaistaa järjestelmää. Tämä takaisinperintään liittyvä rangaistuskoroksikin kutsut-
12



Pöytäkirjan asiakohta PTK 110/2016 vp
tu elementti kohtuullistuu, se on monille opiskelijoille hyvä elementti. Ja sitten tämä toisen
asteen opiskelijoiden vanhempien tulojen vaikutuksen poistuminen on pitkään toivottu ja
odotettu elementti. Eli kyllä tässä paljon pureskeltavaa on sitten eduskunnalle ja valiokun-
nalle ja myöskin hyvästä näkökulmasta.

Samoin sitten tästä mahdollisuuksien tasa-arvon näkökulmasta haluan vielä sanoa, että
keväällä teetetyssä selvityksessä selvitysmiehenä toiminut professori Roope Uusitalo ei
löytänyt opintolainojen käytön jakaantumisesta Pohjoismaiden välisistä vertailuista tai 90-
luvun opintotukijärjestelmän uudistuksesta tieteellisesti merkittävää näyttöä, joka tukisi
väitettä koulutuksellisen tasa-arvon heikkenemisestä.

Ihan lopuksi huomautan, että hyvin tärkeä on se viesti, mikä tästä salista lähtee meidän
nuorillemme: korkean koulutuksen hankkiminen Suomessa kannattaa, ja koulutus on pa-
ras investointi omaan tulevaisuuteen, korkeampaan ansiotasoon ja varmempaan työllisty-
miseen.

Keskustelu päättyi.

Asia lähetettiin sivistysvaliokuntaan, jolle perustuslakivaliokunnan on annettava lausunto.
13


