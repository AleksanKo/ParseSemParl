















































DEMD4F9.tmpSave.xml


Pöytäkirjan asiakohta PTK 128/2016 vp
Pöytäkirjan asiakohta 

PTK 128/2016 vp

Täysistunto

Perjantai 9.12.2016 klo 13.01—15.57

21. Hallituksen esitys eduskunnalle laeiksi sotilastapaturman ja palvelussairauden korvaa-
misesta, tapaturman ja palvelussairauden korvaamisesta kriisinhallintatehtävässä ja soti-
laallisesta kriisinhallinnasta annetun lain 20 §:n muuttamisesta

Hallituksen esitys HE 225/2016 vp
Valiokunnan mietintö StVM 41/2016 vp

Ensimmäinen käsittely

Puhemies Maria Lohela: Ensimmäiseen käsittelyyn esitellään päiväjärjestyksen 21. asia.
Käsittelyn pohjana on sosiaali- ja terveysvaliokunnan mietintö StVM 41/2016 vp. Nyt pää-
tetään lakiehdotusten sisällöstä.

Keskustelu

15.43 Tuula Haatainen sd (esittelypuheenvuoro): Arvoisa rouva puhemies! Esittelen so-
siaali- ja terveysvaliokunnan mietinnön. Tässä on kyseessä ehdotus, jolla saatetaan sotilas-
tapaturmalainsäädäntö ajan tasalle. Tavoitteena on taata aseellista, aseetonta ja siviilipal-
velusta suorittaville sekä kriisinhallinnan tehtäviin osallistuville oikeantasoinen turva pal-
veluksesta aiheutuvista tapaturmista ja sairauksista. Tällä ehdotuksella täsmennetään kor-
vattavien vahinkotapahtumien määrittelyä siten, että palveluksessa aiheutuneet vammat ja
sairaudet sekä henkilöllä jo olleiden sairauksien ja vammojen palveluksesta johtuva pahe-
neminen korvataan riittävän kattavasti. Lainsäädännön selkeyden vuoksi ehdotetaan, että
kotimaassa asevelvollisuutta suorittaville sekä ulkomailla kriisinhallintatehtävissä oleville
säädetään omat lakinsa.

Tässä lakiesityksessä sotilastapaturman ja palvelussairauden korvaamista koskevan lain
henkilöllinen soveltamisala ehdotetaan säilytettäväksi ennallaan. Kaikki palvelukseen
kuuluva toiminta ehdotetaan olevan edelleen lain antaman turvan piirissä. Palvelusaikaan
sisältyvänä vapaa-aikana tapahtuneet muut kuin palveluksesta johtuvat pahoinpitelyt eh-
dotetaan rajattavan pois ehdotetun lain mukaisen korvauksen piiristä.

Kriisinhallintatehtäviin liittyvästä turvasta säädetään nyt sitten omassa laissaan. Olen-
nainen uudistus tässä on, että siviilikriisinhallintaan osallistuvat henkilöt saavat saman tur-
van kuin sotilaalliseen kriisinhallintaan osallistuvat. Turva ulotetaan myös Euroopan uni-
onin rajaturvallisuusviraston toimintaan osallistuviin rajavartijoihin.

Täällä eduskunnassa on käsiteltävänä myös hallituksen esitys laeiksi Puolustusvoimista
annetun lain, aluevalvontalain ja asevelvollisuuslain muuttamisesta. Siinä ehdotetaan, että
kansainvälisen avun antamiseen ja muuhun kansainväliseen toimintaan osallistuvaan hen-
kilöstöön sovellettaisiin tässä esityksessä ehdotettavaa lakia tapaturman ja palvelussairau-
den korvaamisesta kriisinhallintatehtävissä.
 Tarkistettu
4.0



Pöytäkirjan asiakohta PTK 128/2016 vp
Eduskunnan käsiteltävänä on myös hallituksen esitys sisäministeriön hallinnonalan kan-
sainvälisen avun antamista ja vastaanottamista koskevan lainsäädännön muuttamiseksi.
Sen mukaan tarkoitus on, että tässä esityksessä ehdotettavaa lakia tapaturman ja palvelus-
sairauden korvaamisesta kriisinhallintatehtävissä sovellettaisiin myös kansainvälisen avun
antamiseen osallistuviin poliisimiehiin ja yhteisvastuulausekkeeseen perustuvaa rajatur-
vallisuusapua toisessa EU-jäsenvaltiossa antaviin rajavartiomiehiin.

Sosiaali- ja terveysvaliokunta toteaa, että edellä todetut viittaussäännökset nyt käsiteltä-
vänä olevaan lakiin arvioidaan sitten näiden asianomaisten lakien valmistelun yhteydessä.
Valiokunta pitää näitä viittausehdotuksia tarkoituksenmukaisina nyt käsittelyssä olevan la-
kiehdotuksen näkökulmasta, mutta samalla haluamme kiinnittää huomiota puolustusvalio-
kunnan lausunnossa asiantuntijakuulemisen perusteella esitettyyn, että kriisinhallinnan
toimintaympäristöön tarkoitettu laki ei sovellu kaikkein vaativimpiin kansainvälisiin soti-
lasaputehtäviin sotatoimialueilla.

Esityksen perusteluista ilmenevistä syistä ja valiokunnan saaman selvityksen perusteel-
la pidämme tätä esitystä tarpeellisena ja tarkoituksenmukaisena. Olemme kuulleet tässä
asiantuntijoita ja myös käyneet tarkasti läpi puolustusvaliokunnan lausunnon. Näiden poh-
jalta sitten valiokunta on tehnyt tänne lakipykäliin muutoksia: Siellä on ensimmäiseen la-
kiehdotukseen, 6 §:ään muutos, joka koskee sotilastapaturman aiheuttaman vian, vamman
tai sairauden pahenemista, ja sitten 9 §:ään, palvelussairautta koskevaan pykälään. Ja toi-
sessa lakiehdotuksessa 5 § on tapaturman aiheuttaman vian, vamman tai sairauden pahe-
nemista koskeva muutos ja 6 §:ssä on palvelussairautta koskeva muutos. Näillä on siis täs-
mennetty tätä lakia. Näillä muutoksilla sosiaali- ja terveysvaliokunta esittää, että eduskun-
ta hyväksyy muuttamattomana hallituksen esitykseen 225/2016 sisältyvän 3. lakiehdotuk-
sen ja että muutettuina hyväksyttäisiin tähän esitykseen sisältyvät 1. ja 2. lakiehdotuksen
muutosesitykset. Valiokunta on tämän päätösesityksen tehnyt yksimielisenä. — Kiitos.

15.48 Mika Raatikainen ps:  Arvoisa rouva puhemies! Hallituksen esitys 225/2016 on
erittäin tervetullut uudistus, ja oli mukava kuulla, että puolustusvaliokunnan, missä itsekin
istun, ehdotuksia on otettu hyvin huomioon. Tämä on esityksenä erittäin hyvä. On tarpeel-
lista päivittää sotilastapaturmalainsäädäntö, tärkeää, että siviilikriisinhallintaan osallistu-
vat henkilöt saavat saman turvan kuin sotilaalliseen kriisinhallintaan osallistuvat. Molem-
milla on aika kovia riskejä — omia kavereitani on siellä menehtynyt ja myöskin loukkaan-
tunut — ja on hyvä, että saadaan tätä asiaa vietyä eteenpäin näin korvaus- ja lainsäädän-
nöllisellä puolella.

Uusi laki tapaturman ja palvelussairauden korvaamisesta kriisinhallintatehtävässä kos-
kee sekä sotilaalliseen kriisinhallintaan että siviilikriisinhallintaan ja Euroopan unionin ra-
jaturvallisuusviraston toimintaan osallistuvia henkilöitä. Nykyinen sotilastapaturmalaki
koskee vain sotilaalliseen kriisinhallintaan osallistuvia; uudella lailla kaikkien kriisinhal-
lintaan osallistuvien turva yhtenäistettäisiin. Tätä uudistusta on jo kauan odotettu, ja nyt
hallitus on tehnyt esityksen, joka edistää oikeantasoista turvaa palveluksesta aiheutuvista
tapaturmista ja sairauksista — hienoa.

Hallituksen esitys on erityisen tarpeellinen, koska kansainvälisten sotilaallisten kriisin-
hallintatehtävien luonne on muuttunut, perinteisten tarkkailu- ja raportointitehtävien mää-
rä on vähentynyt. Nykyään joudutaan usein toteuttamaan vaativia sotilaallisia kriisinhal-
lintatehtäviä, joissa olosuhteet voivat olla todella vaikeat ja riskialttiit. Operaatioalueiden
turvallisuustilanteen epävakautta kuvaa jatkuva sotilaallinen uhka, johon voivat liittyä rä-
2



Pöytäkirjan asiakohta PTK 128/2016 vp
jähteet, ammukset, väkivalta, terrorismi, rikollisuus sekä sotilaalliseen koulutukseen sekä
liikenteeseen usein liittyvät riskit. Nykyään kriisinhallintaoperaatiossa palvelevat, vaikka
ovatkin puolueettomassa asemassa, voivat olla iskun kohteita. Näistä voi aiheutua laaja-
alaisia ja useita samanaikaisia vammoja, esimerkiksi sirpale-, ampuma-, melu-, paine-, pa-
lo- ja kemiallisten sekä biotaisteluaineiden aiheuttamia vammoja. Omassa käytössä ole-
vien räjähdysaineiden ja räjähtävien tarvikkeiden sekä muun vaarallisen materiaalin väärä
tai varomaton käsittely tai toimintahäiriöt voivat johtaa vakaviin loukkaantumisiin ja pa-
himmillaan kuolemaan.

Palvelusolosuhteet ja niiden aiheuttamat riskit ovat sekä siviili- että sotilaallisessa krii-
sinhallinnassa hyvin samanlaiset. Korvausedellytykset noudattaisivat samoja periaatteita
kuin sotilastapaturman ja palvelussairauden korvaamisessa. Tulevaisuudessa turva on kat-
tavampi kuin työntekijöitä koskeva työtapaturma- ja ammattitautiturva. Korvausharkin-
nassa tullaan huomioimaan kriisinhallintatehtävien erityisolosuhteet, jotka poikkeavat ko-
timaan rauhanajan olosuhteista, ja niihin sisältyy paljon vammautumisen ja sairastumisen
riskejä lisääviä tekijöitä.

Kriisinhallintaa koskevaan turvaan sisällytetään erityinen lisäturva kuolemantapauksen
sekä pysyvän invaliditeetin varalta. Kriisinhallintatehtävästä palaavalle ehdotetaan myös
oikeutta erityiseen psyykkiseen tukeen. Nykyisin edut ovat sopimusperusteisia.

Olen erittäin tyytyväinen tähän hallituksen esitykseen ja siihen, että sotilastapaturma-
lainsäädäntö tulee nyt kaiken kaikkiaan vastaamaan huomattavasti paremmin vaativien ai-
kojen haasteisiin. — Kiitos.

15.52 Arja Juvonen ps: Arvoisa rouva puhemies! Tämä hallituksen esitys on todella hyvä
ja tarpeellinen. Tämä ehdotus saattaa sotilastapaturmalainsäädännön ajan tasalle. Tavoit-
teena on taata aseellista, aseetonta ja siviilipalvelusta suorittaville sekä kriisinhallinnan
tehtäviin osallistuville oikeantasoinen turva palveluksesta aiheutuvista tapaturmista ja sai-
rauksista. Ehdotuksella täsmennetään korvattavien vahinkotapaturmien määrittelyä niin,
että palveluksessa aiheutuneet vammat ja sairaudet sekä henkilöllä jo olleiden sairauksien
ja vammojen palveluksesta johtuva paheneminen korvataan riittävän kattavasti. Lainsää-
dännön selkeyden vuoksi ehdotetaan, että kotimaassa asevelvollisuutta suorittaville sekä
ulkomailla kriisinhallintatehtävissä oleville säädetään oma lakinsa.

Kuten sanoin, tämä on ollut kauan odotettu ja on hyvä asia ja parantaa niiden ihmisten ti-
lannetta, jotka ovat vammautuneet tai joutuneet kärsimään näissä tehtävissä toimiessaan.

Yleiskeskustelu päättyi.

Eduskunta hyväksyi hallituksen esitykseen HE 225/2016 vp sisältyvien 1.-3. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
3


