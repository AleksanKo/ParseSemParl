















































DEM88FD.tmp.xml


Pöytäkirjan asiakohta PTK 101/2018 vp
Pöytäkirjan asiakohta 

PTK 101/2018 vp

Täysistunto

Tiistai 16.10.2018 klo 14.01—21.31

6. Hallituksen esitys eduskunnalle laiksi Urho Kekkosen kansallispuiston rajauksen muut-
tamisesta

Hallituksen esitys HE 109/2018 vp
Valiokunnan mietintö YmVM 8/2018 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 6. asia. Nyt voidaan hyväksyä tai hylätä lakiehdotus, jonka sisällöstä päätet-
tiin ensimmäisessä käsittelyssä.

Keskustelu

20.48 Satu Hassi vihr: Arvoisa puhemies! Ympäristövaliokunta esittää yksimielisesti tä-
män hallituksen esityksen hyväksymistä. Kysymys on melko pienestä muutoksesta Urho
Kekkosen kansallispuiston rajauksessa. Hallitus esittää, että Tankavaaran luontokeskuk-
sen alue, suunnilleen reilun 9 hehtaarin alue, irrotetaan kansallispuistosta mutta toisaalta
sitten kansallispuistoon lisätään lähes 200 hehtaarin suuruinen alue eli yli 20 kertaa suu-
rempi alue, niin sanottu Suomun Villen alue. Taustalla on se, että halutaan kehittää mat-
kailukohteena tätä Tankavaaran keskusta ja on katsottu, että kehittäminen edellyttää sitä,
että se siitä varsinaisesta kansallispuiston alueesta irrotetaan, käytännössä ei kuitenkaan
siitä toiminnallisesta kokonaisuudesta, ja alue säilyy edelleen osana Natura-verkostoa.

Valiokunta mietinnössään huomauttaa siitä, että kansallispuistot ovat erittäin suosittuja
retkeilykohteita ja esimerkiksi viime vuonna kävijämäärät kasvoivat yhdessä ainoassa
vuodessa 10 prosenttia. Määräksi siis arvioitiin 3,1 miljoonaa käyntiä. Ne ovat alueellises-
ti tärkeitä matkailuelinkeinon kannalta ja monet nimenomaan sellaisilla alueilla, missä
muita työpaikkoja on niukanlaisesti, mutta ongelmana on se, että monien kansallispuisto-
jen rakenteet alkavat rappeutua. Esimerkiksi pitkospuita on jouduttu sulkemaan siksi, että
ne ovat käyneet vaarallisiksi. Metsähallitus on arvioinut, että korjausvelka, jotta kansallis-
puistojen rakenteet, pitkospuut, nuotiopaikat, sillat ynnä muut tällaiset kulkuväyliin liitty-
vät asiat, saataisiin kuntoon, on peräti 44 miljoonaa euroa. Valtion ensi vuoden budjetti ei
nyt kovin paljon helpotusta siihen anna, mutta tämä on semmoinen asia, johon lähivuosina
on palattava.

Valiokunta myös toteaa, että kun on tutkittu kansallispuistojen vaikutusta alueelliseen
elinkeinoelämään, niin on todettu, että keskimäärin jokaista euroa kohti, mikä on sijoitettu
puisto- ja retkeilypalveluihin ja luontokeskuksiin, matkailijat tuovat, puistossa kävijät tuo-
vat, lähialueille rahankäyttönsä muodossa yli 10 euroa. Eli ne ovat erittäin kannattavia elin-
keinosijoituksia alueilleen.
 Hyväksytty
1.0



Pöytäkirjan asiakohta PTK 101/2018 vp
20.51 Kari Kulmala sin: Arvoisa puhemies! Lapissa matkailulla menee erittäin hyvin täl-
lä hetkellä, ja siellä on ymmärretty kansallispuistojen merkitys, toisin kuin meillä Pohjois-
Karjalassa. Meillä Pohjois-Karjalassa ehdoton kruununjalokivi on Koli. Se kansallispuisto
on Suomen neljänneksi suosituin, ja tulijoita riittäisi enemmänkin, mutta meillä ei ole ma-
joituskapasiteettia sillä alueella, ja aluetta kuitenkin haluttaisiin kehittää. Tietyt tahot eivät
halua, että sitä aluetta kehitetään. Pelkkä näpertely näiden asioiden parissa ei riitä. Tällä
hetkellä esimerkiksi Sokos Hotel Kolilla ei voida majoittaa edes täyttä lentokoneellista tu-
risteja. Hotelli tarvitsisi ehdottomasti vielä yhden kerroksen lisää. Kansallispuiston alueel-
la ei ole myöskään matkailuautoille ympärivuorokautista pysäköintialuetta, missä ne voi-
sivat laillisesti yöpyä.

Kolin alueen matkailupalvelut jakaantuvat Ukko-Kolin Loma-Kolin, Kolin kylän, Ko-
linportin ja Vuonislahden alueille. Kaikki Kolin alueen matkailupalvelujen kehittäminen
perustuu voimassa olevaan lainsäädäntöön, kuten kansallispuistoissa yleensäkin, mutta en
usko, että lainsäädäntö olisi este alueen kehittämiselle. Kyse on lähinnä asenteista ja tah-
dosta. Näinhän on ollut Lapissakin. Lapin kansallispuistoja on kehitetty, koska tahtoa ja
tahtotilaa siihen on ollut.

On selvää, että kansallispuistoissakin turistit ovat entistä ympäristötietoisempia ja luon-
to sekä kulttuuri ovat resursseja, joita tulee hyödyntää vastuullisesti. Jokaisen alueen mat-
kailun kehittämiseen vaikuttavat myös valtakunnalliset ja alueelliset kehittämisstrategiat,
niin myös Lapissa kuin Kolilla. Koli on jo vuosia sitten katsottu Pohjois-Karjalan matkai-
lustrategiassa ainoaksi kansainväliseksi ja kansallisesti tärkeäksi matkailukeskukseksi,
josta pääosa matkailun kasvusta on edelleen odotettavissa. Kun näin on todettu, voi vain
ihmetellä, miksi alueen kehittäminen on jäänyt puolitiehen. Kolin maantieteellinen sijainti
Niiralan rajanylityspaikan läheisyydessä muodostaisi erinomaisen lähtökohdan Kolin ke-
hittymiselle. Tämä Niiralan rajanylityspaikka on siinäkin mielenkiintoinen, että venäläiset
tulevan sen kautta, menevät Pohjois-Karjalaan, ajavat siitä kohti pohjoista, Lappiin, ja vie-
vät rahansa sinne. Senkin vuoksi näkisin erittäin tärkeänä, että Kolin aluetta pystyttäisiin
kehittämään.

Kolilla olisi mahdollisuus kasvaa koko itäisen Suomen merkittävimmäksi matkailukes-
kittymäksi, joka samalla tukisi Juuan, Lieksan ja koko Ylä-Karjalan muuta kehittyvää elin-
keinotoimintaa. Kolilla olisi edellytyksiä kehittyä kansainvälisestikin kiinnostavaksi mat-
kailukeskittymäksi, joka tarjoaisi ainutlaatuisen kokemuksen kasvavalle matkailijavirral-
le. Koli tarjoaisi lisätoimeentuloa ja ansiomahdollisuuksia siten myös paikalliselle väestöl-
le.

Koko Kolin alueen kehittämisessä tarvitaan eri ministeriöiden, Metsähallituksen ja Poh-
jois-Karjalan maakuntaliiton tukea ja apua, vain niin voimme onnistua. Kysehän on lähin-
nä asenteista ja tahtotilasta. 

Kuten tuossa aluksi kerroin, niin onneksi edes Lapissa on ymmärretty matkailun ja kan-
sallispuistojen kehittäminen. Tällä hetkellä Kolin hotellin ympärillä on tykkylumesta joh-
tuen lähes jokainen kuusi latvasta poikki. Niitä puita ei saa sieltä poistaa, koska se on luon-
nonsuojelualuetta. Pari kolme vuotta kun menee, niin siellä on ainoastaan harmaita kuusia
pystyssä, ja se ei ole mitenkään silmälle enää iloa, vaikka ne maisemat ovat ainutlaatuisia.

20.56 Saara-Sofia Sirén kok: Arvoisa puhemies! Kolilta takaisin tähän Urho Kekkosen
kansallispuistoon, joka on yksi Suomen suosituimmista kansallispuistoista kävijämääräl-
tään, viime vuonna toiseksi suosituin. 
2



Pöytäkirjan asiakohta PTK 101/2018 vp
Muutokset tähän alueen rajaukseen ovat varsin perusteltuja. Tämä luontokeskus, joka
nyt rajautuisi ulkopuolelle, on kävijämäärältään kuitenkin varsin pieni. Siis kansallispuis-
tossa kävijämäärät ovat suuria, mutta heistä vain murto-osa vierailee myöskin tässä luon-
tokeskuksessa. On varmasti kaikkien etu, jos siihen saadaan matkailutoimintaa ja yrittäjä-
vetoisesti lähdetään kehittämään sisältöjä, uudistamaan sitä näyttelyä, joka siellä on nyt jo
päässyt vanhentumaan, samaan aikaan kun sitten tähän alueeseen liitettäisiin merkittävästi
suurempi, 200 hehtaarin, alue arvokasta luonnonsuojelumaastoa ja aluetta. Tätä muutosta
on kyllä helppo puolustaa ja kannattaa.

20.57 Sari Essayah kd: Arvoisa puhemies! On todellakin hyvä nähdä, että yksimielisesti
valiokunta esittää tätä luontokeskuksen alueen erottamista. Niin kuin edellisissä puheen-
vuoroissa on tuotu esille, niin kyllä luontomatkailu on ylipäätänsä jotakin sellaista, mitä
meidän Suomessa pitää pystyä kehittämään entisestään mutta todellakin pidettävä huolta,
että meillä on se luonto sillä tavoin suojeltuna, että sitä kelpaa sitten esitellä muille, esimer-
kiksi ulkomaalaisille turisteille, joitten osuus vaikkapa Lapin matkailussa on kyllä koko
ajan ollut kasvussa. Siinä mielessä voisi sanoa, että meillä on hyvin suuri intressi säilyttää
oma luontomme hyvässä kunnossa, jotta meillä on esitellä sitä myös muille.

Täytyy vain todella toivoa sitä, että tämä Suomessa käytävä keskustelu — mikä nyt ehkä
sinällänsä ei varsinaisesti tähän asiaan liity mutta sivuaa kuitenkin sitä — mikä käydään
nyt jokamiehenoikeuksien saamisesta Unescon maailmanlistalle, on sinällään erittäin hyvä
hanke, mutta todellakin täytyy muistaa, että tässä on otettava mukaan metsänomistajat yhtä
lailla ja huomioitava, että nimenomaan he ovat varmasti niitä jokamiehenoikeuksien suu-
rimpia käyttäjiä ja niitten puolestapuhujia. Tällä tavoin yhteistyössä tällainen erityinen,
voisiko sanoa suomalainen kansallinen tapa tulisi myöskin muualla maailmassa tietoisuu-
teen ja siinä mielessä mahdollistaisi yhä suurimmille joukoille ihmisiä luonnossa liikkumi-
sen ja myöskin tietynlaisen luonnon antimien hyödyntämisen, mikä ei todellakaan vaikka-
pa Keski-Euroopassa tai esimerkiksi Isossa-Britanniassa ole millään muotoa mahdollista
siinä mittakaavassa, mitä se meillä on, ja tämä hyvä käytäntö ehkä ihmisten luontosuhdetta
myös muissa maissa olisi parantamassa.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyn, hallituksen esityk-
seen HE 109/2018 vp sisältyvän lakiehdotuksen. Lakiehdotuksen toinen käsittely päättyi.
Asian käsittely päättyi.
3


