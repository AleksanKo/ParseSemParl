















































DEMDB4D.tmp.xml


Pöytäkirjan asiakohta PTK 55/2018 vp
Pöytäkirjan asiakohta 

PTK 55/2018 vp

Täysistunto

Torstai 24.5.2018 klo 16.02—19.12

7. Lakialoite laiksi sotilasvammalain 6 §:n muuttamisesta
Lakialoite LA 20/2018 vp Ritva Elomaa ps ym.

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 7. asia. Puhemiesneuvosto ehdottaa, että asia lähetetään sosiaali- ja ter-
veysvaliokuntaan.

Keskustelu

18.52 Ritva Elomaa ps (esittelypuheenvuoro): Arvoisa puhemies! Esittelen lain sotilas-
vammalain muuttamisesta. Nyt on käsillä viimeiset hetket laittaa sotaveteraanien palvelut
kuntoon. Veteraanien tilanteesta on puhuttu tässäkin salissa jo vuosikymmenten ajan. Po-
liitikkojen suusta kuulee kauniita sanoja veteraaneista erityisesti itsenäisyyspäivän korvil-
la, mutta jouluun mennessä tuntuu, että heidät on taas unohdettu. Me perussuomalaiset
olemme johdonmukaisesti ajaneet veteraanien asiaa. Olemme laatineet lukuisia valtiopäi-
vätoimia, jotka tähtäävät heidän tilanteensa parantamiseen. Nyt käsittelyssä oleva laki-
aloitteeni on yksi selkeä muutosehdotus, joka läpi mennessään parantaisi tuhansien vete-
raanien arkea. 

Aloitteessa ehdotetaan, että kotipalvelut laajennettaisiin koskemaan kaikkia sotiemme
veteraaneja. Tarkoitus on tukea kaikkia veteraaneja sekä edistää heidän hyvinvointiaan ja
vahvistaa veteraanien arvostusta yhteiskuntamme kunniakansalaisina. Iäkkäille veteraa-
neille tärkeitä palveluita ovat erityisesti asumiseen, hoitoon, huolenpitoon, toimintakyvyn
ylläpitoon, asiointiin sekä jokapäiväiseen elämään kuuluvien tehtävien ja toimintojen suo-
rittamiseen tai niissä avustamiseen liittyvät palvelut. 

Suomen vuosina 1939—1945 käymissä sodissa palveli noin 700 000 sotilasta. Välittö-
mästi rintamaa tukevissa tehtävissä palveli lisäksi 95 000 naista. Kaatuneiden määrä oli
noin 94 000 henkeä, ja pysyvästi vammautui saman verran. Veteraaneja on tänä päivänä
elossa enää noin 15 000. Sodissa palvelleiden henkilöiden työ 100-vuotiaan itsenäisen
Suomen eteen on korvaamatonta, joten on perusteltua laajentaa sotilasvammalain määrit-
telemiin etuuksiin oikeutettujen joukkoa kattamaan kaikki Suomen sodissa vuosina
1939—1945 palvelleet henkilöt. Heidän keski-ikänsä on tällä hetkellä noin 93 vuotta, jo-
ten heidän asemansa parantamiseksi tehtävillä lakimuutoksilla on kova kiire. 

Lisäksi veteraanien määrä vähenee, mutta samanaikaisesti korkean iän seurauksena hoi-
totarve kasvaa. Tästä johtuen erilaisia tukipalveluita tarvitaan nykyistä enemmän suhtees-
sa veteraanien määrään. Poistuman ja ikääntymisen seurauksena muuttuneen hoitotarpeen
johdosta olisi perusteltua järjestää sosiaalihuoltolain mukaiset kotipalvelut kaikille 1939—
1945 Suomen sodissa palvelleille henkilöille. Sotaveteraanit ja sotainvalidit on tuotava sa-
 Tarkistettu
4.1



Pöytäkirjan asiakohta PTK 55/2018 vp
malle viivalle palveluiden osalta. Näin ollen ehdotan lakialoitteessa, että kaikille noina ky-
seisinä vuosina sodissa palvelleille korvattaisiin sosiaalihuoltolain (1301/2014) 14 §:n 1
momentin 5 kohdan mukaiset kotipalvelut. 

Arvoisa puhemies! Laitoshoitoa vähennettäessä juuri näiden kotipalvelujen merkitys
korostuu entisestään. Sanahelinä ei auta veteraanien arkea. Tarvitaan konkreettisia laki-
muutoksia ja rahaa kunniakansalaistemme olojen parantamiseksi. Tämä vaatii toki niitä
euroja valtion kassasta, mutta puheiden perusteella luulisi rahojen löytyvän. Jotkut voivat
ajatella, että tämä parannus tulisi aivan liian myöhään. Totean, että vielä on jäljellä nämä
15 000 sotiemme veteraania. Heidän kohdallaan lain läpimeno ei todellakaan olisi turha.
Tämä on viesti suoraan hallitukselle. — Kiitos.

18.56 Timo Heinonen kok: Arvoisa herra puhemies! Haluan kiittää edustaja Elomaata
hyvästä lakialoitteesta. Olemme itse asiassa Elomaan kanssa yhdessä pitäneet tätä asiaa jo
vuosia esillä, ja olen tyytyväinen siihen, että nykyisen valtiovarainministeri Petteri Orpon
aikana on noudatettu tismalleen sitä yhteistä eduskunnan juhlapäätöstä, niin että määrära-
hat eivät ole voineet loppua kesken vuoden, eli aina on tehty täydentävä esitys siinä vai-
heessa, jos tilanne on näyttänyt siltä, että määrärahat eivät riitä heille, joille tämän päivän
lainsäädäntö nämä palvelut on takaamassa.

Mutta olen edustaja Elomaan kanssa täysin samaa mieltä siitä, että nyt on jo korkea aika
yhtenäistää sotiemme veteraanien ja sotainvalidien — näiden kaikkien naisten ja miesten,
jotka ovat osallistuneet maamme puolustamiseen — saamat hoiva- ja tukipalvelut samalle
viivalle. Sotaveteraanien keski-ikä on jo 93 vuotta, mikä jo yksin edellyttää parempia pal-
veluita ja hoivaa. Veteraaneja oli itse asiassa tämän vuoden alussa elossa 14 000 ja nyt enää
vajaa 12 000. Heistä sotainvalideja on enää vajaa 2 000.

Kunniakansalaisten keski-ikä on jo 93 vuotta, ja tämä jo ilman esimerkiksi sitä, onko so-
dassa haavoittunut vai ei, tarkoittaa korkeaa hoivan tarvetta. Veteraanijärjestöt ja veteraa-
nien neuvottelukunta, johon me edustaja Elomaan kanssa kuulumme, molemmat ovat esit-
täneet, että vuosien 1939—45 sotiin osallistuneille rintamaveteraaneille, joilla on rinta-
masotilastunnus, rintamapalvelutunnus tai rintamatunnus, korvattaisiin samanlaiset avo-
palvelut kuin sotainvalideille sotilasvammalain nojalla. Nuoria Suomen valtio käski, ja
nämä nuoret miehet, poikaset, nämä nuoret naiset, monet tyttöset, tottelivat ja lähtivät puo-
lustamaan isänmaata. Isänmaan on kannettava myös heistä vastuu heidän elämänsä ehtoo-
puolella. Vielä kymmenen vuotta sitten veteraaneja oli keskuudessamme lähes 100 000,
vuosi sitten määrä oli 17 000 ja tänään enää 12 000 ja ensi vuonna arvioiden mukaan enää
noin puolet tästä eli 6 000. Viimeinen iltahuuto kutsuu kunniakansalaisia.

18.59 Jani Mäkelä ps: Arvoisa puhemies! Tämä aloite on erittäin kannatettava ja tärkeä.
Meillä on kunniavelka sotiemme veteraaneille. He ovat kaikki tällä hetkellä ikääntyneitä,
ja useimmat tarvitsevat jonkinlaista apua riippumatta siitä, vammautuivatko he sodassa.
Tähän asiaan tämä aloite pyrkii saamaan aikaan korjauksen. Toivon siis, että eduskunta
hoitaa nyt viimeistään tämän asian kuntoon, niin että kaikki veteraanit saavat kotipalvelut
jäljellä oleviksi vuosikseen. Tähän subjektiiviseen oikeuteen meillä on oltava varaa.

18.59 Sami Savio ps: Arvoisa puhemies! Tässä edustaja Elomaan laatimassa ja myös
muiden perussuomalaisten kansanedustajien allekirjoittamassa lakialoitteessa esitetään
kunniavelkamme maksamista vuosina 1939—45 käytyjen sotien veteraaneille järjestämäl-
2



Pöytäkirjan asiakohta PTK 55/2018 vp
lä heille aloitteen toteutuessa sosiaalihuoltolain mukaiset kotipalvelut. Tämä edustaja Elo-
maan lakialoite on erittäin kannatettava, ja olen tosiaan myös itse sen allekirjoittanut. Pe-
russuomalaiset ovat jo aiemmin ajaneet vahvasti veteraanien asiaa, ja tämä lakialoite on
sille työlle jatkoa. 

Arvoisa puhemies! Edustaja Elomaa piti erittäin hyvän esittelypuheenvuoron, jolla pe-
rusteli lakialoitteen tärkeyttä. Maallemme erittäin raskaat sotavuodet 1939—45 ratkaisivat
itsenäisen ja demokraattisen Suomen kohtalon. Elleivät veteraanit olisi antaneet niinä vuo-
sina korvaamatonta panostaan isänmaamme hyväksi, olisi nykymuotoinen Suomi varmas-
ti hyvin erilainen maa asua ja elää. Olisimme joutuneet itäblokkiin tahtomattaan kuulunei-
den maiden joukkoon, eikä vapautuminen kommunismin ikeestä olisi tapahtunut vaivatto-
masti edes Neuvostoliiton romahtamisen jälkeen. Edellisessä pykälässä käytyyn keskuste-
luun viitaten esimerkiksi sananvapautemme tila olisi ollut todennäköisesti paljon nykyistä
huonompi. 

Arvoisa puhemies! Valitettavasti veteraanien joukko on harventunut hyvin nopeasti ajan
kulumisen myötä. Heitä ei ole enää hengissä kuin hieman toistakymmentätuhatta, ja jo vii-
den vuoden kuluttua veteraanien lukumäärä on enää pieni murto-osa nykyisestä luonnolli-
sen poistuman takia. Kuten edustaja Elomaan lakialoitteessa on todettu, veteraanien ikään-
tyessä myös heidän hoidontarpeensa kasvaa merkittävästi. Siksi esittämämme kotipalve-
luiden turvaaminen veteraaneille on välttämätöntä, vaikka se tapahtuukin aivan auttamat-
toman myöhään. Tällä lakialoitteella onkin kova kiire, ja toivon kaikkien muiden perus-
suomalaisten tavoin sille ripeää käsittelyä valiokunnassa sekä hyväksymistä täysistunnos-
sa.

19.02 Laura Huhtasaari ps: Arvoisa puhemies! Edustaja Elomaa, joka on tämän aloit-
teen tehnyt, on erittäin isänmaallinen ihminen, ja meille perussuomalaiselle puolueelle ve-
teraanit ovat hyvin tärkeitä. Minä haluan kiittää edustaja Elomaata siitä, että hän on tehnyt
tämän lakialoitteen, enkä pelkästään tästä lakialoitteesta, vaan hän pitää muutenkin vete-
raanien asiaa aina esillä. Edustaja Elomaalle se on todella sydämenasia, ja se on kaikessa
tullut esille, niin kuin meillä muillakin perussuomalaisilla. Tämä on tärkeä aihe ja teema.

Meidän veteraanit aikoinaan tosiaan vuosien 1939 ja 1945 välillä eivät lähteneet sota-
karkureiksi jonnekin muualle. He jäivät puolustamaan tätä isänmaata. Sen takia mekin
voimme täällä eduskunnassa tänään istua.

Ymmärsin, että tämä aloite pähkinänkuoressa tarkoittaa sitä, että veteraanit siis samalle
viivalle vammasta huolimatta ja kaikki tarvittava hoito ja hoiva. Olenko, edustaja Elomaa,
ymmärtänyt tämän pähkinänkuoren? [Ritva Elomaa: Aivan oikein!] — Kiitos, tämän ha-
lusin varmistaa, koska asiat monta kertaa pitää yksinkertaistaa ja laittaa selkeästi esiin, jot-
ta niitä voi ajaa eteenpäin.

Minä lämpimästi kannatan tätä aloitetta.

19.04 Ville Tavio ps: Arvoisa puhemies! Tämä on viimeinen hetki maksaa kunniavelka
maamme veteraaneille.

Käytännössä tämän lakialoitteen toteutuminen toisi helpotusta vaikeisiin ja taloudelli-
sesti tiukkoihin vanhuuden päiviin sotiemme veteraaneille. Korostan, että riittävä rahoitus
ei saa olla kynnyskysymys, se ei saa olla budjettikysymys, sillä olemme tilanteessa, että
pian sotaveteraaneja ei enää ole keskuudessamme. Täytyy myös rahoituksen ja budjettiky-
symysten osalta huomioida tämä täällä jo aiemmin keskusteltu tilanne, jossa veteraanit vä-
3



Pöytäkirjan asiakohta PTK 55/2018 vp
hentyvät nopeaa vauhtia. Tämän myötä myös valtion tähän asti budjettiin veteraaneille so-
pima rahamäärä laskee myös, eli budjetista myös lähivuosina tulee vapautumaan varoja tä-
män myötä.

On kuitenkin asioita, joita ei voi rahassa mitata, ja on Suomelle kunnia-asia tarjota ih-
misarvoisen elämän puitteet viimeisille elossa oleville sotaveteraaneille.

19.05 Ritva Elomaa ps: Arvoisa puhemies! Sotiemme veteraanien keski-ikä on jo niin
korkea, että enää me emme voi odotella yhtään, jos heidän eteensä halutaan vielä jotain
tehdä. Korulauseista ja lupauksista huolimatta valtiovalta on ollut vuosikaudet aivan liian
passiivinen veteraanien hyvinvoinnin edistämisessä. Joka vuosi veteraanit joutuvat tule-
maan hattu kourassa Eduskuntatalolle pyytämään lisää rahaa. Näin ei saisi olla. Tämä on
aivan järkyttävää, ja tulee häpeän tuntu itselle päättäjänä.

Veteraanien palveluissa on monilla paikkakunnilla paljon parantamisen varaa. Veteraa-
nien palvelujen taso riippuu pitkälti asuinpaikasta, koska kuntien käytännöt vaihtelevat ra-
justi veteraaneille suunnattujen palvelujen osalta. Osassa kunnista palvelujen tarvetta tul-
laan arvioimaan kotiin asti, kun taas toisissa vain postitetaan palvelusetelit ja veteraani voi
itse miettiä, mitä niillä haluaa tehdä. Veteraanien kotona asumista helpottaviin palveluihin
on suunnattu valtion toimesta hieman entistä enemmän rahaa, mikä on tietysti oikeansuun-
tainen liike. Toisinaan osa tästä määrärahasta jää kunnissa käyttämättä. Veteraanien mää-
rän nopea väheneminen selittää osin tätä ylijäämää, mutta valitettavan usein vajaakäytön
taustalla on kehno suunnittelu. Veteraanien tilannetta tulisi aina arvioida paikan päällä.
Esimerkiksi ruokatoimitusten riittämättömyys on yleinen ongelma. Jos ruoanlaitossa on
ongelmia, niin riittääkö esimerkiksi kolmesti viikossa toimitettu ateria? Eihän se riitä.
Myös tukien hakemiseen tarvitaan yleisesti apua. Esimerkiksi veteraanilisä jää turhan
usein hakematta, vaikka siihen olisi oikeus. Silloin olisi hyvä, jos kotiovelle koputtaisi am-
mattilainen tarjoamaan apuaan. Osa kunnista pyrkii hoitamaan veteraanien kotona asumis-
ta tukevat palvelut kuntoon viimeisen päälle — maksoi, mitä maksoi. Toisaalla taas ei niin
piitata.

Arvoisa puhemies! Suurista kaupungeista Turku ja Kuopio ovat kunnostautuneet vete-
raanien kotipalveluiden järjestäjinä ja hyödyntäneet tähän käyttötarkoitukseen saatavilla
olevat lisämäärärahat. On myös monia kuntia, joissa asiat on hoidettu moitteettomasti.
Myöskään vapaaehtoistyön arvoa ei voi kyllin kiittää. Ilman sitä veteraanien tilanne olisi
vieläkin huonompi. Mielestäni jokaisella kunnalla tulisi olla kattava palvelusuunnitelma
kotipalvelujen järjestämiseksi, jotta homma saataisiin toimimaan. Apu ei saa kaatua huo-
noon hallinnolliseen osaamiseen tai markkinoinnin puutteeseen.

Toisin kuin yleisesti luullaan, Rintamaveteraaniliitto, Suomen Sotaveteraaniliitto, So-
tainvalidien Veljesliitto ja Kaatuneitten Omaisten Liitto eivät kylve rahassa, ja valtion tu-
kea tarvitaan. Merkittävä parannus nykytilanteeseen olisi se, että sotaveteraanit saisivat
vastaavat etuudet kuin sodassa vammautuneet sotainvalidit. Tämä saattaisi myös kaikki so-
tiemme veteraanit samalle viivalle. Käytännössä sotainvalidien ja veteraanien terveyserot
eivät ole enää suuria. Lakialoitteeni on näin ollen perusteltu yhdenvertaisuuden ja alueel-
lisen tasa-arvon kannalta. Toivon todella, että hallitukselta löytyisi tahtotilaa hoitaa tämä
asia kuntoon.

Arvoisa puhemies! Koko eduskunta-aikani, tähän mennessä seitsemän vuotta, kaikkein
vaikuttavin hetki on ollut se, kun vuonna 2011 ennen itsenäisyyspäivää tänne marssi mel-
kein sata sotiemme veteraania. Heillä oli mitalit rinnassa — iäkkäitä ihmisiä, iäkkäitä ve-
4



Pöytäkirjan asiakohta PTK 55/2018 vp
teraaneja, monet olivat pyörätuolissa — ja he tulivat näyttäytymään ja ilmoittamaan, että
he ovat olemassa ja hengissä ja että, valtio ja päättäjät, oletteko huomanneet. Ja lisärahoi-
tus oli jo silloin tarpeen. Tämä homma on jatkunut samantyyppisenä melkein vuosittain.
Tämä veteraaniasia on perussuomalaisille ollut aina tärkeä. Muistamme jopa Tony Hal-
meen silloin vuosia sitten ajaneen veteraanien asiaa vahvasti. Henkilökohtaisesti myös it-
selleni asia on tärkeä, koska isäni oli sodassa ja haavoittui kolme kertaa. Olen näiden asioi-
den kanssa sikäli ollut aika läheisesti tekemisissä. Isä kuoli jo 1984, ja sekin oli vielä sel-
lainen vuosi, joka näyttäytyi sellaisena vuotena — ja kaikki edelliset vuodet — että jotkut
jopa kysyivät, että mitä sinne menitte sotimaan. Elikkä sitä arvostusta eivät veteraanit saa-
neet, eikä sitä ymmärretty niin vahvasti. Tänä päivänä ymmärretään heidän merkityksen-
sä, mutta tarpeellinen, riittävä rahoitus kuitenkin vielä puuttuu. Toivon, että pikaisesti tu-
lee parannusta tähän hallituksen taholta. Tahtoa varmaan on, mutta sen täytyy vielä konk-
retisoitua.

Lopuksi kiitän edustaja Mäkelää, edustaja Saviota, edustaja Huhtasaarta ja edustaja Ta-
viota sekä edustaja Heinosta erittäin hyvistä kannatuspuheenvuoroista tämän lain eteen-
päinviemiseksi. — Kiitos.

Keskustelu päättyi.

Asia lähetettiin sosiaali- ja terveysvaliokuntaan.
5


	7
	18.52
	18.56
	18.59
	18.59
	19.02
	19.04
	19.05


