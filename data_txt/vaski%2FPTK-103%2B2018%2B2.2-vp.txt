















































DEM93AE.tmp.xml


Pöytäkirjan asiakohta PTK 103/2018 vp

 Hyväksytty
1.0

Pöytäkirjan asiakohta 

PTK 103/2018 vp

Täysistunto

Torstai 18.10.2018 klo 16.00

2.2. Suullinen kysymys asunnottomuuden torjunnasta (Sari Multala kok)
Suullinen kysymys SKT 162/2018 vp

Suullinen kyselytunti

Puhemies Paula Risikko: Kokoomuksen eduskuntaryhmä, edustaja Multala.

Keskustelu

16.22 Sari Multala kok: Arvoisa puhemies! Asunnottomien yö oli viime yönä, mutta
asunnottomille se yö on joka yö. Asunnottomuus on viheliäinen ongelma, eikä se ole oma
valinta. Tarvitsemme useita erilaisia toimenpiteitä, joilla asunnottomuutta pystytään kitke-
mään, ja yksi esillä ollut toimiva malli on välivuokraus. Hallitus aikoo myös lisätä erityis-
ryhmien investointiavustuksiin 5 miljoonaa euroa per vuosi, ja näitä kohdennetaan väli-
vuokrattavien asuntojen hankintaan asunnottomille sekä ensisuojien korvaamiseen asun-
nottomille tarkoitetuilla asunnoilla. 

Oikeusministeri Antti Häkkänen on myös kiinnittänyt huomiota kasvavaan ylivelkaan-
tumisongelmaan suitsemalla pikavippejä, parantamalla neuvontapalveluita ja suunnittele-
malla positiivista luottotietorekisteriä. Kuitenkin maksuhäiriöt ovat usein se asunnotto-
muuteen johtava syy. Mihin toimenpiteisiin ministeri Tiilikainen on ryhtymässä, jotta
maksuhäiriömerkinnät eivät aiheuttaisi asunnottomuutta?

16.23 Asunto-, energia- ja ympäristöministeri Kimmo Tiilikainen (vastauspuheen-
vuoro): Arvoisa puhemies! On hyvä käydä tätä maksuhäiriöproblematiikkaa ehkä syvem-
min läpi. Sitä olen muutamassa vastauksessa sivunnut. Siis tilannehan on se, että olkoonpa
henkilö nuori tai vähän vanhempi, jos hänellä on maksuhäiriömerkintä, niin silloin ei saa
vuokra-asuntoon hankittua vakuutusta. Ja jos ei saa vakuutusta hankittua, vuokranantaja
sanoo, että ei synny vuokrasopimusta. Tämän ongelman ratkaisemiseksi lähdettiin pilotoi-
maan mallia, missä vakuutusyhtiö antaa sen vakuutuksen sille vuokranantajalle, ikään kuin
vakuuttaa sen tulevan vuokralaisen puolesta sen asuntonsa. Ja tämä on todellakin saanut
hyvän vastaanoton, ja ymmärtääkseni tällä hetkellä jo muutamakin vakuutusyhtiö tämän-
kaltaisia vakuutuksia tarjoaa. Ja se auttaa juuri niitä luottotietonsa menettäneitä, erityisesti
nuoria, saamaan kuitenkin oikeuden siihen vuokra-asuntoon, jos muuten asiat ovat kun-
nossa ja pystyy siitä itsenäisestä asumisesta huolehtimaan. Tämä on tärkeä edistysaskel, ja
toivon, että tämä käytäntö leviää ja siitä tiedetään nykyistä paremmin.

Puhemies Paula Risikko: Myös sinisellä eduskuntaryhmällä tämä oli varsinaisena kysy-
myksenä.


