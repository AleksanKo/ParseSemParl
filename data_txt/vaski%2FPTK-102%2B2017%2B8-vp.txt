















































DEM9328.tmp.xml


Pöytäkirjan asiakohta PTK 102/2017 vp
Pöytäkirjan asiakohta 

PTK 102/2017 vp

Täysistunto

Keskiviikko 11.10.2017 klo 13.59—16.55

8. Hallituksen esitys  eduskunnalle  laeiksi väylämaksulain muuttamisesta ja väliaikaisesta 
muuttamisesta annetun lain voimaantulosäännöksen muuttamisesta  ja rataverolain 5 ja 
7 §:n väliaikaisesta muuttamisesta annetun lain voimaantulosäännöksen muuttamisesta

Hallituksen esitys HE 119/2017 vp
Lakialoite LA 22, 28/2015 vp
Valiokunnan mietintö LiVM 18/2017 vp

Ensimmäinen käsittely

Puhemies Maria Lohela: Ensimmäiseen käsittelyyn esitellään päiväjärjestyksen 8. asia.
Käsittelyn pohjana on liikenne- ja viestintävaliokunnan mietintö LiVM 18/2017 vp. Nyt
päätetään lakiehdotusten sisällöstä.

Keskustelu

16.16 Katja Taimela sd:  Arvoisa rouva puhemies! Tämä hallituksen esitys on erittäin
kannatettava, esityksen tarkoituksena kun on parantaa Suomen kilpailukykyä. Väylämak-
su on ollut puolitettuna 2015—2017 johtuen kevään 2014 kehyspäätöksestä polttoaineen
rikkipitoisuuden rajoituskustannusten kompensoimiseksi, ja sen lisäksi sillä tuettiin vuo-
den 2013 työmarkkinaratkaisua. Tavaraliikenteen ratavero on ollut poistettuna samasta
syystä samat vuodet 2015—2017. Tavoite on ollut näin keventää elinkeinoelämän, erityi-
sesti teollisuuden, kustannusrasitetta. Hallituksen strategisessa ohjelmassa todetaan, että
teollisuuden kilpailukykyä turvataan jatkamalla alennettujen väylämaksujen ja tavaralii-
kenteen rataveron poiston voimassaoloa vielä vuoden 2018 ajan. Kyse on näin ollen nyt
siis vuoden jatkosta.

Taloudelliset vaikutukset valtiolle ovat alennetun väylämaksun ja tavaraliikenteen rata-
veron poiston jatkamisen osalta yhteensä noin 55 miljoonaa euroa vuonna 2018. Alenne-
tun väylämaksun myötä alusliikenteelle ja sitä kautta elinkeinoelämälle syntyy noin 40
miljoonan euron kustannussäästö verrattuna tilanteeseen, jossa väylämaksu perittäisiin
täysimääräisenä.

Teollisuudella ja kuljetussektorilla on paine jatkaa puolitusta ja poistoa pidemmällekin,
ainakin vuoteen 2019 asti. Siitä syystä me valiokunnan mietintötekstissä pidimme erittäin
tärkeänä, että ehdotettuja toimenpiteitä voidaan jatkaa myös vuoden 2018 jälkeen. Samoin
valiokuntana katsoimme, että eri ympäristönäkökohtia tulisi tulevaisuudessa pitää vähen-
nettyihin maksuihin tai veronkevennyksiin oikeuttavina kriteereinä.

16.18 Sari Essayah kd:  Arvoisa rouva puhemies! Tämä todellakin, niin kuin edustaja
Taimela tuossa hyvin totesi, väylämaksujen osalta on kompensaatiota rikkidirektiivistä,
josta aikanaan odotettiin ehkä jopa suurempaakin kustannusrasitetta suomalaiselle teolli-
 Tarkistettu
4.2



Pöytäkirjan asiakohta PTK 102/2017 vp
suudelle kuin mitä sitten loppupeleissä on toteutunut. Mutta täytyy sanoa, että sekä ratojen
että myöskin väylämaksujen kohdalla on erittäin hyvä, että tätä kautta pystytään tukemaan
suomalaista teollisuutta ja elinkeinoelämää. Ja niin kuin aina tavataan sanoa, Suomihan on
ikään kuin saari, kun lähdemme katsomaan, miten täältä pystytään kuljettamaan tavaraa
muualle, maailmalle.

Kun täälläkin on nyt keskusteltu tänä syksynä ja on päätetty sitten perustaa parlamen-
taarinen työryhmä yritystukia perkaamaan, niin näistä veroluontoisista maksuista täytyy
todeta, että ei ole syytä perata. Elikkä nämä ovat sellaista tukea, jolle varmasti löytyy koko
tästä eduskuntasalista selkeä tuki, ja näitä on syytä myöskin jatkaa seuraavan vuoden ajan.

16.19 Päivi Räsänen kd: Arvoisa rouva puhemies! Tämä esitys on kannatettava suoma-
laisen elinkeinoelämän ja yrittäjien näkökulmasta. Tällä todellakin on myönteinen merki-
tys koko kansantaloudelle. Kiinnitän vain huomiota siihen, että toisaalta yrittäjien ja elin-
keinoelämän kannalta se, että näitä päätöksiä tehdään määräaikaisiksi ja aika lyhyttempoi-
sesti — nytkin vain vuodella jatketaan — tuo omat haasteensa, koska ajatellen vaikkapa
erilaisia investointeja olisi hyvä pitkällä tähtäimellä saada ikään kuin varmuus niistä kus-
tannuksista, joita toiminnasta on koitumassa.

Yleiskeskustelu päättyi.

Eduskunta hyväksyi hallituksen esitykseen HE 119/2017 vp sisältyvien 1.—2. lakiehdo-
tuksen sisällön mietinnön mukaisena. Eduskunta yhtyi valiokunnan ehdotukseen lakialoit-
teisiin LA 22, 28/2015 vp sisältyvien lakiehdotusten hylkäämisestä. Lakiehdotusten en-
simmäinen käsittely päättyi.
2


