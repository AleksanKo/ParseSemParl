















































DEM2DB2.tmp.xml


Pöytäkirjan asiakohta PTK 147/2018 vp
Pöytäkirjan asiakohta 

PTK 147/2018 vp

Täysistunto

Torstai 24.1.2019 klo 16.01—17.34

2.3. Suullinen kysymys ulkomaisen työvoiman käyttämisestä (Ville Tavio ps)
Suullinen kysymys SKT 238/2018 vp

Suullinen kyselytunti

Puhemies Paula Risikko: Seuraavaksi perussuomalaisten eduskuntaryhmän kysymys.
Edustaja Tavio, olkaa hyvä.

Keskustelu

16.27 Ville Tavio ps: Arvoisa puhemies! Yle haastatteli työtöntä Juhaa, turkulaista lai-
vanrakentajaa. Juha kysyi jutussa, miksi hän ei kelpaa töihin, vaikka telakat tarvitsevat li-
sää työvoimaa. Juhan kaltaisia työttömiä ammattimiehiä on pelkästään Lounais-Suomessa
tuhansia. Kansalle on kerrottu, että Suomessa on huutava työvoimapula. Todellisuudessa
pula ei ole niin kova kuin kerrotaan, vaan kyse on usein pikemminkin halusta tuoda Suo-
meen lisää ulkomaalaista halpatyövoimaa. Ulkomaalaiset duunarit hankitaan töihin ali-
hankkijoiden kautta alipalkattuina. Palkat ovat räikeästi alle suomalaisen sopimustason, ja
suomalaiset duunarit saavat pysyä kotona.

Perussuomalaiset tahtovat ottaa työllisyyspolitiikkaan uuden suunnan, jossa Suomea ra-
kennetaan suomalaisten voimin suomalaisella palkkatasolla. Kysynkin hallitukselta: aiot-
teko te parantaa suomalaisen duunarin asemaa niillä aloilla, jotka nyt suosivat ulkomaalais-
ta halpatyövoimaa? [Leena Meri: Mitä vastaatte Juhalle?]

16.28 Työministeri Jari Lindström (vastauspuheenvuoro): Arvoisa puhemies! Kiitok-
sia edustaja Taviolle ajankohtaisesta kysymyksestä. Olen tänään muun muassa Yle Porille
tästä asiasta antanut haastattelun ja selvittänyt näitä taustoja siltä osin, mitä on minun vas-
tuualueellani — minun vastuualuettani ei ole työsuojelu eivätkä verokysymykset. Mutta
olen kysyjän kanssa aivan samaa mieltä: kun Suomeen tullaan töihin, täällä tehdään töitä
suomalaisin työehdoin. Puolustan sen takia myös yleissitovaa työehtosopimusta. [Eero
Heinäluoma: Se on hyvä!] Minä olen selvittänyt näitä asioita ja kysynyt sitä, mitä taustoja
tähän on saatavana. Olen saanut vastauksen Juhani Sundellilta TE-toimistosta, siis siltä
alueelta, ja tässä on käsittääkseni niin, että on kaksi puolta: Kun tarvitaan sitä työvoimaa —
minä ymmärrän sen yrityksen tilanteen, kun niiden tarvitsee kiireellisessä aikataulussa teh-
dä niitä asioita — niin jos ei ole saatavana suomalaista osaavaa työvoimaa, silloin sitä hae-
taan ulkomailta. Olen käynyt telakoilla vierailulla, ja tämä sama viesti on tullut [Puhemies
koputtaa] koko tämän neljän vuoden ajan minulle, että tämä on ongelma, että käytetään ali-
palkattua työvoimaa, mutta silloin tullaan siihen [Puhemies: Aika!] valvontaan. Ja tämä on
tietenkin iso haaste: millä me saamme ne resurssit siihen valvontaan, jotta me voimme
puuttua tähän [Puhemies: Aika!] eikä mennä pelkkien huhujen perusteella.
 Tarkistettu
4.0



Pöytäkirjan asiakohta PTK 147/2018 vp
Puhemies Paula Risikko: Pyydän niitä edustajia, jotka haluavat esittää lisäkysymyksen
tästä aihealueesta, ilmoittautumaan painamalla V-painiketta ja nousemalla seisomaan.

16.30 Ville Tavio ps (vastauspuheenvuoro): Arvoisa puhemies! Tämä ongelma on ollut
pitkään tiedossa. Te olette ollut työministeri neljä vuotta, joten siksi tietenkin odotin teiltä
konkreettisia toimenpiteitä, miten olette puuttunut siihen. [Sosiaalidemokraattien ryhmäs-
tä: Te olitte kaksi vuotta hallituksessa!] Meillä olisi perussuomalaisella politiikalla parem-
pi työllisyysaste, ja silloin olisivat töissä ensisijaisesti suomalaiset duunarit. Se on meille
perussuomalaisille tärkeintä. Hallitus on tässä kuitenkin selvästi politiikallaan tietoisesti
luonut kaksien työmarkkinoiden syntyä: on luonut ulkomaalaista halpatyömarkkinaa ja
suomalaista työmarkkinaa. Työperäinen maahanmuutto on hyvä asia silloin, kun se suun-
tautuu sellaisille erityisaloille, joilla on aitoa työvoimapulaa, sitä perussuomalaiset eivät
vastusta. Työllisyyspolitiikka on kuitenkin epäonnistunutta silloin, kun ulkomaalaiset
tuontityöntekijät syrjäyttävät samat taidot omaavat kotimaiset työntekijät. Jotkut yritykset
saavat siitä toki hyötyä. Lasku lankeaa kuitenkin veronmaksajille ja suomalaisille duuna-
reille. [Puhemies: Kysymys!] Kysyn vielä: miksi ette ole oikeudenmukaistaneet koko jär-
jestelmää ja laittaneet etusijalle suomalaista duunaria?

16.31 Työministeri Jari Lindström (vastauspuheenvuoro): Arvoisa puhemies! Hallitus-
ohjelmassa sovittiin, että tarveharkinnasta ei luovuta, ja sitä olen puolustanut. Tarveharkin-
nasta ei ole luovuttu juuri näitten kysymysten takia, mitkä nostitte esille.

Toisekseen, jos yritys, tai kun yritys — ei ”jos” vaan ”kun” — tarvitsee osaavaa työvoi-
maa ja jos ei se löydä sitä suomalaisesta työvoimasta, se hakee sen muualta. Tämä on täy-
sin ymmärrettävää. Silloin jos tänne tullaan ulkomailta töihin, noudatetaan suomalaisia
työehtoja — piste. Tämä on ehdottomasti näin. Mutta pitää ymmärtää, että minä en ole vas-
tuussa työsuojelusta, työsuojelupiirit vastaavat siitä valvonnasta, [Leena Meri: Työllisyy-
destä olette!] ja harmaasta taloudesta ja veroasioista vastaa VM. Minä olen hoitanut omaa
leiviskääni niillä keinoilla, mitä minulla on. Ja puhutaan faktoilla, kun tätä asiaa selvite-
tään: jos todetaan, että on käytetty väärin työvoimaa, niin siihen pitää puuttua ja siihen pi-
tää silloin myös määrätä resursseja, ja tätä hallitus on tietenkin pyrkinyt kaikin keinoin te-
kemään.

16.32 Markus Mustajärvi vas (vastauspuheenvuoro): Arvoisa puhemies! Ketjutetut
urakkasopimukset ovat iso ongelma työmailla. Lopullista vastuunkantajaa on vaikea löy-
tää, kun ongelmia esiintyy, ja niitä esiintyy aivan liian paljon. 

Arvoisa ministeri, oletteko valmis harkitsemaan mallia, että lainsäädännössä määritel-
täisiin raja, kuinka monta tasoa ketjutetuissa urakoissa saa olla? Joissain maissa tällainen
malli on jo käytössä. [Eero Lehti: Neuvostoliitossa oli!]

16.33 Työministeri Jari Lindström (vastauspuheenvuoro): Arvoisa puhemies! Minähän
olisin tähän kyllä valmiina, tällaiseen ketjuvastuuseen. Minä olen siitä puhunut jo viime
vaalikaudella moneen kertaan. Tiedän, että mitä pidemmälle ketju menee, sitä vaikeampaa
ja hämärämpää on puuttua näihin epäoikeudenmukaisuuksiin, varsinkin alihankintaketjus-
sa. 

Kun ollaan puhuttu harmaan talouden torjunnasta, se tarkoittaa sitä, että sinne pitää sit-
ten määrätä resursseja, suomeksi sanottuna rahaa. Tämä on tietenkin ollut koko ajan tässä
2



Pöytäkirjan asiakohta PTK 147/2018 vp
haastavassa taloustilanteessa vaikeaa, mutta kyllä hallitus on tehnyt toimenpiteitä harmaa-
ta taloutta vastaan. Veronumeron käyttöön varmaan vastaa valtiovarainministeri Orpo, hä-
nellä on siitä varmaan parempaa tietoa kuin minulla, mutta kyllä hallitus on tehnyt toimen-
piteitä.

16.33 Valtiovarainministeri Petteri Orpo (vastauspuheenvuoro): Arvoisa rouva puhe-
mies! Ensinnäkin ei tuo ministeri Lindström ihan huonosti ole pärjännyt. Meillä on 72,5
prosenttia työllisyysaste tällä hetkellä. Arviointineuvostokin yllättyi siitä, kuinka hyviä tu-
loksia on saatu aikaan. Työttömyys 6,6 prosenttia, niin alhaalla ei ole oltu ikiaikoihin. On
saatu paljon aikaan lukemattomilla eri toimenpiteillä. 

Me olemme hallituksen päätöksellä parhaillaan selvittämässä veronumeron käyttöä.
Meillähän on rakennusalalla veronumero otettu käyttöön, ja siitä on erittäin hyviä koke-
muksia. Selvitys on valtiovarainministeriöstä valmistumassa ihan näinä päivinä. Tutkitaan
sen laajentumista telakka-alalle, ravintoloihin ja siivousalalle. Me palaamme tähän tässä
salissa varmasti lähiaikoina. Siitä on ollut, niin kuin sanoin, erittäin hyviä kokemuksia. Se
on hyvä tapa puuttua veronkiertoon tai harmaaseen talouteen tai eriarvoisuuteen suomalai-
silla työpaikoilla.

Puhemies Paula Risikko:  Vielä alkuperäisen kysymyksen esittäjän ryhmään. Edustaja
Lehto, olkaa hyvä, lisäkysymys.

16.35 Rami Lehto ps (vastauspuheenvuoro): Arvoisa rouva puhemies! Valtiovarainmi-
nisteri Orpo totesi Talouselämän haastattelussa reilu vuosi sitten, että maahanmuuttoa tar-
vitaan, ja osin maahanmuuttoon liittyen te ehdotitte palkanalennuksia henkilöille, joilla on
osaamisessa puutteita. Tämä koskee myös suomalaista duunaria. Te haluatte siis suomalai-
sillekin duunareille palkkojen alennuksen. 

Hallitus toi työttömille aktiivimallin, jolla käytännössä pakotetaan työtön ottamaan vas-
taan mitä työtä tahansa ja tietysti minimipalkalla. Muuten työttömyyskorvaus alenee. Te
haluatte ulkomaista työvoimaa ja suomalaisen duunarin palkat alas. 

Kysynkin teiltä, ministeri Orpo: haluatteko te kyykyttää suomalaista duunaria tarjo-
amalla heille palkkaa, jolla ei tule Suomessa toimeen?

16.35 Valtiovarainministeri Petteri Orpo (vastauspuheenvuoro): Voi hyvänen aika sen-
tään! Enpä tunnista tuollaista haastattelua antaneeni. Olen sanonut, että meillä on haaste, ja
se haaste on se, että jos on vajaa kielitaito ja vajaa ammattitaito, niin on vaikeaa työllistyä.
Tämä koskee tietenkin erityisesti maahanmuuttajia, joilla on heikompi koulutus, heikompi
kielitaito, mutta ihan samalla tavalla, jos on vajaatyökykyinen suomalainen työtön, vajaa-
ammattitaitoinen, silloin on vaikeuksia työllistyä. Olen pohtinut sitä, miten me voisimme
tukea heidän työllistymistään. En missään koskaan ole puhunut kaksista työmarkkinoista.
On täysin väärin, että pyritte antamaan sellaista kuvaa ja jälleen kerran tämän maahan-
muuttoon liittyvän keskustelun alla.

Kysymyksen käsittely päättyi.
3


