















































DEMA6B8.tmp.xml


Pöytäkirjan asiakohta PTK 15/2018 vp

 Tarkistettu
4.0

Pöytäkirjan asiakohta 

PTK 15/2018 vp

Täysistunto

Torstai 1.3.2018 klo 15.59—20.06

22. Lakialoite laiksi ulkomaalaislain 121 §:n muuttamisesta
Lakialoite LA 74/2017 vp Leena Meri ps ym.

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 22. asia.
Puhemiesneuvosto ehdottaa, että asia lähetetään hallintovaliokuntaan.

Asian käsittely keskeytettiin 23.2.2018 pidetyssä täysistunnossa. Eli keskustelu tästä jat-
kuu.

Keskustelu

20.04 Jani Mäkelä ps: Arvoisa puhemies! Tämä on hyvä ja kannatettava lakialoite, ja sii-
nä on huomioitu hyvin kattavasti kaikki asiaan liittyvät ihmisoikeudelliset ja muut näkö-
kulmat, jotka tietysti ovat tässä tärkeitä. Aloitteessa tuodaan myös huomioiduksi turvalli-
suuteen liittyvät näkökohdat, jotka tähän karkotettavien kysymykseen kuuluvat.

Itse toisin vielä ylimääräisenä tekijänä esille sen, että perustuslakimme mukaanhan
maassa laillisesti oleskelevalla ulkomaalaisella on oikeus valita asuinpaikkansa, eli kään-
täen: laittomasti oleskelevalla ei sellaista oikeutta ole. Tämä on tässä yhteydessä tärkeää
muistaa, koska tämä lakiesityshän koskee sellaisia henkilöitä, joilla todetusti ei ole kan-
sainvälisen suojelun tarvetta maamme turvapaikkajärjestelmän ja viime kädessä oikeusjär-
jestelmän kaikkien prosessien läpikäymisen jälkeen.

Sen ohella tämä esitetty muutos olisi myös merkittävä viesti sellaisille, jotka ovat aikeis-
sa jäädä maahamme laittomasti tai kenties aikeissa myöhemmin tulevaisuudessa tulla maa-
hamme väärinkäyttämään turvapaikkajärjestelmäämme ja anteliasta sosiaaliturvaamme.
Meidän täytyy antaa sellainen viesti, että tänne ei voi jäädä ilman lupaa, ilman perusteita.
Muu viesti olisi täysin mahdoton vetovoimatekijä tässä kansainvaellusten maailmassa.

Keskustelu päättyi. 

Asia lähetettiin hallintovaliokuntaan.


