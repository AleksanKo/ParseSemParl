















































DEM1F51.tmp.xml


Pöytäkirjan asiakohta PTK 19/2018 vp
Pöytäkirjan asiakohta 

PTK 19/2018 vp

Täysistunto

Torstai 8.3.2018 klo 16.02—18.59

6. Lakialoite laiksi rikoslain 20 luvun 7 §:n muuttamisesta
Lakialoite LA 96/2017 vp Eeva-Maria Maijala kesk

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 6. asia. Puhemiesneuvosto ehdottaa, että asia lähetetään lakivaliokun-
taan.

Keskustelu

18.35 Eeva-Maria Maijala kesk (esittelypuheenvuoro): Arvoisa puhemies! Esitän tässä
aloitteessa, että lapsen törkeän seksuaalisen hyväksikäytön nimi muutetaan lapsen rais-
kaukseksi ja että kyseisen rikoksen vähimmäisrangaistusta nostetaan 2,5 vuoteen vankeut-
ta. Tämä tarkoittaa sitä, että rikoslaissa tuomio olisi aina ehdotonta vankeutta. 

Tähän asiaan liittyen eduskuntaan on jätetty sekä kansalaisaloite että lakialoite vuoden
2015 valtiopäivillä. Nämä aloitteet ovat hyvin perusteltuja, mutta niissä on esitetty vähim-
mäisrangaistukseksi 2 vuotta. Tavoitteena näissäkin aloitteissa on ollut, että tuomio annet-
taisiin aina ehdottomana. Kuitenkin niissä esitetty 2 vuoden vähimmäisrangaistus on mah-
dollista tuomita myös ehdollisena, elikkä rangaistuksen pitää olla yli 2 vuotta, jotta se olisi
aina ehdoton.

Usein pidempiä vankeusrangaistuksia tai ehdollisten muuttamista ehdottomaksi vastus-
tetaan sillä, että se lisää vankimäärää ja sitä kautta yhteiskunnalle tulevia kustannuksia. Tä-
män aloitteen taloudelliset vaikutukset olisivat kuitenkin sikäli vähäiset, että jo nyt suurin
osa törkeistä lapsen seksuaalisista hyväksikäytöistä tuomitaan ehdottomana. Kyse olisi nyt
ennen kaikkea selkeästä, vakavasta viestistä lainsäätäjältä näiden tekojen äärimmäisestä
paheksuttavuudesta.

Suomessa on historiallisesti tarkasteltuna tuomittu ankarasti omaisuusrikoksista, mutta
seksuaalirikosten vakavuutta on voitu vähätellä. Seksuaalirikoksia on tarkasteltu ennen
kaikkea teon yhteydessä ilmenneeseen fyysiseen väkivaltaan. Tällöin ei ole ymmärretty si-
tä, että vaikka teko ei jättäisikään fyysisiä ruhjeita, on se voinut murskata ihmisen henki-
sesti loppuiäksi. Etenkin lapsiin kohdistuneella raiskauksella on voinut olla niin syvällinen
vaikutus uhrin seksuaaliseen kehitykseen, ettei hän ole esimerkiksi kyennyt aikuistuttuaan
perustamaan perhettä eikä ole halunnut hankkia lapsia tämän vuoksi.

Rangaistuksen nimessä sana ”hyväksikäyttö” on nykytiedon valossa hieman vähättele-
vä ja luo mielleyhtymiä, että kyse on vain esimerkiksi jostakin taputtelusta. Kuitenkin tör-
keimpien tekojen kohdalla olisi syytä puhua lapsen raiskauksesta. Niissä tapauksissa on
kyse kaikkein vakavimmasta rikoksesta. Samassa rikoslain 20 luvussa vastaavat aikuisiin
kohdistuvat teot tuomitaan raiskauksena tai törkeänä raiskauksena.
 Tarkistettu
4.1



Pöytäkirjan asiakohta PTK 19/2018 vp
Vuonna 2014 raiskauksen rangaistusasteikkoa korotettiin ja laista poistettiin laajalti
epäoikeudenmukaiseksi koettu niin sanottu lievän raiskauksen pykälä, joka oli virallisesti
nimeltään sukupuoliyhteyteen pakottaminen. Aikuisten osaltakin on siis ryhdytty puhu-
maan raiskauksesta aiempaa laajemmin. Eikö nyt olisi aika muuttaa tämä myöskin lasten
kohdalta?

Oikeuspoliittisen tutkimuslaitoksen tutkimuksen mukaan silloin, kun tuomio on annettu
ehdollisena, kyse on ollut yleensä kertaluontoisesta rikoksesta tai teko on kestänyt lyhyen
aikaa. Näin törkeissä teoissa voi kuitenkin jo yksi kerta ja lyhytkestoinenkin teko murskata
ihmisen henkisesti lopuksi ikää. Nykypäivän tietojen valossa ei seksuaalirikoksen teon ly-
hyt kestoaika voi olla ratkaiseva peruste rangaistuksen lieventämiselle.

18.39 Timo Heinonen kok: Arvoisa puhemies! Tämä lakialoite 96/2017 oli viime perjan-
taina meillä jo täysistunnossa listalla, mutta silloin kokous päättyi ennen kuin tämän käsit-
tely ehdittiin aloittaa.

Tämä on hyvä tavoite, että törkeä lapsen seksuaalinen hyväksikäyttö muutettaisiin lais-
sa lapsen raiskaukseksi ja näin korotettaisiin myös tuota minimirangaistusta niin, että ran-
gaistus olisi jatkossa aina ehdoton vankeustuomio.

Tuossa edellä kävimme laajan keskustelun hieman samaan aihealueeseen liittyvästä ky-
symyksestä, raiskauksen tunnusmerkistöistä, ja siinä kävin läpi tätä kymmenvuotiaan ty-
tön tapausta, jossa tyttö ei oikeuden mukaan vastustellut riittävästi aikuista miestä, joten
syyte raiskauksesta silloin hylättiin. Ja kävimme keskustelun, että raiskauksen määritel-
miin pitäisi merkata niin, että suostumuksen puute olisi raiskauksen tunnusmerkistöissä
mukana.

Tästä lapsen törkeästä seksuaalisesta hyväksikäytöstä olen tehnyt edustaja Tuomo Puu-
malan kanssa viime kaudella yli sata allekirjoitusta keränneen aloitteen, jossa me olisim-
me halunneet muuttaa tämän vanhentumislainsäädännön niin, että lapsen törkeä seksuaa-
linen hyväksikäyttö ei vanhenisi rikoksena koskaan, ja näin niistä voitaisiin syyttää myös
myöhemmin näitä tekijöitä.

Hieman hämmästelen sitä, että eduskunnassa tällaiset lakialoitteet... — Puhemies, siir-
ryn tuohon puhujakorokkeelle.

Ensimmäinen varapuhemies Mauri Pekkarinen: Mielellään. [Puhuja siirtyy puhujako-
rokkeelle]

Niin, arvoisa puhemies, hieman hämmästelen sitä, että meillä on eduskunnassa iso mää-
rä lakialoitteita, jotka on allekirjoittanut yli sata kansanedustajaa, mutta ne eivät näytä saa-
van tässä eduskunnassa arvoistaan käsittelyä. Meillä tällä hetkellä kansalaisaloitteet käsi-
tellään minun mielestäni sillä tavalla kuin vähintään pitäisi nämä yli sadan kansanedusta-
jan lakialoitteet käsitellä. Silloin kuitenkin enemmistö Suomen kansan edustajista on il-
maissut tahtonsa, että tämä asia on meidän mielestämme muutoksen arvoinen. Se ei vält-
tämättä aina tarkoita sitä, että se tulisi suoraan yksi yhteen voimaan, mutta minun mieles-
täni on jopa eduskunnan arvovallan väheksymistä se, että tällaiset lakialoitteet hautautuvat
valiokuntien pöydille.

Toivon, että tämä edellä käsitelty lakialoite, jonka edustaja Sarkkinen ja naisverkosto te-
kivät raiskauksen tunnusmerkistön täydentämisestä, ei koe sitä kohtaloa, minkä moni muu
yli sata allekirjoitusta saanut lakialoite on kokenut.
2



Pöytäkirjan asiakohta PTK 19/2018 vp
Toivon, että tässä eduskunta nyt ryhdistäytyy. Tämä on meidän itsemme käsissä, millä
tavalla haluamme näitä käsitellä. Minun mielestäni sen pitäisi olla selkeä viesti itse kulle-
kin niissä valiokunnissa istuville, että hei, tämä lakialoite on kerännyt yli sata allekirjoitus-
ta, se otetaan käsittelyyn, siihen pyydetään lausunnot automaattisesti ministeriöltä ja ryh-
dytään tiettyihin toimenpiteisiin, ja katsotaan sen jälkeen, mitkä ovat ne toimenpiteet. Mut-
ta ei pidä olla sallittua, että lakialoite jätetään puheenjohtajan pöytälaatikkoon tai valiokun-
taneuvoksen pöydälle.

Tämä edustaja Maijalan tekemä lakialoite on hyvä. En katsonut tämän allekirjoitusmää-
rää, mutta tämä on jo niin hyvä, että tämäkin ansaitsee hyvän, perusteellisen käsittelyn.

Mutta toivon, että tämä edustaja Puumalan ja allekirjoittaneen viime kaudella tekemä ja
tällä kaudella uusima aloite otetaan myös käsittelyyn nyt sillä arvokkuudella ja perusteel-
lisuudella, mikä näissä pitää minun mielestäni jatkossa olla, sillä lapsen törkeä seksuaali-
nen hyväksikäyttö on kuin murha, josta jää henkiin.

18.44 Hannu Hoskonen kesk: Arvoisa herra puhemies! Viitaten tuohon edelliseen aivan
erinomaisen lakialoitteen tehneen edustajan loistavaan aloitteeseen totean vielä tästä edus-
taja Maijalan tekemästä aloitteesta, että nämä kuuluvat samaan kategoriaan mielestäni. Tä-
mäkin lakialoite tulisi käsitellä hyvin ripeästi ja samalla se tulisi myös hyväksyä tässä ta-
lossa, koska nythän me tässä itsenäisyyden juhlavuoden jälkimainingeissa voisimme sa-
malla antaa tunnustuksen sille, että Suomi uskoo tulevaisuuteen, kun me kunnioitamme ih-
misen koskemattomuutta ja lapsia, koska kuten todetaan tässä edustaja Eeva-Maria Maija-
lan lakialoitteessa rikoslain 20 luvun 7 §:n muuttamisesta, todellakin lapsiin kohdistuvat
seksuaalirikokset ovat niin törkeitä kaikki. Tekotapaan ja mihin tahansa muuhun katsoen
ne ovat kaikki törkeitä rikoksia, joista pitäisi tuomion olla mahdollisimman ankara.

On aivan ennenkuulumatonta, että kun tällaisiin tapauksiin törmää ja niitä lukee tuolta
lehdistä ja muista medioista, niin tulee semmoinen voimaton olo, että voiko tämä olla ny-
kymaailmassa totta, että kaikkein haavoittuvimmat, kaikkein viattomimmat ihmiset joutu-
vat toisten ihmisten hyväksikäyttämiksi. Se on jotain niin törkeää ja niin vastenmielistä,
että minä en osaa sitä sanoin kuvata. Siksi toivonkin, että tässä talossa otetaan edustaja
Eeva-Maria Maijalan — ja, aivan, myös edustaja Sarkkisen — hyvät lakialoitteet vakavas-
ti ja käsitellään ne niin, että ne tulevat hyväksytyiksi, ja samallahan eduskunta lähettää
myös tämän talon ulkopuolelle vahvan viestin. Tietysti lait ovat aina vahva viesti kaikille
suomalaisille, että niitä tulee noudattaa, ja ellei noudata, niin niistä sitten tulee sanktio sen
mukaan, mitä laissa säädetään, mutta tällaisista raiskausrikoksista ja varsinkin lapsiin koh-
distuvista tuomion pitää olla ankara ja sillä pitää olla pelotevaikutus. Sen, että ihmisten
koskemattomuutta kunnioitetaan ja lapset jätetään rauhaan, pitää tällaisia tekoja käsitel-
täessä olla tässä maassa kirkas kuin keväinen päivä. Pienten lasten hyväksikäyttäminen ja
lasten hyväksikäyttäminen yleensä on niin vastenmielinen rikos, että kuten edellisessä pu-
heenvuorossa totesin, niin se on murha, josta uhri jää kuitenkin eloon, jotain sellaista, mitä
ei ihmisjärjellä meinaa millään ymmärtää.

Toivottavasti tämä lakialoite saa tuulta siipiensä alle huolimatta siitä, että tässä näkö-
jään on vain yksi allekirjoitus. Siitä huolimatta tätä on erittäin hyvin harkittu ja pohdittu, ja
kuten Eeva-Maria Maijala omassa puheenvuorossaan asiaa esitteli, lain perustelut ovat hy-
vät ja kannatettavat. Toivon, että tämä lakialoite ei jää pölyttymään tuonne eduskunnan
hyllyille tai jonkun valiokunnan puheenjohtajan pöytälaatikkoon.
3



Pöytäkirjan asiakohta PTK 19/2018 vp
18.48 Katri Kulmuni kesk: Arvoisa puhemies! Kolme vuotta sitten, kun keskustajohtois-
ta hallitusta oltiin muodostamassa ja hallitusohjelmaa kirjoittamassa, myös hallitusohjel-
maan kirjattiin se, että seksuaalirikoksista täytyisi rangaista tiukemmin, ja erityisesti kes-
kusteluun nousivat nämä lapsiin kohdistuvat seksuaalirikokset.

Kuten täällä on todettu, tähän liittyviä lakialoitteita on tehty jo useampi vaalikausi.
Osassa niistä on ollut varsin reilustikin nimiä allekirjoitettuina, mutta siitä huolimatta asia
ei ole edennyt. Olisi ollut hienoa, jos oikeusministeri olisi voinut olla täällä kertomassa,
miten tilanne nyt sitten on, kun nämä vertailevat tutkimukset on selvitetty ja tilattu, että
missä vaiheessa prosessi etenee.

Varsin laajalla rintamalla on myös todettu se, että seksuaalirikoksista tässä maassa on
olemassa kyllä skaalaa, rangaistusasteikkoa, mutta silti tuomiot ovat rangaistusasteikon
lievimmästä päästä. Tämä ei kyllä minun oikeustajuuni eikä varmaan kovin monen muun-
kaan oikeustajuun sovellu, ja siksi sitä rangaistusasteikkoa pitäisi pystyä laajentamaan ja
etenkin tämänkaltaisista rikoksista, kuten lapsiin kohdistuvasta törkeästä seksuaalisesta
hyväksikäytöstä, pystyä tuomitsemaan ankarammin.

Jos se vaatii sen, että rikoslakiin tulisi nimitys tämän sijaan lapsen raiskauksesta, minus-
ta se on aivan perusteltua. Toivon, että lakivaliokunta käsittelee tämän. Samoiten myös
vanhentumissäännökset lasten seksuaalisesta hyväksikäytöstä pitäisi kyllä perata, koska on
niin, että monesti vasta vanhemmiten elämässä aikuistuessaan ihmiset pystyvät käsittele-
mään niitä asioita, joita heille on mahdollisesti lapsuudessa tapahtunut. Tällaiset asiat kyl-
lä jättävät leiman koko elämään ja vaikuttavat läpi elämän.

18.50 Olli-Poika Parviainen vihr: Arvoisa herra puhemies! Tämä aloite on hyvää jatkoa
edellisen pykälän keskustelulle, jossa pohdimme suomalaisen seksuaalirikoslainsäädän-
nön nykytilaa. Täällä ainakin salissa läsnä olleiden kesken varsin yksimielisesti vaikutim-
me olevan siinä johtopäätöksessä, että tarvitsisi tehdä jotakin, että nykytila ei vastaa yleis-
tä oikeuskäsitystä. Se ei toisaalta vastaa nykytilaa siinä suhteessa, miten seksuaalirikoksia
tehdään ja miten niitä toteutetaan. Toisaalta sitten, kun me puhumme vielä lapsista, se joh-
taa vielä enemmän siihen, että ihmisten oikeudentaju joutuu koetukselle, kun tuomiot saat-
tavat olla oikeusistuimesta, mitä ovat.

Edustaja Kulmuni viittasi ansiokkaasti siihen, että Suomessa käytetään hyvin paljon
rangaistusasteikon matalinta päätä, vaikka varmaan yleinen oikeustaju lähtee siitä, että
nämä eivät ole mitään kevyitä rikoksia.

Kun me puhuimme edellisessä pykälässä siitä, että seksi ilman suostumusta on raiskaus,
on mielenkiintoista, miten on mahdollista, että sitten meillä on olemassa tällainen asia ni-
meltä lapsen seksuaalinen hyväksikäyttö — eikö se, jos joku, ole raiskaus? Mitään lieven-
täviä asianhaaroja ei varmasti lapsen seksuaaliseen hyväksikäyttöön pidä lähteä rakentele-
maan.

Puuttuisin myös siihen, mitä edustaja Heinonen nosti esiin, että meidän pitää tässä talos-
sa pitää huolta siitä, että kun me nostamme tärkeitä asioita esille, me myös varmistamme,
että ne tavalla tai toisella etenevät. On pakko olla muitakin tapoja saada laki vietyä läpi
kuin kansalaisaloite tai hallitusohjelman tarkka kirjaus. Tämä on varmasti meidän kaik-
kien etu. Jos yli sata kansanedustajaa saadaan olemaan yhtä mieltä jostakin, mielestäni se
on jo niin vahva signaali, että meidän täytyy varmistaa, että vähintään jonkinasteinen kä-
sittely aloitteelle tulee.
4



Pöytäkirjan asiakohta PTK 19/2018 vp
18.52 Hanna Sarkkinen vas:  Arvoisa puhemies! Olemme käyneet tänä iltana tässä ja
edellisessä asiakohdassa hyvää ja perusteellista keskustelua raiskausmääritelmästä sekä
lapsiin kohdistuvista seksuaalirikoksista. Olemme keskustelleet myös raiskausrangaistuk-
sista. On väärin, että lapsen raiskaukset piilotetaan lievemmän nimikkeen, seksuaalisen hy-
väksikäytön, alle. Tämä täytyy saada muutettua. 

Mielestäni tämä tämän illan keskustelu ja lukuisat aloitteet osoittavat, että Suomen ri-
koslain seksuaalirikospykälistö kaipaa laajempaa ja kokonaisvaltaisempaa remonttia, jotta
se yksiselitteisesti suojaisi seksuaalirikosten uhreja ja jotta rangaistukset vastaisivat pa-
remmin yleistä oikeustajua.

Arvoisa puhemies! Toivon, että tällaista kokonaistarkastelua voitaisiin tehdä ja lakia uu-
distaa, etteivät nämä asiat jälleen kerran hautautuisi sinne pöytälaatikkoon. Vaikka minis-
teri ei tänä iltana olekaan täällä paikalla, niin toivon todella, että nämä meidän keskuste-
lumme kantautuisivat pöytäkirjojen muodossa vaikka hänen avustajiensa avittamana mi-
nisterin luettavaksi, koska mielestäni tänä iltana täällä on käyty erittäin laadukasta keskus-
telua aiheesta.

18.53 Ulla Parviainen kesk: Arvoisa puhemies! Tälle Maijalan aloitteelle toivon todella-
kin myötätuulta käsittelyssä. Nykytila ei todellakaan vastaa yleistä oikeuskäsitystä, koska
lasten pitää saada erityinen suojelu meillä lainsäädännössä.

Mutta puheenvuoron pyysin edustaja Heinosen esille ottamien lakialoitteitten vuoksi eli
näiden yli sata nimeä keränneiden lakialoitteitten. Ajattelen ihan samalla tavalla, että niille
pitää saada vahvempi käsittely eduskunnassa. Silloin uusina edustajina meitähän koulutet-
tiin siihen ja opetettiin, että kun lakialoitteeseen kerätään yli sata nimeä, niin se on niin pai-
nava paketti, että se viedään sitten käsittelyyn. Nyt olen valitettavasti huomannut, että ne
jäävät sinne ja jossain yhteydessä todetaan sitten, että nämä liitetään tiettyyn käsittelyyn tai
sitten kokonaan unohdetaan. Minusta se vähimmäisvaatimus on, että edes se yksi asiantun-
tijakuulemiskierros käydään aloitteen tekijän ja ministeriön edustajien kesken, ja jos ei
muuta, niin kerätään sitten yhdeksi muistioksi ja tehdään pöytäkirjamerkintä ja lähetetään
ministeriölle tiedoksi, mitä on valiokunnassa asiantuntijakuulemisissa sitten kuultu. Todel-
lakin toivon tätä, ja meistähän se itsestämme on itse asiassa kiinni, miten me sitten siellä
valiokunnassa puutumme ja otamme asioita esille.

18.54 Eeva-Maria Maijala kesk: Arvoisa puhemies! Tämä lapsen seksuaalinen hyväksi-
käyttö on rikoslain 20 luvun 6 §:ssä, ja se on selvä asia, että semmoinen pykälä tulee jat-
kossakin olla, koska kyse on muun muassa siitä, että taputellaan. Muistan yhdenkin ta-
pauksen, että kun käräjillä istuttiin, niin siinä vaiheessa käytiin keskustelua siitä, onko tä-
män vieraan miehen käsi ollut missä kohtaa ja onko se ollut muuten vain taputtelua vai
onko tämä ollut lapsen seksuaalista hyväksikäyttöä, ja siinä tapauksessa tämä tuomittiin
lapsen seksuaalisesta hyväksikäytöstä ja oli varmasti ihan aiheellista, että semmoisella ni-
mikkeellä asia käsiteltiin.

Mutta sitten kun on kyse ihan sukupuoliyhteydestä, niin silloinhan se ei ole enää mitään
seksuaalista hyväksikäyttöä, vaan silloin kyse on mielestäni raiskauksesta. Tosin kun olen
keskustellut eräiden ammattilaisten kanssa, lakia lukeneiden ja asiapapereita enempi käsi-
telleiden kanssa, niin kyllähän tässä muutamia ongelmakohtia jatkossakin on tämän osal-
ta: se, miten toimitaan silloin, jos muun muassa on kyse lapsen tahdonvaltaisesta sukupuo-
liyhteydestä ja sitten kuitenkin tuloksena on se, että syntyy lapsi, eli vaikka se ei muuten
5



Pöytäkirjan asiakohta PTK 19/2018 vp
täyttäisi raiskauksen tunnusmerkkejä, pitäisikö sitten kuitenkin se rangaista lapsen rais-
kauksena. Elikkä tässä on muutamia ongelmakohtia olemassa, mutta jatkossa varmaan
nämä kannattaisi ottaa auki ja keskustella näistä sitten enempikin.

Minä toivon, että tämä lakialoite voitaisiin nyt sitten ottaa käsittelyyn lakivaliokunnassa
ja että sitten kansalaisaloite ja Juvosen Arjan aloite, jotka ovat olleet siellä valmistelussa ja
siirtyneet oikeusministeriöön johonkin oikeusselvitykseen, saataisiin sieltä herätettyä ja
saisimme nämä kaikki sitten yhtä aikaa oikealla lailla käsittelyyn.

18.56 Hannu Hoskonen kesk: Arvoisa puhemies! Kun edustaja Heinonen puheenvuoros-
saan mainitsi lakialoitteen, jossa oli yli sata allekirjoittajaa, ja että se on jonnekin hautau-
tunut edellisellä kaudella, niin hieman ihmettelen sitä menettelyä, kun todellakin minäkin
olen ollut tähän asti siinä uskossa, että jos yli sata nimeä saa lakialoitteeseen kerättyä, niin
se tulee ikään kuin automaattisesti käsittelyyn. No, käsittelyhän se tietysti on sekin, että lii-
tetään johonkin muuhun lakiin ja sitten vaalikauden lopussa todetaan, että nämä kyseiset
aloitteet on hylätty. Meille Suomeen on luotu semmoinen järjestelmä, että meillehän tulee
tähän taloon kansalaisaloitteita: Jos on yli 50 000 allekirjoittajaa, niin ne otetaan käsitte-
lyyn ja käsitellään aina vakavasti. Ne tulevat aina asianomaiseen valiokuntaan käsittelyyn
ja sitten tänne suureen saliin — mutta miksi eivät tällaiset lakialoitteet? Eikö yli sadan kan-
sanedustajan allekirjoitus ole yhtä vahva viesti kuin se, että 50 000 ihmisen allekirjoitus on
siinä paperissa, joka tulee kansalaisaloitteena tähän taloon? Kyllä yli sadan kansanedusta-
jan allekirjoitus ja heidän takanaan olevien äänestäjien joukko on sen verran vahva, että jos
sitä vertaa 50 000 allekirjoittajaan kansalaisaloitteessa, niin kyllä pidän tätä sadan kansan-
edustajan allekirjoittamaa aloitetta paljon paljon... no, en sano paljon paljon painavampa-
na mutta kuitenkin vähintään yhtä vahvana kannanottona jonkun asian puolesta kuin niitä
50 000:ta nimeä, jotka kansalaisaloitteesta löytyvät. Toki molemmat ovat hyvin varteen-
otettavia aloitteita, en kumpaakaan väheksy, mutta ihmettelen vain, jos nämä yli sadan al-
lekirjoituksen erinomaiset lakialoitteet joutuvat jonnekin romukoppaan sen takia, että joku
menettely on sitten jollakin tavalla tässä talossa ehkä hieman puutteellinen. Toivon, että
puhemiesneuvosto tähän asiaan palaa.

Keskustelu päättyi.

Asia lähetettiin lakivaliokuntaan.
6


	6
	18.35
	18.39
	18.44
	18.48
	18.50
	18.52
	18.53
	18.54
	18.56


