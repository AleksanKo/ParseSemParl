















































DEMCE9E.tmp.xml


Pöytäkirjan asiakohta PTK 34/2018 vp
Pöytäkirjan asiakohta 

PTK 34/2018 vp

Täysistunto

Torstai 12.4.2018 klo 16.00—19.53

2.3. Suullinen kysymys Kriisinhallintakeskuksen siirtämisestä  pääkaupunkiseudul-
le (Markku Rossi kesk)

Suullinen kysymys SKT 48/2018 vp

Suullinen kyselytunti

Puhemies Paula Risikko: Keskustan eduskuntaryhmän kysymyksen esittää edustaja Ros-
si.

Keskustelu

16.54 Markku Rossi kesk: Arvoisa rouva puhemies! Tyrmistyneenä saimme lukea viime
perjantaina sisäasiainministeriön tiedotteen Kuopiossa sijaitsevan Kriisinhallintakeskuk-
sen siirtämisestä Helsinkiin tai pääkaupunkiseudulle. [Kari Uotila: Kepulaista keskittämis-
politiikkaa!] Esitys on asenteellinen, puutteellisesti valmisteltu ja perustuu käsittääksem-
me hyvin paljon myös vääriin tietoihin. Muun muassa henkilöstö on tuon 11 vuoden aika-
na ollut hyvin voimakkaasti tukemassa juuri Pelastusopiston yhteydessä ja rinnalla sijait-
sevan Kriisinhallintakeskuksen toimintaa. Tätä asiaa ei ole myöskään valmisteltu kuten
meidän lainsäädäntömme edellyttää, että asia viedään alueellistamisen koordinaatioryh-
mään käsiteltäväksi. Kun perjantaina ilmoititte tästä, niin sitten maanantaina tämä asia saa-
tettiin myös AKR:lle käsiteltäväksi. Ministeri Mykkänen, haluan tiedustella teiltä: onko
tämä ilmoituksenne hyvän hallintotavan mukaista?

16.55 Sisäministeri Kai Mykkänen (vastauspuheenvuoro): Arvoisa puhemies! Kiitos
kysymyksestä. Päätös CMC:n, siis Kriisinhallintakeskuksen, hallinnollisesta siirtämisestä
sisäministeriön yhteyteen erillisyksiköksi on pöydällä. Tästä on käyty keskustelut niin
Kriisinhallintakeskuksen johtajan kuin tietysti myös samassa yhteydessä tehdyn pelastus-
koulutuksen kokoamisen, Kuopion kokoamisen, osalta pelastuskoulun rehtorin kanssa etu-
käteen. Hallituksessa seurantavastuullisia ministereitä on asianmukaisesti informoitu,
myöskin alueellistamisen koordinaatioryhmän puheenjohtajaa on informoitu. Tässä tilan-
teessa, kun AKR:ään, alueellistamisen koordinaatioryhmään, mennään 24.4., minusta se
on sen verran laaja foorumi, että on täysin luontevaa ja hyvin tyypillistäkin, että ministeriö
julkistaa linjauksensa tässä vaiheessa. Muodollinen virallinen päätös tietysti ministeriössä
tehdään sen jälkeen, kun myöskin alueellistamisen koordinaatioryhmän lausunto on käsi-
telty meillä. 24.4. tämä lausunto sieltä saadaan ja sen jälkeen virallinen päätös tehdään.

Sinänsä tästä itse asiasta: Tämä on puhtaasti toiminnan ja veronmaksajan kannalta tehty
linjaus. Kriisinhallintakeskuksen synergiat Pelastusopiston yhteydessä Kuopiossa eivät
valitettavasti ole toteutuneet. Noin puolet asiantuntijoista on tähänkin asti etätyönä toimi-
nut muualta, [Puhemies koputtaa] ja kaikki asiantuntijat ovat katsoneet, että sen toiminta-
 Tarkistettu
4.1



Pöytäkirjan asiakohta PTK 34/2018 vp
edellytykset vaativat sitä, että se toimisi pääkaupunkiseudulla. [Puhemies koputtaa] Viime
vuonna myöskin selvitystyöryhmä, [Puhemies: Aika!] jossa asiantuntijat selvittivät, esitti
samaa.

16.57 Markku Rossi kesk (vastauspuheenvuoro): Arvoisa puhemies! On pakko todeta,
arvoisa ministeri, että tuo teidän käsityksenne ei pidä paikkaansa.

Kysyn myös: miksi sisäasiainministeriössä, teidän uudeksi ministeriksi tulonne jälkeen,
kanta on muuttunut niin voimakkaasti? Vielä viime vuonna edeltäjänne katsoi, että Krii-
sinhallintakeskus säilyy ja sitä kehitetään Kuopiossa ja tuolloin myös voidaan jatkaa ver-
kostomaista johtamista, joka on tämän päivän maailmaa. Kriisinhallintakeskuksen toimin-
ta Kuopiosta käsin kansainvälisenä toimintayksikkönä on pelannut erinomaisen hyvin.
Henkilöstö on tämän juuri kertonut. Tämä muutos tapahtuu nyt sitten ministerin vaihdok-
sen jälkeen, ja koko hallinto alkaakin yks kaks puhua, että nyt sitten ei ole toimintaedelly-
tyksiä Pelastusopiston yhteydessä, jonne myös maakunnallisesti hyvin monien vaikuttaji-
en, toimijoiden taholta on panostettu erittäin paljon koko siviilikriisinhallinnan kehittämi-
seksi. Ministeri Mykkänen, mielestäni teidän perusteenne eivät ole päteviä.

16.58 Sisäministeri Kai Mykkänen (vastauspuheenvuoro): Arvoisa puhemies! Todella,
päätös on pöydälläni tänä keväänä, nyt. Silloin kun tätä arvioin, minä en voi antaa itselleni
anteeksi, jos teen sen toisin perustein kuin katsoen toiminnallisia ja veronmaksajien kan-
nalta olevia perusteita. Tältä osin myöskin jos katsoo aluetaloutta: kun meillä sattumalta
samaan aikaan on päätös, joka on maakuntahallinnon muodostamisesta johtuva, että pelas-
tuskoulutus ei enää ole kuntien tehtävä, siinä tapauksessa taas on toisin päin. Olen ymmär-
tänyt, että myöskin edustaja Rossi on sen osalta sitä mieltä, että se on oikeaa kokoamispo-
litiikkaa, että kootaan isomman yksikön eli Kuopion Pelastusopiston yhteyteen tämä pieni
erilliskoulutus, mikä Helsingissä on ollut, ja siitä taas saadaan siellä synergiaetuja, jotka
toimivat. Kriisinhallintakeskuksen osalta esimerkiksi yhteisiä harjoitustiloja ei ole valitet-
tavasti pystytty käyttämään, vaan ne ovat olleet Niinisalossa, Santahaminassa, Poliisikou-
lun yhteydessä, ja se on kansainvälistä toimintaa, jossa tämä synergiaetu toimii paljon pa-
remmin silloin, kun kumpikin yksikkö löytää siis itselleen toiminnallisesti paremman ko-
din. Siksi tämä päätös tehdään. Tietenkin poliittisesti [Puhemies koputtaa] voisi olla hel-
pompi pitää paikallaan.

Kysymyksen käsittely päättyi.
2


	2.3
	16.54
	16.55
	16.57
	16.58


