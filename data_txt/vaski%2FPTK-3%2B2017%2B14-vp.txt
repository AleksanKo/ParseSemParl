















































DEM3EAE.tmp.xml


Pöytäkirjan asiakohta PTK 3/2017 vp

 Tarkistettu
4.2

Pöytäkirjan asiakohta 

PTK 3/2017 vp

Täysistunto

Keskiviikko 8.2.2017 klo 13.59—20.24

14. Hallituksen esitys eduskunnalle alusten aiheuttaman meren pilaantumisen ehkäisemi-
sestä vuonna 1973 tehtyyn kansainväliseen yleissopimukseen  liittyvän vuoden 1978 pöytä-
kirjan liitteisiin tehtyjen muutosten hyväksymisestä sekä laeiksi muutosten lainsäädännön 
alaan kuuluvien määräysten voimaansaattamisesta ja  merenkulun ympäristönsuojelulain 
muuttamisesta

Hallituksen esitys HE 3/2017 vp

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 14. asia. Puhemiesneuvosto ehdottaa, että asia lähetetään liikenne- ja viestintävalio-
kuntaan.

Keskustelu

19.24 Eeva-Maria Maijala kesk: Arvoisa puhemies! Tämä kyseinen esitys on todella
paksu paperinippu. Syy, minkä takia minä halusin nyt esittää muutaman sanan tästä pape-
rista, on se, että tämä saattaa tulla meille yllättäen kalliiksikin. Elikkä meillä on vasta kä-
sitelty nitraatti- ja typpidirektiiveihin liittyviä asioita, ja meillä on monia muitakin meren-
kulkuun liittyviä asioita ollut esillä. Tämä on iso nippu paperia luettavaksi ja selvitettäväk-
si. Katselin vain tämän otsikkotasolla ja totesin, että meidän on valiokunnassa kiinnitettä-
vä tähän todella huomiota, ettei täällä ole mitään mörköä, joka tulee meidän liikkumisel-
lemme todella kalliiksi.

Tässä on erityisesti ympäristöpuoleen liittyviä asioita. No, onneksi se ei tullut meille
ympäristövaliokuntaan, koska samoja ihmisiä meitä on kummassakin valiokunnassa tätä
asiaa käsittelemässä. Mutta tässä on hyvin paljon ympäristöpuolen asioita, on öljysäiliöi-
den väliset lastisiirrot, on käymäläjätevesiasiat, kiinteitä jätteitä koskevaa kokonaisuudis-
tusta, hiilidioksidipäästöjä ja kaikkia tämmöisiä asioita mukana.

Suomi on saaressa, ja lähes kokonaisuudessaan Suomen vienti on kiinni siitä, minkä hin-
taista on meidän merenkulkumme. Toivottavasti tämä ei tule tuomaan meille lisää ongel-
mia ja esteitä tämän asian hoitamisessa.

Keskustelu päättyi.

Asia lähetettiin liikenne- ja viestintävaliokuntaan.


