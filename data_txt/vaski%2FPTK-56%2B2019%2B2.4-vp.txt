















































DEM6EB8.tmp.xml


Pöytäkirjan asiakohta PTK 56/2019 vp

 Tarkistettu
4.0

Pöytäkirjan asiakohta 

PTK 56/2019 vp

Täysistunto

Torstai 24.10.2019 klo 15.59—19.55

2.4. Suullinen kysymys Maahanmuuttoviraston resursseista (Harry Harkimo liik)
Suullinen kysymys SKT 46/2019 vp

Suullinen kyselytunti

Puhemies Matti Vanhanen: Lopussa pyrin siihen, että otamme kysymyksen ja vastauk-
sen, saamme kysymyksen useammalta ryhmältä. — Edustaja Harkimo.

Keskustelu

16.49 Harry Harkimo liik: Arvoisa herra puhemies! Kysyin viime kyselytunnilla minis-
teri Ohisalolta, mitä hän meinaa tehdä, kun Maahanmuuttovirasto lomauttaa ihmisiä. En
oikein saanut kunnon vastausta siihen. Just äsken luettiin lehdistä, että Maahanmuuttovi-
rasto on lomauttamassa, ja sitten vaaditaan kuitenkin näiden aikojen lyhentämistä. Miten
nämä menevät yhteen?

16.50 Sisäministeri Maria Ohisalo (vastauspuheenvuoro): Arvon puhemies! Kiitokset
edustaja Harkimolle kysymyksestä. Viime kerralla todella aloitimme tämän keskustelun.
Haluan korjata niitä epäluuloja, joita ehkä liikkuu.

On niin, että se budjetti, jonka edellinen hallitus on tehnyt tälle vuodelle, ei valitettavasti
ole riittänyt kattamaan niitä kustannuksia, joita tällä hetkellä [Toimi Kankaanniemi: Entäs
lisäbudjettimahdollisuus?] Maahanmuuttovirastolla on. Tämä hallitus hakee lisätalousar-
viossa lisärahaa Migrille, jotta yhtäkään ihmistä ei tarvitse sen takia pihalle potkia siitä ta-
losta.

Me pidämme huolta siitä, että maahanmuuttohallinnossa ylipäätään laitetaan prosessit
niin toimiviksi, että saadaan esimerkiksi ict-järjestelmiä kehitettyä ja prosesseja jouhevoi-
tettua, nopeutettua käsittelyaikoja — työluvissa esimerkkinä kuukauden käsittelyaikata-
voite. Ja ylipäätään työperäiseen maahanmuuttoon liittyen hallitusohjelman mukaisesti
edistämme työperäisen maahanmuuton siirtämistä sisäministeriöstä työ- ja elinkeinomi-
nisteriöön.

Kysymyksen käsittely päättyi.


