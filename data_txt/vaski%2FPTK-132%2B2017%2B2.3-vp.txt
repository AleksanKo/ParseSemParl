















































DEM96D1.tmp.xml


Pöytäkirjan asiakohta PTK 132/2017 vp

 Tarkistettu
4.1

Pöytäkirjan asiakohta 

PTK 132/2017 vp

Täysistunto

Torstai 7.12.2017 klo 16.00—23.03

2.3. Suullinen kysymys nuorten syrjäytymisen estämisestä (Lauri Ihalainen sd)
Suullinen kysymys SKT 175/2017 vp

Suullinen kyselytunti

Puhemies Maria Lohela: Seuraava kysymys, edustaja Ihalainen.

Keskustelu

16.06 Lauri Ihalainen sd: Arvoisa puhemies! Yksi suuri eriarvoisuuden lähde on se, että
meillä on lähes 70 000 sellaista nuorta tai nuorta aikuista, jotka eivät ole koulutuksessa, ei-
vät ole työssä ja ovat huonosti kiinni yhteiskunnassa. Nuorisotutkimusseura teki heille hil-
jakkoin tähän liittyvän kyselyn, ja heidän suuri viestinsä on: koulutuskynnys matalammak-
si, työmahdollisuuksia myös heille. Mutta kävi myös ilmi, että heidän syrjäytymisensä
suuria syitä ovat ystävien puute, yksinäisyys, mielenterveydelliset pulmat, syrjintä ja tule-
vaisuudenuskon puute. Toivoisin, ja esitän, että tälle kohderyhmälle tehtäisiin nopeasti jo-
takin toimenpiteitä, jotta nämä ihmiset pääsevät kiinni yhteiskuntaan, työhön ja koulutuk-
seen tasavertaisina kansalaisina näin 100 vuotta täyttäneessä Suomessa.

16.07 Opetusministeri Sanni Grahn-Laasonen (vastauspuheenvuoro) : Kiitos, arvoisa
puhemies, ja edustaja Ihalaiselle kiitos arvokkaasta kysymyksestä! Hallitus tekee paljon
työtä sen eteen, että voisimme kitkeä nuorten syrjäytymistä, vaikuttaa jo varhaisemmassa
vaiheessa ja turvata jokaiselle hyvän alun koulutuspolulla ja elämässä eteenpäin. Yksi nä-
kökulma tässä yksinäisyyteenkin vaikuttamisessa ovat harrastamismahdollisuudet. Eli hal-
litus on asettanut tavoitteeksi sen, että jokaisella lapsella ja nuorella olisi mahdollisuus vä-
hintään yhteen mieluisaan harrastukseen, ja se vaatii meiltä toimia laajasti yhteiskunnassa,
sekä valtion toimia että kuntien. Kolmannen sektorin toimijat — liikuntajärjestöt, seurat ja
kulttuuritoimijat — ovat erittäin keskeisessä roolissa, ja perheet otetaan tietysti tähän työ-
hön mukaan. Ponnistelemme muun muassa tehostamalla tilankäyttöä, saadaan matalalla
kynnyksellä harrastustoimintaa koulujen iltapäiviin, tuetaan seuroja siinä, että harrastami-
sen kustannuksia voitaisiin tulevaisuudessa alentaa, ja tuodaan erilaisilla toimilla niitä
mahdollisuuksia jokaisen lapsen ja nuoren ulottuville.

Kysymyksen käsittely päättyi.


