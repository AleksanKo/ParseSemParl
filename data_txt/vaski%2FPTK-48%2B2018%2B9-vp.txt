















































DEMB04B.tmp.xml


Pöytäkirjan asiakohta PTK 48/2018 vp
Pöytäkirjan asiakohta 

PTK 48/2018 vp

Täysistunto

Keskiviikko 9.5.2018 klo 14.03—19.16

9. Hallituksen esitys eduskunnalle  Kanadan sekä Euroopan unionin ja sen jäsenvaltioiden 
välisen laaja-alaisen talous- ja kauppasopimuksen hyväksymiseksi ja voimaansaattamisek-
si 

Hallituksen esitys HE 149/2017 vp
Valiokunnan mietintö UaVM 2/2018 vp

Ensimmäinen käsittely

Toinen varapuhemies Tuula Haatainen: Ensimmäiseen käsittelyyn esitellään päiväjär-
jestyksen 9. asia. Käsittelyn pohjana on ulkoasiainvaliokunnan mietintö UaVM 2/2018 vp.
Nyt päätetään lakiehdotuksen sisällöstä.

Keskustelu

17.58 Pekka Haavisto vihr: Arvoisa puhemies! Nyt on siis käsillä Kanadan ja Euroopan
unionin ja sen jäsenvaltioiden välinen talous- ja kauppasopimus eli niin sanottu CETA-so-
pimus, ja ensiksi on näin protektionismin aikoina todettava, että on syytä aina korottaa ääni
kaupan vapauden puolesta. Se on tärkeä periaate, ja sitä Suomen ja Euroopan unioninkin
on syytä puolustaa. Mutta vapaaseen kauppaan liittyvät aina myös pelisäännöt, ja juuri
näistä pelisäännöistä myös tässä CETA-sopimuksessa nyt on kysymys.

Niin kuin tiedetään, Kanada on monella alalla vahva toimija, ja se on sitä myös kaivos-
teollisuudessa. Kanadalainen kaivosteollisuus on liikkeellä Euroopassa ja on ollut liikkeel-
lä myöskin Suomessa, ja näin varmaan on jatkossakin. Tähän ensimmäiseen asiaan eli kai-
vosteollisuuteen liittyy itse asiassa koko ulkoasiainvaliokunnan yhdessä tekemä lausuma,
joka on aika vahvaa tekstiä. Siinä nimittäin sanotaan: ”Eduskunta edellyttää, että hallitus
käynnistää välittömästi kaivoslain uudistamisen arvioinnin ja tuo tarvittavat muutosesityk-
set eduskunnan hyväksyttäväksi niin, että muutokset voidaan saattaa voimaan tällä vaali-
kaudella.” Eli nyt CETA-sopimus ja sen hyväksyminen loikin hyvin pikaisen tarpeen teh-
dä muutoksia kaivoslakiin, ja tämä tarvehan syntyy tietysti siitä huolesta, voisiko Suomen
valtio joutua korvausvelvolliseksi jälkikäteen, jos CETA-sopimuksen voimassa ollessa
kaivoslakia tiukennettaisiin. Tämä on hyvä kysymys ja liittyy juuri näihin investointisuoja-
asioihin, joista tässä sopimuksessa on kysymys. Hallituksella tulee aikamoinen kiire kai-
voslain arvioinnissa ja esityksen tekemisessä tänne. Tämähän on sinänsä hyvä asia, että täl-
lainen esitys on nyt tulossa. Tämä kaivosasia on mielestäni ensimmäinen asia, ja se on nyt
ratkaistu ihan hyvällä tavalla tässä valiokunnan mietinnössä, jos tämä lausuma tulee myös-
kin eduskunnan kannanotoksi.

Olin mukana ulkoasiainvaliokunnan kokouksessa jätetyssä vastalauseessa, ja oma huo-
leni liittyi nimenomaan investointisuojaan ja riitojenratkaisumalliin, joihin viime vuosina
on paljon kiinnitetty huomiota. Nyt tämä malli, jonka CETA-sopimus toisi, tarkoittaa, että
 Tarkistettu
4.1



Pöytäkirjan asiakohta PTK 48/2018 vp
riitojenratkaisu tapahtuu muualla kuin kansallisissa tuomioistuimissa. Eli tätä sopimusta
varten rakennetaan investointituomioistuin, ja se antaa silloin EU:n ulkopuolisille yrityk-
sille mahdollisuuden käyttää tällaista yksityisoikeudellista lainkäyttöelintä ohitse kansal-
listen tuomioistuinten. Tosiasiassa on niin, että silloin EU:n ulkopuolella olevat yritykset
saavat itselleen itse asiassa paremman suojan kuin EU:n sisäpuolella olevat yritykset tai
kotimaiset yritykset tässä tapauksessa voisivat saada. Ja kun kysymys on usein miljoona-
luokan kompensaatiovaatimuksista, niin voidaan ajatella, että pelkästään tällaisen vaati-
muksen uhalla voitaisiin painostaa hallitusta ja poliittisia päätöksentekijöitä lainsäädäntö-
kysymyksissä. Lisäksi Belgia on pyytänyt syyskuussa 2017 Euroopan tuomioistuinta arvi-
oimaan, onko tämä CETA-sopimuksessa esitetty investointituomioistuinjärjestelmä yh-
teensopiva EU-lainsäädännön ja perussopimusten kanssa, ja tähän ei ole vielä olemassa
EU:n tuomioistuimen ratkaisua tai lausuntoa. Ulkoasiainvaliokuntakin toteaa tässä mietin-
nössä, että kun tällainen lausunto tulee, niin se voi vaikuttaa CETA-sopimuksen investoin-
tiriitojen ratkaisua koskevaan malliin. Nämä ovat niitä syitä, miksi itse näen, että tässä vai-
heessa on aika vaikea hyväksyä sopimusta, joka saattaisi EU:n tuomioistuimen lausunnol-
la vielä keskeiseltä osin muuttua, ja sinänsä sopimusta, joka antaa suuremman suojan EU:n
ulkopuolisille yrityksille kuin EU:n sisällä toimiville tai kotimaisille yrityksille.

Tästä syystä tätä sopimusta ei pitäisi hyväksyä ennen kuin nämä kaivoslain muutokset
ovat voimassa ja ennen kuin EU:n tuomioistuimen lausunto on olemassa ja olisi sellainen
riitojenratkaisumenetelmä ja investointisuojaa tarjoava menetelmä, joka kohtelisi kaikkia
yrityksiä tasapuolisesti.

18.03 Ville Tavio ps: Arvoisa puhemies! EU:n ja USA:n välinen TTIP-vapaakauppasopi-
mus sekä nyt käsiteltävä EU:n ja Kanadan välinen CETA-vapaakauppasopimus ovat olleet
pitkään eduskunnan käsiteltävinä. Ulkomaankaupan esteiden purkaminen on Suomen kal-
taiselle vientimaalle lähtökohtaisesti hyvä ja kannatettava asia. Mikä voisi siis mennä pie-
leen?

Ensimmäinen ja ehkä pienempi ongelmista on, että Suomi ei itse aktiivisesti neuvottele
kauppasopimuksiaan, vaan EU tekee sen kaikkien 28 jäsenmaansa puolesta. On siten sel-
vää, että pienemmän jäsenmaan intressit jäävät neuvotteluissa vähemmälle huomiolle. Esi-
merkiksi EU:n ja Yhdysvaltojen vapaakauppasopimus TTIP:ssä Suomi ei saanut yrittämi-
sestään huolimatta jäänmurtajia mukaan sopimuksen piiriin, ainakaan silloin, kun siitä vie-
lä neuvoteltiin, vaikka jäänmurtajat olisivat olleet juuri tarvittava toimiala, jolla markki-
noiden avautuminen Yhdysvaltoihin olisi merkinnyt Suomelle isoja kauppoja.

Toinen ja suurempi ongelma on, että sekä TTIP- että CETA-sopimuksiin sisältyy uu-
den, kansainvälisen investointituomioistuimen perustaminen. Kyse on uudenlaisesta jär-
jestelmästä, jossa ulkomainen yritys voi haastaa Suomen oikeuteen kansainvälisessä tuo-
mioistuimessa. Suomalaisten tuomioistuimien käyttöä ei vaadita. Tämä on huomattava
epäluottamuslause kotimaisille tuomioistuimillemme.

Eduskunnan lakivaliokunta on käsitellyt Suomen tuomiovallan luovuttamista pois Suo-
mesta useaan otteeseen, ja valiokunta on joka kerta todennut sen olevan hyvin epäsuotui-
saa. Tästä huolimatta lakivaliokunta antoi viime joulukuussa äänestyksen jälkeen EU:lle
käytännössä avoimen valtakirjan aloittaa neuvottelut laajemmastakin investointituomiois-
tuimien järjestelmästä. Nyt olemme tilanteessa, jossa EU tarjoaa enää ota tai jätä -vaihtoeh-
don jäsenmaille. Tämä on EU:n demokratian kannalta erittäin ikävä asia. CETA-sopimuk-
seen sisällytettiin keväällä 2016 määräykset myös investointituomioistuinjärjestelmästä il-
2



Pöytäkirjan asiakohta PTK 48/2018 vp
man, että EU:n jäsenvaltioilla oli käytännössä mahdollisuutta vaikuttaa määräysten sisäl-
töön. Tämä on kauhuesimerkki EU:n demokratian puutteesta.

Perussuomalaisten kanta nyt käsiteltävään CETA-sopimukseen ja hallituksen esityk-
seen on, että vapaa kilpailu ja kaupankäynnin esteiden purkaminen ovat kannatettavaa ke-
hitystä, mutta ei ole esitetty perusteltua syytä siihen, mikseivät suomalaiset tuomioistui-
met edelleenkin voisi ratkoa valtion ja sijoittajien välisiä oikeusriitoja. Kauppasopimuk-
siin perustuvaa kansainvälistä riitakohtaista välimiesmenettelyä taas voidaan kehittää il-
man pysyvän sijoitustuomioistuimen perustamista. Kyseessä oleva sopimus tulisi neuvo-
tella uudelleen ilman, että luodaan uutta sijoitustuomioistuinta. Näin ollen perussuomalai-
set ovat tämän lakiehdotuksen hylkäämisen kannalla.

18.08 Paavo Arhinmäki vas:  Arvoisa herra puhemies! Suhtaudun kansainväliseen yh-
teistyöhön lähtökohtaisesti myönteisesti. Globaalit ilmiöt vaativat kansalliset rajat ylittä-
viä ratkaisuja ja pelisääntöjä. Olin itse mukana vuosituhannen vaihteessa niin sanotussa
globalisaatiokriittisessä liikkeessä. Tosin nimi on kovin harhaanjohtava: liike oli aivan eri-
tyisen globaali. Liikkeen kritiikki ei kohdistunut globalisaatioon vaan globaaliin kapitalis-
miin sekä suuryritysten valtaan ja epäeettiseen toimintaan. Jos nyt tätä esitettyä CETA-so-
pimusta peilaa siihen kritiikkiin, jota silloin esitettiin, niin siihen sopimukseen sisältyy juu-
ri niin suuria riskejä ja epävarmuutta, että en pidä sen hyväksymistä nyt järkevänä.

Arvoisa herra puhemies! CETA-sopimuksessa riitojenratkaisua on parannettu TTIP:stä,
mutta perustavanlaatuinen ongelma säilyy. Hyväksymällä CETA-sopimuksen eduskunta
luovuttaa valtion demokraattista päätäntävaltaa ylikansallisille yksityistuomioistuimille ja
lisää suuryritysten valtaa suhteessa hallituksiin. Tämä on se kritiikki, jota jo niin sanottu
globalisaatiokriittinen liike aikoinaan esitti.

Lukuiset kotimaiset ja kansainväliset asiantuntijat ovat toistuvasti huomauttaneet, että
CETA-sopimuksen investointisuoja antaa ulkomaalaisille sijoittajille kohtuuttoman pal-
jon oikeuksia. Jatkossa Suomen ja muiden sopimuksen piirissä olevien valtioiden kyky toi-
mia yhteiskunnan kokonaisedun mukaisesti olisi heikompi kuin ennen CETA-sopimusta.
Yritysten mahdollisuus tehdä voittoa turvataan, mutta valtion kykyä turvata ympäristön
hyvinvointi, kansanterveys ja ihmisoikeudet heikennetään. Ja kaiken tämän vastineeksi
hallituksella on tarjota marginaalisen pientä laskennallista talouskasvua, joka ehkä toteu-
tuu joskus tulevaisuudessa, jos laskumallien epävarmat oletukset sattuisivat osumaan koh-
dilleen.

Arvoisa herra puhemies! Meille on kovin vahvasti hallitus pyrkinyt vakuuttelemaan,
että kaikki on kunnossa, että uusi investointituomioistuinmalli ja CETA-sopimukseen li-
sätty tulkintaväline poistaisivat nämä huolet. Tästä ei kuitenkaan ole minkäänlaisia takei-
ta. Tämän sumutuksen läpi itse asiassa näki omalta osaltaan myös ulkoasiainvaliokunta,
joka lausumallaan vaatii hallitusta uudistamaan kaivoslainsäädäntöä ennen CETA-sopi-
muksen voimaan astumista. Tämä lausuma on hyvä, ja se on syytä toteuttaa. Lainaus
UaV:n mietinnöstä: ”Kaivostoimintaa säätelevän lainsäädännön muutokset ovat potentiaa-
lisesti sellaisia, jotka useiden asiantuntijoiden mielestä saattaisivat käynnistää CETA-sopi-
muksen investointisuojaa koskevien määräysten mukaisen korvauskanneprosessin.”

Arvoisa puhemies! Eli ulkoasiainvaliokunnassa itse asiassa oikealta vasemmalle, halli-
tuksesta oppositioon kaikki edustajat yksimielisesti myöntävät investointisuojan ongel-
mallisuuden, vaikka muussa käsittelyssä hallitus onkin pyrkinyt katsomaan CETAa yksin-
3



Pöytäkirjan asiakohta PTK 48/2018 vp
omaan lähinnä myönteisessä valossa. Vastaavia kanteita voi aivan yhtä hyvin tulla myös
muilla aloilla kuin kaivosteollisuuden piirissä.

Arvoisa herra puhemies! Miksi sitten nimenomaan kaivokset ja kaivoslainsäädäntö on
nostettu niin vahvasti esille? Joku sanoi, että jos tässä maailmantilanteessa ei edes EU:n ja
Kanadan välillä pysty tekemään sopimusta, niin kenen välillä sitten pystyy tekemään. Ka-
nadahan on oikeusvaltio, demokraattinen valtio, ja siellähän on lähes rocktähti pääminis-
terinäkin. Mutta kysymys ei ole Kanadasta eikä EU:sta, kysymys on yrityksistä. Kysymys
on siitä, miten yritykset toimivat ja mihin yritykset voivat haastaa demokraattisesti toimi-
via valtiota. Ei tässä kukaan epäile Kanadaa vaan sitä, miten yritykset toimivat omalla ka-
pitalistisella logiikallaan.

Arvoisa puhemies! Kun nyt puhutaan kaivostoiminnasta, siitä puhutaan juuri sen vuok-
si, että kanadalaiset yritykset ovat erityisen aktiivisia siinä. Kanadalaiset yritykset toimivat
jo nyt Suomessa, ja CETA-sopimuksen myötä entistä useampi kaivosyritys saattaisi tulla
tänne. Sen vuoksi on paikallaan mainita tuore kanadalainen tapaus, joka valitettavasti vah-
vistaa näitä esittämiämme epäilyksiä ja meidän esittämäämme huolta CETA-sopimukses-
ta.

Yhdysvaltalainen kaivosfirma Bilcon haastoi joitakin vuosia sitten Kanadan NAFTA-
sopimuksen alaiseen välimiestuomioistuimeen, koska Kanadan viranomaiset olivat päättä-
neet estää Bilconin ympäristölle tuhoisan louhoshankkeen. Yritys voitti jutun investointi-
tuomioistuimessa ja on mahdollisesti saamassa yli 400 miljoonan dollarin korvaukset kai-
voksesta, jota ei koskaan edes ollut olemassa. Kanadalaisen liittovaltion tuomioistuimen
mukaan on selvää, että sijoittajan suoja on tässä tapauksessa rajoittanut hallinnon mahdol-
lisuuksia säädellä ympäristön edun mukaisesti ja että välimiestuomioistuimen ratkaisu on
kyseenalainen. Kanadalaistuomioistuin toteaa kuitenkin, ettei sillä ole mitään toimivaltaa
suhteessa välimiestuomioistuimen päätökseen.

Arvoisa herra puhemies! Tämä on sitä todellisuutta, miten yritykset toimivat voitonta-
voittelussa, ja tämä on CETAn kannalta relevantti tapaus, koska siihen sisältyy samanlai-
nen niin sanottu reilun ja tasapuolisen kohtelun edellytys, jonka nojalla amerikkalainen
kaivosfirma vei Kanadan oikeuteen ja voitti. Jos CETA-sopimus hyväksytään, mikään ei
takaa, ettei vastaavaa voisi tapahtua Suomessa.

Arvoisa herra puhemies! Siksi tulemmekin esittämään CETA-sopimuksen hylkäämistä.

Ensimmäinen varapuhemies Mauri Pekkarinen:  Edustaja Hassi — on poissa, edustaja
Salolainen — on poissa, edustaja Harakka — syöksyy paikalle. [Naurua]

18.15 Timo Harakka sd: Arvoisa puhemies! Tämä Kanadan vapaakauppasopimus on to-
dellakin saapunut nyt saliin valiokuntakäsittelyn jälkeen. Koska vapaakauppasopimuk-
seen liittyy sekä uhkia että mahdollisuuksia, on hyvä, että se kävi laajan kierroksen myös
lausuntovaliokunnissa. Alun alkaenhan sopimukseen ei ollut tarkoitus pyytää kantaa ym-
päristövaliokunnasta eikä työelämävaliokunnasta, mutta onneksi puhemiehistö tuli toisiin
ajatuksiin. Sekä ympäristön seuraukset että työntekijöiden oikeudet ovat asioita, joista on
syytä olla huolissaan, ja niistä on pidettävä huolta. Niinpä on erittäin kiitettävää, että ulko-
asiainvaliokunnan mietinnössä on ponsi, joka edellyttää Suomen uudistavan kaivoslain-
säädäntöä ja suojelevan suomalaisia luonnonvaroja.

Myös vastalause, josta edustaja Arhinmäki tässä puhui, esittelee ansiokkaasti vaaroja ja
uhkia, joita sopimukseen liittyy. Toisaalta CETA-sopimus on edistyksellisin vapaakauppa-
4



Pöytäkirjan asiakohta PTK 48/2018 vp
sopimus, jota toistaiseksi on tehty, joten jos vapaakauppaa haluaa edistää, niin on varsin
vaikea vastustaa juuri tätä samanmielisten kanssa tehtävää sopimusta, jossa molemmat
osapuolet jakavat samat arvot ja tavoitteet. Koska kauppa Suomen ja Kanadan välillä on
vähäpätöistä — vienti on vain 700 miljoonaa euroa, tuonti vielä vähäisempää — niin pal-
jon on saavutettavaa taloudellisessa toimeliaisuudessakin.

Mietinnössä korostetaan sosiaali- ja terveysvaliokunnan kantaa, jossa haluttiin vielä lu-
kita terveyspalvelut vapaakaupan ulkopuolelle lukuisilla lausumilla tai varaumilla. Yhtä
lailla, kun Suomi liittyi Euroopan unioniin aikanaan, haluttiin pitää hyvinvointipalvelut
EU:n kilpailuoikeuden ulottumattomissa. Toisin on kuitenkin käynyt: julkiset palvelut
ovat vähä vähältä liukuneet kilpailun piiriin, ja julkisen vallan on useimmilla aloilla kil-
pailtava näennäisesti samalta viivalta yksityisten tuottajien kanssa. Sanon ”näennäisesti”
siksi, että kun julkisella vallalla on lakisääteisiä, jopa perustuslaissa säädettyjä, velvoittei-
ta sekä viranomaisvastuuta, täyttä vertailtavuutta ei ikinä saada, vaikka julkinen palvelu
kuinka käärittäisiin liikelaitokseksi tai tulosyksiköksi tai kuntayhtiöksi. Samalla on sanot-
tava, että turhan monet kunnat heikentävät omaa elinvoimaansa tekemällä liian paljon jul-
kisin voimin.

Julkiset, perustuslain takaamat terveyspalvelut kuitenkin on haluttu rajata kilpailun ul-
kopuolelle, mutta tätä suojaa ei uhkaa EU eikä CETAkaan, vaan teemme sen itse. Sote-esi-
tyksen olennaisin mullistus on se, että yksityiset päästetään tasaveroiseen asemaan julki-
sen kanssa. Nyt todistustaakka onkin julkisella vallalla, että se ei tekemällä omaa perusteh-
täväänsä, perustuslaissa määrättyä tehtäväänsä, haittaa yksityisten firmojen liiketoimintaa.
Se perinteinen voittoa tavoittelematon yhdenvertaisen palvelun takaava hyvinvointivaltio
on vain yksi neutraali kilpailija muiden joukossa. Se on suurin yhteiskunnallisen ajattelun
muutos lähihistoriassa.

Arvoisa puhemies! Näin lopuksi: Tämä terveydenhuollon yksityistäminen on perustus-
laillisesti tarkka paikka. Niinpä meillä on orwellilainen tilanne, jossa samaan aikaan, kun
vannotaan, että julkisen vallan terveydenhuolto ei ole taloudellista toimintaa, johon tarvit-
taisiin EU-komission kannanotto, kuitenkin halutaan lisätä tuloverolakiin pykälä, joka lu-
paisi julkisen toimijan kilpailuneutraliteetin. Tämä pieni lisäys on periaatteellisesti mullis-
tava. Meillä olisi syytä pysähtyä tuloverolain 21 d §:n ääreen [Puhemies koputtaa] ja poh-
tia, astummeko tämän kynnyksen yli, mistä ei kenties ole paluuta.

Puhemies! Hyvinvointivaltiota ei uhkaa CETA vaan sote, [Puhemies koputtaa] tasa-ar-
voa ei uhkaa CETA vaan sote, Suomea ei uhkaa CETA vaan sote.

18.19 Silvia Modig vas:  Arvoisa herra puhemies! Minä olin edustaja Arhinmäen lailla
mukana vuosituhannen vaihteen globalisaation vastaisessa liikkeessä, mutta myöskään
minä en kokenut vastustavani globaalia maailmaa, vaan koin vastustavani yritysten liian
suurta valtaa määrittää meidän muiden ihmisten elämää kapitalismin arvoihin perustuvin
ratkaisuin.

Minä ymmärrän investointisuojan tarpeen semmoisessa tilanteessa, jossa yritys harkit-
see investointia epävakaaseen maahan, jossa on täysin ennakoimaton toimintaympäristö
eikä ole toimivaa oikeusjärjestelmää. Minä ymmärrän, että tällaisessa tilanteessa se voi
olla aivan keskeistä, että yritys uskaltaa sen investoinnin tehdä, että joku suoja on olemas-
sa. Mutta miksi tämmöistä tarvittaisiin Euroopassa, saatikka Kanadassa? Eikö Eurooppa
nyt ole aika vakaa alue, jossa on mahdollisuudet ihan normaalilla riskillä tehdä investoin-
5



Pöytäkirjan asiakohta PTK 48/2018 vp
tipäätöksiä, kuten myös Kanada? Itse minä näen, että Suomen oikeusjärjestelmä on aivan
riittävä ratkomaan mahdollisia ongelmia tällaisissa tilanteissa.

Jos hyväksymme tämän sopimuksen tällaisenaan, me annamme pois demokraattista
päätösvaltaa. Me heikennämme omia mahdollisuuksiamme päättää omasta lainsäädännös-
tämme, jos me annamme yrityksille oikeuden haastaa valtio oikeuteen, näin karrikoiden
sanoen. Esimerkiksi jos me haluamme suojella ympäristöä ja me teemme lainsäädäntöä,
joka tekee saastuttamisesta kallista, olemmeko me silloin loukanneet yrityksen oikeutta
tehdä voittoa? Minä haluan, että me pidämme tämän päätösvallan itsellämme. Investointi-
suoja on tarpeeton, ja tämä sopimus tulisi hylätä.

18.20 Eero Heinäluoma sd:  Arvoisa puhemies! Tämä CETA-sopimus on periaatteelli-
sesti ja myös käytännöllisesti tärkeä asia, ei siltä kannalta, kuinka suuri on kauppavaihto
Suomen ja Kanadan välillä, vaan ennen muuta sen takia, että tässä on kysymys esimerkistä
ja sellaisesta päänavauksesta, jolle voi olettaa jatkoa, eli siis sopimusjärjestelyistä, joilla
edistetään vapaakauppaa ja sitten toisaalta luodaan periaatteet ja menettelytavat erimieli-
syyksien ratkaisulle. Ei ole siis samantekevää, mitä tästä päätämme, ja tällä perusteellisel-
la paneutumisella, jonka eduskunta tässä yhteydessä on tehnyt, on erittäin tärkeä merkitys,
että varmasti tiedämme, mitä päätämme, mihin sitoudumme. On selvää, että myös muilla
kuin Kanadalla on jatkossa oikeus odottaa samantyyppistä järjestelyä kuin mihin tässä
eduskunta suostuu.

Vapaakauppa sinällänsä on hyvinvointimme keskeinen tekijä. Kansainvälinen työnjako
on edelleenkin ylivoimainen järjestely hyvinvoinnin kannalta. Kansakunnat erikoistuvat
siihen, missä ovat hyviä, ja näin myös yritykset, ja vaihtamalla tavaroita ja myös palveluita
keskenämme saamme parhaan mahdollisen hyödyn. Tämän tulee kuitenkin tapahtua kun-
nioittaen yhteiskunnallisia palvelutehtäviä, yhteiskunnan päätöksentekoa, kunnioittaen
ympäristöä ja myös kunnioittaen työntekijöiden asianmukaisia työolosuhteita ja muuta so-
siaalista normistoa.

Kansalaisjärjestöt ovat olleet monin tavoin huolissaan tämän CETA-sopimuksen vaiku-
tuksista. Neuvottelut olivat erittäin vaikea prosessi, ja erityisesti oli vaikeuksia pysyä mu-
kana, mitä ollaan neuvottelemassa, koska neuvotteluja käytiin salassa. Kun toisaalta sitten
tämä johti siihen eriskummalliseen tilanteeseen, että näitä neuvotteluasiakirjoja saattoi
käydä vain tiettyinä kellonaikoina katsomassa asianmukaisissa ulkoministeriön tiloissa ja
niissäkin vielä sitten rajatusti, niin on selvää, että tämä on osaltaan luonut suurta epäluot-
tamusta asiaan.

Iso kysymys koskee tätä investointisuojaa ja sitä, millaisiin velvoitteisiin tässä sitou-
dumme. Pidän selvänä, että lähtökohtaisesti parempia menettelyjä ovat kansalliset tuomio-
istuimet, ja pitäisi suhtautua hyvin varoen mihinkään normaalista kansallisesta tai yhdessä
hyväksytystä valtioiden sopimasta oikeusmenettelystä poikkeavaan.

Kun tämä CETA-huoli oli vuosi sitten erittäin vahvasti esillä, eduskunnan tarkastusva-
liokunta kävi asiaa perusteellisesti lävitse siinä yhteydessä, kun edellinen hallituksen va-
linnanvapauslaki sotesta oli täällä käsittelyssä. Tältä osin asiantuntija- ja kansalaisjärjestö-
kuulemisen ja myös viranomaiskuulemisen lopputulos oli kohtuullisen selkeä. Ongelmat
tästä investointisuojasta eivät tule ennen kaikkea tämän CETA-sopimuksen kautta, vaan ne
tulevat omasta toiminnastamme. Edustaja Harakka avasi tämän asian erinomaisen kiteyt-
tävällä ja puhuttelevalla tavalla.
6



Pöytäkirjan asiakohta PTK 48/2018 vp
CETA-sopimus velvoittaa kohtelemaan ulkomaisia investointeja, EU:n ulkopuolisia in-
vestointeja, niiden samojen periaatteiden mukaisesti, joilla kohdellaan EU-alueen sisällä
toimivia yrityksiä ja näiden tekemiä investointeja. Nyt tuossa valinnanvapauslainsäädän-
töön paneutumisessa vuosi sitten kävi ilmi, että todellakaan ongelma ei tule siitä, tuleeko
tänne sote-asioiden osalta kanadalaisia yrityksiä ja miten heitä kohdellaan, vaan ongelma
tulee siitä, että jos markkinat avataan suomalaisille ja eurooppalaisille yrityksille, niin siitä
syntyy odotusarvoja liiketoiminnasta ja myös voitosta, ja jos myöhemmin kävisi niin, että
haluttaisiin järjestelmää muuttaa — sanotaan niin, että valinnanvapauslain osalta päädyt-
täisiin tilanteeseen, jossa halutaan palauttaa yhteiskunnan hoidettavaksi esimerkiksi kus-
tannusten hallinnan tai palvelujen laadun ja tasa-arvoisuuden varmistamiseksi asioita, ta-
kaisin yhteiskunnan hallintaan — niin niillä yrityksillä, jotka ovat markkinoille tulleet niin
sanotusti hyvässä uskossa, ovat ne sitten suomalaisia, eurooppalaisia tai kanadalaisia, on
oikeus korvauksiin. Tämä on asia, jota ei ole käsitelty riittävällä tarkkuudella eikä myös-
kään riittävällä avoimuudella, koska tosiasiassa nyt sote-uudistuksessa tehtävät ratkaisut
ovat rajaamassa tulevien polvien päätöksentekomahdollisuuksia. Jos yritys on tehnyt in-
vestointeja, hankkinut toimitiloja, hankkinut tietotekniikkaa, tehnyt ohjelmainvestointeja
ja tehnyt liiketoimintasuunnitelmansa ja sitten kerrotaan, että tämä ei enää voi jatkua, että
systeemiä muutetaan, niin on mahdollista, että tästä syntyy korvausvelvollisuus markki-
noiden poistuessa. Tämä korvausvelvollisuus koskee siis niin suomalaisia, eurooppalaisia
kuin kanadalaisiakin yrityksiä.

No nyt tuon vuoden takaisen käsittelyn jälkeen tämä asia soten osalta, joka on se meidän
suuri kysymyksemme yhteiskunnan palvelujen kannalta ja niiden tuottamisen kannalta, on
tietysti uudelleen arvioitavana, kun hallitukselta on uusi valinnanvapausehdotus. Tarkas-
tusvaliokunta ei ole käynyt tätä samalla kulmalla ja samalla tarkkuusasteella lävitse nyt
kuin silloin vuosi sitten teimme, mutta sen sijaan odotamme parhaillaan valtiovarainminis-
teriön virallista kannanottoa siihen, millä tavalla toimitaan, jos jokin tuleva hallitus päät-
täisi muuttaa sote-lainsäädäntöä. Se koskee siis silloin yhtä hyvin CETA-sopimuksen vel-
voitteella kanadalaisia investoijia kuin sitten myös Euroopan unionin alueella nyt jo toimi-
via yrityksiä. Kun tuo valtiovarainministeriön lausunto on valiokunnan käytettävissä, se on
merkittävä kannanotto, koska siinä ensimmäistä kertaa mielestäni sitten kunnolla tullaan
sanomaan, mitkä ovat oikeudelliset seuraamukset ja mitkä ovat riskit taloudellisessa mie-
lessä, jos päätettäisiin tässä sote-lainsäädännössä tai valinnanvapauslaissa kulkea joskus
myöhemmin toiseen suuntaan kuin hallitus nyt esittää: onko yhteiskunnan päätöksenteki-
jöillä kansalta saamansa valtakirjan mukaisesti vapaa toimintaoikeus, vai onko niin, että
nyt tehdään ratkaisuja, joista ei koskaan enää pääse eroon.

18.27 Sami Savio ps:  Arvoisa puhemies! Tässä hallituksen esityksessä siis ehdotetaan,
että eduskunta hyväksyisi CETA-sopimuksen ja lisäksi lain sopimuksen lainsäädännön
alaan kuuluvien määräysten voimaansaattamisesta.

Vapaakaupan edistäminen reilujen pelisääntöjen vallitessa on tietenkin lähtökohtaisesti
kannatettavaa, mutta valitettavasti tähän lakiesitykseen ja siihen liittyvään sopimukseen si-
sältyy kuitenkin joitakin sellaisia osioita, joita perussuomalaiset eivät voi pitää hyväksyt-
tävinä. Esitykseen sisältyy muun muassa keskeisenä ehdotuksena se, että perustetaan itse-
näinen ja pysyvä sijoitustuomioistuinjärjestelmä korvaamaan välimiesmenettely riidanrat-
kaisukeinona. Tämä sopimuksella perustettava tuomioistuin voisi sopimuksen artiklan mu-
kaisesti tuomiossaan määrätä vahinkoa kärsineelle rahallisia korvauksia tai omaisuuden
7



Pöytäkirjan asiakohta PTK 48/2018 vp
palauttamisen, missä tapauksessa välitystuomiossa olisi määrättävä, että vastaaja voi pa-
lauttamisen sijaan maksaa rahallisia korvauksia. Sopimus antaisi Suomen oikeudenkäyttö-
piiriin kuuluvaa tuomiovaltaa kyseiselle tuomioistuimelle eli uudelle ylikansalliselle toi-
mijalle.

Arvoisa puhemies! Hallituksen esityksen mukaan CETA-sopimuksen katsotaan edusta-
van merkittävää muutosta sijoitussuojasääntöihin ja niiden riitojen ratkaisuun, minkä li-
säksi se loisi pohjaa monenvälistä sijoitustuomioistuinta koskevan pyrkimyksen kehittämi-
selle. Hallituksen esityksen mukaan EU ja Kanada tulisivat työskentelemään tällaisen mo-
nenvälisen tuomioistuimen perustamiseksi heti, kun siihen saadaan tarvittava määrä osal-
listujia.

Esitetyssä järjestelmässä myös siirretään Suomen tuomioistuinratkaisuja koskevaa pää-
tösvaltaa ulkomaiselle lainkäyttöelimelle. Samalla rajataan Suomen viranomaisten toimi-
valtaa ja eduskunnan lainsäädäntövaltaa tavalla, jonka laajuutta on vaikea etukäteen täs-
mällisesti arvioida.

Riita-asian käsittelyä sijoitustuomioistuimessa ei estäisi se, että asia on jo lopullisesti
ratkaistu kansallisessa tuomioistuimessa tai EU:n tuomioistuimessa. Investointiriitoja kos-
keva riitojenratkaisujärjestelmä antaisi ulkomaiselle investoijalle Suomessa oikeuden si-
vuuttaa kansallinen oikeusjärjestelmämme, vaikka tähän ei olisi mitään kansallisesta näkö-
kulmasta ymmärrettävää syytä. Järjestelmän myötä sijoituksia koskevaan hallintoon koh-
distuisi investointikanteen mahdollisuudesta johtuvia paineita. Sijoitustuomioistuin voi
toimia pelotteena, joka estää tai hidastaa demokraattista [Puhemies koputtaa] lainsäädän-
töprosessia ja estää kuluttajansuojan tai kestävän kehityksen edistämistä.

Arvoisa puhemies! Vaikka sopimukseen sisältyy myös monia myönteisiä [Puhemies ko-
puttaa] seikkoja, näillä perusteilla perussuomalaiset eivät voi kannattaa tämän lakiehdo-
tuksen tai siihen liittyvän [Puhemies koputtaa] sopimuksen hyväksymistä.

18.31 Satu Hassi vihr:  Arvoisa puhemies! Minäkään en kannata tämän sopimuksen hy-
väksymistä. Olisin valmis hyväksymään tämän sopimuksen, jos siinä ei olisi mukana tätä
kiisteltyä riitojenratkaisumenettelyä.

Olen myös sitä mieltä, että tämä valtioiden nimeämiin tuomareihin perustuva pysyvä rii-
tojenratkaisu on sinänsä parannus verrattuna kansainvälisissä kauppasopimuksissa tähän
asti käytettyihin tällaisiin ad hoc -välimiesoikeusjärjestelyihin, mutta siitä huolimatta tämä
johtaa Suomen tuntemattomille poluille.

On muistettava se, että nämä riitojenratkaisumenettelyt valtion ja sijoittajan välillä juon-
tavat juurensa siitä, kun monta vuosikymmentä sitten tehtiin ensimmäisiä investointisopi-
muksia teollisuusmaiden ja kehitysmaiden välillä. Silloin teollisuusmaissa tunnettiin epä-
luottamusta sopimuskumppanin, siis kehitysmaiden, oikeusjärjestelmää kohtaan ja sen ta-
kia luotiin tällainen järjestelmä. Viime vuosikymmeninä kansainväliset suuryhtiöt ovat
kuitenkin ryhtyneet käyttämään tätä järjestelmää aivan erilaisella tavalla. Ne ovat ryhty-
neet riitauttamaan esimerkiksi ympäristönsuojelupäätöksiä, ympäristönormeja, ympäristö-
lainsäädännön ja työlainsäädännön parantamisia, ja kansainväliset kaivosyhtiöt ovat yksi
aktiivisimpia tämän menettelyn käyttäjiä.

Kanada on sympaattinen maa. Itsellänikin on siellä sukulaisia. Se on monessa mielessä
paljon mukavampi ja eurooppalaisempi maa, ainakin näin pohjoismaalaisen silmissä, kuin
Yhdysvallat. Mutta Kanada on kotipaikka erittäin suurelle osalle maailman ylikansallisia
kaivosyhtiöitä, siis kaivosyhtiöitä, jotka toimivat eri puolilla maailmaa. Kanada on koti-
8



Pöytäkirjan asiakohta PTK 48/2018 vp
paikka suunnilleen puolelle maailman kaivosyhtiöistä. Sen takia juuri nimenomaan se, mi-
ten kaivosyhtiöt käyttävät tätä riitojenratkaisujärjestelmää, on erittäin ratkaisevaa sen kan-
nalta, minkälaisia käytännön seurauksia tästä sopimuksesta seuraa.

Pidänkin hyvin tärkeänä — ja se on tietynlainen maamerkkipäätös ja mielestäni tärkeä
asia — että ulkoasiainvaliokunta on korostanut sitä, että kaivoslainsäädäntöä pitää paran-
taa ennen kuin tämä sopimus astuu voimaan. Mutta siitä huolimatta en haluaisi hyväksyä
tätä sopimusta tämän riitojenratkaisujärjestelmän kanssa.

18.34 Paavo Arhinmäki vas: Arvoisa herra puhemies! Varmasti kaikki tai ainakin lähes
kaikki kannattavat vapaakaupan lisäämistä Suomen ja Kanadan välillä. [Olavi Ala-Nissi-
län välihuuto] — Edustaja Ala-Nissilä tuskin on edes lukenut mietintöä huudoista päätel-
len. — Tämä kauppasopimus ei ole vain kauppasopimus, vaan tässä on myös tämä inves-
tointisuojakysymys ja riitojenratkaisumenettely. Tässä on kysymys kahden oikeusvaltion
tai EU:n, joka muodostuu oikeusvaltioista, ja Kanadan, joka on oikeusvaltio, välisestä so-
pimuksesta. Ja vaikka EU ja Kanada jakavat samat arvot — voisin oikeastaan sanoa, että
suurin osa EU-maista ja Kanada jakavat samat arvot ja suurin osa EU-maista ja Kanada
ovat oikeusvaltioita, ja jos kritiikki kohdistuu siihen, että Puola ja Unkari eivät ole oikeus-
valtioita, niin tämän kritiikin itsekin kyllä allekirjoitan — niin kysymys ei ole siitä, jaka-
vatko EU ja Kanada samat arvot, vaan kysymys on siitä, minkälaisia mahdollisuuksia luo-
daan yrityksille haastaa ylikansalliseen yksityiseen tuomioistuimeen maita, Kanada tai yk-
sittäisiä EU-maita, ja tämä on se sopimuksen ongelma. Jos tässä olisi pysytelty kauppaso-
pimuspuolessa, niin sitä tuskin täällä kukaan vastustaisi, mahdollisesti joitain trumppilai-
sia perussuomalaisia lukuun ottamatta, mutta tämä on ongelman ydin. Tämän hyväksymäl-
lä hyväksymme myös tämän riitojenratkaisumenettelyn.

Itse asiassa jopa ulkoasiainvaliokunta mietinnössään nostaa tämän ongelman esiin. Suo-
ra lainaus mietinnöstä: ”Kaivostoimintaa säätelevän lainsäädännön muutokset ovat poten-
tiaalisesti sellaisia, jotka useiden asiantuntijoiden mielestä saattaisivat käynnistää CETA-
sopimuksen investointisuojaa koskevien määräysten mukaisen korvauskanneprosessin.”
Tästä on tuoreita esimerkkejä, esimerkiksi se, miten yhdysvaltalainen kaivosyhtiö on haas-
tanut Kanadan ja voittanut tällaisessa riitojenratkaisumenettelyssä, jota tähän tuodaan.
Tämä on se ongelma. Nyt kun me emme voi ottaa vain tätä vapaakauppaosuutta vaan mei-
dän pitää ottaa koko paketti, niin tässä on se perustavanlaatuinen ongelma, että me tulem-
me luovuttamaan oikeusvaltion päätösvaltaa näissä asioissa ylikansalliselle yksityistuo-
mioistuimelle, ja sen vuoksi sillä ei oikeastaan ole merkitystä, jakavatko EU-maiden enem-
mistö ja Kanada samanlaiset arvot vai eivät, koska tässä on kysymys siitä, miten yritykset
toimivat. Arvoisa puhemies, siksi ei kannata mennä tähän halpaan, jossa puhutaan näistä
arvoista.

Lopuksi totean, että hyväksymme me tämän ensi keskiviikkona tai emme, niin on [Pu-
hemies koputtaa] vielä pitkä tie siihen, että tämä hyväksyttäisiin, koska on hyvin monta
maata ja joidenkin maiden alueellisia parlamentteja, jotka suhtautuvat hyvin kriittisesti eri-
tyisesti tähän [Puhemies koputtaa] riitojenratkaisumenettelyyn, ja tämä on myös EU-tuo-
mioistuimen arvioitavana, onko tämä edes EU-lain mukainen.

18.37 Olavi Ala-Nissilä kesk: Arvoisa puhemies! Edustaja Arhinmäelle ilmoitan, että me
tarkastusvaliokunnassa käsittelimme tätä, niin kuin edustaja Heinäluoma totesi, aika laa-
jasti, ja tunnen tätä asiaa. On tapana myöskin näitä valiokunnan mietintöjä lukea.
9



Pöytäkirjan asiakohta PTK 48/2018 vp
Mutta, herra puhemies, kyllä jollain tavalla on surullista, että Eurooppa-päivänä suhtau-
tuminen kansainväliseen yhteistyöhön on näin negatiivista, että tällaisia sopimuksia halu-
taan kaataa. Oikeastaan en ihmettele sitä, että kun Sipilän hallitus aloitti, yritysten luotta-
musindikaattori nousi suoraan koilliseen hyvin vahvasti. Se palautti luottamusta siihen,
että Suomeen kannattaa investoida ja tehdä kansainvälistä yhteistyötä. Kotimaakunnassa-
ni näemme sen erittäin vahvasti, kun Meyer, Bayer ja Daimler-Benz investoivat koko ajan
lisääntyvästi ja uskovat siihen, että kansainvälinen yhteistyö Suomen kanssa on hyvä asia.
Minä vähän vaistoan vanhakantaista ”seis maailma, tahdon ulos” -ajattelua edustaja Arhin-
mäen puheissa, kun minä niitä kuuntelen. Luopukaa siitä asenteesta.

Tunnen Kanadaa myöskin, kun kaksi vanhinta sisartani ovat asuneet siellä vuosikym-
meniä ja olen siellä paljon käynyt. Kanadalaisia arvoja ehkä kuvastaa se, että Kanadassa ei
ole käytetty yhtään Kanadan dollaria pankkitukeen, vaikka se oli Yhdysvaltain naapurissa.
Minäkin kävin siellä kysymässä, kuinka tämä on mahdollista. He sanoivat, että pääsyy sii-
nä on, että siellä valvontajärjestelmät toimivat, he ovat pankkibisneksessä vähän boring eli
ikävystyttäviä. Heillä on arvot kunnossa Kanadassa myöskin taloudessa, yhteistyössä ja
yritystoiminnassa. Tällaisen maan kuin Kanadan kanssa totta kai yhteistyö on Suomelle
hyvää ja hedelmällistä, kun ne sopimukset hyvin tehdään ja katsotaan, niin kuin tässä yh-
teydessä on tehty.

Puhemies! Toivoisin, että Eurooppa-päivänä me kaikki täällä salissa ymmärtäisimme
paremmin kansainvälisen yhteistyön merkityksen.

18.39 Satu Hassi vihr: Arvoisa puhemies! Näin Eurooppa-päivänä haluaisin muistuttaa
edustaja Ala-Nissilää siitä, että juuri tämä riitojenratkaisumenettely tässä CETA-sopimuk-
sessa, jota tässä salissa nyt erityisesti on arvosteltu, on EU-tuomioistuimen tarkasteltava-
na. On täysin mahdollista, että EU-tuomioistuin toteaa, että se ei ole EU-oikeuden mukai-
nen, jolloin ymmärtääkseni se riitojenratkaisu raukeaa. Tämähän johtuu siitä, että Belgia
on vienyt tämän asian EU-tuomioistuimen käsittelyyn. Meillä onneksi Euroopassa on täl-
laisia varmistuksia siitä, että asiat menevät oikeudellisesti oikein. Mutta nimenomaan sik-
si, että tämä olisi potentiaalisesti valtava muutos meidän oikeusjärjestelmäämme, tätä asiaa
on syytä kyllä tarkastella hyvin huolella.

Saimme sen vaikutelman ympäristövaliokunnassa, kun kuulimme ulkoministeriön
asiantuntijoita, että ulkoministeriössä ei ole lainkaan realistisesti arvioitu, mitä merkitsee
se, että Kanadassa — vaikka se onkin kiva ja sympaattinen maa — on, samoin kuin Yh-
dysvalloissa, vallalla hyvin aggressiivinen oikeuskulttuuri, jossa on jopa tällaisia oikeus-
aputoimistoja tai lakiasiaintoimistoja, jotka etsivät yritysmaailmasta tahoja, joiden puoles-
ta ryhtyisivät haastamaan valtioita oikeuteen, ja jotka lupaavat tehdä sen ilmaiseksi, jos jut-
tu hävitään, sillä ehdolla, että mikäli juttu voitetaan, niin sitten tämä lakiasiaintoimisto saa
osan siitä voitosta. Kanadan omassa ulkoministeriössä on varsin iso osasto hoitamassa nii-
tä oikeusjuttuja, riitatapauksia, joissa Kanadan valtio käy oikeutta ulkomaisia yhtiöitä vas-
taan. Suomen ulkoministeriössä ei ole lainkaan varauduttu siihen, että Suomi joutuu osaksi
tällaista aivan uudentyyppistä oikeuskulttuuria, ja se on huolestuttavaa nimenomaan nii-
den välillisten vaikutusten kautta, joita tämä voi tuoda. Esimerkiksi me, jotka olemme ol-
leet europarlamentissa, tiedämme, että jopa WTO-sopimusta käytetään lobbausargument-
tina. Yritykset, jotka vastustavat esimerkiksi tiettyjä ympäristölainsäädännön parannuksia,
väittävät, että tämä on WTO-sopimuksen vastainen ja tulee johtamaan oikeusjuttuihin. Jos
tällainen riitojenratkaisujärjestelmä nyt sitten hyväksytään osaksi EU—Kanada-kauppaso-
10



Pöytäkirjan asiakohta PTK 48/2018 vp
pimusta, niin vastaava lobbausargumentti työlainsäädännön ja ympäristölainsäädännön ja
kuluttajalainsäädännön parannuksia vastaan on odotettavissa myöskin meillä.

18.43 Paavo Arhinmäki vas: Arvoisa herra puhemies! Näin Eurooppa-päivänä toivoisin,
että me kaikki, myös edustaja Ala-Nissilä, arvostaisimme ja kunnioittaisimme eurooppa-
laista oikeusvaltiota ja Suomen oikeusjärjestelmää. Nimittäin tässä sopimuksen kriittises-
sä osuudessa eli riitojenratkaisumenettelyssä ei ole kysymys EU-maiden ja Kanadan väli-
sestä yhteistyöstä, ei ole kysymys kansainvälisestä yhteistyöstä vaan kysymys on siitä, että
luodaan ylikansallinen yksityistuomioistuin, johon yritykset — korostan: yritykset — voi-
vat haastaa maita korvausvaatimusten kanssa. Tässä ei ole siis kysymys siitä, mitä arvoja
edustaa enemmistö EU-maista, mitä arvoja edustaa Kanada, vaan kysymys on siitä, mitä
arvoja edustavat yritykset, joille annetaan nyt mahdollisuus haastaa tähän riitojenratkaisu-
menettelyyn ylikansalliseen yksityistuomioistuimeen maita, joissa tehdään demokraattista
päätöksentekoa.

Arvoisa herra puhemies! Mitä tulee siihen, että laivateollisuudella menee hyvin, edusta-
ja Ala-Nissilä lähti siitä, että tässäkin on Sipilän hallituksen onnistuminen taustalla. Jos nyt
kuitenkin edes vähän muistellaan, mitä tapahtui, niin kysymys on siitä, että Turun telakka
oli menossa nurin eteläkorealaisten omistajien johdolla. Kurkku suorana sekä nykyinen
pääministeri Sipilä, silloinen oppositiojohtaja, että keskustapuolue huusivat, että antakaa
lisää rahaa eteläkorealaisille, antakaa 50 miljoonaa veronmaksajien rahoja eteläkorealaisil-
le. Ne olisivat kadonneet sen siliän tien, eikä telakkaa olisi pelastettu. Mutta näin me emme
toimineet siitä huolimatta, että te keskustassa kovasti yrititte ohjeistaa. Sen sijaan me läh-
dimme siitä, että valtio lähtee ankkuriomistajaksi, löydetään siihen sellainen toimija, joka
on pysyvä ja hyvä toimija, ja tämä tehtiin. Sitä olivat tekemässä talouspoliittisessa minis-
terivaliokunnassa nykyinen edustaja Ihalainen, edustaja Urpilainen, edustaja Arhinmäki ja
silloinen ministeri Vapaavuori. Kun te haluatte kiittää tästä, miten hyvin Meyerin telakalla
menee, niin kiittäkää siitä niitä, jotka eivät kuunnelleet teidän neuvojanne, eivät menneet
siihen halpaan, jota yritettiin syöttää, vaan pitivät kiinni siitä, että telakalle pitää löytää sel-
lainen omistaja, joka takaa sinne pitkäksi ajaksi työtä, ja siitä työstä me nyt nautimme. Kii-
toksen paikka, edustaja Ala-Nissilä, tästä asiasta kuuluu niille, jotka silloin uskalsivat teh-
dä vaikeita päätöksiä, kun voi saada kovaa kritiikkiä kohdalleen, mutta jotka tekivät oikei-
ta päätöksiä, minkä vuoksi työtä nyt riittää vuosiksi, vuosiksi eteenpäin, [Puhemies koput-
taa] tilauskirjat ovat täynnä.

18.46 Eero Heinäluoma sd:  Arvoisa puhemies! Minäkin pyydän saada yhtyä kaikkiin
tarpeellisiin kiitoksiin kaikille niille, jotka kiitoksen omasta aikaisemmasta työstään an-
saitsevat.

Huomaan, että tässä yhteydessä kuuluu esittää myös oma suhteensa Kanadaan ja kana-
dalaisiin, [Naurua — Sirpa Paatero: Ei ole pakko!] ja haluan korjata aikaisemman puheen-
vuoroni puutteita tältä osin. Totean, että oma isoisäni muutti siirtotyöläisenä Kanadaan ja
koki sen erinomaisen hyvänä maana siirtotyöläiselle oman leivän hankkimiseen. Hänet
otettiin siellä hyvin vastaan.

Tässä hengessä totean, että vaikka tämä sopimus ei ole täydellinen, koen niin, että kai-
ken tämän käsittelyn jälkeen ja ulkoasiainvaliokunnan huolellisen paneutumisen jälkeen
sen hyväksyminen on mahdollista, mutta yhdyn niihin epäilyihin, mitä tässä on lausuttu
useiden kokemusten jälkeen, vaikkapa kaivostoimintayritysten osalta. Se on kuitenkin ko-
11



Pöytäkirjan asiakohta PTK 48/2018 vp
vaa, aika julmaa bisnestä, jossa ympäristönäkökohdat eivät ole historiallisesti olleet kovin
korkealla. Totean, että emme ole tästä itsekään täysin vieraita, kun katsomme sitä, mitä
Talvivaarassa on tapahtunut. Eli riskit ovat todellisia, ja sen takia ulkoasiainvaliokunnan
esittämä lausuma tähän asiaan on erittäin perusteltu eli kaivoslain läpikäynti. Uskon, että
entinen kaivosministeri Pekkarinenkin yhtyisi tähän näkökohtaan, jos hänellä olisi mah-
dollisuus tässä istunnossa jotain sanoa.

Totean sitten lopuksi kuitenkin, että vaikka tämä on tärkeää ja näillä päätöksillä on suuri
merkitys, mitä tässä teemme, niin tämä kysymys sitten tästä valtaisasta vaikutuksesta tä-
män investointisuojan osalta ei liity tähän CETA-sopimukseen, vaan tämä sote-revohka
meitä odottaa täällä — se odottaa kuin junan valo tunnelissa. Sitä koskevan päätöksen me
teemme irrallaan mistään CETA-sopimuksen investointisuojamenettelystä, täysin vapaa-
na omasta tahdostamme nykyisen lainsäädännön ja nykyisen EU-lainsäädännön puitteis-
sa. Sillä voi olla suuria vaikutuksia siihen, miten tulevat polvet meitä arvioivat, kun halua-
vat tehdä muutoksia sote-lainsäädäntöön.

18.48 Timo Harakka sd: Arvoisa puhemies! Aivan niin kuin edustaja Arhinmäki ja edus-
taja Heinäluomakin tuossa totesivat, kyllä yhtiövalta voimistuu joka ikisessä vapaakaup-
pasopimuksessa, joka avaa yhtiöille mahdollisuuden tehdä entistä vapaammin kauppaa.
Mutta täysin merkityksetöntä ei kuitenkaan ole se, että myöskin valtiolliset rajoitteet ja by-
rokratia ja muun muassa puolustuksen nimissä tehdyt rajaukset osittain poistuvat. Tähän
liittyy nimenomaan esimerkiksi meriteollisuus sikäli, että suomalaiset jäänmurtajat ovat
pitkään pyrkineet Kanadan markkinoille, mutta siellä sikäläinen puolustusministeriö tai ra-
javartiosto on onnistunut estämään niiden toimintaa.

Tietenkin vapaakauppasopimuksilla on myöskin sääntöjä joustavoittava ja toisaalta
myös yhteisiä standardeja lisäävä vaikutus. Professori Koskenniemi, joka on esittänyt erit-
täin ansiokasta ja kirpeää kritiikkiä näitä vapaakauppasopimuksia kohtaan ja ennen kaik-
kea TTIP-vainajaa kohtaan, totesi, että minkä takia Suomen pitää kärsiä siitä, että Roma-
nia on EU:n jäsen. Tämä kyllä näkyy luonnollisestikin juuri edustaja Modigin esittämässä
kysymyksessä, että ei kai Suomi ole mikään kehitysmaa, jonka oikeusvaltio on niin huo-
nolla tolalla, että meihin ei voisi luottaa sopimuskumppanina. Mutta koska olemme EU:n
jäsen — ja kuten edustaja Arhinmäki tuossa totesi, myöskin oikeusvaltio on uhattuna
useissa maissa, ja joissakin Kaakkois-Euroopan maissa se ei ole koskaan päässyt haurautta
pidemmälle — ikävä kyllä tämän kokonaisuuden osana mekin joudumme tietyllä tavalla
toimimaan, ja tästä syystä tällainen sijoittajatuomioistuin on tähän tuotu.

No, nyt tämä on ensimmäinen vapaakauppasopimus, jossa tällainen mekanismi on ole-
massa. Ja kun yhdysvaltalaiset kieltäytyivät ehdottomasti ottamasta tällaista mekanismia
TTIP-sopimukseen, niin kanadalaiset suostuivat mielihyvin ja kokivat, että se on heidän
omassakin intressissään, että on pysyvä tuomioistuin sen sijaan, että on erittäin ongelmal-
lisiksi koettuja välimiesjärjestelyitä. Ja nyt on sitten optimismin ja pessimismin välinen va-
linta, halutaanko nähdä, onko tämä toimiva vaihtoehto. Jos olemme vakuuttuneita siitä jo
etukäteen, kuten jotkut ovat, että se on tuomittu epäonnistumaan, niin luonnollisestikin va-
linta on aivan selvä, mutta jos haluaa nähdä, onko mahdollisesti tietä eteenpäin tällaisissa
epäsymmetrisissä kauppasopimuksissa — mistä aina monen maan muodostamassa blokis-
sa on kysymys — ovatko ne käyttökelpoisia, niin on vain yksi tapa saada asia selville.
12



Pöytäkirjan asiakohta PTK 48/2018 vp
18.51 Olavi Ala-Nissilä kesk:  Arvoisa puhemies! Nousin erikseen kiittämään edustaja
Arhinmäkeä hänen työstään edellisen hallituksen aikana. Luulen, että jos varapuhemies
Pekkarinen voisi puhua, niin hän ehkä voisi kuvailla hieman monipuolisemmin tätä tilan-
netta. Itse en ollut täällä silloin.

Mutta tänäänkin Bayer muuten teki investointipäätöksen. Siitä en enää kiitä edustaja Ar-
hinmäkeä, mutta totean, että tämä on erinomainen asia, että ulkomaiset yritykset investoi-
vat kaikkialla Suomessa. Kiinalaiset ovat liikkeellä, mistä voisimmekin vähän kysellä, ja
on palannut todella luottamus siihen, että kansainvälinen yhteistyö toimii. Silloin kun on
Kanadan tapaisia maita yhteistyössä ja on nämä säädökset käyty hyvin läpi, niin minä en
ole ollut huolestunut. Se, mistä voisin olla huolestunut, on esimerkiksi Yhdysvaltain Trum-
pin politiikka. Sehän on aivan päinvastaista. Siellä on alkanut protektionismin aalto, ja sii-
tä tulee ongelmia Suomeen, edustaja Arhinmäki, uskon näin. Siitä meidän pitäisi olla huo-
lestuneita, tästä kehityksestä, ei siitä, että me teemme järkevää yhteistyötä.

18.52 Satu Hassi vihr: Arvoisa puhemies! Mitä tulee telakoihin, niin haluan muistuttaa,
että myös rikkidirektiivi on mainittu asiana, joka on merkittävästi auttanut suomalaista te-
lakkateollisuutta saamaan tilauksia, koska meillä kyetään tekemään aluksia, jotka täyttä-
vät kolme vuotta sitten voimaan tulleet, tiukemmin suojelluilla merialueilla voimaan astu-
neet päästörajat. Lähes yhtä tiukat päästörajathan astuvat voimaan kahden vuoden päästä
kaikilla maailman merillä. Siinäkin ympäristönsuojelu on antanut tiettyä teknologista etu-
matkaa, josta on sitten tullut myös taloudellista hyötyä.

Riitojenratkaisumenettelystä vielä pari pointtia. Professori Koskenniemi on varmasti
esiintynyt useissa valiokunnissa, niin myös ympäristövaliokunnassa. Yksi hänen esille tuo-
mistaan pointeista, jota ei tässä keskustelussa ole tullut vielä esille, on se, että tämä riito-
jenratkaisumenettely — vaikka se onkin parannus entiseen välimiesjärjestelmään, mikä on
monissa kauppasopimuksissa — antaa ulkomaiselle sijoittajalle suuremmat oikeudet kuin
kotimaiselle sijoittajalle. Ympäristövaliokunta toteaa omassa lausunnossaan, että kaivok-
set ovat monesti ainakin Suomen kokoisessa maassa yksittäistapauksia, jolloin jos ulko-
mainen kaivosyhtiö väittää, että juuri meidän yhtiötämme syrjitään, niin valtiolla on aika
vähän eväitä väittää, että ei syrjitä, jos yhtiö on tyytymätön esimerkiksi saamaansa ympä-
ristölupaan. Tällaisessa tapauksessa ulkomainen sijoittaja voi viedä riidan suoraan tähän
kansainväliseen riitojenratkaisuelimeen ilman, että ensin käy läpi kotimaisia oikeusasteita,
mikä kotimaisen sijoittajan on tehtävä. En todellakaan pidä mitenkään perusteltuna sitä,
että meidän oikeusjärjestelmäämme tulee — mikäli EU:n tuomiostuin ei kumoa tätä koko
riitojenratkaisumallia — elementti, joka on meidän tähänastiselle oikeuskäytännöllemme
vieras.

18.55 Timo Harakka sd: Arvoisa puhemies! Halusin omalta osaltani lopettaa tämän kes-
kustelun painottamalla vielä tässä yhteydessä tätä samaa tärkeintä mahdollista teemaa, jo-
hon edustaja Heinäluomakin on muutamaan otteeseen viitannut. Eli kysymys ei ole niin-
kään siitä, että uhka on CETA, vaan sote ja se, jos olemme itse siirtämässä julkista tervey-
denhuoltoa kaupallisten ehtojen toiminnaksi. Kuinka me voimme uskottavasti suojata sitä
ja eristää sen vapaakauppasopimuksesta? 

Täällä tässä sopimuksessa — siis tarkoitan tätä ulkoasiainvaliokunnan mietintöä — to-
detaan, siteeraten sosiaali- ja terveysvaliokunnan lausuntoa, seuraavasti: ”Julkisia palvelu-
ja koskevien määritelmien tulkinta Suomen sosiaali- ja terveyspalvelujen osalta ei ole yk-
13



Pöytäkirjan asiakohta PTK 48/2018 vp
siselitteinen, ja tästä syystä Suomi on tehnyt sopimuksen sitoumuksiin sosiaali- ja terveys-
palveluja sekä lakisääteistä työeläkevakuutusta koskevia varaumia. Lisäksi Suomi on teh-
nyt sopimukseen rajoituksen lääkkeiden jakelupalveluiden ja vähittäismyynnin sekä alko-
holin vähittäismyyntimonopolin osalta. Suomi säilyttää varaumien nojalla julkisissa palve-
luissa Suomen lainsäädännön muuttamismahdollisuuden sosiaali- ja terveyspalveluissa
tulevaisuudessa.” Nyt jos Suomi oma-aloitteisesti, yksipuolisesti ja aivan itse luopuu näis-
tä sitoumuksista, varsinkin tilanteessa, jossa vielä on epäselvää, ennen kuin valtiovarain-
ministeriö antaa lausunnon tarkastusvaliokunnalle, onko olemassa paluuta tästä markkina-
ehtoisuudesta julkisen vallan johtamiin sosiaali- ja terveyspalveluihin, niin nämä kaikki
varaumat ja lukot tässä osoittautuvat helpoiksi tiirikoida.

Yleiskeskustelu päättyi.

Eduskunta hyväksyi hallituksen esitykseen HE 149/2017 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.
14


	9
	17.58
	18.03
	18.08
	18.15
	18.19
	18.20
	18.27
	18.31
	18.34
	18.37
	18.39
	18.43
	18.46
	18.48
	18.51
	18.52
	18.55


