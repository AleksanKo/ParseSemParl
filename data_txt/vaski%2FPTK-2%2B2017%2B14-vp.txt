















































DEM828C.tmp.xml


Pöytäkirjan asiakohta PTK 2/2017 vp
Pöytäkirjan asiakohta 

PTK 2/2017 vp

Täysistunto

Tiistai 7.2.2017 klo 14.04—17.46

14. Hallituksen esitys laiksi ympäristövaikutusten arviointimenettelystä ja eräiksi siihen 
liittyviksi laeiksi

Hallituksen esitys HE 259/2016 vp

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 14. asia. Puhemiesneuvosto ehdottaa, että asia lähetetään ympäristövaliokuntaan.

Keskustelu

16.19 Maatalous- ja ympäristöministeri Kimmo  Tiilikainen (esittelypuheenvuo-
ro): Arvoisa puhemies! Sipilän hallituksen yhtenä strategisena tavoitteena on toimintata-
pojen uudistaminen. Sitä tehdään digitalisaation keinoin, luvitusta sujuvoittamalla ja tar-
peettomia valituksia rajaamalla. Tässä on myös saatu tuloksia aikaan. Nimittäin kun Elin-
keinoelämän keskusliitto hiljattain julkaisi arvion lupapäätöksiä odottavien investointien
jonon pituudesta, niin se on parissa vuodessa lyhentynyt noin 700 miljoonalla eurolla, mut-
ta edelleen 2,9 miljardilla meillä on eri lupaprosessin vaiheessa olevia investointihankkei-
ta. Tuo jonon lyheneminen ei johdu siitä, että yritykset investoisivat laiskemmin, vaan yri-
tykset investoivat tällä hetkellä vilkkaammin, ja olen tyytyväinen, että olemme pystyneet
tuota jonoa eri toimilla jo nyt lyhentämään. Näitä toimenpiteitä liittyy luonnonsuojelulain
muutoksiin, ympäristönsuojelulain muutoksiin, maankäyttö- ja rakennuslain muutoksiin.
Mutta tätä työtä on syytä jatkaa, ja tämänpäiväinen pöydällä oleva esitys tuo ympäristövai-
kutusten arviointiin joitakin sujuvoittavia muutoksia. Tarkoitus on, että eri ympäristöme-
nettelyjä voidaan yhdistää, mutta samalla sitten tietenkin kiinnitetään entistä enemmän
huomiota niihin todella merkittäviin ympäristövaikutuksiin.

Uuden lain myötä tuohon hyvään prosessiin tulee monia muutoksia, ja peräti 15:tä muu-
ta lakia muutetaan myös. Ehkä merkittävin mainittava asia on mahdollisuus ennakkoneu-
votteluun, jossa yva-yhteysviranomainen, muut viranomaiset ja yva-hankkeesta vastaava
hahmottelevat yhdessä tuota arviointiprosessia. Tästä ennakkoneuvottelusta on saatu hy-
viä kokemuksia täällä ympäristölupapuolella, ja juuri se on saanut kiitosta toimijoilta ja
yrittäjiltä ja on yksi syy luvituksen nopeutumiseen. Näitä toimintojen yhdistämisiä tapah-
tuu taas siten, että ympäristövaikutusten arvioiminen ja hankekaavoituksen arvioiminen
voidaan nyt tehdä samassa menettelyssä ja myös luonnonsuojelulain mukainen Natura-ar-
viointi voidaan yhdistää yva-menettelyyn. Näiden muutosten arvioidaan lyhentävän käsit-
telyprosesseja useilla kuukausilla niissä hankkeissa, missä tämänkaltaisia toimia tarvitaan. 

Mutta tämä on todellakin vain yksi muutos tässä sujuvoittamisessa, toimintatapojen
muutoksessa. Lisää seuraa siitä, että olemme valmistelemassa ympäristöllisten lupien yh-
den luukun periaatetta, sähköistä lupahakua sekä sitä, että osa nyt ympäristöluvitettavista
 Tarkistettu
4.3



Pöytäkirjan asiakohta PTK 2/2017 vp
asioista siirtyy ilmoitusmenettelyn pariin, mutta näistä kuullaan myöhemmin, kun asiat
valmistuvat. Tärkeintä on, että hankkeitten sujuvoittaminen etenee.

16.22 Eeva-Maria Maijala kesk: Arvoisa puhemies! Kiitoksia ministeri Tiilikaiselle tä-
mänkin asian eteenpäinviemisestä. Ympäristöministeriö on osoittanut nyt sitten todella
paljon, että on alettu töihin byrokratian purkamiseksi ja toimintojen järkevöittämiseksi,
jotta me voisimme tässä yhteiskunnassa saada myöskin kannattavuutta ja tuloksia aikai-
seksi. Ilman näitten asioitten eteenpäinviemistä me emme saisi yhteiskuntaa nousuun.

Ympäristönsuojeluvaliokunnalle on tänäänkin tässä istunnossa osoitettu paljon töitä,
useita hallituksen esityksiä on nyt tullut meille käsittelyyn, mutta otan nämä kyllä iloisena
vastaan, sillä näillä saadaan todella tuloksia aikaiseksi. Tämä kyseinen lakiesitys ympäris-
tövaikutusten arvioinnista on todellista byrokratian purkua, järkevöittämistä. Tosin tämä
on vasta ensimmäinen askel tässä isommassa prosessissa, sillä minä odotan tämän jälkeen
vielä paljon lisääkin toimenpiteitä. No, hyvä, että tämä saadaan nytten edes kunnolla liik-
keelle.

Tässä nyt sitten on hyvä, että ympäristövaikutusten arvioinnissa voidaan jatkossa enem-
män ja enemmän keskittyä olennaisiin asioihin, ja se todellakin, että arviointeja voidaan
tehdä yhdessä, ettei tehdä joka ikistä arviointia erikseen.

Itse olin töissä ennen tänne eduskuntaan tulemista Savukosken kunnalla. Savukosken
kunnassa viimeinen virka, jota hoidin siellä, oli elinkeinoasiamies-kunnansihteerin virka.
Soklin ympäristövaikutusten arviointi ja ympäristölupa-asiat olivat se, joka työllisti minua
todella paljon. Minun pöydälleni tuli sen prosessin aikana uskomaton määrä paperia! Siinä
oli niin monta eri ympäristövaikutusten arviointiprosessia, että minä kyllä putosin ihan re-
hellisesti sanottuna kärryiltä kokonaan siitä, mikä ympäristövaikutusten arviointi milloin-
kin oli menossa. Jokaisesta oli monta senttiä paksu nippu paperia, oli sähkölinjan, oli tie-
linjan, oli ratalinjan ympäristövaikutusta, sitten oli itse kaivoshankkeen ympäristövaiku-
tusten arviointia. Minusta tuntui, ettei siinä ollut kukaan muukaan selvillä, missä kaikkial-
la siellä oltiin menossa. Ja joka ikisessä lupaprosessissa, joka ikisessä ympäristövaikutus-
ten arviointiprosessissa kuultiin samat ihmiset ja jokainen varmuuden vuoksi laittoi omat
allekirjoituksensa ja tekstinsä mukaan joka ikiseen ympäristövaikutusten arviointiin. Ja sit-
ten yllätys yllätys: se ei ollut vielä kuin vasta ympäristövaikutusten arviointia, ja ympäris-
tölupa käsiteltiin ja oli työn alla sitten kokonaan erikseen. Ja jokaisesta näistä asiasta tuli
oma ympäristölupaprosessinsa. Kuka pysyi kärryillä? Minä en. Mutta sen minä tiedän, että
paperia tuli paljon, ja tämä vei esimerkiksi minun, kunnan elinkeinoasiamiehen työajasta
todella ison määrän. Kuinka paljon olisinkaan voinut tehdä töitä sen kunnan elinkeinotoi-
minnan ja -elämän kehittämiseksi? Nyt esimerkiksi tuo pieni kunta, reilun tuhannen asuk-
kaan kunta, joutui käyttämään omien virkamiestensä työajasta todella ison ajan siihen, että
luettiin niitä papereita ja järjesteltiin ja katsottiin, mikä on minkäkin hetken tilanne.

No nyt sitten on hyvä, että tämä laki tulee. Minä olen todella kiitollinen siitä, että tämä
lakimuutos tulee, ja sitten olen oikein tyytyväinen, kun ympäristövaikutusten arviointia ja
ympäristölupaprosessia voidaan käsitellä samoilla aineksilla yhtä aikaa.

16.26 Ulla Parviainen kesk: Arvoisa puhemies! Tämä lakiesitys on erinomainen näyttö
byrokratian purkutalkoista, niin kuin tuossa edellä jo todettiin. Ja tässä yhteydessä on kyllä
syytä kiittää ministeriä ja ministeriön väkeä, että tämä on viety eteenpäin, erityisesti tämä
2



Pöytäkirjan asiakohta PTK 2/2017 vp
arviointimenettelyjen yhdistäminen. Mutta arvelen, että tämä ennakkoneuvottelumenette-
ly tuottaa kyllä paljon hyvää tulosta, kun tämä saadaan aikaiseksi.

Tuossa edustaja Maijala edellä kuvasi erityisesti tähän kaivoslakiin liittyviä prosesseja
niin, että ne ovat osoittautuneet hyvin kivuliaiksi yhteisölle. Äsken me puhuimme täällä
vesilaista ja pohjavedestä ja siitä, kuka sen omistaa, niin tässä yhteydessä voisi tuoda tuo-
hon kaivoslakiin liittyvän huolen. Siellä nimittäin malminetsintä ja maan varaus tätä etsin-
tää varten voidaan tehdä vastoin maanomistajan tahtoa, ja olen saanut monta sydämisty-
nyttä soittoa ja yhteydenottoa siitä, että "minun maalle voidaan tulla etsimään sellaisessa
tarkoituksessa, jota en itse lainkaan hyväksy". Erityisesti uraaniin liittyen ja uraanialueilla
tämä huoli on ollut kova.

16.28 Petri Honkonen kesk:  Arvoisa herra puhemies! Tämä kyseinen lakiesitys on to-
siaankin tärkeä osa tätä byrokratian purkua. Tämä on silläkin tavalla merkittävä, että tässä
on kyse hyvin eri kokoluokan laitoksista ja hankkeista, mihinkä tätä ympäristövaikutusten
arviointimenettelyä sovelletaan. Meillä kokoluokat lähtevät kaivoksesta, ydinvoimalasta
aina sitten pienempiin, esimerkiksi tiettyihin jätehuollon yksiköihin, karjatalousrakennuk-
siin — ne ovat taas niitä pienempiä yksiköitä, joita tämä lupamenettely myöskin saattaa
koskea — ja siinäkin mielessä on erittäin hyvä, että nyt tämä ennakkoneuvottelumenettely
tulee käyttöön ihan lain tasolla. Tätähän on sovellettu tietyissä ely-keskuksissa jo jonkun
aikaa, ja siitä on hyviä kokemuksia. Mutta se on ennen kaikkea siitä näkökulmasta hyvä,
kun meillä on pieniä toimijoita. Kyllähän isoilla toimijoilla, kun ne toteuttavat tällaisia iso-
ja voimaloita ynnä muita, on, sanottaisiinko, tätä lakimiesarmadaa ja muita resursseja kyl-
lä hoitaa asiat näiltä osin. Mutta kun tämä on tavallaan kuitenkin kallis prosessi, sinänsä
ihan perusteltu prosessi ja vaativa prosessi sille toimijalle, investoinnin suunnittelijalle,
pyörittää, niin tämä ennakkoneuvottelumenettely on siitä erittäin tärkeä, että sillä myös tur-
vataan vähän sitten näiden toimijoidenkin oikeusturvaa, jotka tähän yva-prosessiin ovat
esimerkiksi oman investointinsa tai toiminnan muutoksensa kanssa sitten lähdössä. Ja täs-
tä on kyllä syytä lausua kiitokset.

16.29 Satu Hassi vihr: Arvoisa puhemies! Erilaisten menettelyjen sujuvoittamista ja sitä,
että samaa asiaa ei tehdä eri nimikkeillä useampaan kertaan, vaan että asiallisesti samat tai
sitten hyvin lähellä toisiaan olevat arviointimenettelyt voidaan yhdistää, kaikkea tätä, voi
lämpimästi kannattaa.

Mutta tähän mennessä on jo näyttöjä tältäkin hallitukselta siitä, että sujuvoittamisen ni-
missä tosiasiallisesti myös heikennetään ympäristösäätelyä ja ympäristölainsäädännön
noudattamisen valvontaa. Ja ympäristövaliokunnassa pitääkin huolellisesti myös tähän
asiaan perehtyä ja pitää huoli siitä, että sinänsä ihan hyvän ja kannatettavan asian nimissä
ei sitten heitetä lasta pesuveden mukana.

16.30 Mikko Kärnä kesk: Arvoisa herra puhemies! Tähän saakka tosiaan tämä yva-pro-
sessi on ollut erittäin pitkä ja sekava, ja tälle selkiyttämiselle on kyllä nyt selkeästi tarvetta.
Täytyy esittää hallitukselle ja ministeri Tiilikaiselle kiitokset siitä, että tämän esityksen
olette tänne eduskunnalle antaneet, koska selkeästikin tämä nyt parantaa tätä nykytilannet-
ta.

Tärkeää tietysti olisi, kun erilaisia hankkeita arvioidaan, että niiden ympäristövaikutuk-
siin voitaisiin vaikuttaa jo näiden hankkeitten alkuvaiheessa. Tämähän ei missään tapauk-
3



Pöytäkirjan asiakohta PTK 2/2017 vp
sessa tarkoita sitä, että luontoarvoista tai luonnonsuojelusta millään muotoa tingitään. Itse
asiassa tämä ennakkomenettely suojelee luontoa nykyistä menettelyä paremmin. Näen
myös, että nyt, kun me keskustelemme näistä yva-prosesseista, siitä selkeästä sektorikoh-
taisuudesta on nyt tultava pois ja otettava sellainen kokonaisvastuu. Näen, että tämä esitys
on erinomainen ja se tuo tähän maahan parempaa sääntelyä kuin tähän saakka.

Toinen varapuhemies Arto Satonen:  Edustaja Maijala ja sen jälkeen ministeri Tiilikai-
nen.

16.32 Eeva-Maria Maijala kesk: Arvoisa puhemies! Edustaja Hassin puheenvuoroon
haluaisin sanoa seuraavasti, kun hän sanoi, että tällä heikennetään ympäristönsuojelua niin
kuin monilla muillakin vastaavilla esityksillä. (Satu Hassi: Enpäs sanonut!) Minä sanoisin
näin, että tämä on todellakin toisinpäin. Tällä pystytään keskittymään olennaisiin asioihin.
Kun jokainen tietää, mistä asiasta missäkin vaiheessa pystyy puhumaan ja millä hetkellä
asioihin vaikutetaan, niin uskon, että voimme keskittyä myöskin oikeisiin, olennaisiin ym-
päristönsuojelullisiin asioihin oikealla hetkellä, oikealla tavalla ja saamme paremmat tu-
lokset aikaan.

Toinen varapuhemies Arto Satonen:  Annetaan vielä puheenvuoro edustaja Hassille,
kun nimi mainittiin, ja sen jälkeen ministeri Tiilikainen.

16.32 Satu Hassi vihr: Arvoisa puhemies! Edustaja Maijala ei nyt kyllä ihan tarkkaan
kuunnellut sitä, mitä sanoin. Sanoin, että ympäristövaliokunnan käsittelyssä tulee kuiten-
kin olla tarkkana, jotta pidetään huoli siitä, että tässä yhteydessä ei heikennetä ympäristön-
suojelun tasoa.

16.33 Maatalous- ja ympäristöministeri Kimmo Tiilikainen:  Arvoisa puhemies! Kii-
toksia teille, hyvät edustajat, kommenteista. Mielelläni mainitsisin jokaisen nimen, ellei se
johda sitten lisäkommentteihin. Sekin on tietysti eduskunnassa aina sallittua. Mutta kiitos
kommenteista. Tässä hyvin olitte tunnistaneet tämän sujuvoittamisen ja näitten ympäristö-
vaikutusarviointimenettelyjen yhdistämisen niin valiokunnan puheenjohtajan kuin muit-
tenkin edustajien puheenvuoroissa.

Haluan vielä korostaa tuota ennakkoneuvottelumenettelyä. Nythän paras mahdollinen
ympäristönsuojelullinen osaaminen ja monipuolinen kokemus meillä useimmiten löytyy
sieltä ympäristöviranomaisen taholta. On hyvä, että se ennakkomenettely toimii, koska sil-
loin se ympäristöviranomaisen osaaminen on jo vähän niin kuin neuvonnallisesti hank-
keen suunnittelijalla käytössä. Ja tätä juuri kaivataan, ympäristöviranomaisten ja toimijoit-
ten parempaa vuorovaikutusta. Sitä tämä lakiesitys osaltaan yrittää tuoda.

Uskon ja tietenkin toivon sitä, että valiokunta tekee tässä huolellista työtä ja katsoo, että
tällä ei ole niitä heikentäviä kohtia, koska näin ei ole tarkoitettu, vaan tarkoitus on sujuvoit-
taa ja varmistaa ympäristönsuojelun hyvän tason säilyminen.

Keskustelu päättyi.

Asia lähetettiin ympäristövaliokuntaan.
4


