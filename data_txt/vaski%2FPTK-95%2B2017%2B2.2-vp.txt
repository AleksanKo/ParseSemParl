















































DEM24C2.tmp.xml


Pöytäkirjan asiakohta PTK 95/2017 vp
Pöytäkirjan asiakohta 

PTK 95/2017 vp

Täysistunto

Torstai 28.9.2017 klo 16.00—17.38

2.2. Suullinen kysymys työllisyystilanteesta (Jani Mäkelä ps)
Suullinen kysymys SKT 122/2017 vp

Suullinen kyselytunti

Ensimmäinen varapuhemies Mauri Pekkarinen: Edustaja Mäkelä, teillä varsinainen
kysymys.

Keskustelu

16.08 Jani Mäkelä ps: Arvoisa puhemies! Työllisyystilastot ovat perinteinen tapa politi-
kointiin: ei tarvitse puhua muunneltua totuutta, kun käyttää totuutta valikoivasti. Hallitus-
puolueet ovat hehkuttaneet, että työvoimatoimistoihin on rekisteröitynyt noin 54 000 työ-
töntä vähemmän kuin vuosi sitten. Työttömyys siis paperilla laskee, mutta nouseeko vas-
taavasti käytännössä työllisyys? Ei siltä kuulosta. Tilastokeskuksen mukaan työllisiä on
vain 7 000 enemmän kuin vuosi sitten. Minne hallitus kadotti yli 45 000 työtöntä? Selvi-
tysten mukaan osa näistä henkilöistä on erinäisissä toimenpiteissä ja koulutuksissa, joiden
vaikutukset jäävät nähtäväksi — uskoo ken uskoo. Kuulostaa kovasti edellisten hallitusten
harjoittamalta tempputyöllistämiseltä.

Myös tämä ilmapiiri syyllistämisen suhteen on hyvin mielenkiintoinen. Olen huolissani
hallituksen arvopohjasta työllisyyden hoidossa: esimerkkinä edustaja, talousvaliokunnan
puheenjohtaja Turunen sinisten ryhmästä Twitterissä 26.9. vihjaili, että suomalaiset olisi-
vat ehkä menneet pimeisiin töihin. Onko tämä ilmapiiri yleinenkin hallituspuolueissa? Ar-
voisa hallitus, keitä nämä ihmiset ovat? Voitteko kertoa työllisyystilanteen todellisen lai-
dan?

16.09 Työministeri Jari Lindström (vastauspuheenvuoro): Arvoisa herra puhemies! Ti-
lastokeskuksen työvoimatutkimuksen luvuissa ne muutokset olivat elokuussa hyvin pie-
niä. Työllisten määrä kasvoi vain marginaalisesti, mutta myös työttömyys kasvoi hieman.
Sen sijaan piilotyöttömyys väheni.

Työnvälitystilastoissa eli TEMin tilastoissa työttömyyden lasku oli voimakasta. Eli
tämä lasku oli lähes 54 000 henkeä verrattuna viime vuoden elokuuhun. Näin suuri lasku
selittyy sekä parantuneella työmarkkinatilanteella että edelleen myös niitten määräaikais-
haastattelujen vaikutuksella.

Työvoiman ulkopuolella olevien määrä oli noin 1,4 miljoonaa ihmistä. Siinä on laskua
noin 5 000 henkeä. Mutta piilotyöttömien määrä on laskenut 14 000 hengellä, ja se kertoo
meidän asiantuntijoiden mielestä siitä, että ihmiset, jotka olivat menettäneet uskonsa ha-
kea töitä, ovat palanneet takaisin työmarkkinoille. Sen takia meillä on kummallinen tilan-
 Tarkistettu
4.1



Pöytäkirjan asiakohta PTK 95/2017 vp
ne, jossa samaan aikaan se työttömyys laskee, mutta kun sinne tulee lisää porukkaa hake-
maan töitä, niin tämä sotkee myös näitä tilastoja.

Ensimmäinen varapuhemies Mauri Pekkarinen: Pelisääntöjen mukaan, jos nyt vielä
edustaja Mäkelän kysymys antoi aihetta lisäkysymykseen, pyydän niitä edustajia, jotka ha-
luavat vielä sen innoittamana käyttää lisäkysymyksen, nousemaan ylös ja painamaan V-
painiketta.

16.11 Jani Mäkelä ps (vastauspuheenvuoro): Arvoisa puhemies! Työvoimapulalla on pe-
loteltu vuosikaudet, meni sitten hyvin, huonosti tai hyvin huonosti. Tällä on perusteltu vaa-
timusta poistaa ulkomaisen työvoiman tarveharkinta. Perusteluna on viime aikoina ollut
työttömyyden väheneminen, mutta juurihan me totesimme, että työllisyys nyt kuitenkaan
ei ole kasvanut, että se ei pidä paikkaansa, joten aikookohan hallitus nyt haudata toiveet
halpatyövoiman tuonnista Suomeen ja suomalaisen työvoiman ehtojen polkemisesta?
Mikä on hallituksen näkemys tästä tarveharkinnasta nyt? Aiotteko te luoda Suomeen uu-
den maahantulokanavan, jonka suomalainen duunari maksaa selkänahastaan?

16.11 Työministeri Jari Lindström (vastauspuheenvuoro): Arvoisa puhemies! Kiitos
erinomaisesta kysymyksestä. Edustaja Mäkeläkin muistaa vallan hyvin, mitä hallitusohjel-
maan on kirjattu tästä asiasta. Siihen voidaan luottaa, että kun se on hallitusohjelmaan kir-
jattu, tarveharkinnasta ei luovuta. Ja niin kauan kuin minä olen tässä tehtävässä, niin asias-
ta voidaan keskustella siinä mielessä, että katsotaan, mitä se oikeasti tarkoittaa, jos tarve-
harkinnasta luovutaan. Uudenmaan ely teki vastikään päätöksen, että rakennusalalla tästä
luovutaan, ja nyt me haluamme selvittää, mitä siitä on seurannut. Oliko se tarpeen, ja mitä
kaikkea siinä seuraa sen jälkeen, kun lasketaan niin sanotusti vapaille markkinoille, tulee-
ko harmaata taloutta ja näin poispäin, niin että me tiedämme oikeasti, mistä me puhumme,
koska ei voida puhua tarveharkinnasta luopumisesta samaan aikaan, jos me emme puhu
myös harmaasta taloudesta, alipalkkaamisesta ynnä muusta.

16.12 Touko Aalto vihr (vastauspuheenvuoro): Arvoisa puhemies! Työttömien työnha-
kijoiden määrä on vähentynyt, ja tämä on tietenkin hyvä asia, mutta vähintäänkin yhtä huo-
mionarvoista on se, minkä myös edustaja Mäkelä toi omassa kysymyksessään esiin, että
työllisten määrä ei ole kasvanut samassa suhteessa. Jos saman asian hahmottaa numeroi-
den kautta, tilanne on seuraava: työttömien työnhakijoiden määrä väheni 54 000:lla ja työl-
listen määrä kasvoi 7 000:lla vuoden aikana. Kysynkin asianomaiselta ministeriltä: minne
kaikki työttömät on kirjattu? Ja se olennainen kysymys: minkälaisia toimia hallitus aikoo
tehdä työllisten määrän lisäämiseksi? Se on se kaikkein olennaisin asia.

16.13 Työministeri Jari Lindström (vastauspuheenvuoro): Arvoisa puhemies! Ehkä
olin epäselvä edellisessä vastauksessani [Oikealta: Et ollut!] sen suhteen, kun sanoin, että
piilotyöttömyys on yksi selitys, että ihmiset tulevat uudestaan työmarkkinoille, kun rupea-
vat uskomaan siihen, että kannattaa töitä hakea. Tämä lisäys on aika merkittävä, ja se ker-
too siitä uskosta ja toivosta, mikä tässä tilanteessa on herännyt.

En ole missään vaiheessa hehkuttanut, paukuttanut henkseleitä, että nyt tämä homma on
ratkaistu. Päinvastoin, nyt pitää tehdä edelleen toimia sen suhteen, että joka ikinen työtön
2



Pöytäkirjan asiakohta PTK 95/2017 vp
ihminen saisi töitä, ja jos ei saa töitä, niin ainakin jotakin palveluita niin, että hän pysyisi
tässä yhteiskunnassa mukana. Sitä tämä hallitus tekee.

Minun mielestäni tämmöinen syyllistävä asenne, mikä joskus tulee, kun syytätte, että
me olemme sitä mieltä, että työttömät ovat syyllisiä omaan tilaansa — näin ei missään ni-
messä ole. Minä tiedän, että jokaisen numeron takana on ihminen, ja sen takia [Puhemies
koputtaa] tämmöinen yksilöllinen työvoimapalvelu on myös sitä, mitä hallitus aikoo tehdä.

16.14 Valtiovarainministeri Petteri Orpo (vastauspuheenvuoro):  Arvoisa puhemies!
Voin tähän vielä lisätä sen, että me saimme tänäänkin hyviä lukuja siitä, että maailmanta-
lous kasvaa Suomen Pankin ennusteen mukaan vielä nopeammin kuin ajateltiin, samoin
euroalueen talous. Tämä tarkoittaa sitä, että meidän viennillämme on erittäin hyvät näky-
mät, kunhan pidetään kilpailukyvystä kiinni. Vientimme antaa meille perustan sille, että ta-
lous voi kasvaa, voi syntyä uusia työpaikkoja vielä enemmän kuin tällä hetkellä ja voidaan
saada työttömät töihin, eikä meidän tarvitse silloin kinastella tilastoista, vaan saadaan yhä
useammalle ihmiselle töitä.

No, mitä hallitus tekee lisätäkseen työn tarjontaa? Perhevapaauudistus on viimeisin pää-
tös, jonka hallitus teki. Tänään me julkaisimme, että hallitus käynnistää mittavan hank-
keen sosiaaliturvajärjestelmän kokonaisuudistuksen valmisteluksi, aktiivisuuteen kannus-
tava, ihmisistä huolta pitävä sosiaaliturvamalli, jolla nimenomaan pyritään vaikuttamaan
siihen, että kaikissa tilanteissa työtä kannattaa ottaa vastaan, mutta samalla pidetään huolta
heikoimmassa asemassa olevista. Tämä on merkittävä [Puhemies koputtaa] uudistus, jossa
tarvitaan koko tämän eduskunnan työskentelyä.

16.15 Li Andersson vas (vastauspuheenvuoro): Arvoisa puhemies! Ministeri Lindström,
te sanoitte, että hallituksella nyt on entistä parempaa tietoa siitä, ketkä ovat työttömiä. Mut-
ta keskeisin kysymys on: Pitääkö tämä paikkansa kaikkien työttömien osalta? Ministeri
Orpo sanoi esimerkiksi budjettikeskustelussa, että 20 000 pitkäaikaistyötöntä on siirtynyt
työttömyydestä työelämään, ja tämähän ei tilastojen valossa pidä paikkaansa. Osa on työl-
listynyt, osa on siirtynyt työvoimapoliittisiin toimenpiteisiin, mutta sitten on myöskin työt-
tömiä, jotka eivät ole uusineet työnhakuaan tai jotka ovat siirtyneet kokonaan työvoiman
ulkopuolelle. Meidän huolemme on nyt se, onko heidän joukossaan myöskin sellaisia työt-
tömiä työnhakijoita, jotka tämän kiristyneen sanktiopolitiikan seurauksena ovat tippuneet
toimeentulotuelle. Me tiedämme, että tulottomien kotitalouksien määrä Suomessa on kak-
sinkertaistunut viimeisten vuosien aikana, ja meidän tulkintamme on se, että yksi syy on se,
että on lisätty työttömyysturvan vastikkeellisuutta, mikä johtaa siihen, että myöskin sank-
tioiden [Puhemies koputtaa] määrä kasvaa, ja silloin on suurempi todennäköisyys sille, että
työtön tippuu [Puhemies koputtaa] työttömyyskorvauksesta toimeentulotuelle.

16.16 Työministeri Jari Lindström (vastauspuheenvuoro): Arvoisa puhemies! Me tie-
tysti juuri koetamme kertoa aina niin oikeaa tietoa kuin suinkin on mahdollista, ja tietysti
näin on, kuten edustaja Andersson sanoi siitä pitkäaikaistyöttömyydestä — äsken sanoin
sen, että ei pelkästään työhön vaan näihin palveluihin. Ja on jonkunlainen vaikutus myös
tällä Lex Lindströmillä pitkäaikaistyöttömien tilastoihin. Se on ilman muuta selvä asia, että
sekin näkyy siellä.

Mutta se on olennainen juttu, että kohta toivottavasti saadaan painettua se pitkäaikais-
työttömien määrä alle 100 000:n. Mielestäni se on jo henkisesti hieno asia, mutta silti siel-
3



Pöytäkirjan asiakohta PTK 95/2017 vp
lä on liikaa ihmisiä. Ja tämä on pitkä prosessi, koska pitkäaikaistyötön ei ole pelkästään
työtön, vaan hänellä on paljon psykososiaalisia ongelmia, minkä takia hallitus panosti
myös tähän asiaan riihessä ja laittoi sinne lisää rahaa.

16.17 Antti Rinne sd (vastauspuheenvuoro): Arvoisa puhemies! On hienoa, että vuoden
2015 keväällä alkaneessa talouskasvussa ja syksyllä alkaneessa työttömien määrän vähen-
tymisessä tilanne on vahvistunut ja kulkenut eteenpäin.

Arvoisa ministeri Lindström, haluan todeta, että kukaan ei vastustanut työttömien pal-
veluitten lisäämistä ja aktivointitoimenpiteitä — sitä kyllä, että niitten rinnalla, niitten
ohella kärjistetään ja heikennetään työttömien asemaa.

Arvoisa pääministerin sijainen, ministeri Orpo, ei työpaikkoja synny leikkaamalla, ei
työpaikkoja synny ihmisten asioita kurjistamalla, ei työpaikkoja synny eriarvoistamalla
eikä ulkoistamalla osa ihmisistä kasvun ulkopuolelle. Kysyn uudelleen sitä, mitä edustaja
Marin kysyi: miksi te haluatte, ministeri Orpo, syyllistää työttömiä, [Sari Sarkomaa: Miksi
te väitätte, että syyllistämme?] ja miksi te haluatte kurjistaa köyhien lapsiperheitten ja työt-
tömien asemaa? [Välihuutoja]

16.18 Valtiovarainministeri Petteri Orpo (vastauspuheenvuoro): Arvoisa puhemies! En
tiedä, kenelle edustaja Rinne puhuu, kun te sanoitte, että me syyllistämme työttömiä tai me
jotenkin erityisesti kurjistamme lapsiperheiden asemaa. En tunnista kumpaakaan näistä.
Me teemme joka päivä töitä, me olemme tehneet tämän hallituksen ajan töitä, jotta me
saamme talouden kasvamaan, jotta me saamme mahdollisimman monelle suomalaiselle
työttömälle mahdollisuuden päästä töihin. Tämä talouspolitiikan ja työllisyyspolitiikan lin-
ja, jota me olemme noudattaneet, on johtamassa siihen, että meidän talous kasvaa vahvas-
ti, nähdään vahvaa kasvua myöskin ensi vuonna ja seuraavana vuonna. Se antaa mahdolli-
suuksia sille, että yhä useampi voi päästä töihin. Ja edelleen toistan, mitä lapsiperheisiin tu-
lee: Me olemme tehneet merkittäviä panostuksia lapsiperheille, [Antti Rinne: Ne just kiris-
tyivät!] 70 miljoonaa euroa ensi vuonna varhaiskasvatusmaksujen alentamiseen. 70 mil-
joonaa euroa, se on keskituloiselle perheelle jopa 1 200 euroa vuodessa. Eikö näillä ole
teille merkitystä ja sillä, että yhä useampi perheen isä tai äiti voi päästä töihin? Tämä on se
politiikka, mihin me uskomme: [Puhemies koputtaa] ensisijaista on työ, ja me haluamme
antaa siihen mahdollisuuden mahdollisimman monelle.

16.20 Antti Kaikkonen kesk (vastauspuheenvuoro): Arvoisa puhemies! Kyllä kai nyt
kuitenkin on niin, että työttömän asema paranee kaikista parhaiten silloin, kun työtön saa
työpaikan. [Oikealta: Juuri näin!] Kun nyt jokseenkin kaikki asiantuntijat, käppyrät ja ti-
lastot osoittavat, että käänne parempaan on tapahtunut, niin eikö sen voisi oppositiokin tun-
nustaa, että näin on, nyt mennään parempaan suuntaan, työpaikkoja syntyy lisää ja työttö-
myys vähenee? Jos te ette näitä tilastoja tai asiantuntijoita usko, niin katsokaa uutisia: Tu-
run telakka, tilauskirjat täynnä vuosiksi eteenpäin, tilanne parempi kuin varmaan koskaan
aikaisemmin; tai se Uudenkaupungin autotehdas, joka viime talvena ilmoitti palkkaavansa
tuhat uutta työntekijää ja keväällä toiset tuhat uutta työntekijää; tai vaikkapa Äänekosken
biotuotetehdas tai monet muut biotaloushankkeet eri puolilla Suomea. Kyllähän näitä hy-
viä uutisia kuuluu nyt ympäri Suomea.

Mutta ei vielä tilanne ole kunnossa, arvoisa puhemies, ei voi olla mitenkään tyytyväinen
vielä. Erityisesti olen huolissani nuorisotyöttömyydestä ja pitkäaikaistyöttömyydestä. Ar-
4



Pöytäkirjan asiakohta PTK 95/2017 vp
voisa puhemies! Kysyn hallitukselta, mitä hallitus aikoo tehdä nuorisotyöttömyyden ja pit-
käaikaistyöttömyyden purkamiseksi.

16.21 Työministeri Jari Lindström (vastauspuheenvuoro): Arvoisa herra puhemies! To-
siaan yksi kärki tässä meidän riihessä oli nimenomaan nuorisotyöttömyys ja siihen panos-
taminen. Siellä lisättiin tuhannella paikalla ammatilliseen opetukseen, [Li Andersson:
Ekaksi leikattiin!] eli 9,4 miljoonaa euroa tuli sinne rahaa lisää. Mutta se keskeinen juttu oli
tässä se, kuten äsken sanoin, Ohjaamo-toiminnan vakinaistaminen ja siihen yhteyteen tämä
psykososiaalisten palvelujen nostaminen. Ollaan tunnistettu se, että nämä ihmiset ovat
työttömiä mutta että heillä on muitakin ongelmia, ja näihin ongelmiin pitää saada ratkai-
sua. Sen lisäksi markkinoimme palkkatukea nimenomaan alle 30-vuotiaille. Nämä ovat
sellaisia toimenpiteitä, täsmätoimenpiteitä, jotka eivät yksinään tietenkään mitään ratkai-
se, mutta näitten yhdistelmällä voidaan tätä nuorisotyöttömyyttä ja pitkäaikaistyöttömyyt-
tä helpottaa. [Oikealta: Hyvä!]

16.22 Kaj Turunen si (vastauspuheenvuoro): Arvoisa puhemies! Kyllähän nyt menee pa-
remmin kuin vuosiin. On totta, että työllisyys paranee ja työllisyysaste on parempi. On ta-
pahtunut ihan viime aikoina tämä muutos, että ollaan menossa parempaan suuntaan. Kun
tämä työttömyys on vähentynyt tilastojen mukaan sen 54 000 mutta kuitenkin työllisyys-
aste on henkilömääräisesti kasvanut vain 7 000, niin kyllähän tässä sillä tavalla gäppi on.
Kysynkin sitä vastuulliselta ministeriltä, onko aikomus tarkemmin selvittää vielä sitä, mis-
sä tämä on.

Mutta se varsinainen kysymys kuuluu siihen, että meillä työllisyydessä on maan sisällä
isot, merkittävät alueelliset erot, [Vasemmalta: Niin on!] joissain paikoissa on paljon työ-
paikkoja auki ja joissain ei niitä juurikaan ole. Sitten kun meillä on vielä tämä kohtaanto-
ongelma, niin onko tätä pyritty millä tavalla ratkaisemaan esimerkiksi asuntoasioitten suh-
teen [Puhemies koputtaa] tai esimerkiksi muuttoavustuksen suhteen, niin kuin Ruotsin
mallin mukaan? [Leena Meri: Muuttoavustus on meidän idea!]

16.23 Työministeri Jari Lindström (vastauspuheenvuoro): Arvoisa herra puhemies! Ni-
menomaan myös tähän kohtaanto-ongelmaan on pyritty vastaamaan. Tietysti täytyy tun-
nustaa, että se suurin ongelma on asuminen ja liikkuminen. Liikkuvuusavustusta on laajen-
nettu, sen käyttömahdollisuutta. Toinen asia on se, että ei vielä kovin hyvin edes tiedetä,
että semmoista voidaan käyttää. Meidän tehtävämme on tietysti markkinoida näitä keino-
ja, mitä meillä nyt jo on. Tämä asuminen on tietysti asumisesta vastaavan ministerin kon-
tolla, mutta kyllä jo Uudessakaupungissa, joka on nyt tässä hyvä esimerkki, on pyritty rat-
kaisemaan näitä ongelmia. Mutta positiivisessa rakennemuutoksessa ja sen selvittämises-
sä, mitä hallitus voisi tehdä, että sitä asiaa levitetään eteenpäin, on monia vastauksia näihin
edustaja Turusen esille nostamiin ongelmiin. Ne ovat isoja haasteita, mutta siitä huolimat-
ta me haluamme tietää, mitä hallitus voisi tehdä, jotta tämä positiivinen vire leviäisi ympä-
ri Suomea. Nythän tulee viestejä joka puolelta, että kasvua on myös niillä alueilla, joilla
sitä aikaisemmin [Puhemies koputtaa] ei ole ollut.

16.24 Tytti Tuppurainen sd (vastauspuheenvuoro): Arvoisa puhemies! Suomalaiset ovat
työhaluisia, ja silloin heillä pitää olla edellytykset hakeutua työmarkkinoille, ja tässä tul-
laan perhepolitiikkaan. Te olette leikanneet lasten subjektiivista päivähoito-oikeutta siten,
5



Pöytäkirjan asiakohta PTK 95/2017 vp
että työttömän lapsella on vain osa-aikainen päivähoito-oikeus. On totta kai väärin lasten
näkökulmasta asettaa lapset eriarvoiseen asemaan varhaiskasvatuksen suhteen, mutta on se
väärin myös työttömän työmarkkina-aseman näkökulmasta. Siis työttömällä pienten las-
ten vanhemmalla on vain osa-aikainen mahdollisuus parantaa työmarkkina-asemaansa ja
hakea töitä. Tämä on ihan konkreettinen ongelma monessa pienten lasten perheessä, jos ei
ole omaa autoa käytettävissä, jos työhakemuksia pitää käydä printtaamassa kirjastossa, pi-
tää käydä haastatteluissa eri puolilla kaupunkia, ja aktivoinnin nimissä te vain lisäätte vel-
vollisuuksia työttömälle. Eikö tässä nyt ole jonkinlainen ristiriita, kun pitäisi parantaa työt-
tömien mahdollisuuksia työllistyä ja hakea töitä, että nimenomaan perheellisiltä työttömil-
tä on poistettu mahdollisuus hankkia lapselle kokoaikainen päivähoito-oikeus? [Puhemies
koputtaa] Tästä kuulisin mielelläni pääministerin sijaisen selvityksen.

Ensimmäinen varapuhemies Mauri Pekkarinen: Tämä kysymys kyllä kohdistuu minis-
teri Grahn-Laasoselle.

16.25 Opetusministeri Sanni Grahn-Laasonen (vastauspuheenvuoro): Arvoisa puhe-
mies! Jokaisella lapsella on oikeus 20 tuntiin varhaiskasvatusta, ei siis päivähoitoa vaan
varhaiskasvatusta. Se on iso ja merkittävä ero, vaikka voi välillä lillukanvarsilta tuntuakin,
ja termeillä on merkitystä myös siellä lastentarhanopettajien arjessa.

Tämän hallituksen toimesta on käynnistetty perhevapaauudistus, joka on erittäin tärkeä
ja merkittävä, ja sitä viedään maaliin niin, että se on tällä hallituskaudella tarkoitus toteut-
taa. Samoin hallitus alentaa varhaiskasvatusmaksuja ensi vuonna tuntuvasti, niin että yhä
useammalla lapsella on mahdollisuus osallistua varhaiskasvatukseen. Pieni- ja keskituloi-
silta perheiltä erityisesti varhaiskasvatusmaksut ensi vuonna alenevat 70 miljoonalla eurol-
la. Lisäksi käynnistämme kokeilun 5-vuotiaiden maksuttomasta varhaiskasvatuksesta,
[Välihuutoja sosiaalidemokraattien ryhmästä] tavoitteena jälleen saada useampi lapsi var-
haiskasvatuksen piiriin. Samanaikaisesti tämän kanssa myöskin kehitämme varhaiskasva-
tuksen laatua siten, että esimerkiksi lastentarhanopettajien koulutusmääriä yliopistoissa li-
sätään [Puhemies koputtaa] tulevina vuosina yhteensä tuhannella. [Välihuutoja] Eli hyviä
uudistuksia nimenomaan lapsiperheille.

16.26 Kalle Jokinen kok (vastauspuheenvuoro): Arvoisa puhemies! Kyllähän minä ym-
märrän opposition huolen ja vaikean tilanteen siinä, että kun te huomaatte sen, että tämä
hallitus on asettanut päätavoitteekseen työllisyyden lisäämisen ja talouden kasvun, niin nyt
kun työllisyys paranee, talous kasvaa, niin onhan teidän liikkumavaranne valittaa hallituk-
sen toimista aika pieniin mennyt — ymmärrän sen näkökulman kyllä. Mutta toivoisin, että
tekin voitte olla iloisia niiden ihmisten, ahkerien suomalaisten puolesta, jotka nyt ovat
päässeet työelämään, paremman toimeentulon piiriin ja sitä kautta rakentamaan elämäänsä
ja oman perheensä elämää paremmaksi, niin kuin kuuluukin, tai niistä lapsiperheistä, jotka
saavat vaikkapa maksuttoman varhaiskasvatuksen nyt hallituksen toimien johdosta.

Kannustetaan hallitusta tekemään lisää. Vielä pitää tehdä lisää, tämä nopea kasvu vaatii
myös toimia siinä, että saadaan muuntokoulutusta paremmin, jotta se kohtaanto-ongelma
pystytään ratkaisemaan. Rekkaindeksi: yöllä tuolla pelkkiä rekkoja kulkee, me näemme,
kuinka talous kasvaa. [Puhemies koputtaa] Miten on tämän muuntokoulutuksen ja siihen
liittyvien toimenpiteiden laita, työministeri?
6



Pöytäkirjan asiakohta PTK 95/2017 vp
Ensimmäinen varapuhemies Mauri Pekkarinen: Oli aika monta sormea pystyssä, mut-
ta ministeri Grahn-Laasonen taitaa olla lähinnä vastuullinen.

16.28 Opetusministeri Sanni Grahn-Laasonen (vastauspuheenvuoro):  Arvoisa puhe-
mies! Aivan erittäin hyvä kysymys. Meillä on se onnellinen tilanne Suomessa, että on pal-
jon avoimia työpaikkoja pitkästä aikaa. Erityisesti tämä näkyy siellä Lounais-Suomessa,
missä sekä telakat että autoteollisuus tällä hetkellä työllistävät koko ajan enemmän ihmi-
siä.

Onneksi tämä tilanne on yhtä positiivinen myös monessa muussa Suomen kolkassa, eli
meillä on muodostunut jopa jonkinasteinen osaajapula Suomeen, ja sitä ratkotaan nyt mo-
nin eri keinoin. Hallitus on lisännyt resursseja positiivisen rakennemuutoksen osaajatarpei-
siin vastaamiseksi, muun muassa uudenlaiseen yhteistyöyliopistomalliin, jossa tekniikan
alan koulutusta viedään niille alueille, joilla osaajista on pulaa. Ammattikorkeakoulujen
aloituspaikkamääriä on kasvatettu erityisesti tekniikan alalla tähän vastaamiseksi, ja am-
matilliseen koulutukseen lisättiin muun muassa ihan viimeisimpänä päätöksenä tuhat uut-
ta aloituspaikkaa erityisesti nuorisotyöttömyyden taklaamiseen, ja samalla voimme tätä
osaajapulaa ratkaista.

Sen lisäksi tarvitaan sitten useampia rakenteellisia uudistuksia, joilla mahdollistetaan
oman osaamisen kehittäminen läpi työuran. Eli muuntokoulutusmalli [Puhemies koputtaa]
on yhdessä ministeri Lindströmin kanssa laadittu, ja tämä toimii erityisen hyvin rakennus-
alalla jo tällä hetkellä. Näitä erilaisia malleja tällä hetkellä [Puhemies koputtaa] viedään
eteenpäin, ja tämä on äärimmäisen tärkeä kysymys.

16.29 Sari Essayah kd (vastauspuheenvuoro): Arvoisa puhemies! Talouskasvu ei auto-
maattisesti auta kaikkia sinne työmarkkinoille. Meillä on Suomessa ollut sosiaalisten yri-
tysten lainsäädäntö, joka on auttanut nimenomaan pitkäaikaistyöttömiä, osatyökykyisiä ja
vammaisia osallistumaan sosiaalisten yritysten kautta työmarkkinoille. He ovat saaneet
määräaikaista korotettua palkkatukea. Nyt hallituksen puolelta kuuluu kummia. Sosiaalis-
ten yritysten lainsäädäntöä ja sitä kautta sosiaalisia yrityksiä ollaan ilmeisesti ajamassa
alas. Kuitenkin kun katsotaan Eurooppaa, niin nimenomaan sosiaaliset yritykset ja yhteis-
kunnallinen yrittäjyys on sitä, mikä auttaa ihmisiä takaisin työelämään ja myöskin mahdol-
listaa pitkäaikaistyöttömien ja muiden heikommassa työmarkkina-asemassa olevien osal-
listumisen työmarkkinoille. Edellisen hallituksen aikana päätettiin uudistaa sosiaalisten
yritysten lainsäädäntöä. Sitä ei ehditty tehdä, se jäi tämän hallituksen tehtäväksi. Mutta pi-
tääkö todella paikkansa, että sosiaalisten yritysten lainsäädäntö ja sitä kautta sosiaaliset yri-
tykset ollaan Suomessa ajamassa alas?

16.30 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Tämä aihepiiri, josta edustaja Essayah kysyy, saa hallituksen edustajat täällä
siltä osin vähän kyselemään toisiltaan, että tämä aihepiiri ei kyllä tässä muodossa kuulosta
meille tutulta, se, että tällaista oltaisiin ajamassa alas. Päinvastoin tämä kokonaisuus kyt-
keytyy siihen. Oletan tämän kysymyksen eksaktisti olevan nyt täältä poissa olevan minis-
teri Mattilan vastuualuetta. Meillähän on kokonainen kärkihanke, joka liittyy osatyöky-
kyisten ihmisten saattamiseen kohti työelämää. Me käymme läpi myös erilaisten kokeilu-
jen kautta — muun muassa osallistumistulon kokeilun kautta, aikuissosiaalityötä vahvista-
malla — nimenomaan erilaisia muotoja, joilla tukisimme ihmisiä kohti työelämää. Me tie-
7



Pöytäkirjan asiakohta PTK 95/2017 vp
dämme aivan hyvin, että pitkäaikaistyöttömien joukossa on ihmisiä, joille ei riitä suoraan
se, että ovi työelämään avataan tai että meillä on avoimia työpaikkoja, vaan ihmiset tarvit-
sevat erilaisia tukimuotoja, ja siksi iloitsen hyvin paljon erityisesti siitä, mitä ministeri
Lindström nosti täällä esiin, että nuorten työttömyyttä halutaan katsoa nyt myös koko elä-
män näkökulmasta niin, että psykososiaaliset palvelut [Puhemies koputtaa] kuuluvat osa-
na tähän kokonaisuuteen.

Ensimmäinen varapuhemies Mauri Pekkarinen:  Myönnän tämän kysymyksen — siis
työttömyyteen ja työllisyyteen liittyvän kysymyksen — tiimoilta viimeisen lisäkysymyk-
sen edustaja Ihalaiselle.

16.31 Lauri Ihalainen sd (vastauspuheenvuoro): Arvoisa puhemies! On totta, että mei-
dän taloudessa on myös valoisia merkkejä tapahtunut. Ja jos ajatellaan näitä menestystari-
noita — telakkateollisuus, Uudenkaupungin autoteollisuus, Rauman telakka — niin kyllä-
hän se pohjatyö ja kylvöt tehtiin jo viime kaudella, [Sosiaalidemokraattien ryhmästä: Iso
määrä!] ja nyt tehdään sitten jatkotyötä, ja tämä on tärkeää.

Kahteen asiaan haluaisin kiinnittää huomiota. Toinen on tämä: meillä on kuitenkin yli
100 000 pitkäaikaistyötöntä edelleenkin, ja kyllä se vaatii nyt niin kuin jykevämpiä panos-
tuksia näiden ihmisten polun saattamiseksi kuntoutuksen kautta työmarkkinoille ja rahoi-
tusta ja kolmannen sektorin mahdollisuuksia tehdä myös heidän eteensä töitä. Toinen on
sitten se, että kun ihminen jää työttömäksi yli 55-vuotiaana, niin se kynnys saada työpaik-
ka sen jälkeen nousee äärettömän korkealle, yli 80 viikkoon. Meidän pitäisi ehdottomasti
kiinnittää tähän asiaan huomiota. Yhden päivän lyhentäminen [Puhemies koputtaa] työttö-
myyden kestossa on 26 miljoonaa säästöä yhteiskunnan talouteen.

Mitä me voisimme tässä [Puhemies koputtaa] tehdä yhdessä? Meillä on tähän liittyviä
ohjelmia, meillä on hyviä näkemyksiä. [Puhemies koputtaa] Minä toivon, että me tekisim-
me hyvää yhteistyötä. [Antero Laukkanen: Rakentava puheenvuoro!]

16.33 Työministeri Jari Lindström (vastauspuheenvuoro): Arvoisa puhemies! Se täy-
tyy sanoa, että edustaja Ihalainen jatkaa taattua rakentavaa linjaansa, ja kiitos siitä. Olen sa-
nonut aikaisemminkin, että olen valmis aina kuuntelemaan viisaita neuvoja, koska en ku-
vittelekaan, että tiedän kaiken, ja tiedän sen, että oppositiossa on paljon osaamista myös
työttömyyden hoidossa. Kaikki tällainen, ideat ja muut, otetaan ihan kiitoksella vastaan. Se
on sitten hallitus, joka päättää, mitä me viemme konkretiaan, mutta en lainkaan väitä, että
meillä olisi kaikki viisaus. Jos ajatellaan tätä työttömien aktivointia ja sitä, että työttömyys-
turvaa nyt käytetään uuden lain myötä myös näihin aktiivitoimenpiteisiin: Teillä on saman-
kaltaisia ajatuksia. Meillä on ihan samanlainen päämäärä, nämä keinot ovat vain aina vä-
hän toisenlaisia, miten me tätä lähestymme. On ihan totta, että pitkäaikaistyöttömyys on
vielä liian suurissa luvuissa, mutta kaikkemme [Puhemies koputtaa] me teemme, että ih-
miset pääsevät töihin. Pitkäaikaistyöttömien polut pitää saada kuntoon, ja kolmas sektori
kantaa tässä myös erittäin merkittävää roolia.

Kysymyksen käsittely päättyi.
8


