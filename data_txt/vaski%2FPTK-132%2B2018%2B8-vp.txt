















































DEMB342.tmp.xml


Pöytäkirjan asiakohta PTK 132/2018 vp
Pöytäkirjan asiakohta 

PTK 132/2018 vp

Täysistunto

Maanantai 17.12.2018 klo 13.00—2.20

8. Hallituksen esitys eduskunnalle laeiksi kansaneläkkeen ja eräiden muiden etuuksien in-
deksitarkistuksista vuonna 2019 sekä kansaneläkeindeksistä annetun lain 2 §:n ja toimeen-
tulotuesta annetun lain 9 §:n muuttamisesta

Hallituksen esitys HE 160/2018 vp
Valiokunnan mietintö StVM 20/2018 vp

Toinen käsittely

Toinen varapuhemies Tuula Haatainen: Toiseen käsittelyyn esitellään päiväjärjestyk-
sen 8. asia. Nyt voidaan hyväksyä tai hylätä lakiehdotukset, joiden sisällöstä päätettiin en-
simmäisessä käsittelyssä.

Keskustelu

0.47 Arja Juvonen ps: Arvoisa rouva puhemies! Tässä esityksessä ehdotetaan annetta-
vaksi laki kansaneläkkeen ja eräiden muiden etuuksien indeksitarkistuksista vuonna 2019,
ja lisäksi esityksessä ehdotetaan muutettavaksi kansaneläkeindeksistä annettua lakia ja toi-
meentulotuesta annettua lakia. Kansaneläkeindeksi jäädytettäisiin vuoden 2018 tasolle.

Perussuomalaisten valiokuntaryhmä ei pidä kannatettavana sellaisia ehdotuksia, jotka
vaikuttavat eläkkeensaajien ja perheiden saamien etuuksien vähenemiseen. Tämä etuuk-
sien väheneminen mainitaan myös hallituksen esityksessä. Toisaalta esitykseen ei sisälly
päätöksenteon tarpeisiin riittävää arviointia ehdotusten vaikutuksista kansalaisten ase-
maan.

Sosiaali- ja terveysvaliokunnan mietinnössä ei myöskään ole asianmukaisesti huomioi-
tu perustuslakivaliokunnan lausuntoa, jossa todetaan, että valiokunnan saaman selvityksen
mukaan ehdotettavat indeksijäädytykset yhdessä aikaisempien indeksileikkausten kanssa
lisäävät pitkäaikaista tarvetta viimesijaiselle toimeentulotuelle. Samansuuntainen viesti on
tullut valiokunnan tietoon myös asiantuntijalausunnoista.

Perussuomalaiset katsovat, että koska ehdotukset aikaisempien indeksijäädytysten
kanssa vaikuttavat edelleen samoihin ihmisiin ja samaan väestöpohjaan, lisää tämä edel-
leen köyhtymisen riskiä, jollaista mielestämme tulee välttää. Köyhät köyhtyvät ja rikkaat
rikastuvat. Siitä syystä me katsomme, että tätä lakiesitystä ei voi hyväksyä, ja me esitäm-
me, että lakiehdotukset hylätään.

0.49 Aino-Kaisa Pekonen vas: Arvoisa puhemies! Täällä salissa on tänään puhuttu jo tu-
levan vuoden budjetista ja perusturvan leikkauksista paljon. Talous kasvaa, mutta kasvu ei
tämän hallituksen mielestä kuulu kaikille. Hallituksen politiikka on kovaa ja kylmää. Kai-
kista heikoimmassa asemassa olevilta leikataan jälleen.
 Tarkistettu
4.0



Pöytäkirjan asiakohta PTK 132/2018 vp
Yritin pykäläkäsittelyssä esittää indeksijäädytysten purkamista, mutta niistä jo äänestet-
tiin ja indeksijäädytykset tulevat voimaan myös ensi vuodelle. Siksi esitän vielä vastalau-
seen 4 mukaisen lausuman, joka kuuluu seuraavasti: ”Eduskunta edellyttää, että hallitus
ryhtyy toimenpiteisiin eläkeläisköyhyyden vähentämiseksi ja tekee esityksen kansaneläk-
keen ja takuueläkkeen tuntuvaksi korottamiseksi tavoitteena asteittain nostaa vähimmäi-
seläke 1 000 euroon kuukaudessa.”

0.50 Eva Biaudet r: Arvoisa puhemies, ärade talman! Också Svenska folkpartiet har svårt
att acceptera att de fattigaste pensionärerna får stå för nedskärningar och inbesparingar.
Därför vill vi förkasta indexfrysningen till den del det gäller folkpensionerna.

Ehdotan siis, että lakiehdotukset 1 ja 2 hylätään vastalauseen 5 mukaisesti.

0.50 Matti Semi vas: Arvoisa rouva puhemies! Kyllähän tuo eläkeläisköyhyys on niin
paha asia, että heidän tulopohjaansa pitäisi saada parempia korotuksia ja heidän toimeen-
tulonsa pitäisi hoitaa vähän parempaan malliin. Siksi minä kannatan edustaja Pekosen te-
kemää esitystä.

0.51 Mats Löfström r: Ärade fru talman! Jag understöder ledamot Biaudets förslag.

Arvoisa puhemies! Kannatan edustaja Biaudet’n tekemää ehdotusta. — Kiitos.

0.51 Outi Alanko-Kahiluoto vihr: Arvoisa rouva puhemies! Talousarviossa 2019 halli-
tus esittää edelleen indeksinjäädytysten jatkamista vuoden 2016 indeksileikatulla tasolla.
Tämä muutos koskee laajasti suomalaisia pienituloisia ihmisiä. Se koskee kansaneläkkei-
tä, takuueläkettä ja muita sellaisia etuuksia, joita tarkistetaan kansaneläkeindeksin perus-
teella tai jotka ovat muuten sidottuja kansaneläkkeen määrään. Tällaisia muita etuuksia
ovat muun muassa vammaisetuudet, rintamalisät, työttömyysturvalain mukainen peruspäi-
väraha, työmarkkinatuki, lapsikorotus ja niin edelleen, eli se koskee kaikkein köyhimpien
suomalaisten ihmisten etuuksia.

Vihreiden mielestä hallituksen indeksileikkauksille ja -jäädytyksille ei ole kestäviä pe-
rusteita eikä niitä pidä hyväksyä. Kuten tuossa edellä on jo esitetty, talous on kasvussa,
mutta köyhimmille ei riitä hallituksen kylmältä politiikalta edes murusia. Me vihreät emme
pidä kestävänä emmekä kohtuullisena sitä, että indeksisäästöillä kuritetaan erityisesti lap-
siperheitä, työttömiä, eläkeläisiä, opiskelijoita, vammaisia, asevelvollisuuden suorittajia
sekä sairaita suomalaisia samaan aikaan, kun hallituksen ajama kilpailukykysopimus vero-
nalennuksineen suosii suurituloisia ja ympäristöä saastuttavalle toiminnalle esitetään mo-
nenlaisia erilaisia verotukia. Toimet heikentävät pienituloisten ostovoimaa, mikä heiken-
tää kotimaista kysyntää ja kotimaisten yritysten kasvunäkymiä.

Näillä perusteilla ehdotan, että lakiehdotukset hylätään ja että hyväksytään yksi lausu-
ma elikkä vihreiden vastalauseen lausumaehdotus: ”Eduskunta edellyttää, että hallitus ryh-
tyy toimenpiteisiin etuuksien korottamiseksi niin, että kansaneläkeindeksin jäädytykset ja
leikkaukset kompensoituvat.” — Kiitos.

0.53 Krista Mikkonen vihr: Arvoisa puhemies! Kannatan näitä edustaja Alanko-Kahi-
luodon tekemiä esityksiä. 
2



Pöytäkirjan asiakohta PTK 132/2018 vp
On kohtuutonta, että nyt siinä kohden, kun talous on tullut kasvu-uralle, näille pienitu-
loisille, joilta ensimmäiseksi leikattiin, kun hallitus etsi säästöjä tämän hallituskauden alus-
sa, ei anneta sitten takaisin. On aivan selvä juttu, että tämä ryhmä olisi nyt ensimmäisenä
ansainnut indeksijäädytyksen perumisen. Todellakin tässä tulee nyt tämmöinen tilanne,
että kasvu ei kuulu kaikille, vaan kasvusta on päässyt sitten nauttimaan vain tietty väestön-
osa. Siinä kohtaa, kun haetaan säästöjä, ensimmäisenä on menty kaikkein pienituloisim-
pien kukkaroille. Sen takia olisi kohtuullista, että nyt nämä indeksijäädytykset peruttaisiin. 

0.54 Sami Savio ps: Arvoisa puhemies! Kannatan edustaja Juvosen tekemää hylkäyseh-
dotusta. Nimittäin kansaneläkeindeksin jäädyttäminen on itsessäänkin rankka talouspoliit-
tinen toimenpide, erityisesti nyt, kun olemme päässeet nousukaudelle, ja sitä se on varsin-
kin otettaessa huomioon, että tämä päätös vaikuttaisi jopa rintamalisään.

Tässä salissa on tänään, tai oikeastaan eilen maanantaina päivällä, taitettu peistä siitä,
onko kyseessä leikkaus, koska varsinaiset euromääräiset etuudet eivät pienene. No, hinta-
tason noustessa ja varsinkin asumiskulujen ja muidenkin kustannusten ripeän kasvun myö-
tä kansaneläkeindeksiin sidottujen etuuksien ostovoima joka tapauksessa heikkenee tämän
päätöksen myötä, jota hallitus nyt suunnittelee, ja sehän tarkoittaisi väistämättä heikennyk-
siä monen heikossa asemassa olevan kansalaisen talouteen ja vaikuttaisi myös toimeentu-
lotuen myöntämisen tarpeen kasvuun, kuten edustaja Juvonen aiemmin kertoi, joten mie-
lestäni tämä edustaja Juvosen tekemä hylkäysehdotus on ehdottomasti kannatettava, ja
kannatankin sitä vielä kertaalleen.

0.55 Anneli Kiljunen sd: Arvoisa rouva puhemies! Me sosiaalidemokraatitkaan emme
voi hyväksyä hallituksen jatkuvia perusturvaleikkauksia, jotka osuvat toistuvasti samoihin
ihmisiin ja ajavat ihmisiä köyhyyteen ja viimesijaisen toimeentulotuen asiakkaiksi.

Me emme voi hyväksyä hallituksen esitystä kansaneläkeindeksin jäädyttämisestä, joka
tarkoittaa käytännössä ihmisten perusturvaetuuksien leikkaamista. Ja kun täällä on tänään
todettu ja väitetty, että kyseessä ei olisi indeksileikkaus vaan -jäädytys, niin tosiasiallisesti
kansaneläkkeen taso vuonna 2019 leikkautuu 25 euroa kuukaudessa elikkä noin 300 euroa
vuodessa verrattuna siihen, jos tämä indeksikorotus olisi tämän hallituskauden aikana teh-
ty, elikkä selkeästi voimme osoittaa, että kyse on leikkauksesta. Elikkä hallitus on heiken-
tänyt pienituloisten ihmisten asemaa, lisännyt eriarvoisuutta ja syventänyt köyhyyttä. Kan-
saneläkeindeksiin sidottujen etuuksien korotukset ovat olleet jäässä koko hallituskauden,
ja etuuksiin on tehty näin myös tasoleikkaus.

Vuodesta toiseen nämä indeksijäädytykset kasautuvat samoille henkilöille ja samoille
perheille. Muut heikennykset ovat kohdistuneet muun muassa lääkekorvauksiin ja asumis-
tukeen, ja asiakasmaksujen korotukset osuvat kipeästi kaikkein heikoimmassa asemassa
oleviin ihmisiin. Samoin hallituskauden leikkaukset ovat kohdistuneet työttömyysturvaan,
jota on myös ansiosidonnaisen kestosta leikattu ja jonka tasoa leikkaa myös aktiivimalli.
Myös kansaneläkettä ja sen lisiä, leskeneläkettä, lasteneläkkeitä, vammaistukia, useimpia
hoitotukia, sotilasavustuksen perusosia ja asumistukia on heikennetty.

Hallitus on myös esittänyt, että veteraanien rintamalisää leikataan. Nyt tänään hallitus
on ollut perääntymässä tästä asiasta, mutta varsinaisesti meillä ei ole mitään esitystä asias-
ta, minkä seurauksena me käsittelemme varmaan, ainakin tänä iltana, tässä vielä myös ve-
teraanien rintamalisän leikkausta.
3



Pöytäkirjan asiakohta PTK 132/2018 vp
Arvoisa puhemies! Nämä kaikki ensisijaisten etuuksien leikkaukset ovat aiheuttaneet
sen, että ihmiset ajautuvat entistä herkemmin pitkäaikaisesti toimeentulotuen piiriin, ja ku-
ten tiedämme, kun ihminen ajautuu toimeentulotuelle, elämäntilanteesta nouseminen on
huomattavasti vaikeampaa.

Arvoisa puhemies! Me sosiaalidemokraatit esitämme vastalauseemme 1 perusteella,
että 2. lakiehdotus hylätään vastalauseen 1 mukaisesti.

0.59 Kristiina Salonen sd: Arvoisa puhemies! Asiantuntijakuulemisissa SOSTE sen sa-
noi: Leikkauksia ei voida enää perustella taloudellisilla syillä. Hallituksen päätös indeksi-
leikkauksista tehtiin aikana, jolloin Suomen talouskasvu oli hiipunut ja työttömyys oli kor-
kea. Tilanne on kuitenkin muuttunut vuoden 2015 jälkeen, ja sen takia näitä leikkauksia ei
voi enää säästösyillä perustella. Nyt kysymys on jo arvovalinnoista. On haluttu valita sel-
lainen linja, jossa edelleen kurjistetaan niiden ihmisten tilannetta, jotka ovat jo kurjuutta ja-
kaneet kuluneet vuodet.

Sen lisäksi SOSTE nosti esille, että inflaatiotarkastelussa on huomioitava, että köyhyys-
rajalla olevien inflaatio on yleistä inflaatiota nopeampaa. 2000-luvun aikana vuositasolla
pienituloisten inflaatio on ollut noin puoli prosenttia suurempaa ja koko 2000-luvun aika-
na noin 8 prosenttia suurempaa kuin muilla kotitalouksilla keskimäärin, ja tämä johtuu sii-
tä, että pienituloisilla kulutus kohdistuu sellaisiin tuotteisiin, joissa inflaatio on nopeam-
paa, esimerkiksi vuokriin. Näin ollen kurjistus on tuplakurjistus, koska inflaation myötä
pienituloisten tilanne heikkenee ja sen lisäksi tehdään vielä nämä leikkaukset.

Nämä leikkaukset ovat osuneet erityisesti työttömiin, lapsiperheisiin ja opiskelijoihin, ja
pienituloisten käytettävissä olevat tulot ovat laskeneet merkittävästi. Alimman tulokym-
menyksen käytettävissä olevat tulot pienenivät vuodesta 2015 vuoteen 2018 lapsiperheis-
sä noin 158 euroa ja kotitalouksissa keskimäärin noin 120 euroa kuukaudessa.

Lisäksi THL nosti esille, että indeksijäädytykset yhdessä aiempien indeksileikkausten
kanssa lisäävät pitkäaikaista tarvetta viimesijaiselle toimeentulotuelle ja heikentävät hei-
koimmassa asemassa olevien kotitalouksien mahdollisuutta kohtuulliseksi katsottuun vä-
himmäiskulutukseen ja että 2018 työmarkkinatuen saajan tulot jäävät noin 20 prosenttia
kohtuullisesta tasosta. 20 prosenttia kohtuullisesta tasosta — se on iso kuilu kurottavaksi
työttömille ja myöskin niille, jotka pitkäaikaisesti ovat olleet työmarkkinatuen ja asumis-
tuen piirissä.

Näin ollen näilläkin perustein kannatan edustaja Kiljusen tekemää hylkyesitystä.

1.02 Krista Kiuru sd: Arvoisa puhemies! Joitakin näkökulmia myös tähän indeksijäädy-
tyskeskusteluun:

On niiden ihmisten näkökulmasta, joiden etuudet ovat jääneet jäädytysten piiriin, kovin
epäoikeudenmukaista väittää, ettei ostovoimaan olisi tullut minkäänlaisia puutteita. Siksi
keskustelu siitä, että näiden etuuksien indeksijäädytykset eivät ole leikkauksia vaan ne to-
siasiassa ovat vain indeksijäädytyksiä, kyllä sumuttaa sitä tosiasiaa, että suomalaisessa yh-
teiskunnassa on myös nousukaudella tai ainakin talouden ollessa nousukiidossa mahdolli-
suus ja vielä varaa myös poliittisesti leikata Suomen yhteiskunnan heikoimmassa asemas-
sa olevien ihmisten perusetuuksia. 

Näin ollen vuosien 2017—2019 aikana tehtävät ja siis nämä tulevat jäädytykset johtavat
siihen, että etuuksien tasoon tulee merkittävä vaikutus. Se tarkoittaa käytännössä sitä, että
vuosien 2017—2019 aikana etuudet painuvat vuoden 2016 tasolle: 2019 sama etuus on
4



Pöytäkirjan asiakohta PTK 132/2018 vp
vuoden 2016 tasolla. Ei silloin ole mahdollisuutta selittää, ettei näille ihmisille tästä etuu-
den jäädytyksestä aiheudu leikkausta. Kyllä se on merkittävä leikkaus ostovoimaan.

Tältä osin esimerkkejä on monta. Surullista on, että kansaneläkeindeksin jäädytys on
tässä mukana mutta myöskin monia muita jäädytyksiä. Tänä päivänähän on keskusteltu
myös pitkästi näiden veteraanien jäädytyksistä, jotka koskevat sekä rintamalisää että vete-
raanilisää. Näiltä osin on hyvä todeta, että hallitus esittää tässä ehdotuksessa 60 000 euron
vuosittaista säästöä, jotta voidaan tehdä sekä veteraani- että rintamalisään nämä indeksien
jäädytykset, jotka olisivat arvoltaan siis 60 000 euroa. 

Suomalaisessa yhteiskunnassa, vaikka talouskasvuakin on, edes tällaiseen indeksijäädy-
tyksen torjuntaan ei ole ollut varaa. Tämä johtaa nyt siihen, että veteraanien rintamalisän
osalta tuo etuuden taso tulee jäämään vuoden 2016 tasoon ensi vuoden loppupuolellakin
vielä. Kela-indeksi olisi noussut tuona aikana 1,2 prosenttia. Se ei ole iso raha, se on erit-
täin pienikin raha, mutta se on periaatteellinen raha, iso kysymys siitä, arvostetaanko suo-
malaisessa yhteiskunnassa sitä pientä tukea, jota veteraanit ovat oikeutettuja saamaan. Täl-
tä osalta suomalaisessa yhteiskunnassa hallituspuolueet ovat tosiasiassa äänestämällä jo
kolmesti pitäneet huolta siitä, että tämä pieni raha jää tulematta. Näin ollen iso kysymys on
jälleen kerran se, pidetäänkö huolta siitä, [Puhemies koputtaa] että veteraani- ja rintamali-
sän osalta tämä leikkaus jätettäisiin kuitenkin tekemättä. 

Keskustelu päättyi ja asian käsittely keskeytettiin.
5


