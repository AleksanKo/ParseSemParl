















































DEMD7A7.tmp.xml


Pöytäkirjan asiakohta PTK 52/2016 vp
Pöytäkirjan asiakohta 

PTK 52/2016 vp

Täysistunto

Perjantai 13.5.2016 klo 12.59—13.30

3. Lakialoite laiksi rikoslain 8 luvun 1 §:n muuttamisesta
Lakialoite LA 25/2016 vp Pauli Kiuru kok ym.

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 3. asia. Puhemiesneuvosto ehdottaa, että asia lähetetään lakivaliokun-
taan.

Keskustelu

13.01 Pauli Kiuru kok (esittelypuheenvuoro): Arvoisa herra puhemies! Nokialaisen
Markku Mallatin elämä päättyi henkirikokseen vuonna 1996. Poliisi tutki tapausta tappo-
na. Ratkaisevaa läpimurtoa ei kuitenkaan 1990-luvulla saavutettu. Asia otettiin uudestaan
tarkempaan selvittelyyn 2013. Tapon syyteoikeus vanhentuu 20 vuodessa, joten vielä oli
mahdollisuus yrittää. Tutkintaa jatkettiin viimeiseen päivään asti. Huhtikuun alussa tänä
vuonna työ lopetettiin. Oikeus syyttää taposta vanhentui. Laki suojeli tappajaa. Se ei mah-
du suomalaiseen oikeustajuun. Tämän täytyy olla valtaisa pettymys omaisille mutta myös
poliisille. Se herätti oikeutettua hämmennystä myös kansalaisissa. Tappaja on vapaa, eikä
mikään näyttö asiaa enää muuksi muuta.

Lakialoite Lex Mallat on lyhyt ja ytimekäs. Muutosta esitetään rikoslain 8 luvun 1 §:ään,
johon lisättäisiin uusi momentti. Se kuuluu seuraavasti: "Kuitenkaan oikeus syyttää tapos-
ta ei vanhennu." Muutos ei aiheuttaisi valtiolle sanottavaa lisäkulua. Rikollispiireille se lä-
hettäisi kuitenkin selkeän viestin: poliisi on perässäsi koko loppuelämäsi ajan. Näinhän
asia on jo nyt murhien osalta.

Poliisille lakimuutos antaisi jatkossa mahdollisuuden ratkaista tappo vaikka 25 vuoden
jälkeen, omaisille puolestaan toivoa ja parhaimmillaan henkisen rauhan. Myös Ruotsissa
lainsäädäntöä on muutettu niin, ettei murhan eikä myöskään tapon syyteoikeus vanhennu.
Asia liittyi Palmen tapaukseen.

Teknisen tutkinnan menetelmät ovat kehittyneet viime vuosikymmeninä, ja tulevaisuu-
den menetelmiä on mahdotonta edes ennustaa. Lain tulee seurata tai jopa ennakoida tule-
via muutoksia.

Lex Mallatissa ei esitetä muutoksia rangaistusasteikkoihin tai muihin rikosoikeudelli-
siin vanhentumistyyppeihin, kuten rangaistuksen täytäntöönpano-oikeuteen. Mikään ei
luonnollisesti estä lakivaliokuntaa halutessaan tarkastelemasta myös muiden rikosten syy-
teaikojen vanhentumisaikoja.

Arvoisa herra puhemies! Media nosti Mallatin tapauksen esille. Viesti välittyi eduskun-
taan. Oli meidän vuoromme toimia. 162 edustajaa allekirjoitti aloitteen. Se on suurin mää-
rä sitten vuoden 2005. Kiitos kaikille työhön osallistuneille.
 Tarkistettu
4.0



Pöytäkirjan asiakohta PTK 52/2016 vp
13.05 Arja Juvonen ps: Arvoisa herra puhemies! Tämä lakialoite on sellainen, että olen
sen myös itse allekirjoittanut, ja pidän sitä tärkeänä. Kiitos edustaja Kiurulle, että olette täl-
laisen aloitteen tehnyt.

Suhteessa murhaan, jonka syyteoikeus ei nykyisellään vanhene, niin tapon kuin murhan
kohdalla, molemmissa, kysymys on henkeen kohdistuvasta rikoksesta. Oikeusjärjestyksen
tulee rikosnimikkeestä riippumatta suojella ihmisten henkeen kohdistuvia loukkauksia riit-
tävän tehokkaasti, olipa sitten kyse taposta tai murhasta. Aloitteessa tuodaan esiin se, että
tekniikan kehittymisen myötä moni aiemmin selvittämättä jäänyt teko voi nykytekniikalla
olla selvitettävissä, ja siksi tapon syyteoikeuden ei tulisi vanhentua.

Arvoisa puhemies! Tällaisissa tapauksissa, joissa henkilö menettää henkensä ja kuolee
rikoksen uhrina, se, että tapausta ei koskaan saada selvitettyä, on loppuelämän tragedia
niille omaisille, jotka joutuvat elämään asian kanssa. Sen sijaan — olemme puhuneet tääl-
lä rosvoista, mutta nyt puhumme tappajasta — hän odottaa jossakin muualla ja aivan nau-
raa rikokselle ja sille, mitä on tehnyt, mutta ei koskaan jää siitä kiinni: näyttää kuin pitkää
nenää niille ihmisille, jotka jäävät tänne miettimään, mistä löytyy henkilö, joka teki tämän
rikoksen heidän läheiselleen. Siitäkin syystä on syytä, että tämä asia otetaan käsittelyyn, ja
olisi toivottavaa, että se myös vietäisiin päätökseen, sillä meidän tulee miettiä todellakin
niitä ihmisiä, jotka pohtivat, miksi tällainen rikos kohdistui omaan läheiseen ja eikö hen-
kilö joudu siitä koskaan syytteeseen.

Ensimmäinen varapuhemies Mauri Pekkarinen: Edustaja Heinonen. — Totean tässä
samalla, että en myönnä vastauspuheenvuoroja tällaiseen keskusteluun, jossa aikaa on 25
minuuttia, suurin piirtein, ja jossa monet teistä ovat pyytäneet nimenomaan varsinaista pu-
heenvuoroa. Kunnioitan sitä, että edustaja on varautunut etukäteen käyttämään sen pu-
heenvuoron, ja tämä lyhyt aika käytetään näihin puheenvuoroihin.

13.07 Timo Heinonen kok: Arvoisa herra puhemies! Hyvät edustajakollegat! Tämä on
hyvä tapa toimia näin. — Haluan antaa täyden tukeni allekirjoitukseni lisäksi edustaja Kiu-
run lakialoitteelle. Sen on allekirjoittanut tämän eduskunnan kansanedustajista 162, mikä
on yli kymmeneen vuoteen suurin määrä kansanedustajia.

Syyteoikeus murhasta ei tänä päivänä vanhene, mutta taposta vanhenee 20 vuodessa.
Niin kuin edustaja Kiuru nosti esille tämän yhden tapauksen, siinä ratkaisua, ainakin me-
dian tietojen mukaan, haettiin aivan viimeisiin päiviin asti ja rikos ei kuitenkaan ratkennut.

Oliko tappo vai murha, se on varmasti myös kysymys, mitä pitää voida pohtia. Jossain
tilanteessa tutkijat ovat tehneet ratkaisun, että jotain rikosta ryhdytään tutkimaan tappona.
Itse olen näissä kysymyksissä maallikko, mutta olen miettinyt sitä, voisiko joku tapaus,
joka on tutkinnassa ollut tappona, muuttuakin jossain vaiheessa murhatutkimukseksi, kun
sen tutkimus etenee. Minun mielestäni silloinkin tämä lakialoite on varsin perusteltu. Voi-
si löytyä esimerkiksi 19 vuoden päästä tietoa siitä, että tämän taustalla on ollutkin suunni-
telmallisuutta, vaikkapa jopa kirjeenvaihtoa tai jotain muuta, ja eikö se silloin täyttäisi jo
murhan tunnusmerkit ja poliisi olisi tutkinut rikosta väärällä tavalla.

Edustaja Puumalan kanssa teimme viime vaalikaudella toisen lakialoitteen, joka on hi-
venen sukua tälle. Lapsen törkeä seksuaalinen hyväksikäyttö on nimittäin kuin murha, jos-
ta jää henkiin. Tämänkin lakialoitteen allekirjoitti silloisen eduskunnan kansanedustajista
yli 100, mutta jostain syystä se ei ole edennyt — ei edennyt eduskunnassa, ei edennyt oi-
keusministeriössä — ja olen tämän uusinut tällä vaalikaudella, tämän edustaja Puumalan ja
2



Pöytäkirjan asiakohta PTK 52/2016 vp
itseni viime kaudella kokoon tekemän lakialoitteen, että myös lapsen törkeä hyväksikäyttö
olisi rikos, jossa syyteoikeus säilyisi pidempään, sillä tällä hetkellä se vanhenee käytännös-
sä, kun uhri täyttää 28 vuotta, ja vaikka näyttöongelmat voisivat olla ilmeisiä, niin kuin
monessa muussakin rikoksessa, jos ne näin pitkälle menevät, niin meillä on tapauksia, jot-
ka olisi ollut oikeus ja kohtuus saada oikeuden eteen, joissain tapauksissa jopa tekijänkin
näkökulmasta.

Arvoisa puhemies! Haluan antaa täyden tukeni edustaja Kiurun lakialoitteelle ja sille,
että hän on nähnyt ison työn kerätäkseen tähän 161 allekirjoitusta hänen itsensä lisäksi.
Toivon, että tämä lakialoite mutta myös lapsen törkeän hyväksikäytön syyteoikeuden van-
henemislakialoite etenevät tällä kaudella.

13.11 Antero Laukkanen kd: Arvoisa herra puhemies! Tämä lakialoite, jonka edustaja
Kiuru on tehnyt, on kaikessa yksinkertaisuudessaan erittäin merkittävä, ja myös koko kris-
tillinen eduskuntaryhmä on sen allekirjoittanut, mikä omalta osaltaan myös nostaa sen pai-
noarvoa.

Tapon syyteoikeus ei saa vanhentua. Nykyaikaiset menetelmät takaavat sen, että rikok-
sia voidaan tutkia hyvin pitkänkin ajan jälkeen, ja on hyvä, että lainsäädäntöä päivitetään
vastaamaan nykyajan teknologiaa. Tämä lakialoite on myös merkittävä viesti rikollispii-
reille, että rikokset tutkitaan vuosikymmenienkin jälkeen, jolloin voi joutua vastuuseen
teoistaan.

Erittäin hyvää esityksessä on se, että siinä ehdotetaan vanhentumisen kokonaan poista-
mista, sillä tällä tavalla kaikki aikarajoitteet niin tutkinnan osalta kuin asian eteenpäinvie-
miseltä poistuvat ja poliisi voi rauhassa tehdä oman tutkintatyönsä. Kun tämä aikanaan tu-
lee lakivaliokuntaan, toivon, että tämä myös sitten kanavoituu todella laiksi.

13.12 Reijo Hongisto ps: Arvoisa herra puhemies! Ihminen voi menettää henkensä mo-
nella tavalla, joko luonnollisesti taikka rikoksen kautta. Rikoksen tunnusmerkistön täyttää
moni teko sen luonteesta, raakuudesta ja suunnitelmallisuudesta riippuen. Murhan tunnus-
merkistön täyttävä teko on kaikkein suunnitelmallisin ja kaikkein raain. Murhan syyteoi-
keus ei vanhene koskaan. Tappo on yhtä lailla tahallinen teko, jonka seurauksena toinen
henkilö menettää henkensä. Tapon syyteoikeus vanhenee 20 vuodessa. Syyteoikeuden
vanhenemisen jälkeen tekoon syylliseksi todettua ei voi enää haastaa oikeuteen.

Nyt voimassa olevaa lakia säädettäessä tutkijoiden käytössä ei ole ollut nykyistä tekniik-
kaa dna-vertailuineen ja hammaskarttoineen. Poliisin rikostenselvittämismahdollisuudet
ovat moninkertaistuneet uusien tekniikoiden käyttöönoton myötä. Näillä uusilla tekniikoil-
la voidaan selvittää hyvinkin vanhoja henkirikoksia, jos tekopaikalta on taltioitu esimer-
kiksi tekijän dna:ta. Uhrin henkilöllisyys kyetään selvittämään myös hammaskartasta. Täs-
tä on useita esimerkkejä selvitettäessä vanhoja ja laajoja sotarikoksia. Tämän takia moni
aikaisemmin niin sanottu pimeä rikos kyetään nykyään selvittämään. On erittäin valitetta-
vaa, jos tappoon syyllistyneen henkilöllisyys saadaan selville mutta häntä ei voida enää
teon syyteoikeuden vanhenemisen takia haastaa vastuuseen teostaan. On syytä tunnustaa,
että kehittyneet tutkintamenetelmät ovat ajaneet vanhentuneen lainsäädäntömme ohi. Tä-
män takia on erittäin perusteltua uudistaa myös tältä osin vanhentunutta lainsäädäntöäm-
me ja muuttaa lakia siten, että tapon syyteoikeuden määräaika poistetaan.

Arvoisa herra puhemies! Pidän nyt lähetekeskustelussa olevaa lakiehdotusta erittäin hy-
vänä ja kannatettavana, ja olen myös itse sen allekirjoittanut.
3



Pöytäkirjan asiakohta PTK 52/2016 vp
13.14 Arto Satonen kok: Arvoisa puhemies! Tämä asiahan lähti liikkeelle Nokialla ta-
pahtuneesta kunnallispoliitikon taposta, ja on ihan hyvä, että tämä on nyt levinnyt laajem-
paankin käsittelyyn. Jo tämä keskustelu täällä osoittaa, että tälle on olemassa selvä tarve:
tilanteet voivat muuttua. Kyse on kuitenkin tapossakin niin vakavasta rikoksesta, että on
oikeastaan ihmeellistä, että meillä on sellainen järjestelmä olemassa, että tämä voi vanhen-
tua.

Itse asiassa haluan vain kiittää edustaja Kiurua, joka on tässä asiassa ollut ensimmäisenä
liikkeellä. Erittäin suuri joukko täältä salista on jo tämän aloitteen allekirjoittanut. Toivon,
että tämä aloite saa asianmukaisen käsittelyn, ja toivon, että se tulee menemään myös va-
liokuntatyössä läpi ja että siitä tulee laki meille myöhemmin.

13.15 Veera Ruoho ps: Arvoisa herra puhemies! Allekirjoitin mielelläni — jos tässä yh-
teydessä edes niin voi sanoa — edustaja Kiurun tekemän lakialoitteen rikoslain 8 luvun
1 §:n muuttamisesta. Näkökulmani tähän asiaan on, että henkirikostapauksissa, joissa teki-
jä tai tekijät ovat tuntemattomia ja, kuten tapauksessa, johon edustaja Kiuru aloitteensa
pohjaa, tekijä on edelleen jäänyt tuntemattomaksi, arviointi siitä, onko henkirikos tappo
vai murha, on haasteellista pelkästään muiden olosuhteiden perusteella.

Pidän tätä lakialoitetta erittäin kannatettavana, ja edustaja Kiurun lisäksi kiitän myöskin
Tampereen rikoskomisario Jari Kinnusta, joka on kyllä osoittanut, mitä suomalainen polii-
si parhaimmillaan on: sitkeästi tutkitaan asioita viimeiseen asti.

13.17 Krista Mikkonen vihr: Arvoisa puhemies! Minäkin olen allekirjoittanut tämän
aloitteen, ja pidän esitystä erittäin perusteltuna. Niin kuin tässä on monta kertaa tullut ilmi,
toisaalta tekniset menetelmät kehittyvät koko ajan ja yhä vanhempia rikoksia pystytään
selvittämään, ja toisaalta ne voivat tulla esille jonkin muun tapauksen yhteydessä. Ja jos
siinä tapauksessa tulee ilmi, että tiedetään, että henkilö olisi tällaiseen rikokseen syyllisty-
nyt mutta häntä vastaan ei voitaisi tämän aikarajan takia syytettä nostaa, niin se olisi erit-
täin valitettavaa, ja kuitenkin kyseessä on niin vakava rikos, että sen ei pitäisi vanheta.

On tietysti totta, että vaikka syyte voidaan myöhemmin nostaa ja siitä tuomita, niin ta-
pettua ei takaisin saada, mutta omaisille on äärimmäisen tärkeää, että saadaan asiat lop-
puun käsiteltyä eivätkä ne vanhene lainsäädännön vuoksi.

13.18 Mika Raatikainen ps: Arvoisa herra puhemies! Olen itse toiminut toistakymmentä
vuotta, parikymmentä vuotta, rikostutkijana ja tutkinnanjohtajana, ja tiedän kokemuksesta
tämän asian tärkeyden. Olen itse allekirjoittanut tämän lakialoitteen. Edustaja Heinonen
pohdiskeli hyvin näitä priorisointeja, tutkitaanko murhaa vai tappoa. Kiurun aloite on erit-
täin hyvä ja järkevä ja vastaa kansalaisten oikeudentajua, ainakin niin paljon kuin mitä
minä ymmärrän näistä asioista. Kiitän edustaja Kiurua ja ihmettelen, että tässä on mennyt
näin kauan, että ollaan tämmöinen aloite saatu tehtyä. — Kiitoksia.

13.18 Satu Hassi vihr: Arvoisa puhemies! Vähän yli 20 vuotta sitten meille pirkanmaalai-
sille vihreille oli suuri järkytys, kun nokialainen vihreä kaupunginvaltuutettu ja nuoriso-
ohjaaja Markku Mallat löytyi kuolleena. Haluankin kiittää edustaja Pauli Kiurua siitä, että
hän on tehnyt tämän lakialoitteen ja koonnut näin suuren joukon kansanedustajia sen aloit-
teen taakse.
4



Pöytäkirjan asiakohta PTK 52/2016 vp
Henkirikosten selvittämisprosenttihan on Suomessa hyvin korkea, useimpina vuosina
selvästi yli 90 prosenttia. Se on semmoinen asia, mistä me suomalaiset voimme olla erit-
täin ylpeitä. Myös niissä tapauksissa, joissa rikoksen ilmitulon hetkellä ei ole ennestään
mitään tietoa tekijästä, eli niin sanottujen pimeiden rikosten kohdalla, selvitysosuus on
noin kaksi kolmasosaa. Niitä tapauksia, jotka jäävät yli 20 vuoden ajan selvittämättä, ei lu-
kumääräisesti ole kovin paljon. Täällä ovat kollegat jo todenneet, että toisten rikosten tut-
kinnan yhteydessä, uusien menetelmien kehittymisen vuoksi saattaa tulla myöhemmin ti-
lanteita, jotka mahdollistavat selvittämisen. Olen näistä perusteluista samaa mieltä, ja ha-
luaisin tähän täydentää vain sen, että esimerkiksi Yhdysvalloissa uuden tekniikan avulla on
pystytty selvittämään vuosia ja vuosikymmeniäkin jälkeenpäin myöskin syyttömyyttä: on
pystytty toteamaan syyttömyys tuomitulle ihmiselle, joka on ollut kauan vankilassa, ja sit-
ten vapauttamaan hänet. Tosiaan näitä tapauksia, joita tämä lakiesitys koskee, (Puhemies
koputtaa) ei ole mitenkään tavattoman paljon, eli kysymys on ennen kaikkea periaatteelli-
nen.

13.20 Maria Tolppanen ps: Arvoisa puhemies! Kyllä oikeusvaltiossa sanktioiden ja ran-
gaistusten on aina oltava teon mukaisia, selvisipä tuo rikos aikaisin tai myöhään. On erit-
täin tärkeää, että näissä asioissa viedään kehitystä eteenpäin myöskin sen mukaan, että
teosta on aina rangaistava, niin myös lasten seksuaalisen hyväksikäytön kohdalla ja rais-
kausten kohdalla. Näissäkin meidän pitäisi saada sanktiot ja vastaavuudet sille tasolle, mitä
tuo teko edellyttää.

Kun me puhumme tästä päivästä ja me tiedämme, että tekniikka kehittyy koko ajan,
maailma muuttuu koko ajan, koko ajan mennään eteenpäin, löydetään uusia keinoja, uusia
tapoja, uusia tapoja myös selvittää rikoksia, niin herää kysymys, miksi näitä edes kehite-
tään, miksi näitä edes tehdään, ellei niitä sitten voida käyttää. Kyllä oikeusvaltiossa pitää
olla sellainenkin mahdollisuus, että silloin kun tekniikka kehittyy, tekniikka otetaan käyt-
töön myös rikosten selvittämisessä ja myös siinä suhteessa, että saadaan asianmukaiset
sanktiot ja asianmukaiset rangaistukset niille ihmisille, joille rangaistus kuuluu.

Kaikkein pahin rikos on tietenkin se, että riistetään henki toiselta, ja siitä on syytä ran-
gaista, mutta jos ihmiseltä viedään sielu, niin sekin on todella raskauttava rikos. Ja sielu
viedään silloin, sielu särjetään silloin, kun käytetään lasta hyväksi tai kun joukkoraiska-
taan naisia taikka vaikka yksittäin raiskataan. Myös väkivalta ja varsinkin perheen sisäi-
nen väkivalta on semmoinen asia, joka meidän täytyy jossakin vaiheessa uskaltaa ottaa
esille ja myös siinä tarkastella sanktioita ja tarkastella, missä kohdassa asia on otettava va-
kavasti, eikä vain lähteä siitä, että nyt sovitellaan ja neuvotellaan. Jollei asia sillä parane,
niin silloin meidän pitää ottaa kissa niin sanotusti pöydälle ja viedä asia maaliin.

13.22 Ben Zyskowicz kok: Arvoisa herra puhemies! Edustaja Hongisto täällä sanoi, että
henkensä voi menettää monella tavalla. Minä sanon, että henkensä voi menettää vain yh-
den kerran. Se kertoo mielestäni hyvin sen, miten vakavasta rikoksesta tapon kohdalla on
kyse. Toki tiedämme, että kun maassa sattuu kuohuttavia, julkista keskustelua aiheuttavia
rikoksia, voi niin sanottu yleinen mielipide tällaisessa tilanteessa ryhtyä hyvin koviinkin
vaatimuksiin, liiankin koviin vaatimuksiin, eikä lainsäätäjä luonnollisestikaan voi yksit-
täistapausten perusteella poukkoilla kriminaalipolitiikassa edestakaisin. Toisaalta kovin
paljon ja kovin pitkään ei voi olla sellaista tilannetta, että kansan yleinen oikeustaju ja toi-
saalta yleinen lainsäädäntö, rikoslainsäädäntö, eivät vastaisi toisiaan.
5



Pöytäkirjan asiakohta PTK 52/2016 vp
Täällä on mielestäni esitetty erittäin hyviä perusteluja tämän aloitteen puolesta. Näin te-
kivät muun muassa edustajat Heinonen ja Hassi.

Herra puhemies! Rehellisesti sanottuna en muista, onko oma nimeni aloitteessa muka-
na, mutta olen vakavasti sitä mieltä, että lakivaliokunnan tulee tämä aloite ottaa hyvin to-
sissaan, perehtyä asiaan hyvin vakavasti ja olla tarvittaessa ennakkoluulottomasti valmis
myös muuttamaan lainsäädäntöä tämän aloitteen mukaisesti, ellei joitakin todella hyviä ja
täysin kestäviä argumentteja sitä vastaan voida esittää.

Ensimmäinen varapuhemies Mauri Pekkarinen: Nimensä aloitteeseen allekirjoitta-
neen Zyskowiczin jälkeen edustaja Hoskonen.

13.25 Hannu Hoskonen kesk: Arvoisa herra puhemies! Ensinnäkin haluan kiittää par-
haani mukaan edustaja Pauli Kiurua erinomaisesta lakialoitteesta. Todellakin tämän tapon
saaminen sellaiseksi rikokseksi, joka ei vanhene, on erinomainen asia. Tässä toivon, että
eduskunta ja nimenomaan lakivaliokunta ottaa jämäkän otteen ja tämä laki muutetaan tätä
päivää vastaavaksi.

Todellakin rikostutkinnan keinotekniikka — dna-tekniikka, kaikki mahdolliset teknii-
kat — on rajusti kehittynyt viimeisinä vuosikymmeninä. Se maailma, mikä oli aikanaan,
kun tätä rikoslakia säädettiin, niin että tappo vanhenee 20 vuodessa, on varmaan muuttu-
nut tähän päivään mennessä todella paljon, ja monta asiaa on selvitetty nimenomaan dna-
tekniikan avulla. Pitää muistaa, että nämä tutkintatekniikat kehittyvät hurjaa vauhtia kai-
ken muun teknologian kehittymisen myötä. Sen takia tämä edustaja Kiurun erinomainen
lakialoite toivottavasti tulee hyväksytyksi ja tämä laki muutetaan tämän päivän aikaa vas-
taavaksi.

Ei se ole mikään kiusallinen asia, jos eduskunta muuttaa itse säätämiään lakeja. Sehän
on tämän talon tehtävä: ajantasaistetaan lainsäädäntöä. Ja nimenomaan tällaisessa tapauk-
sessa, jossa ihminen on rikoksen seurauksesta menettänyt henkensä, on aivan oikein, että
tätä tutkitaan aina mahdollisuuksien mukaan ja nimenomaan uudella tekniikalla.

Toivon, että laki saadaan mahdollisimman äkkiä läpi ja voimaan ja nimenomaan niin,
että tällaiset edustaja Kiurun lakialoitteessa mainitseman tapauksen mukaiset rikokset voi-
daan ratkaista, vaikka aikaa olisi mennyt vähän enemmänkin.

Ensimmäinen varapuhemies Mauri Pekkarinen: Meillä on aikaa 3 minuuttia, pyydet-
tyjä puheenvuoroja kolme. Pyydän: minuutti per henkilö. Voisimme viedä tämän asian nyt
tässä loppuun.

13.26 Pertti Hakanen kesk: Arvoisa herra puhemies! Edustaja Kiurun tekemä lakialoite
on myöskin minun allekirjoittama, ja kiitän Kiurua siitä, että hän tämän asian otti näin ri-
peällä aikataululla esille, ja kiitän myös kaikkia edustajia, jotka ovat tähän mukaan lähte-
neet.

Edustaja Hassi sanoi, että silloin tapahtuma-aikaan tämä järkytti nokialaisia ja pirkan-
maalaisia — pitää paikkansa. Mutta järkytti myös nyt keväällä se, kun uutisoitiin, että tämä
asia on näin kuin laki edellyttää. Kyllä aivan käsittämätöntä keskustelua käytiin siitä, mi-
ten Suomessa voi olla tällainen lain epäkohta. Nyt toivonkin, että lakivaliokunta tähän kes-
kittyy riittävällä hartaudella, vakavuudella ja tämä viedään oikeasti nyt korjattavaksi, niin
että me saamme myöskin tapon niin, kuten Kiuru hyvin esittelypuheenvuorossa esitteli,
6



Pöytäkirjan asiakohta PTK 52/2016 vp
että se ei vanhene. Tämä on äärimmäisen tärkeä asia, ja vaikka näitä tapauksia ei ole mon-
taa, niin kun mietitään niitä ihmisiä, joita tämä koskettaa, läheisiä, ystäviä, tuttavia, suku-
laisia, niin tämä koskettaa hyvin isoa kansakunnan osaa.

13.27 Sami Savio ps: Arvoisa puhemies! Haluan itsekin kiittää edustaja Kiurua tästä an-
siokkaasta lakialoitteesta, joka toteutuessaan siis estäisi tapon syyteoikeuden vanhenemi-
sen ja on periaatteelliselta kannalta erittäin merkittävä asia.

Kuten täällä on todettu, aloitteen on allekirjoittanut erittäin merkittävä määrä kansan-
edustajia, joten katson ja toivon, että valiokunta tosiaan käsittelee tätä lakialoitetta mitä
suurimmalla vakavuudella, kuten myös edustaja Hakanen tuossa edellä toi ilmi. Aiemmin
monet edustajat ovat myös todenneet, että joissakin tapauksissa muita rikosepäilyjä tutkit-
taessa voi osin vahingossakin tai sattumalta tulla uusia johtolankoja pitkän aikaa aiemmin
tapahtuneeseen tappoon, joten siltäkin osin tämä aloite on erittäin kannatettava.

13.28 Pauli Kiuru kok: Arvoisa herra puhemies! Aloite on hallitusohjelman hengen
suuntainen, mutta sitäkin tärkeämpää on se, että aloite yhdistää kaikkia kansanedustajia yli
puoluerajojen, ja käytettyjen puheenvuorojen perusteella vaikuttaa siltä, että kaikki pu-
heenvuorot olivat myötämielisiä. Aloite on edustajien tahdon mukainen, se on oikeustajun
mukainen. Kuten edustaja Hassi sanoi, kyse on ehkä enemmänkin periaatteesta: selvittä-
mättömiä tapauksia jää aivan mitätön määrä. Joskus periaatteet ovat vaarallisia. Tässä ta-
pauksessa uskon, että näin vakavasta asiasta kuin taposta puhuttaessa periaate siitä, että
syyllinen saadaan kiinni, on tärkeä periaate, ja siihen suuntaan toivottavasti tämä asia nyt
etenee. — Kiitos.

Keskustelu päättyi.

Asia lähetettiin lakivaliokuntaan.
7


