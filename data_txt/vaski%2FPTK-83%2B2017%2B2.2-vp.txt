















































DEMCFBF.tmp.xml


Pöytäkirjan asiakohta PTK 83/2017 vp
Pöytäkirjan asiakohta 

PTK 83/2017 vp

Täysistunto

Torstai 7.9.2017 klo 16.02—19.24

2.2. Suullinen kysymys  kielteisen turvapaikkapäätöksen  saaneiden  palautuksesta  (Mika 
Raatikainen ps)

Suullinen kysymys SKT 108/2017 vp

Suullinen kyselytunti

Puhemies Maria Lohela: Siirrytään seuraavaan kysymykseen. Edustaja Raatikainen.

Keskustelu

16.22 Mika Raatikainen ps: Rouva puhemies! Kysyisin ministeri Risikolta koskien Jy-
väskylän vastaanottokeskuksessa viime maanantaina tapahtunutta vakavaa poliisin virka-
toimiin kohdistunutta uhkaa ja estämistä maastapoistamistilanteessa. Ensin poliisi joutui
mielenosoittajien piirittämäksi, minkä jälkeen se joutui pyytämään apuun lukuisia lisäpar-
tioita. Poliisi sai ammattitaidollaan tilanteen hallintaan, mutta se kesti kuitenkin kuusi tun-
tia. Tämä on yhteiskuntarauhan kannalta erittäin huolestuttavaa. Kun kymmeniä poliiseja
on kerrallaan sidottu yhteen tehtävään jossain vastaanottokeskuksessa, on se automaatti-
sesti pois muiden poliisitehtävien suorittamisesta. Mihin toimenpiteisiin ministeri ryhtyy,
ja aikooko ministeri varmistaa, että maastapoistaminen tehostuu ja että poliisin resurssit —
joista täälläkin on nyt puhuttu ja jotka ovat Euroopan pienimmät, jos lasketaan, paljonko
poliiseja on väkilukuun katsottuna — riittävät myös muiden poliisitehtävien asianmukai-
seen hoitoon, jos ja kun Jyväskylän kaltaiset tilanteet vastaanottokeskuksissa uusiutuvat?

16.23 Sisäministeri Paula Risikko (vastauspuheenvuoro):  Arvoisa rouva puhemies!
Meillähän on tällä hetkellä noin 7 200 poliisihenkilöä, ja heinäkuun tilastojen mukaan vain
25 on työttömänä. Eli meillä on eräällä lailla kaikki poliisit nyt töissä, ja on hyvä asia, että
olemme pystyneet pitämään meidän poliisihenkilömme työssä. Ja on aivan selvää — aivan
niin kuin kysyjä omasta ammattitaidostaan lähtien tietää — että jos jossain sitten paljon
tarvitaan, niin se on jostain pois. Tärkeää on kuitenkin varmistaa, että joka paikassa säilyy
se turvallisuudentunne ja viranomaisten määrä. Tässä, mikä tapahtui Jyväskylässä, tapah-
tui valitettava tilanne, että siellä lähdettiin vastustamaan poliisin toimintaa, ja kyllä lähtö-
kohta on se, että viranomaisten toimintaa ei pidä vastustaa. Jos on kritiikkiä maahanmuut-
topolitiikkaa vastaan, niin se ei ole oikea tapa estää viranomaisia toimimasta. He tekevät
työtään.

Puhemies Maria Lohela: Pyydän niitä edustajia, jotka haluavat esittää tästä lisäkysymyk-
siä, ilmoittautumaan. 
 Tarkistettu
4.0



Pöytäkirjan asiakohta PTK 83/2017 vp
16.24 Mika Raatikainen ps (vastauspuheenvuoro): Arvoisa rouva puhemies! Kysyn vie-
lä ministeri Risikolta: Maassamme on arvioitu olevan tällä hetkellä noin 11 800 kielteisen
turvapaikkapäätöksen saanutta turvapaikanhakijaa. Joidenkin arvioiden mukaan maassam-
me pyörii ehkä tuhansia niin sanottuja paperittomia eli laittomasti maassa oleskelevia, joi-
den olinpaikkaa ei välttämättä tiedä kukaan. On selvää, että laittomasti maassa olevat,
usein tuntemattomat henkilöt muodostavat Suomelle turvallisuusuhan. Se, että he saavat
vapaasti liikkua kansalaisten keskuudessa, aiheuttaa suomalaisille pelkoa ja huolta sekä
omasta että läheisten turvallisuudesta — nyt puhun oikeasta turvallisuudesta, en mistään
turvallisuudentunteesta, mikä on erikoinen termi. Turun tapahtumien jälkeen kansalaisten
usko turvalliseen Suomeen on horjunut merkittävästi. Aikooko hallitus ryhtyä konkreetti-
siin toimenpiteisiin vastatakseen ihmisten pelkoon ja huoliin esimerkiksi siten, että kieltei-
sen päätöksen saaneet siirretään suljettuihin palautuskeskuksiin odottamaan mahdollisim-
man nopeaa palautusta?

16.25 Sisäministeri Paula Risikko (vastauspuheenvuoro):  Arvoisa rouva puhemies!
Meillä on tällä hetkellä hieman yli 15 000 henkilöä vastaanottokeskuksissa. Heistä noin
11 000 on sellaista, jotka ovat saaneet kielteisen päätöksen, 2 700 sellaista, jotka odottavat
vasta ensimmäistä päätöstä, ja 1 400 sellaista henkilöä, jotka odottavat sitä kotouttamista.
Mainitsitte tässä nimenomaan kielteisen päätöksen saaneet. Heistä noin 10 000 on valitta-
nut tästä, ja on aivan selvää, että meillä varmasti tulee olemaan lainvoimaisen kielteisen
päätöksen saaneita entistä enemmän. Tähän kyllä sisäministeriössä ollaan varauduttu, kos-
ka nythän tämä vasta rupeaa näkymään. Tähän asti on tullut vain hissun kissun niitä pää-
töksiä, nyt alkaa näkyä tämä, ja me olemme varautuneet tähän. Meillä on 1 400 semmoista
henkilöä, jotka odottavat siellä palautusjonossa poliisin palautusta, ja suuri syy siihen ei ole
poliisien toiminta vaan ennen kaikkea se, että ei ole matkustusasiakirjoja sieltä omasta
maasta.

Kysyitte tästä säilöönotosta. Säilöönoton kynnys on erittäin korkea, mutta lähtökohta
on, että kaikkien niiden kohdalla, jotka saavat lainvoimaisen kielteisen päätöksen, ja nyt
tulevina aikoina myös muiden kielteisen päätöksen saaneiden kohdalla [Puhemies koput-
taa] käydään uhka-arvio läpi, [Puhemies koputtaa] ja jos on uhka, vaara, tulee säilöönotto.

16.26 Jani Mäkelä ps (vastauspuheenvuoro):  Arvoisa puhemies! Tästä ministerin vas-
tauksesta ei nyt oikein selvinnyt se konkretia, mitä hallitus aikoo tämän asian eteen tehdä.
Tämähän on äärimmäisen huolestuttava ilmiö. Suomessa ei voi olla niin, että viranomai-
nen joutuu väistämään mellakoitsijoiden tieltä. Mitä hallitus nyt aikoo tehdä käytännössä
tälle asialle? Aiotaanko poliisin keinovalikoimaa lisätä? Aiotaanko poliisille hankkia uu-
sia voimankäyttövälineitä, uusia voimankäyttövaltuuksia? Tarvitaanko uutta lainsäädän-
töä siihen, että esimerkiksi palautuslentojen estäminen saadaan estettyä elikkä että ihmiset
saadaan lentokoneeseen, lentokone ilmaan? Nythän on jatkuvasti uutisia, että suorastaan
neuvotaan, miten palautuslentoja estetään. Kuinka tähän aiotaan reagoida?

16.27 Sisäministeri Paula Risikko (vastauspuheenvuoro): Arvoisa rouva puhemies! Vii-
me aikoina on tullut poliisilta sellainen toive — viimeistään nyt tämän kevään aikana, kun
on nähty, että tämä määrä kasvaa — että käytäisiin vielä lainsäädäntö läpi, että miten voi-
taisiin eräällä lailla niin kuin sanktioida tällaista estämistä. Ja nyt en puhu auttamisesta. Jo-
kainen ymmärtää sen, että lähimmäisen auttaminen on sallittua, ja hädänalaisen ihmisen
2



Pöytäkirjan asiakohta PTK 83/2017 vp
auttaminen on lähimmäisen työtäkin, mutta kysymys on siitä, että estät poliisia tekemästä
työtään ja estät palautusta estät. Ollaan nyt arvioimassa sitä, tulisiko sitä sanktioida tarkem-
min. Sitten, mitä pitää tehdä muuta: meillä pitää olla pysyvät nämä resurssit ja toimintaval-
tuudet ja meillä pitää olla kalustoa. Nyt hallitus on päättänyt, että lisätään kalustoa, lisä-
tään resursseja, lisätään myös lainsäädännöllä toimintavaltuuksia. Nämä ovat niitä keino-
ja, joilla me taistelemme sitä vastaan, että meille syntyisi täällä yhteiskunnassa joukko ih-
misiä, jotka ovat maassa laittomasti [Puhemies koputtaa] ja jotka useimmiten tulevat hy-
väksikäytetyiksi — koska ei [Puhemies koputtaa] suomalaisillakaan kaikilla ole puhtaat
jauhot pussissa.

16.28 Päivi Räsänen kd (vastauspuheenvuoro): Rouva puhemies! On todella tärkeää, että
poliisit ja muut viranomaiset saavat täyden tuen myös meiltä poliitikoilta virkatehtäviensä
hoitamiseen. Kun tuossa Jyväskylän tapauksessa kävi ilmi, että kyseessä olivat hazara-hei-
moon kuuluvat henkilöt, niin kysyn samalla sitä, minkälainen käsitys teillä, ministeri, on
siitä, onko maatieto ajan tasalla sen suhteen, minkälaiset olosuhteet ja minkälainen vaino-
tilanne tuolla heimolla on Afganistanissa. Tässähän on aivan viime aikoinakin tapahtunut
aivan silmittömiä surmaamisia, jotka ovat kohdistuneet nimenomaan naisiin ja lapsiin, si-
viileihin Afganistanissa.

16.29 Sisäministeri Paula Risikko (vastauspuheenvuoro):  Arvoisa rouva puhemies!
Tuolla meillä Maahanmuuttovirastossa on nimenomaan maatietoyksikkö, joka jatkuvasti
käy läpi näitä, ja siinä he käyttävät monia eri lähteitä, ulkoministeriön tuottamia tietoja
mutta myöskin kansainvälisiä tietolähteitä, koko ajan. En voi tietenkään ottaa kantaa yk-
sittäiseen tapaukseen, mutta sen mukaan, mitä tiedotusvälineistä olen lukenut, tässäkin oli-
si ollut jo lainvoimainen kielteinen päätös, jolloinka se on jo koeteltu aika monessa oikeus-
asteessa, ja jokainen oikeusaste tekee aina itsenäisiä päätöksiä, ei katso sitä, mitä toiset
ovat tehneet. Eli kysymykseenne: minun on voitava luottaa siihen, että ne maatietoyksikön
tiedot ovat ajantasaisia, ja sitten pitää muistaa, että samassa maassa voi olla paikkoja, jon-
ne voi mennä, vaikkei ihan siihen paikkaan, missä on kaikkein kriittisintä, palattaisikaan. 

Kysymyksen käsittely päättyi.
3


