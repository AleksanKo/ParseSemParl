















































DEM9AB6.tmp.xml


Pöytäkirjan asiakohta PTK 111/2018 vp
Pöytäkirjan asiakohta 

PTK 111/2018 vp

Täysistunto

Torstai 8.11.2018 klo 16.01—19.58

2.2. Suullinen kysymys YK:n GCM-sopimuksen käsittelystä (Laura Huhtasaari ps)
Suullinen kysymys SKT 174/2018 vp

Suullinen kyselytunti

Puhemies Paula Risikko: Seuraava kysymys, perussuomalaisten eduskuntaryhmä, edus-
taja Huhtasaari.

Keskustelu

16.16 Laura Huhtasaari ps: Arvoisa puhemies! Suomen hallitus aikoo allekirjoittaa
Suomen puolesta YK:n GCM-siirtolaissopimuksen joulukuun alussa Marokossa. Sopi-
muksen voimaantulolla on merkittäviä vaikutuksia Suomen kykyyn hoitaa itsenäistä maa-
hanmuuttopolitiikkaa. Vaikka tämä ei ole laillisesti sitova, niin tästä tulee heikkoa lainsää-
däntöä, koska miksi mikään maa allekirjoittaisi kansainvälistä sopimusta, jos sitä ei aiota
noudattaa. Tämä sopimus esimerkiksi tyrmää täysin turvapaikanhakijoiden säilöönoton.
Sopimuksen ulkopuolelle jäävät ainakin Yhdysvallat, Itävalta, Puola, Tšekki ja Unkari,
mahdollisesti myös Australia ja Tanska. [Paavo Arhinmäki: Haluaako Suomi olla tässä
joukossa?] Kunnioittaako hallitus demokratiaa ja tuo tämän asian eduskunnan täysistun-
non käsittelyyn, kuten perussuomalaiset vaativat?

16.17 Ulkoministeri Timo Soini (vastauspuheenvuoro): Arvoisa rouva puhemies! Olen
iloinen, että nimenomaan perussuomalaiset ottavat tämän asian esille.

Aloitetaan tästä eduskuntakäsittelystä: Se on lähetetty kesäkuussa E-kirjeenä eduskun-
taan suureen valiokuntaan, josta se on lähetetty ulkoasiainvaliokuntaan ja hallintovalio-
kuntaan. Arvoisa edustaja, teidän takananne istuu edustaja Mäkelä, joka on ollut käsittele-
mässä tätä suuressa valiokunnassa. Teidän edessänne istuu hallintovaliokunnan puheen-
johtaja Eerola, jonka johdolla tätä on käsitelty hallintovaliokunnassa ja yksimielisesti hy-
väksytty, ei aiheuta toimenpiteitä. [Eduskunnasta: Ohhoh!] Tästä perusasiasta lähdetään, ja
jatkokysymyksissä käsitellään vielä tämä sisältö. Ja totta kai hallitus on valmis vielä jatko-
kirjelmällä tuomaan tämän asian eduskuntaan. Ei meillä ole mitään salattavaa. [Eduskun-
nasta: Nyt tuli jytky! — Naurua]

Puhemies Paula Risikko: Pyydän niitä edustajia, jotka haluavat esittää lisäkysymyksiä,
ilmoittautumaan painamalla V-painiketta ja nousemalla seisomaan.

16.18 Laura Huhtasaari ps (vastauspuheenvuoro): Arvoisa puhemies! Ministeri Soini
sanoi, että ei aiheuta toimenpiteitä, joten ilmeisesti sitä ei aiota sitten allekirjoittaa, jos tämä
ei aiheuta toimenpiteitä. Selkeästi hallituksella ei ole valmiutta tuoda tätä YK:n maahan-
 Tarkistettu
4.0



Pöytäkirjan asiakohta PTK 111/2018 vp
muuttosopimusta avoimeen keskusteluun sopimuksen päämääristä ja vaikutuksista. Ja nyt
voisinkin kysyä ministeri Soinilta: Te olette sanonut, että palautussopimus Irakin kanssa
on teidän prioriteettinne. Teidän aikananne Irakiin palautukset ovat kuitenkin entistä
enemmän takkuilleet. Onko teidän prioriteettinne nyt säilyttää Suomessa jopa 10 000 kiel-
teisen turvapaikkapäätöksen saanutta laittomasti maassa olevaa ja allekirjoittaa GCM-so-
pimus, joka helpottaa siirtolaisuutta entisestään? Takinkäännön ennätys! GCM-sopimuk-
sessa on tarkoitus tehdä laittomasta siirtolaisuudesta laillista, ja Suomen ja kaikkien mui-
den sopimusmaiden käsiä halutaan sitoa niin, ettei kiristyksiä voisi enää tehdä. Arvoisa mi-
nisteri, tuokaa tämä sopimus avoimesti eduskunnan käsittelyyn ja päätettäväksi.

16.19 Ulkoministeri Timo Soini (vastauspuheenvuoro): Arvoisa rouva puhemies! Tässä-
hän ei ole kysymys sopimuksesta. Tämä on kansainvälisesti neuvoteltu asiakirja. Väitätte,
että sitä ollaan allekirjoittamassa jossakin. Ei sitä olla allekirjoittamassa. Se menee nor-
maalin YK:n menettelytavan mukaan YK:n yleiskokouksessa päätöslauselmamenettelyllä
äänestykseen. Pitäisi tietää tosiasiat, kun näitä asioita tuo esille ja niistä kysyy. Eli kysy-
mys on ohjenuorasta, neuvotellusta asiakirjasta YK:n piirissä.

Itse asiahan on tärkeä, koska meillä on siirtolaisuutta ja pakolaisuutta. Totta kai me ha-
luamme puolustaa ihmiskaupan uhreja. Totta kai me haluamme säällisiä työoloja ihmisil-
le. Totta kai me haluamme huolehtia siitä, että ihmisarvo toteutuu. Me olemme nähneet
2015 Euroopassa, mihin joudutaan, kun on hallitsematon tilanne, ei ole välineitä, ei ole ra-
kenteita, ei ole ohjenuoria. Sellaista aikaa [Puhemies koputtaa] me emme tapaa emmekä
halua takaisin Suomessa.

Tämä asia, arvoisa puhemies, on käsitelty eduskunnassa näissä valiokunnissa myös tei-
dän ja kaikkien meidän muidenkin edustajien läsnä ollessa yksimielisesti.

16.20 Juho Eerola ps (vastauspuheenvuoro): Arvoisa puhemies! Tosiaan, niin kuin todet-
tiin, tämä nyt käsiteltävänä oleva GCM-sopimus, eli laitonta ja laillista maahanmuuttoa se-
koittava sopimus, tosiaan kävi meillä hallintovaliokunnassa, jossa yksimielisesti päätim-
me olla ryhtymättä toimenpiteisiin, [Paavo Arhinmäki: Juuri näin!] ja etenkään, arvoisa
ministeri, tämmöisiin toimenpiteisiin, että Suomi tämän allekirjoittaisi, [Naurua] ei mieles-
täni pitäisi ryhtyä. Useat maat, muun muassa Itävalta, Australia, Tanska muun muassa,
ovat jäämässä tästä sopimuksesta nyt ulos, kun on selvinnyt, mitä se pitää sisällään, sillä
nämä maat katsovat sen itselleen vahingolliseksi.

Arvoisa ministeri, eikö tämä sopimus kuitenkin — kuinka sitova se nyt sitten onkaan —
pitäisi avata selvällä suomen kielellä ja tuoda tähän täysistuntosaliin meidän kaikkien pää-
tettäväksi? [Välihuutoja — Sari Essayah: Eikö se avattu jo?]

16.21 Ulkoministeri Timo Soini (vastauspuheenvuoro): Arvoisa rouva puhemies! Ote-
taan tämä nyt oikein perusteellisesti. Minä olen siitä iloinen, että hallintovaliokunnan pu-
heenjohtaja myönsi, mitä te olette siellä tehneet, ja teiltä se on vielä lähtenyt suureen va-
liokuntaan yksimielisesti. Te voitte hallintovaliokunnan puheenjohtajana kutsua sinne
asiantuntijoita, ministereitä tai asiantuntijoita ministeriöstä. Ette kuitenkaan kutsunut. Ja
väitätte, että ollaan allekirjoittamassa sopimus. Kompaundi on asiakirja YK-tasolla, se ei
ole sopimus. [Perussuomalaisten ryhmästä: Miksi se sitten allekirjoitetaan?] — Ei sitä ole
kukaan edes allekirjoittamassa. Juuri ensimmäisellä kerralla kerroin, miten tämä YK:n
päätöslauselmamenettelyssä menee. [Leena Meri: Saivartelua!]
2



Pöytäkirjan asiakohta PTK 111/2018 vp
Voidaan siitä sisällöstä keskustella, mutta ensin pitää olla faktojen selvillä. Te olette,
edustaja Eerola, kannattanut, että ei toimenpiteitä.

Puhemies Paula Risikko: Sitten ministeri Mykkänen vielä täydentää.

16.22 Sisäministeri Kai Mykkänen (vastauspuheenvuoro): Arvoisa puhemies! Itse ky-
seinen asiakirja ja siihen liittyvä prosessi ovat tietysti ulkoministeriön vastuulla, ja minis-
teri Soini sitä hyvin tässä avasi. Mutta kun tässä edustaja Huhtasaari viittasi erityisesti maa-
hanmuuttoon, joka on sisäministeriön vastuulla, ja siihen liittyviin prosesseihin, niin sanoi-
sin, että meidän näkökulmastamme olennainen kysymys tämäntyyppisissä asiakirjoissa ja
prosesseissa on se, että me saamme globaalisti ja erityisesti meidän kannaltamme oleellis-
ten kehittyvien maiden — Lähi-idän ja Keski-Aasian maiden — sitoutumisen siihen sään-
töperäiseen ja järjestäytyneeseen maahanmuuttoon, joka esimerkiksi tämänkin paperin ot-
sikossa jo sinänsä on. [Leena Meri: Ei se otsikko ratkaise vaan sisältö!] Se on meille tie-
tysti keskeistä, koska sehän se pääongelma, kuten edustaja Huhtasaarikin viittasi, on, että
tällä hetkellä palautukset Euroopasta niiden osalta, joiden kohdalla turvapaikkakriteerit ei-
vät ole täyttyneet, ovat hyvin vaikeita. Jos paremmin pystymme sitomaan — tämäntyyppi-
selläkin työllä mahdollisesti — näitä maita siihen, että sääntöperäinen järjestelmä tarkoit-
taa kriteereitä ja se tarkoittaa myös niiden toimeenpanoa palautusten kohdalla, niin se on
sinänsä myönteinen tekijä tässä. [Puhemies koputtaa] Puhutaan järjestäytyneestä maahan-
muutosta, sen säännöistä, [Puhemies: Aika!] ja sitä toivottavasti vahvistamme.

16.24 Matti Vanhanen kesk (vastauspuheenvuoro): Arvoisa puhemies! Maailmassa on
valtavan paljon siirtolaisuutta ja pakolaisuutta, on laillista rajojen ylitystä, myös epäviral-
lista, laitonta rajojen ylitystä, on salakuljetusvirtoja, meillä on vaikeuksia palauttaa kieltei-
sen turvapaikkapäätöksen saaneita tiettyihin maihin. Eli oikeastaan kysymys on: onhan hy-
vä, että meille syntyy edes jonkinlainen kehikko maailmaan siitä ajattelutavasta, että näis-
sä asioissa tarvitaan laajempaa kansainvälistä yhteistyötä, myös valtioiden välisiä sopi-
muksia? [Ville Tavio: Onko ne sopimuksia?]

Ja toinen kysymys: jos Suomessa tehtäisiin niin kuin perussuomalaiset esittävät, että
tämä asiakirja hyväksyttäisiin korkealla profiililla täysistunnossa, niin lisäisikö vai heiken-
täisikö se ministeri Soinin mielestä asiakirjan sitovuutta Suomessa?

16.24 Ulkoministeri Timo Soini (vastauspuheenvuoro): Arvoisa rouva puhemies! Ote-
taan muutama asia, jotka edustaja Vanhanen otti tässä esiin. Esimerkiksi näiden palautus-
ten osalta — readmission, tavoite 21 — joiden pitää olla yksi tavoite, tässä asiakirjassa lu-
kee: ”Kehitetään yhteistyötä, jotta tulevat siirtolaiset voivat palata kotimaahansa. Valtioil-
la on velvollisuus ottaa vastaan omia kansalaisiaan. Tehdään yhteistyötä kansalaisten tun-
nistamisessa ja matkustusasiakirjojen myöntämisessä sellaisessa tapauksessa, jossa henki-
löllä ei ole oikeudellista perustaa oleskella maassa ja hänen tulisi palata kotimaahansa.”
Tämä oli vain yksi esimerkki. Näitä eri kohtia on 23. Ja nimenomaan meillä pitää, koska
siirtolaisuus ja pakolaisuus eivät maailmasta lähde, olla sellaisia menettelytapoja, joilla
pystytään palauttamaan mutta pystytään myös turvaamaan ihmisarvo ja antamaan suojaa
naisille, lapsille, vainotuille ihmisille, jotka ovat hengenhädässä. Tästä on kysymys. [Lee-
na Meri: Siitä siis sovitaan! Sopimus!]
3



Pöytäkirjan asiakohta PTK 111/2018 vp
Kysymyksen käsittely päättyi.
4


