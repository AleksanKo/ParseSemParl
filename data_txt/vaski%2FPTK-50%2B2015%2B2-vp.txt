















































DEM5DF6.tmpSave.xml


Pöytäkirjan asiakohta PTK 50/2015 vp
Pöytäkirjan asiakohta 

PTK 50/2015 vp

Täysistunto

Keskiviikko 14.10.2015 klo 13.59—17.39

2. Keskustelualoite vihateoista ja rasismista Suomessa
Keskustelualoite KA 1/2015 vp

Keskustelu

Puhemies Maria Lohela: Päiväjärjestyksen 2. asiana on ajankohtaiskeskustelu vihateois-
ta ja rasismista.

Ajankohtaiskeskustelun avaa keskustelualoitteen ensimmäinen allekirjoittaja edustaja
Nasima Razmyar. Seuraavan puheenvuoron käyttää sisäministeri Petteri Orpo.

Muut puheenvuorot varataan P-painikkeella, ja ne saavat kestää enintään 2 minuuttia.
Myönnän puheenvuorot harkitsemassani järjestyksessä. Lisäksi myönnän harkintani mu-
kaan 1 minuutin mittaisia vastauspuheenvuoroja.

Aloitetaan keskustelu. Edustaja Razmyar, olkaa hyvä.

Keskustelu

14.01 Nasima Razmyar sd (esittelypuheenvuoro):  Arvoisa puhemies! Hyvät edustaja-
kollegat! "Hyvien ihmisten hiljaisuus on ihmiskunnan suurin tragedia." Nämä Martin Lut-
her Kingin sanat ovat hyvin totta myös tänään, kun puhumme yhteisestä painajaisesta ni-
meltään rasismi.

Arvoisa puhemies! Vaikenemisen aika on nyt ohi. Rasismi tai vihateot eivät mene itses-
tään pois. Pelko tai tietämättömyys eivät haihdu automaattisesti. Juuri siksi Suomen edus-
kunta ei voi kääntää katsettaan pois. Me, kansan vapailla vaaleilla valitsemat kansanedus-
tajat, emme voi sulkea korviamme, ja ei, emme voi vaieta. Toisin kuin useimmissa tähän
saliin tulevissa asioissa, tässä ei ole kyse politiikasta. Tässä on kyse ihmisyydestä, ja tässä
asiassa edunsaajana on jokainen ihminen: sinä, minä ja me kaikki.

Arvoisa puhemies! Lokakuu 2015: Suomessa yritetään polttaa vastaanottokeskus. Syys-
kuu 2015: suomalaiset tekevät ihmismuurin estääkseen pakolaisten maahantulon. Syys-
kuu 2015: polttopulloisku turvapaikanhakijoiden tiloihin. Elokuu 2015: ministeri Stubbin
kotiin isketään. Elokuu 2015: uusnatsit hyökkäävät ihmisten kimppuun Jyväskylässä. Hei-
näkuu 2015: kansanedustaja julistaa taistelun monikulttuurisuutta vastaan. Miettikää het-
ki, kuinka järjenvastaiselta tämä kuulostaa. Kuinka järjenvastaiselta tämä kuulostaa! Se on
valitettavasti hyvin totta, ja se tapahtuu tämän päivän Suomessa.

Suomi on ollut maa, jossa polttopulloja on näkynyt vain vanhoissa elokuvissa. Ilotuli-
tusraketteja on ammuttu uudenvuodenaattona. Miten on mahdollista, että vuonna 2015
polttopullojen ja ilotulitusrakettien kohteena on vastaanottokeskus? Kenen suomalaisen
hyvinvointia uhkaa ihminen, joka on menettänyt elämässään kaiken? Suomi ei ole rasisti-
nen maa, mutta tosiasia on se, että Suomessa on rasismia. Rasismia on nähty jopa eduskun-
nassa. On järkyttävää huomata, että aikuisten kovat asenteet ovat siirtyneet jopa hiekkalaa-
 Tarkistettu
4.1



Pöytäkirjan asiakohta PTK 50/2015 vp
tikolla oleville lapsille. Olemme nähneet videon siitä, kuinka aikuinen opettaa lasta lyö-
mään erilaista ihmistä. On tärkeää muistaa, että yksikään lapsi ei koskaan kasva rasistiksi,
ellei aikuinen hänestä sellaista tee. Meillä aikuisilla on valtava vastuu. Meillä päättäjillä on
vielä suurempi vastuu. Meidän on näytettävä esimerkkiä.

Mitä me voisimme tehdä? Me voisimme näyttää esimerkkiä rakentavasta keskustelusta,
jossa rasismille ja kaikenlaiselle vihapuheelle sanotaan "ei". On tärkeää tehdä selväksi, että
vihapuhetta ei koskaan voi hyväksyä. Miksi vihapuhe on sitten niin vaarallista? Syy on se,
että vihapuheesta on vain hyvin lyhyt matka vihatekoihin. Meillä on valitettavan monta
esimerkkiä historiasta, valitettavan traagisia esimerkkejä historiasta siitä, mihin vihapuhe
johtaa. Näitä esimerkkejä löytyy myös Suomesta.

Mitä me sitten emme voi tehdä? Me emme voi sulkea silmiämme, emmekä me voi vai-
eta. Me emme voi unohtaa historiaa, emmekä me voi menettää inhimillisyyttä. Emme
myöskään me poliitikot. Sellaisesta poliitikosta, joka menettää kykynsä asettua toisen ih-
misen asemaan, ei ole paljoa hyötyä.

Suomella ei ole varaa rasismiin ja vihapuheeseen. Suomi on aina ollut ja tulee aina ole-
maan monikulttuurinen maa. Suomen vahvuus ja rikkaus on ollut se, että Suomessa ei ole
ollut meitä ja heitä, Suomessa on vain me. Meidän on muistettava, että erilaisuus on voi-
mavara niin Suomessa kuin kaikkialla maailmassa.

Arvoisa puhemies! Ääriliikkeiden väkivalta Suomessa on tosiasia. Suojelupoliisin mu-
kaan ääriliikkeiden väkivalta on yleistymässä Suomessa. Heinäkuussa 2015 uusnatsijärjes-
tön jäsenet hyökkäsivät Jyväskylässä sivullisten ihmisten kimppuun pahoinpidellen heitä.
Saman järjestön edustajat ovat myös esiintyneet yhdessä erään kansanedustajan kanssa il-
man, että siihen on vieläkään puututtu. Kyseisen järjestön tavoitteena on kansallissosialis-
tisen valtion luominen Suomeen. Suojelupoliisi on seurannut kyseisen uusnatsijärjestön ja
äärioikeistolaisten liikkeiden toimintaa jo pidemmän aikaa.

Ilmapiiri Suomessa on kiristynyt. Vihapuheen määrä on lisääntynyt, ja erilaiset ääriliik-
keet ovat käyttäneet väkivaltaa. Kansan vaaleilla valitsemat päättäjät eivät voi seurata täl-
laista kehitystä sivusta. Nyt on aika päivittää äärijärjestöjen riskiarvio ja selvittää tarkasti,
millä tavalla lainsäädäntöä voidaan parantaa, jotta ääriliikkeiden väkivaltaisuutta voidaan
ehkäistä ja estää. Kaikki väkivalta ja poliittinen väkivalta on väärin, eikä sitä voi hyväksyä
— ei äärivasemmalta, ei -oikealta.

Vihapuhe ja rasismi näkyvät Suomessa myös ihmisten arjessa. Rasismia esiintyy kou-
luissa, työpaikoilla, lehtien palstoilla, nettikeskusteluissa. Jopa osa suomalaisista on joutu-
nut pelkäämään käyttää omaa äidinkieltään. Se ei ole oikein. Kenenkään ei pidä joutua pel-
käämään siksi, että puhuu omaa äidinkieltään, joka on Suomen virallinen kieli.

Arvoisa puhemies! Tällaista kehitystä ei voi hyssytellä, ei voi hyväksyä tai puolustella
millään tavalla. Jokainen suomalainen vaikuttaa omalla käyttäytymisellään siihen, millai-
nen viesti Suomesta lähtee maailmalle. Suomen pitäisi olla tunnettu ennemmin Marime-
kon upeista printeistä ja lakanoista, ei valkoisista lakanoista. Yksilöllä on aina vastuu, mut-
ta niin on meillä yhdessäkin. Sen vastuun kantaminen edellyttää, että me emme vaikene,
me emme käännä katsettamme pois.

On hienoa, että sotiemme veteraanit ovat tuominneet voimakkaasti rasismin. Kiitos heil-
le. Myös tasavallan presidentti Sauli Niinistö on tuominnut rasistisen väkivallan selväsa-
naisesti ja todennut, että turhautuneisuus tai kritiikki pitää osoittaa poliitikoille, ei viatto-
mille ihmisille. Jokainen meistä voi omalla toiminnallaan näyttää, että suvaitsevaisuus
2



Pöytäkirjan asiakohta PTK 50/2015 vp
voittaa vihan, ja jokainen meistä voi näyttää, että rasismi ei ikinä voita sitä tosiasiaa, että
me kaikki ihmiset olemme samanarvoisia.

SDP:n puheenjohtaja Antti Rinne ehdotti kesällä, että kaikki puolueet allekirjoittaisivat
rasismin vastaisen julistuksen. Siinä ei ole kyse politiikasta vaan oikeasta ja väärästä, siitä,
että poliittiset puolueet lähettävät selkeän viestin, että Suomessa ei sallita kenenkään ih-
misarvoa alentavaa toimintaa tai puhetta. Toivon, että jokainen puolue toimii oikein.

Arvoisa puhemies! Haluan kertoa teille näin lopuksi pienen tarinan: Yli 20 vuoden ta-
kaa muistan selvästi ensimmäisen koulupäiväni. Asuin silloin Rovaniemellä, se oli vieras
paikkakunta, ja tämä oli minulle silloin vielä vieras maa. Yritin koulua edeltävänä päivänä
opetella edes yhden sanan, ja se sana oli moi. Toistin tätä sanaa peilin edessä ehkä tuhat
kertaa, jotta seuraavana päivänä osaan sen koulussa. Seuraava päivä tuli, menin luokan
eteen, tuli minun vuoroni, ja unohdin sen yhden ainoan sanan. Se kertoo siitä, että minua
jännitti ihan valtavasti sillä hetkellä. Muistan myös hyvin ensimmäisen välitunnin. Tiesin,
että kohta jään tänne yksin, ja jäinkin istumaan siihen pulpettiin, kun muut lapset lähtivät
välitunnille. Ei mennyt kovin pitkä aika, kun sieltä tuli tyttö, hänen nimensä oli Charlotte,
ja hän huitoi, että tule mukaan, ja pian me olimme hyppimässä hyppynarua, nauroimme, oli
hyvä olo. Olimme kaikki lapsia, eikä siihen oikeastaan tarvittu edes yhteistä kieltä.

Elämässäni on todella paljon hyviä hetkiä, mutta tämä on jäänyt ehdottomasti mieleen.
Olen monesti miettinyt, mikä teki siitä niin upean. Varmasti se, että minut — kieltä puhu-
maton, erilaiselta näyttävä ihminen — kohdattiin ihmisenä. Siihen vain vaadittiin, että joku
ottaa sen ensimmäisen askeleen. Tässä tarinassa on kaksi opetusta: Ensimmäinen on se,
että jokaisessa meissä elää pieni Charlotte. Meidän pitää uskaltaa kohdata ihmiset ihmisi-
nä. Toinen opetus on se, että kun teemme näin, ihminen kokee olevansa osa yhteiskuntaa,
jolloin hänen on helpompi pärjätä, ja enköhän itse ole siitä aika lailla elävä esimerkki.

Arvoisa puhemies! Me emme tarvitse Suomessa jakautumista vaan yhtenäisyyttä. Me
emme tarvitse Suomessa vihapuhetta vaan vuoropuhelua. Me emme tarvitse sulkeutunei-
suutta ja epäluuloisuutta vaan avoimuutta ja myötätuntoa. Suomesta ei saa tulla maata, jos-
sa ihminen joutuu pelkäämään olla oma itsensä.

Rasismi sulkee silmät, viha sulkee silmät. Sitä vastoin suvaitsevaisuus avaa silmät, myö-
tätunto avaa silmät. Kun maailma palaa ja miljoonat ihmiset pakenevat sotaa, Eurooppa ki-
puilee asian kanssa. Saksan yleisradio kysyi pieneltä pojalta, onko tämän päiväkodissa ul-
komaalaisia. Neljävuotias Niklas vastasi: ei, siellä on lapsia. Pieni Niklas on oikeassa. Vi-
han kohteena eivät ole suomalaiset tai ulkomaalaiset, vihan kohteena ovat ihmiset.

Arvoisa puhemies! Tämä keskustelu tuli oikeaan aikaan. On tärkeää, että eduskunta rea-
goi yhteiskunnan ongelmiin ja ihmisiä puhuttaviin aiheisiin. On meistä itsestämme kiinni,
mistä vuosi 2015 tullaan muistamaan. Kymmenettuhannet suomalaiset ovat kesän ja syk-
syn aikana ilmaisseet mielipiteensä rasismia ja vihapuhetta vastaan. Nyt koko eduskunnal-
la on mahdollisuus tehdä sama ja lähettää selväsanainen viesti: Suomessa ei ole sijaa rasis-
mille ja vihapuheelle.

Vaikenemisen aika on ohi.

14.14 Sisäministeri Petteri Orpo: Arvoisa rouva puhemies! Ensinnäkin kiitokset edusta-
ja Razmyarille upeasta, koskettavasta ja vahvasta puheenvuorosta. Uskon, että voimme yh-
tyä siihen toiveeseen, jonka esititte puheenne lopussa, että lähetämme yhteisen viestin, että
Suomessa ei ole tilaa rasismille.
3



Pöytäkirjan asiakohta PTK 50/2015 vp
Arvoisa puhemies! Suomi on aina elänyt kansainvälisyydestä. Meidän vaurautemme pe-
rustuu ulkomaankauppaan. Sukupolvet toisensa jälkeen ovat käyneet vaihto-oppilaina, yhä
useammat opiskelevat ulkomailla, tekevät töitä kansainvälisissä yrityksissä, ja aika useaan
perheeseenkin kuuluu ulkomaalaissyntyisiä ihmisiä. Suomalaiset ovat yksi maailman kou-
lutetuimmista kansoista, kansa, joka on matkustanut Kanariansaarilta Kaukoidän maihin ja
tutustunut kulttuureihin.

Suomalaiset ovat suvaitsevaista ja maltillista väkeä, väkeä, jolla on vahva halu auttaa.
Siksi on väärin, että pienen äärivähemmistön näkemykset ylikorostuvat keskustelussa kan-
sainvälisyydestä, maahanmuutosta ja eri kulttuureista. Syntyy väärä kuva, joka vahingoit-
taa Suomea, mutta se vahingoittaa myös meitä itseämme, suomalaisia.

Ymmärrän oikein hyvin ihmisten huolen alati muuttuvan maailman keskellä. Joku pel-
kää, että muualta tulijat vievät työpaikan, joku pelkää, että valtiolla ei enää ole varaa mak-
saa omaa sosiaaliturvaa. Joku pelkää, että rikollisuus lisääntyy.

Meillä on lisäksi luontainen taipumus pelätä erilaisuutta. Yhteiskunnallisten ongelmien
syyt ovat kuitenkin aina jossain muualla kuin ihmisten erilaisuudessa. Tuntuu jopa absur-
dilta, että Suomen eduskunnassa pitää vuonna 2015 edes puhua tästä, mutta totean, että on
itsestäänselvyys, että rasismi on täysin tuomittavaa ja perusteetonta. Ihmisten ihonvärin,
ulkonäön tai syntyperän perusteella ei voi tehdä päätelmiä heidän luonteestaan, ominai-
suuksistaan tai kyvyistään.

Niitä, jotka tuomitsevat rasismin, syytetään usein sinisilmäisyydestä. Minusta se on kä-
sittämätöntä puhetta. Rasismin vastustamisessa on kyse ihmisarvon kunnioittamisesta, ih-
misarvo kun ei ole mielipidekysymys.

Rasismia ja vihapuhetta vastaan voidaan parhaiten taistella avoimuudella ja keskustelun
lisäämisellä. Kun asiat puhutaan halki, voi selvitä, että vika ei olekaan ihmisissä, vaan se,
mitä pelkäämme ja emme voi hyväksyä, onkin tavoissa ja kulttuureissa. Ei ole esimerkiksi
rasismia tuomita vääriä tapoja tai tekoja, kuten vaikka naisten oikeuksien väheksymistä.
Edelleen minusta on absurdia joutua sanomaan Suomen eduskunnassa, että naisilla on sa-
mat oikeudet ja velvollisuudet kuin miehillä.

Me myös leimaamme ehkä liian helposti ihmisiä rasisteiksi. Voi olla kriittinen maahan-
muuttopolitiikalle tai olla huolissaan siitä, miten Suomi selviytyy suuresta maahanmuutta-
jamäärästä ilman, että on rasisti alkuunkaan. Vaikeassa tilanteessa suvaitsevaisuutta on
ymmärtää myös ihmisten huolia ja erilaisia mielipiteitä. Rasistiksi leimaaminen on kova
syytös toisaalta. (Vasemmalta: Kyllä!)

Arvoisa puhemies! Vaikka Suomi on edelleen erittäin turvallinen maa niin arjessa kuin
kansainvälisestikin verrattuna, turvallisuutemme kohtaa nyt suuria haasteita. Lisääntynyt
maahanmuutto luo jännitteitä, jotka ovat jo purkautuneet viharikoksina. Vihapuhe netissä
on erittäin yleistä. Se vihapuhe netissä vääristää tosiasioita ja muokkaa ihmisten käsitystä
maailmasta ja muista ihmisistä.

Pahin vihan lisääntymisen muoto on järjestäytynyt yhteiskunnan vastainen toiminta eli
väkivaltaiset ääriliikkeet. Nämä ääriliikkeet ovat uhka demokratialle. Onneksi näiden toi-
minta on vielä verrattain vähäistä, vaikkakin vastenmielistä. Väkivaltaisten ääriliikkeiden
toimintaan liittyviä rikoksia tulee poliisin tietoon noin sata vuodessa. Suojelupoliisin arvi-
on mukaan Suomessa poliittisiin ääriliikkeisiin kuuluu vain joitakin satoja henkilöitä. Kui-
tenkin Jyväskylän mellakan jälkeen olemme lisänneet ääriliikkeiden valvontaa. Suomessa
ei kerta kaikkiaan hyväksytä väkivaltaa — ei keneltäkään.
4



Pöytäkirjan asiakohta PTK 50/2015 vp
Sisäministeriön johdolla valmisteltiin väkivaltaisen ekstremismin ennaltaehkäisyn toi-
menpideohjelma jo vuonna 2012. Parhaillaan ohjelmaa uudistetaan. Uudessa toimenpide-
ohjelmassa luodaan muun muassa rakenteet ja kyky väkivaltaisen ekstremismin ennaltaeh-
käisyyn koko maassa sekä valmius toimia radikalisoituneiden henkilöiden kanssa.

Väkivaltainen ääriajattelu kumpuaa erityisesti syrjäytymisestä. Siksi loppujen lopuksi
turvallisuudessa on siis kyse siitä, onko yhteiskuntamme riittävän vakaa ja hyvä, tarjoaako
se mahdollisuuksia kaikille ja erityisesti nuorille. Näin ollen pitkällä aikavälillä parasta ra-
sismin ja väkivaltaisen ekstremismin torjuntaa onkin syrjäytymisen estäminen.

Jotta Suomi onnistuu maahanmuuttajien kotouttamisessa sekä toisaalta rasismin sekä
ääriliikkeiden torjunnassa, tarvitsemme kansalaisyhteiskuntaa: järjestöjä, yhteisöjä, yri-
tyksiä sekä aktiivisia suomalaisia. Pelkästään julkinen sektori ei tästä haasteesta selviä.

Arvoisa puhemies! Päivänpolitiikassa on muistettava, että työtä tehdään paremman ja
turvallisemman yhteiskunnan puolesta. Kansanedustajien, ministerien ja puolueiden johto-
hahmojen on uskallettava puhua suvaitsevaisuudesta, moniarvoisesta ja välittävästä Suo-
mesta. Tämä ei ole hallitus—oppositio-kysymys, tämä on koko eduskunnan yhteinen teh-
tävä.

Suomalaisen yhteiskunnan tulee myös kasvattaa uuteen, avoimeen ja kansainväliseen
maailmaan. Hallitusohjelman vision mukaan Suomi on avoin ja kansainvälinen, kieliltään
ja kulttuuriltaan rikas maa.

Kodeissa, kouluissa ja työpaikoilla tulee puhua maahanmuutosta ja siihen liittyvistä mo-
nista eri näkökulmista. Viranomaisten ja uskonnollisten yhteisöjen välistä keskinäistä luot-
tamusta ja yhteistyötä väkivaltaisen radikalisaation vastaisessa työssä on parannettava.

Arvoisa puhemies! Lopuksi: Suomi tahtoo kantaa vastuunsa maailman hädässä olevien
ihmisten auttamiseksi. Meidän on pidettävä sydän lämpimänä. Kannustan suomalaisia
miettimään, miten he voivat olla näinäkin vaikeina aikoina rakentamassa hajottamisen si-
jaan. Jollekulle se on vapaaehtoistyötä vastaanottokeskuksessa, toiselle uussuomalaisen
työllistämistä yrityksessä, kolmannelle rasistiseen huuteluun puuttumista kadulla.

Meidän on väsymättä työskenneltävä sellaisen Suomen puolesta, jossa jokainen kokee
olevansa osallinen yhteiskunnan eri mahdollisuuksista. — Kiitos.

14.21 Anne Kalmari kesk: Arvoisa rouva puhemies! On erittäin tärkeää, että tänään kes-
kustelemme täällä rasismista.

Meissä kaikissa asuu se lämmin sydän, joka haluaa tehdä hyvää. Mutta me kaikki saam-
me paljon palautetta ihmisiltä, jotka haluaisivat, että esimerkiksi maahanmuuttoon puutut-
taisiin, että meillä tehtäisiin asioita toisin kuin mitä nyt tapahtuu. Siksi on tärkeätä, että me
kansanedustajat olemme vahvoja, kun perustelemme, miksi Suomessa toimitaan juuri niin
kuin meillä nyt toimitaan ja miksi meillä on nollatoleranssi väkivallassa.

On tärkeää, että me jokainen teemme omissa kotikunnissamme töitä sen eteen, että lä-
hiyhteisöissä rasismi kitketään pois. Se ei ole helppoa työtä, sillä tiedän, että kun meillä on
erilaisia taustoja, monesti sieltä tulee hyvin erilaista palautetta vastaan. Tämä puheenvuo-
ro, minkä edustaja Razmyar puhui, antaa meille kaikille voimia tehdä sitä työtä, kun me
toivottavasti joka ainoassa puolueessa puolustamme sitä nollatoleranssia.

On tärkeää, että olemme myös esimerkkeinä pienillä teoilla, kuten meidän pääministe-
rimme oli antaessaan pakolaisille tai turvapaikanhakijoille oman kodin käyttöönsä. Ne esi-
merkit, että osallistumme vaatekeräyksiin tai vapaaehtoistyöhön, että lähdetään yhdessä
(Puhemies koputtaa) vaikkapa keräämään metsästä marjoja — kaikki tämäntyyppiset toi-
5



Pöytäkirjan asiakohta PTK 50/2015 vp
met luovat sitä kotoutumista, ja voimme itse olla edesauttamassa myös (Puhemies koput-
taa) tulijoiden tänne sopeutumista.

14.24 Arto Satonen kok: Arvoisa puhemies! On monia asioita, joita voi ymmärtää, mutta
rasismi ei ole sellainen. Rasismia kohtaan on oltava nollatoleranssi, ja sen takia on erittäin
tärkeää, että myös poliittiset puolueet kautta linjan yhteisesti tuomitsevat rasismin ja myös-
kin allekirjoittavat tämän rasisminvastaisen julistuksen. Kokoomuksen lähtökohta on aina
ollut se, että rasismia emme voi hyväksyä missään muodossa.

Täällä aiemmin edustaja Nasima Razmyarin puheenvuorossa kävi varsin hyvin esille se,
kuinka tärkeää on, että maahantulijat pääsevät osaksi yhteiskuntaa. Tämä integroituminen
suomalaiseen järjestelmään ja Suomeen ja oman paikan löytäminen tässä yhteiskunnassa
on kaikkein tärkein asia. Siinä suhteessa se kaikki työ, millä tätä voidaan edistää niin op-
pilaitoksissa, vapaaehtoistyössä kuin työelämässä on hyvin keskeistä, ja niitä kaikkia ky-
symyksiä meidän on tarkasteltava, kun sitten tämän viimeisen turvapaikanhakijoiden aal-
lon kohdalta ollaan siinä vaiheessa, että osa heistä saa oikeuden jäädä Suomeen ja varmaan
myöskin yhdistää perheitään tänne.

Luulen, että kaikkein tärkeintä on nyt se, että me emme anna minkäänlaista sijaa ääri-
liikkeille vaan olemme yhteisesti tukemassa maltillista suhtautumista. Kysymys on nimen-
omaan se, miten voimme rakentaa asioita emmekä riko niitä.

On erittäin hyvä, että eduskunta käy tämän keskustelun hyvässä yhteisessä hengessä.

14.26 Sampo Terho ps: Arvoisa puhemies! Asia, josta puhumme, on todellakin tärkeä, ja
tässä kysymyksessä on syytä olla aloitteellinen. Maan hallituksella on suuri vastuu, kaikil-
la eduskunnassa olevilla henkilöillä ja puolueilla on suuri vastuu, ja pidän myös hyvin tär-
keänä, kuten edellinen puhuja totesi, että uusimme Euroopan poliittisten puolueiden perus-
kirjaan rasismista vapaan yhteiskunnan puolesta tekemämme allekirjoitukset, jotka vii-
meksi 2011 on ryhmien puolesta allekirjoitettu.

Tässä kyseisessä asiakirjassa todetaan rotusyrjinnästä seuraavaa: "Rotusyrjintä on kaik-
kea rotuun, ihonväriin, syntyperään tai kansalliseen tai etniseen alkuperään perustuvaa
erottelua, poissulkemista tai etuoikeutta." Tämä on hyvin tärkeä ajatus, ja tämä on ajatus,
jota meidän täytyy aina korostaa. Ketään ei syntyperänsä eikä uskontonsa tai poliittisen
mielipiteensä takia saa koskaan, missään yhteydessä tai tilanteessa, asettaa toisen ylä- tai
alapuolelle, eteen tai jälkeen. Mahdollisuuksien tasa-arvon on oltava ehdoton, samoin kuin
keskinäisen kunnioituksemme. Meidän on ehdottomasti luotava yhteiskunta, jossa jokai-
nen voi omalla työllään, omalla ahkeruudellaan saavuttaa sen, mitä ansaitsee. Se on jokai-
sen oikeus. Se on myös meidän kaikkien etu, mutta se ei ole etuoikeus, vaan Suomessa sen
täytyy olla itsestäänselvyys, kuten ministeri sanoi, itsestäänselvyys. Se on aivan oikea sa-
na. Ja tästä itsestäänselvyydestä voin taata, että oma ryhmäni ja hallitus, jota edustamme,
tunnustaa sen tinkimättömänä, jakamattomana ja kaikille kuuluvana. — Kiitos.

14.28 Susanna Huovinen sd: Arvoisa puhemies! Veikko Lavi lauloi aikanaan: "Jokainen
ihminen on laulun arvoinen. Jokainen elämä on tärkeä." Tämän viisauden soisi olevan aika
korkealla myös kaikkien suomalaisten sanoissa ja teoissa. Haluan lämpimästi kiittää tä-
män keskustelualoitteen ensimmäistä allekirjoittajaa siitä, että tämä asia keskustellaan yh-
teisesti tänään tässä salissa, ja samalla kiitän myös sisäministeriä äskeisistä tärkeistä lin-
jauksista hallituksen puolesta.
6



Pöytäkirjan asiakohta PTK 50/2015 vp
Minua vaivaa kovasti esimerkiksi maahanmuuttoa koskevassa keskustelussa se, että me
suomalaiset kovin usein ajattelemme, että tietyt oikeudet kuuluvat vain meille. Meillä on
oikeus lähteä opiskelemaan, tekemään työtä eri puolille maailmaa. Meillä on oikeus rakas-
tua rätkähtää ja lähteä rakkauden perässä toisaalle. Mutta kun kyse on siitä, että Suomeen
tullaan näiden samojen asioiden vuoksi, hyvin usein meidän oma suhtautumisemme — ai-
nakin joidenkin henkilöiden suhtautuminen — on kovin negatiivinen.

Lisäksi minua vaivaa, arvoisa puhemies, se, että joskus tuntuu siltä, että rasismiin suh-
taudumme liian yliolkaisesti. Ajattelemme, että eihän meillä tällaista ilmiötä olekaan, ja ti-
lastot puhuvat aivan muuta. Ja senkin vuoksi on tavattoman tärkeää, että nimenomaan tä-
nään tällä areenalla me toteamme yhteisesti, että meillä on ehdoton nollatoleranssi rasis-
mia kohtaan.

Suvaitsemattomuus ei ole riittävän kova asenne. Vielä kovempaa on kuunnella, oppia ja
ymmärtää aiemmin vierasta ja outoa ihmistä. Kaikkein kovinta on ryhtyä työhön ja toimin-
taan koko maailman elämän puolesta: kaikki erilaisia — kaikki samanarvoisia.

14.30 Outi Alanko-Kahiluoto vihr: Arvoisa puhemies! Ihmisarvo ei tosiaan ole mielipi-
dekysymys, rasismi on ehdottomasti tuomittavaa. Vieraanani on eduskunnassa käynyt lu-
kuisia maahanmuuttovaltaisia koululuokkia Helsingistä. Melkein jokaisella vierailulla op-
pilaat ovat ottaneet esiin koulussa kohtaamansa kiusaamisen, nimittelyn ja jopa väkival-
lan. Rasistinen kohtelu on monen suomalaisen koululaisen arkipäivää. Nämä lapset eivät
ole ulkopuolisia, he ovat meidän lastemme ystäviä, he ovat meidän kavereitamme, naapu-
reitamme, kanssakulkijoita, lähimmäisiä.

Rasismin ja muukalaispelon torjumisessa ja myötätuntovajeen umpeen kuromisessa
suomalaiset peruskoulut ovat merkittävässä asemassa. Turvapaikanhakijoissa on korkeasti
koulutettuja mutta myös luku- ja kirjoitustaidottomia ihmisiä, niin lapsia kuin aikuisiakin.
Koulut tarvitsevat riittävästi voimavaroja siihen, että esimerkiksi luokkakoot voivat olla
riittävän pieniä oppilaiden erityisten tarpeiden huomioimiseen. Opettajat tarvitsevat täy-
dennyskoulutusta siihen, että osaavat kohdata eri kulttuureista ja uskonnoista tulevat oppi-
laat. Samoin opettajat saattavat tarvita täydennyskoulutusta Suomi2-opetukseen. Kouluis-
sa pitäisi olla riittävästi voimavaroja siihen, että voimme pitää luokkakoot riittävän pieni-
nä ja tarpeen vaatiessa tarjota oppilaille pienryhmäopetusta.

Onkin hyvin huolestuttavaa se, että perusopetuksen määrärahoja on leikattu ja ollaan
leikkaamassa, ja toivoisin, että hallitus voisi huomioida kasvavan tarpeen suomalaisissa
kouluissa sille, että voisimme ottaa huomioon (Puhemies koputtaa) myös eri kulttuureista
tulevat oppilaat ja heidän tarpeensa eriytettyyn opetukseen.

14.33 Paavo Arhinmäki vas:  Arvoisa rouva puhemies!  Haluan aluksi kiittää edustaja
Razmyaria erittäin vahvasta ja tärkeästä puheesta. Haluan myös kiittää sisäministeri Orpoa
vahvasta toiminnasta rasismia vastaan.

Ihmisillä on oikeutettu syy hämmennykseen ja jopa pelkoon. Ihmiset pelkäävät työpaik-
kojensa puolesta, toimeentulonsa puolesta, asuntojen puolesta. Mutta nämä ongelmat eivät
johdu maahanmuuttajista tai pakolaisista; leikkauspäätökset ja talouspolitiikan linja on
päätetty jo ennen kuin turvapaikanhakijoita alkoi tulla entistä enemmän Suomeen. Mutta
tätä vaikeaa taloudellista tilannetta käytetään hyväksi. Ne, jotka ovat rasisteja, ne, jotka ha-
luavat lietsoa vihaa ja pelkoa niin netissä kuin toreillakin, käyttävät tätä tilannetta hyväksi.
Vihapuhetta organisoidaan, se ei kohdistu vain maahanmuuttajiin ja pakolaisiin vaan eri
7



Pöytäkirjan asiakohta PTK 50/2015 vp
vähemmistöihin ja eri poliittisiin suuntauksiin. Levitetään perättömiä väitteitä ja huhuja,
propagandaa. Äärioikeisto ja natsit organisoivat mielenosoituksia, organisoivat hyökkäyk-
siä. (Maria Tolppanen: Äärivasemmisto myös!)

Arvoisa puhemies! Mikä sitten on meidän kansanedustajien rooli? Me olemme vahvoja
mielipidevaikuttajia. Yksikään kansanedustaja ei saa levittää rasismia tai perättömiä väit-
teitä maahanmuuttajista ja pakolaisista. Meidän jokaisen tehtävä on puuttua vihapuhee-
seen tiukasti, sanoa, miten asiat todella ovat. Nimittäin vihapuheesta on valitettavan lyhyt
matka vihatekoihin ja väkivaltaan. Se on valitettavasti nähty myös Suomessa. Vihapuheet
ja vihateot eivät ole hyökkäys joitain muita kohtaan, ne ovat hyökkäyksiä meitä kaikkia
kohtaan.

14.35 Anna-Maja Henriksson r: Värderade fru talman, arvoisa puhemies! Jag vill också
börja med att tacka ledamot Razmyar och minister Orpo för deras otroligt fina inlägg här i
början. Jag tror att det är oerhört viktigt att vi som riksdag, som enskilda riksdagsledamö-
ter, som ministrar, medlemmar av statsrådet visar för Finlands folk att rasism inte kan ac-
cepteras i någon som helst form, och att det i dag är lika aktuellt för vårt land som det har
varit tidigare, ännu aktuellare, att sätta ner foten och säga att det här går inte.

Arvoisa puhemies! Vallitseva yhteiskunnallinen ilmasto ei valitettavasti vielä viittaa sii-
hen, että onnistuisimme lähitulevaisuudessa kitkemään rasismin kokonaan. Sen lisäksi,
että meidän on eri rooleissamme politiikkoina, yhteiskunnallisina keskustelijoina, esimie-
hinä, kollegoina, viranomaisvallan käyttäjinä, asiakkaina, naapureina, ystävinä ja niin
edelleen oltava selkeitä yleisessä rasismin ja muukalaisvihan tuomitsemisessa, on aivan
yhtä tärkeää, että me kaikki reagoimme arkisissa tilanteissa, joissa joudumme näkemään
rasismia, ja tarjoamme sen kohteeksi joutuvalle apua ja tukea. Rasismin vastustaminen
vaatii siviilirohkeutta ja halua asettua toisen ihmisen rinnalle tämän joutuessa sen kohteek-
si.

Meille poliitikoille tämä merkitsee myös sitä, että meidän on oltava uskottavia, ryhdyt-
tävä sanoista tekoihin ja osoitettava konkreettisesti olevamme yhdenvertaisia. Ja tässä
meillä kansanedustajilla, meillä poliittisilla puolueilla, on suuri työ vielä edessämme. Olen
iloinen siitä, että näyttää siltä, että kaikki eduskuntaryhmät lähtevät nyt uusimaan rasismin-
vastaista julistusta. Ja se on hyvä osoitus, että tässä seisomme yhtenäisenä.

Arvoisa puhemies! Martin Luther King sanoi aikoinaan: "Minulla on unelma, että jo-
nain päivänä neljä pientä lastani voivat elää maassa, jossa heitä ei arvioida heidän ihonvä-
rinsä perusteella vaan sen perusteella, mitä he ovat." Toivon, että me kaikki muistamme tä-
män tästä eteenpäin ja että koko Suomen kansa myös muistaa sen sanoman.

14.38 Peter Östman kd: Arvoisa rouva puhemies! Suomessa ei voida hyväksyä rasismia
tai vihapuhetta, ja siksi eduskunnan täytyy lähettää voimakas viesti: rasismia, vihapuhetta,
syrjintää tai väkivaltaa ei hyväksytä, sillä jokaisen ihmisarvo on ehdoton siksi, että ihmis-
arvo perustuu ihmisen olemiseen, ei hänen tekemisiinsä tai kykyihinsä tai rotuunsa. Se on
luovuttamaton riippumatta sukupuolesta, iästä, asemasta, uskonnosta, syntyperästä ja
muista ominaisuuksista tai elämänvalinnoista.

Arvoisa puhemies! On hyvä käydä asiallista keskustelua myös siitä, mikä on rasismia —
iloitsin siitä, että sisäministeri Orpokin uskalsi nostaa tämän asian keskusteluun — tai mikä
8



Pöytäkirjan asiakohta PTK 50/2015 vp
on monikulttuurisuus, miten päätetään, mitkä käytännöt edustavat suomalaista kulttuuria
tai monikulttuuria, kuka saa äänensä ja tietonsa kuuluville, onko se koko kansan oikeus.

Tällä hetkellä todistamme ilmiötä, jota monet kutsuvat suurimmaksi pakolaiskriisiksi
sitten toisen maailmansodan. Kriisi on johtanut vastakkainasetteluun, ja keskustelu on
muuttunut hyvin mustavalkoiseksi erityisesti sosiaalisessa mediassa. Jotkut tekevät selväs-
ti rasistisia avauksia, kun taas toiset puolustavat "ovet auki kaikille" -linjaa. KD ei pidä
kummastakaan linjasta. Emme hyväksy millään tavoin rasismia, mutta emme kuitenkaan
pidä päätöksistä, jotka sisältävät pakon. Ja tästäkin meidän on syytä keskustella.

Pakolaiskriisiin tarvitaan oikeita toimenpiteitä, ja mikäli me haluamme nykyisen kaoot-
tisen tilanteen hallintaan, meidän tulee vahvistaa kiintiöpakolaisjärjestelmää, lisätä kriisi-
maiden apua ja pyrkiä tosissaan torjumaan ihmissalakuljetuksia.

14.40 Pääministeri Juha Sipilä: Arvoisa puhemies! Kiitokset edustaja Razmyarille tär-
keästä, ajankohtaisesta ja tunteikkaasta puheenvuorostanne. Olen täsmälleen samaa miel-
tä: Suomessa ei ole sijaa vihapuheelle, Suomessa ei ole sijaa vihateoille. Olen samaa miel-
tä siitä, että tässä salissa meidän kaikkien on näytettävä tässä asiassa esimerkkiä. Olen sa-
maa mieltä kanssanne siitä, että vihapuheesta on lyhyt matka vihatekoihin — itse asiassa
sanakin on teko.

Hallituksen viesti on selkeä: Vihateoille ja rasismille ei ole Suomessa sijaa. Suomi on
suvaitsevainen, Suomessa on erilaisuudelle tilaa, ihmisarvo on jakamaton.

Maahanmuuttoon liittyen kansalaisilla on myös pelkoja, ja pelot täytyy kohdata. Mei-
dän pitää tarjota tilanteita, avointa keskustelua myöskin pelkojen kohtaamiselle. Pelkoja
pitää pystyä käsittelemään, ja paras tapa pelkojen käsittelemiseen on se, että me pystymme
tarjoamaan tilanteita, tilaisuuksia, joissa ne pystyy henkilökohtaisesti kohtaamaan.

Itselleni oli erittäin merkityksellistä, että omassa yrityksessäni oli suuri joukko pakolai-
sia töissä. Pääsin heidän häätilanteisiinsa, vierailemaan heidän perheissään, ja sillä tavalla
meistä tuli ystäviä. Työyhteisöt tarjoavat näitä mahdollisuuksia, seurakunnat voivat tarjota
näitä mahdollisuuksia, erilaiset vapaaehtoistyön kanavat, naapuruus tarjoavat näitä kana-
via.

Haluan kiittää kaikkia edustajia tähän asti käytetyistä puheenvuoroista, ja juuri tässä
hengessä toivon, että voimme jättää tästä salista yhtenäisen viestin.

14.42 Markus Lohi kesk: Arvoisa rouva puhemies! Edustaja Razmyarin puheeseen sisäl-
tyi koskettava, omakohtainen, aito tarina inhimillisyydestä, kiitos siitä.

Meneillään olevat kriisit Lähi-idässä ja Pohjois-Afrikassa ovat saaneet ihmiset liikkeel-
le. Monet pakenevat sotia, ja on myös paljon niitä, jotka etsivät parempaa elämää ja elin-
tasoa täältä Euroopasta. Tämä ilmiö — voisi sanoa: ennennäkemätön ilmiö Euroopassakin
näin suuressa mittakaavassa — koettelee myös Suomea.

Maahanmuutto luo Suomelle mahdollisuuksia, mutta on myös kiistämättä haasteita.
Myös tähän liittyvistä ongelmista on uskallettava puhua asiallisesti. Silloin kun keskuste-
lua sävyttää inhimillisyys ja kaikkien ihmisarvon kunnioitus riippumatta henkilön taustas-
ta, ihonväristä tai rodusta, voidaan myös vaikeista asioista puhua.

Keskustan eduskuntaryhmä ymmärtää hyvin, että moni suomalainen on hämmentynyt ja
huolissaan siitä, mitä poikkeuksellisen suuri pakolaisten ja turvapaikanhakijoiden määrä
tarkoittaa suomalaiselle yhteiskunnalle. Suomen on toimittava kansainvälisten sopimusten
mukaisesti. Meidän pitää olla inhimillisiä mutta samalla realisteja. Autamme osaltamme
9



Pöytäkirjan asiakohta PTK 50/2015 vp
hädänalaisia ihmisiä, mutta emme ole sinisilmäisiä. Suomesta turvapaikan saavat he, ja
vain he, joille se oikeasti kuuluu.

Tilanteen ratkaisemisessa tarvitaan eurooppalaista ja laajempaa kansainvälistä yhteis-
työtä. Kaikki voitava on tehtävä olojen parantamiseksi niillä alueilla, joilta ihmiset ovat nyt
lähteneet. Keskustan eduskuntaryhmä vetoaa poikkeuksellisessa tilanteessa maltin puoles-
ta suomalaisessa yhteiskunnassa. Tuomitsemme yksiselitteisesti rasismin, vihapuheen ja
-teot sekä väkivallan. Tänään kaikki eduskuntaryhmät uudistivat sitoumuksensa eurooppa-
laisten puolueiden rasismin vastaiseen peruskirjaan ja tuomitsivat yhdessä kaikenlaisen vä-
kivallan. Tämä on tärkeä viesti siitä, millaista Suomea haluamme rakentaa. Itse uskon, että
suomalaiset ovat laajalla enemmistöllä tämän linjan takana.

14.45 Ben Zyskowicz kok: Arvoisa rouva puhemies! Kiitän edustaja Razmyaria ja minis-
teri Orpoa erittäin hyvistä ja vahvoista puheenvuoroista.

Edustaja Razmyar, te arvelitte ujosti, että olette hyvä ja kannustava esimerkki siitä, mi-
ten maahanmuuttaja rikastuttaa suomalaista yhteiskuntaa. Minä voin sanoa, että te totisesti
sitä olette.

Kun tuomitsemme rasismin ja vihapuheen, on tärkeätä tuomita turvapaikanhakijoita
vastaan tehdyt vihateot ja natsien väkivallanteot. On myös tärkeätä tuomita esimerkiksi
juutalaista synagogaa vastaan tehdyt vahingonteot ja myös anarkistien väkivaltainen riehu-
minen esimerkiksi itsenäisyyspäivänä.

Ajankohtainen pakolaiskriisi on valtava haaste myös suomalaiselle yhteiskunnalle. On
ymmärrettävä niitä huolia, mitä ihmisillä on tässä tilanteessa. Niitä ei pidä väheksyä. Suo-
meen tulee tänä vuonna ehkä 30 000—35 000 turvapaikanhakijaa, pääosin Irakista. Jos
heistä esimerkiksi puolelle kuuluu Suomessa humanitäärinen suojelu, on meillä kuitenkin
tuhansia turvapaikanhakijoita, joilla ei ole perustetta saada humanitääristä suojelua ja joil-
la ei ole perustetta jäädä Suomeen. Minä olen huolissani näistä tuhansista nuorista miehis-
tä, jotka jäävät laittomasti Suomeen mutta elävät usein käytännössä suomalaisen yhteis-
kunnan ulkopuolella. Mitä tämä tarkoittaa kansalliselle turvallisuudellemme ja kansalais-
temme turvallisuudelle? Haluankin kysyä teiltä, pääministeri Sipilä: mitä kuuluu neuvot-
teluille Irakin kanssa palautussopimuksesta, milloin saamme tällaisen sopimuksen solmit-
tua?

14.47 Ritva Elomaa ps: Arvoisa puhemies! Kiitos edustaja Razmyarille, että tämä aihe
on otettu esille. On itsestään selvää, että myös Suomen ja suomalaisten pitäisi ja pitää kan-
nattaa rasismista vapaata yhteiskuntaa. Kaikentyyppinen henkinen ja fyysinen loukkaami-
nen on väärin. Se ei ole hyväksyttävää ketään kohtaan.

Mutta jos tarkastelemme viime vuosina syntynyttä tyytymättömyyttä maahanmuuttoa
kohtaan, syynä on muun muassa se, että monet eivät pidä oikeudenmukaisena sitä, että pel-
kästään sosiaalisin perustein maahamme tulleet saavat sosiaalituet helposti verrattuna vuo-
sikymmeniä pienellä palkalla kituuttaneisiin veronmaksajiimme. Netissä on valtava määrä
oikeaa ja väärää tietoa aiheesta. Myös rikosten teossa Afrikasta ja Lähi-idästä tulevat ovat
kärjessä kantaväestöön nähden. Uusi turvapaikanhakijoiden aalto on tuonut maahamme tu-
hansia nuoria miehiä. Monet vanhemmat ovat huolissaan lapsistaan, samoin monet naiset
ovat huolissaan.
10



Pöytäkirjan asiakohta PTK 50/2015 vp
Kysynkin hallituksen edustajilta, ministereiltä tässä: Annetaanko vastaanottokeskuksis-
sa infoa suomalaisesta kulttuurista ja varsinkin naisen asemasta Suomessa? Ja jos ei, niin
pitäisikö, koska se palvelee kaikkia osapuolia?

14.48 Antti Lindtman sd: Arvoisa puhemies! Yhdyn niihin kiitoksiin ja arvioihin, mitä
on kuultu sekä edustaja Razmyarin että ministeri Orpon puheesta. Erityisesti edustaja Raz-
myarin puhe oli erityisen tunteisiin vetoava ja tähän tilanteeseen sopiva — voi sanoa, että
tietyllä tavalla jopa historiallinen puhe. Hänhän on ensimmäinen pakolaistaustainen kan-
sanedustaja.

Arvoisa puhemies! Kun Suomea koettelevat erilaiset kriisit, on hyvä muistaa, että se me-
nestysresepti, jolla Suomi on aina selvinnyt, on ollut se, että se tunne siitä, että olemme sa-
massa veneessä, on aina kantanut yli tyrskyjen. Siksi me emme tarvitse nyt jakautumista,
me tarvitsemme yhtenäisyyttä. Emme totisesti tarvitse vihapuhetta, vaan tarvitsemme vuo-
ropuhelua.

Kuten edustaja Razmyar totesi, näidenkään tapahtumien jälkeen, mitä on nähty, ei voi
sanoa, että Suomi on rasistinen maa, mutta on selvää, että on tunnistettava ja on rehellistä
todeta, että Suomessakin esiintyy rasismia. Jotta tähän voidaan puuttua, jotta voidaan eh-
käistä, se vaatii ilmiön tunnustamista. Erityinen vastuu on kaikilla aikuisilla. Yksikään lap-
si ei kasva rasistiksi, mutta erityinen vastuu on meillä päättäjillä siinä, minkälaisen signaa-
lin, minkälaisen viestin ja minkälaisen keskusteluilmapiirin me haluamme lähettää. Sen ta-
kia on tärkeää, että eduskunta käy tänään hyvässä hengessä ajankohtaiskeskustelun rasis-
mista ja ääriliikkeiden väkivallasta Suomessa.

Kesällä SDP:n puheenjohtaja Antti Rinne ehdotti, että kaikki puolueet allekirjoittaisivat
uudelleen rasismin vastaisen julistuksen lähettääkseen signaalin laajalle yhteiskuntaan sii-
tä, että puolueet eivät tätä hyväksy. Tänään eduskuntaryhmien puheenjohtajat ovat omalta
osaltaan tämän sitoumuksen antaneet, ja minusta se on erinomaisen hyvä viesti. Kun tässä
julistuksessa, tässä peruskirjassa on edelleen vaatimuksia myös puolueille, niin uskon, että
tämä on vahva signaali myös puolueille siitä, että ne tulevat tähän peruskirjaan sitoutu-
maan.

14.51 Ville Niinistö vihr:  Arvoisa puhemies! Me suomalaiset olemme myös historias-
samme aina pärjänneet silloin, kun me olemme pitäneet yhtä, pitäneet huolta siitä, että
kaikki ovat mukana kehittämässä yhteiskuntaamme. Kuuntelin hiljattain tasavallan ensim-
mäisen presidentin K. J. Ståhlbergin virkaanastujaispuheen, katkelman siitä, ja se oli var-
sin sykähdyttävää. Hän vetosi voimakkaasti siihen, että valtiovallan tehtävä on varmistaa,
että jokainen Suomessa asuva ihminen, jokainen suomalainen kokee, että oikeus on hänen
puolellaan, että jokaisen oikeuksia turvataan. Kannattaa muistaa, että tämä on lausuttu ai-
koina, jolloin Suomen ulkopoliittinen tilanne oli epävakaa ja olimme juuri nousemassa
ylös kansaa pahasti jakaneesta sisällissodasta.

Voimme oppia tästä tasavallan ensimmäisen presidentin puheesta paljon myös tänä päi-
vänä. Sen, että valtiovallan tehtävä on varmistaa, että jokainen ihminen kokee, että valtio
on hänen puolellaan, pitäisi olla se ajattelutapa, kun me lähdemme torjumaan rasismia ja
eriarvoisuutta Suomessa kaikessa meidän toiminnassamme, eduskunnassa, hallituksessa,
viranomaisten päätöksissä, kunnissa, koulutuksessa ja kasvatuksessa.

Siksi on mielestäni tärkeää tunnistaa se, että rasismi on todellakin syrjintää, kiusaamis-
ta, jopa fyysistä väkivaltaa, ja rasismikeskustelun uhrit ovat ne, jotka jo kokevat arjessaan
11



Pöytäkirjan asiakohta PTK 50/2015 vp
tätä. Erityisesti lapset, myös vaikka adoptoidut lapset, jotka ovat asuneet lähes koko ikänsä
Suomessa, kokevat sitä vain sen takia, että he näyttävät vähän erilaisilta kuin suomalaiset
keskimäärin. Rasismikeskustelun uhrit eivät ole ne, jotka vetoavat siihen, että he eivät saa
ilmaista mielipiteitä toisista ihmisistä tai heidän oikeuksiensa rajoittamisesta tuolla sosiaa-
lisessa mediassa, ja purkavat omaa pahaa oloaan. Kaikista asioista saa keskustella. Kannat-
taa muistaa kuitenkin se, että kukaan ei ole sitä keskustelua missään pyrkinyt rajoittamaan,
mutta sitä on pyritty rajoittamaan, että ihmisiä ei syrjitä, kiusata Suomessa vuonna 2015, ja
tähän kaikkien liikkeiden on asetettava selkeät rajat.

14.53 Annika Lapintie vas: Rouva puhemies! Kun halutaan kritisoida politiikkaa, viesti
yleensä osoitetaan poliittisille päättäjille. Maahanmuuttajan solvaaminen, vapaaehtois-
työntekijän lasten uhkailu tai yritys polttaa pakolaisia elävältä on mielestäni jotain aivan
muuta kuin maahanmuuttopolitiikan kritiikkiä.

Maahanmuuttokriitikoiksi itsensä määrittelevät ovat perin juurin huolissaan mielipi-
teenvapaudesta ja sananvapaudesta. Sananvapauteen meillä kaikilla on oikeus, mutta sa-
nanvapauden uudet airuet yllyttävät toinen toisiaan käyttämään vapauttaan ja ilmaisemaan
mielipiteitään. Tämän voi tehdä muun muassa levittämällä törkeyksiä verkossa valeprofii-
lin suojassa, liimailemalla lappusia pimeässä illassa lyhtypylväisiin, töhertämällä yöllä ha-
karistin jonkun oveen tai ampumalla ilotulitteita sotaa paenneita lapsiperheitä päin. Tämä
porukka tosin unohtaa mainita, että perustuslain mukaisesti tarkempia säännöksiä sanan-
vapauden käyttämisestä annetaan lailla. Rikokseen yllyttäminen, kiihottaminen kansan-
ryhmää vastaan, kunnianloukkaus ja laiton uhkaus eivät ole sananvapautta vaan Suomen
lain mukaan rikoksia. Oikeus sananvapauteen tarkoittaa tosiasiassa sitä, ettei sananvapaut-
ta rajoiteta ennakkosensuurilla. Jälkikäteen jokainen sen sijaan vastaa sanoistaan.

Kirjailija Jari Tervon rasismia käsittelevästä blogista aiheutunut poru toi voimalla esiin
loukatut, uhriutuvat maahanmuuttokriitikot. Keskustelu itse asiasta eli vihapuheiden muut-
tumisesta vihateoiksi jäi vähemmälle. Hiljainen vaitiolo vihapuheiden Suomessa on hiljai-
nen hyväksyntä rasistien mekkaloinnille.

14.55 Mats Löfström r: Värderade fru talman! Den här diskussionen är mycket viktig.
Jag är oroad över det allt hårdare samhällsklimatet i vårt land. Det är viktigt att vi som riks-
dagsledamöter tar avstånd från rasism, främlingsfienlighet och våld. Det är mycket bra att
statsminister Sipilä snabbt och tydligt har tagit avstånd från våld och rasism i samband med
den senaste tidens händelser. Det statsministern och presidenten säger har mycket stor be-
tydelse och sänder en mycket klar signal till allmänheten och till finländarna. Men också
vad vi riksdagsledamöter säger i frågan har stor betydelse, och det är viktigt att också vi är
tydliga och starkt markerar mot hatbrott och rasism.

Arvoisa rouva puhemies! Suomen yhä aggressiivisemmaksi muuttuva yhteiskunnallinen
ilmapiiri on otettava vakavasti, sillä se vaikuttaa yhteiskuntamme yleiseen tunnelmaan
sekä siihen, miten nuoret suomalaiset näkevät tulevaisuutensa. Monet nuoret suomalaiset
muuttavat jo tänä päivänä pois Suomesta. He vievät mukanaan innovaatioita, yrittäjyyttä ja
hyvän koulutuksen, ja melko harvat heistä tulevat takaisin. Meillä ei ole varaa menettää
näitä ihmisiä, jos aiomme saada Suomen talouden takaisin jaloilleen. Kun ihminen päättää
muuttaa, se ei ole aina pelkästään taloudellinen päätös, vaan se tehdään myös tulevaisuutta
ajatellen. Siksi on tärkeää, että me kansanedustajat sanomme "ei" rasismille ja sanomme,
12



Pöytäkirjan asiakohta PTK 50/2015 vp
että Suomi on avoin, kansainvälinen yhteiskunta, joka kuuluu Pohjoismaiden joukkoon ja
jolla on valoisa tulevaisuus.

Jag vill också tacka ledamot Razmyar och minister Orpo för deras starka talturer. Här ska
vi stå enade tillsammans. — Kiitos, tack.

14.57 Antero Laukkanen kd: Arvoisa puhemies! Haluan myöskin kiittää edustaja Raz-
myaria tästä loistavasta aloitteesta ja tästä voimakkaasta, koskettavasta sydämen puheesta.
Ja toivonkin, että se voisi jopa olla osa meidän perustuslakiamme ikään kuin liitteenä,
muistutuksena siitä, mistä aineksista kansakuntamme on tehty.

Rasismi on yhteiskuntaa sisältä päin tuhoava henkinen syöpä. Sitä ei tule suvaita, ei Suo-
messa eikä missään maailmassa. Siitä tulee sanoutua irti, se tulee torjua. Rasismi on ylpeyt-
tä. Se on tunnistettava henkiseksi ylemmyydentunteeksi, jossa pidämme itseämme muita
parempina ihmisinä samalla, kun poljemme toisiamme.

Arvoisa rouva puhemies! Suomen tulee olla ja Suomi voi olla Euroopassa rasismivapaa
vyöhyke, jossa jokainen ihminen, tulipa hän mistä tahansa, kokee olevansa turvassa ja että
hänen ihmisarvoaan kukaan ei loukkaa. Arvoisat edustajat, on meidän käsissämme, millai-
nen ilmapiiri Suomessa on. Tänään me voimme tehdä päätöksiä, joissa sanoin ja teoin
alamme muuttamaan suomalaista ilmapiiriä ja kulttuuria kansoja rakastavaksi ja sellaisek-
si, jossa kaikilla on mahdollisuus menestyä. Suomen ei tule missään olosuhteissa hyväk-
syä rasismia.

Puhemies Maria Lohela: Seuraavaksi ministeri Lindström, 3 minuuttia.

14.59 Oikeus- ja työministeri Jari Lindström: Arvoisa rouva puhemies! Ihan tähän al-
kuun kiitos tästä tärkeästä keskustelusta. Oikeastaan toteaisin, että oli sitten kyse vihapu-
heesta tai rasismista, niin niinkään mitkään lait ja rangaistussäännökset eivät tässä ole mi-
nun mielestäni se pääasia, vaan pääasia on asenteet.

Me olemme aika monesti keskustelleet tässäkin salissa, ja tässä työpaikassa, kun itse
aloitin täällä — puhun nyt suoraan — kohtasin semmoisen asenteen, jossa edustamani kan-
sanliike ei ihan kaikille kelvannut. Edustaja Razmyar on nostanut tämän asian itse julki-
suuteen sanomalla, että hän voi mennä kahvipöytään perussuomalaisen kanssa. Hienoa,
tämä on minusta se oikea suunta.

Kerron tähän hyvin lyhyesti omakohtaisen kokemuksen. Tulin Kööpenhaminasta lento-
kentälle. Somalikuski otti minut kyytiin, ja me lähdimme sitten ajelemaan Rautatieasemal-
le päin. Keskusteltiin siinä matkalla asioista, ja hän tietysti kysyi, mistä tulen, mitä teen, ja
jossain vaiheessa paljastui, että olen kansanedustaja. Tärkeä kysymys: mikä puolue? Pe-
russuomalaiset. Teevadin kokoiset silmät taustapeilissä, ja hän alkoi minulle kauheasti sel-
vittämään asioita. Me keskustelimme koko matkan tuonne Rautatieasemalle saakka, ja
minä kerroin matkalla muun muassa, että minua ei kiinnosta, oletko sinä violetti, keltainen
tai minkä värinen — sinä teet töitä. Hän sanoi, että hän tekee kahta työtä ja maksaa veroja
Suomeen — eikö hän ole tervetullut? Minä sanoin: on. Me pääsimme tuonne Rautatiease-
malle. Hän hyppäsi kuskin paikalta, juoksi sinne takaluukulle, ojensi minulle laukun ja kä-
tensä ja sanoi: "Minä luulin, että kaikki perussuomalaiset ovat rasisteja. Minä olin vääräs-
sä."
13



Pöytäkirjan asiakohta PTK 50/2015 vp
Mitä enemmän me kohtaamme toinen toisiamme, sitä enemmän nämä epäluulot hälve-
nevät. Sen takia tämmöinen keskustelu on tärkeää. Me emme tarvitse tähän maahan rasis-
mia, mutta me tarvitsemme suoraa puhetta, myös niistä epäkohdista. Meidän pitää sietää
niitäkin ihmisiä, jotka sanovat ja kritisoivat asiallisesti, eikä aina sanoa, että te olette vää-
rässä ja me olemme oikeassa. Minun mielestäni silloin me pääsemme eteenpäin tässä kes-
kustelussa. Toivottavasti siihen suuntaan mennään.

Puhemies Maria Lohela: Arvoisat edustajat, aloitetaan debatti. Pyydän niitä edustajia,
jotka haluavat osallistua debattiin, ilmoittautumaan nousemalla seisomaan ja painamalla
V-painiketta.

15.02 Nasima Razmyar sd (vastauspuheenvuoro): Arvoisa puhemies! On ollut valtavan
hienoa seurata tätä keskustelua, ja ikään kuin tietyllä lailla ilmaakin on puhdistettu. Kyllä
olen sitä mieltä, että asioista pitää puhua suoraan niiden oikeilla nimillä. Ei pidä arvostella,
mutta pitää olla myös rohkea ja tinkimätön niissä arvoissa, jotka ovat suomalaiselle yhteis-
kunnalle tärkeitä.

Kiitos erittäin paljon jo tähänastisesta keskustelusta.

15.02 Aila Paloniemi kesk (vastauspuheenvuoro): Arvoisa puhemies! Rasismia ja vihari-
koksia ehkäistään mielestäni kaikkein parhaiten tekemällä itse toisin: osoittamalla myötä-
tuntoa ja auttamalla avun tarpeessa olevia ihmisiä, olivatpa he sitten maahanmuuttajia,
Suomessa jo asuvia tai kantasuomalaisia avuntarvitsijoita. Minusta me jokainen voimme
näyttää esimerkkiä ihan normaalissa arjessa tästä työstä.

Täällä on keskusteltu näistä ääri-ilmiöistä, mikä tietysti tähän keskusteluun kuuluukin,
mutta minä haluaisin muistuttaa kuitenkin, että valtaosa suomalaisista, hienoja suomalai-
sia ihmisiä, on omalla tavallaan irtisanoutunut rasismista eikä ole lähtenyt tähän vihapu-
heeseen eikä vääränlaiseen syyttelyyn ja sormenheristämiseen vaan on toiminut juuri niin
kuin sivistynyt ihminen toimiikin. Minä haluan kiittää kaikkia niitä suomalaisia, jotka ovat
juuri omalla esimerkillään tehneet toisin.

15.03 Juho Eerola ps (vastauspuheenvuoro): Arvoisa rouva puhemies! Rasismi ja viha-
puhe ovat väärin, ja European Social Surveyn mukaan Suomi onkin yksi vähiten rasistisis-
ta maista — voimme sinänsä jopa onnitella itseämme. Rasismi liittyy hyvin usein moni-
kulturalismiin. Sellaiset maat, joissa on useita etnisiä ja uskonnollisia ryhmiä samojen ra-
jojen sisällä, ovat tyypillisesti rasismin kehtoja, (Eva Biaudet: Ei todellakaan!) kuten esi-
merkiksi Syyria, entinen Jugoslavia tai oikeastaan liki kaikki Afrikan maat. Homogeeni-
sissä kansallisvaltioissa, kuten vaikkapa Islannissa tai Japanissa, ei tilastojen mukaan täl-
laisia viharikoksia juurikaan esiinny. Kohtalaisen onnistuneina esimerkkeinä voidaan
myöskin pitää Amerikan maita, joissa muualta tulleet siirtolaiset — toki tämän alkuperäis-
kansan ensin hävitettyään — sulautuivat täysin uusiksi kansakunniksi, ja tämän takia kan-
natankin itse maahanmuuttajien voimakasta assimilaatiota suomalaisuuteen.

Arvoisa rouva puhemies! Tuomitsen rasismin lisäksi kaiken poliittiseen toimintaan koh-
distuvan väkivallan, tehtiin se sitten oikealla tai vasemmalla nyrkillä, ja erityisesti nostan
esille perussuomalaisten (Puhemies: Aika!) Helsingin piiritoimistoa kohtaan tehdyt hyök-
käykset.
14



Pöytäkirjan asiakohta PTK 50/2015 vp
15.05 Anne-Mari Virolainen kok (vastauspuheenvuoro):  Arvoisa rouva puhemies!
Tämä keskustelualoite on valtavan ajankohtainen. Me emme voi kieltää sitä, etteikö ääri-
liikkeiden väkivalta olisi lisääntynyt, tai sitä, että vihapuheen määrä on lisääntynyt. Kuten
useimmat aiemmat edustajat ovat täällä korostaneet, meillä kansanedustajilla on myös vel-
vollisuus toimia mielipidevaikuttajina ja meidän tulee reagoida, kun kuulemme vihamieli-
siä puheenvuoroja. Pari vuotta sitten aloin saada vihapostia sähköpostiini, kun pidin Eu-
roopan neuvoston yleiskokouksessa puheen rasismia ja vihapuhetta vastaan. Tämä havain-
nollistaa juuri sen vihapuheeseen liittyvän ongelman: meidän pitää saada vihapuheen vas-
tustajien ääni kuulumaan voimakkaammin kuin meidän hiljentämiseemme pyrkivät äänet.

Aivan lopuksi haluan muistuttaa siitä, mitä edustaja Razmyar omassa avauspuheenvuo-
rossaan korosti: Yksikään lapsi ei synny rasistiksi. Meidän aikuisten on näytettävä omaa
esimerkkiä, omaa mallia, miten eletään.

15.06 Maria Guzenina sd (vastauspuheenvuoro): Arvoisa puhenainen! Rasismi on taan-
tumusta ja erityisen vaarallista aikana, jolloin tarvitaan eteenpäin menemistä. Kiitän edus-
taja Razmyaria hänen todella tärkeästä aloitteestaan ja tässä yhteydessä pitää sanoa myös-
kin rohkeudestaan ja siitä, että hän ei suostunut vaikenemaan — hän on nimittäin itse jou-
tunut vihapuheen kohteeksi, ja vaatii suurta rohkeutta tulla tänne koko kansakunnan eteen
sanomaan se, minkä hän sanoi. Uskon, että hän ei tule saamaan enimmäkseen kiittäviä pu-
heenvuoroja vaan hän tulee saamaan enimmäkseen näitä ilkeitä, vihapuheen värittämiä pu-
heenvuoroja sähköposteihinsa ja mahdollisesti tekstiviesteihinsä. Ja tämä kertoo myöskin
siitä ilmapiiristä, joka meillä täällä Suomessa vallitsee. Ne, jotka uskaltavat puhua vihapu-
hetta ja rasismia vastaan, joutuvat myöskin hyvin voimakkaiden hyökkäysten kohteeksi, ja
tämä on semmoinen asia, mikä meidän pitää saada Suomessa taltutettua.

15.07 Ozan Yanar vihr (vastauspuheenvuoro): Arvoisa rouva puhemies! Nyt on se het-
ki, jolloin ei puhuta paperista vaan suoraan sydämestä. Tässä on tuhat asiaa, mistä minä
voisin aloittaa.

Yksi on se, että edelleen tässä salissa puhutaan maahanmuuttajataustaisista objekteina.
Herätys, rakkaat ystävät! Me olemme päätöksentekijöitä. Me olemme suomalaisessa yh-
teiskunnassa olleet todella pitkään. Me rakennamme tätä yhteiskuntaa yhtä lailla. Me
olemme suomalaisia. Tämmöinen huomio tähän alkuun.

Toinen juttu on se, että minä olen itse asiassa aika pettynyt. Minä olen pettynyt ympäri-
pyöreisiin puheisiin, mitä tässä on pidetty. Joka suuntaan yritetään jollain tavalla miellyt-
tää. Sen pitäisi olla ihan sama, onko sinun nimi Ahmed, Jussi vai mikä tahansa. Tämä yh-
teiskunta on sinun yhteiskuntasi. Ja syrjintä ja vihateot ovat aivan älyttömän tuomittavia.

Annetaan nyt selvä viesti, eduskunta tarvitsee selvän viestin ulospäin, ei mitään ympä-
ripyöreitä puheita. Nyt kunnon viesti ulospäin. — Kiitos.

15.08 Jari Myllykoski vas (vastauspuheenvuoro): Arvoisa rouva puhemies! Erittäin ajan-
kohtainen kysymys, ja tämä keskustelu olisi pitänyt käydä siitäkin huolimatta, vaikka meil-
lä ei olisi nyt tällaista turvapaikanhakijoiden tulvaa. Haluan kiittää tietysti Razmyaria siitä,
että on tämän keskustelun avannut, mutta täytyy kyllä sanoa, että ministeri Orpo on oikeil-
la otteilla tässä tilanteessa ja on tilanteen tasalla — siitä myös kiitokset.

Mielestäni pitää olla kohtuullisen jämäkkä siinä, mitä me keskustelemme. Tämä silotte-
lu ja ympäripyöreiden puhuminen pikkuisen, täytyy myöntää, käy minunkin korvaani. Että
15



Pöytäkirjan asiakohta PTK 50/2015 vp
me olemme täällä nyt niin hellantelttuja että ja että kun niin kaikkia on ja kaikkea hyvää.
Minun mielestä pitäisi käydä keskustelua reilusti, avoimesti. Jos me olemme joistakin
asioista ja näkemyksistä eri mieltä, niitä pitää suoda. Nyt on tärkeätä pitää pää kylmänä
mutta sydän lämpimänä.

15.09 Eva Biaudet r (vastauspuheenvuoro): Arvoisa puhemies! Rasismista irtisanoutu-
minen ei riitä. Ei riitä, että me täällä puhumme. Nyt vaaditaan myös tekoja. Rasismin tuo-
mitseminen edellyttää myöskin rasismin tunnistamista. Sen takia on tärkeätä, että rasismis-
ta myöskin puhutaan, ministeri Orpo, eikä pelätä tunnistaa se. On tärkeää myöskin tunnis-
taa syrjintä — myöskin silloin, kun itse syyllistyy, ja pyrkiä pohtimaan niitä syitä, minkä
takia on kohdellut huonosti jotain toista henkilöä tai luokitellut häntä jollain tavalla huo-
nommaksi tai vähemmän arvokkaaksi.

Monikulttuurisuudessa, sen oppimisessa, sellaisessa yhteiskuntaoppimisessa, on itse
asiassa minun mielestäni kyse enemmän sen tunnistamisesta, että itse on jonkun kulttuurin
rakentama, muokkaama ja itsellä on paljon sellaisia asenteita, jotka tarkoittavat, että ei näe
toista aivan objektiivisesti vaan näkee hänet subjektiivisesti.

Mielestäni meidän päättäjien syytä — ainakin osaksi — on se, että Suomessa on näin
paljon rasismia ja vihapuhetta. Me emme ole puuttuneet siihen riittävällä tavalla. Kaikki
tutkimukset ovat sanoneet, että Suomessa on enemmän syrjintää kuin muualla EU-mais-
sa... (Puhemies koputtaa)

Puhemies Maria Lohela: Edustaja Essayah.

...ja 80 prosenttia siitä on rasistisista syistä.

Puhemies Maria Lohela: Edustaja Biaudet, nyt aika on täynnä. — Edustaja Essayah.

15.11 Sari Essayah kd (vastauspuheenvuoro): Arvoisa rouva puhemies! Edustaja Raz-
myar ja moni muukin on täällä siteerannut sitä tärkeää ajatusta, että maailman ongelma ei
ole niinkään pahan paljous kuin hyvän hiljaisuus. Se, että me opimme hyväksymään erilai-
suutta ja elämään sen kanssa, on jokaiselle ihmiselle haaste ihmisenä kasvamisessa, ja se
alkaa ihan sieltä omasta perheestä, koululuokasta tai vaikkapa sitten työyhteisöstä. Hyvin
erilaisenkin lähimmäisen täyden ihmisarvon ymmärtäminen ja tunnistaminen auttaa ym-
märtämään myös sitä vastuuta lähimmäisistä, myös niistä kaukana asuvista. Tässä monet
kansalaisjärjestöt ovat tehneet aivan erinomaista kehitysyhteistyön kautta tapahtuvaa kan-
salaiskasvatusta. Toivoisinkin, että hallitus vielä tarkasti harkitsisi sitä, onko tässä tilan-
teessa hyvä leikata näiltä kansalaisjärjestöiltä, jotka tekevät äärimmäisen tärkeää työtä, jot-
ta ymmärtäisimme jokaisen ihmisen ihmisarvon ja lähimmäisyyden.

15.12 Tapani Tölli kesk (vastauspuheenvuoro): Arvoisa puhemies! "Arvaa oma tilasi ja
anna arvo toisellekin." Tätä vanhaa suomalaista sananpartta ovat tämän tasavallan raken-
tajat useasti siteeranneet. Se sopii tähänkin keskusteluun ja tähän asiakokonaisuuteen.
Meidän pitää ensinnä tarkastella itseämme, ovatko meidän asenteemme kohdallaan, ennen
kuin me syyllistämme toisiamme liikaa. Tässä on kysymys ihmisarvosta ja siitä, miten me
suhtaudumme ihmisiin.
16



Pöytäkirjan asiakohta PTK 50/2015 vp
Toinen, jota tämän tasavallan rakentajat ovat lainanneet, on se, että "maa on lailla raken-
nettava", ja se koskee kaikkia, se koskee myös vihapuheita, ja se koskee ääriliikkeitä. Mei-
dän tulee rakentaa tätä maata sillä lailla, että kaikki voivat kokea tämän maan omakseen.
Näin sanoi aikanaan tämän eduskunnan pitkäaikaisin puhemies Kyösti Kallio toukokuussa
18, pian sodan päättymisen jälkeen: "Meidän on rakennettava tätä maata niin, että täällä ei
ole erikseen valkoisia ja punaisia, vaan sellaisia, jotka voivat kokea tämän maan omak-
seen." Ja tämä periaate (Puhemies koputtaa) koskee myös tätä maahanmuuttopolitiikkaa.

15.13 Arja Juvonen ps (vastauspuheenvuoro): Arvoisa rouva puhemies! Antakaa lapsil-
le maapallo tai antakaa vaikkapa jalkapallo. Täällä on puhuttu nyt tärkeistä asioista, ja
minä haluan nostaa esille ennaltaehkäisyn ja ennakoinnin. EPK, jalkapalloseura Espoossa,
kerää pakolaislapsille ja -aikuisille jalkapallovarusteita. Hallilla on keräys, sinne jokainen
voi viedä ylimääräisiä tarvikkeita. KyIF on kirkkonummelainen urheiluseura, joka on pe-
rustanut jalkapallojoukkueen pakolaisille. Eli urheilu on asia, joka yhdistää. Urheilulla
voimme luoda uusia kavereita, ja sinne on jokainen tervetullut, ja siellä ei ole mitään mer-
kitystä sillä, minkä värinen olet, mikä sinun nimesi on — kaikki ovat tervetulleita.

Lapset ja nuoret ovat ne, jotka muuttavat maailmaa. Kouluissa on Kiva Koulu -ohjel-
mia, ja tänä päivänä hyvin varhain puututaan siihen, jos esiintyy kiusaamista tai vaikkapa
rasismia. Se on hyvin monelle lapselle aivan vieras asia. Eli tehkäämme kaikkemme sen
eteen, että annamme hyvän esimerkin nuorille lapsille, koska he muuttavat maailmaa.

15.14 Eero Suutari kok (vastauspuheenvuoro): Arvoisa puhemies! Täällä on käyty hy-
vää keskustelua siitä, miten me suhtaudumme muihin ihmisiin ja varsinkin rasismin torjun-
taan. Oma mielipiteeni kirkastui tässä, että meidän tulisi keskustella myös siitä, mitä me
teemme tuolla maakunnissa, kun asiasta keskustellaan. Hiljakkoin kävin huoltoasemalla
Kajaanissa, jossa minut kutsuttiin tietysti pöytään, kun siellä on semmoinen parlamentti, ja
silloin oli Torniossa tämä ihmismuuri juuri muodostettu. Siinä piti sitten tuoda esille se,
että ei kannata tämäntyyppisiin asioihin mennä mukaan ja täytyy vain surra sitä, että siellä
käytetään Suomen lippua ja esimerkiksi leijonavaakunaa näissä tämmöisissä mukana.

Olen samaa mieltä kuin kaikki täällä läsnäolijat, että meillä on oltava nollatoleranssi ra-
sismin suhteen ja me olemme kaikki suomalaisia silloin, kun me olemme tänne tulleet. It-
selläni on tietysti tausta se, että olen itsekin vanhempien mukana ollut Ruotsissa lapsuutta
ja niin poispäin ja nähnyt, miten siellä hyväksyttiin suomalaiset.

15.16 Antti Rinne sd (vastauspuheenvuoro): Arvoisa puhemies! Ensinnä haluan todeta,
että olen hyvin ylpeä siitä, että Nasima Razmyar on kansanedustaja sosialidemokraattisen
kansanliikkeen riveistä. Oli upeaa kuulla hänen puheenvuoronsa.

Arvoisa puhemies! Meillä poliitikoilla on erittäin korostettu vastuu mielipidejohtajina
tästä keskustelusta. Rasismi ja vihapuheet on tuomittava kaikilla yhteiskunnan tasoilla,
kaikissa tilanteissa on pidettävä huolta siitä, että rasismin ja vihapuheitten kohteeksi jou-
tuvia ihmisiä puolustetaan.

Edustaja Juvonen nosti tärkeän asian esille, kansalaisyhteiskunnan roolin välittäjänä.
Kuuntelin joku viikko sitten Yleisradion lähetystä, jossa Lahdessa oli järjestetty jalkapal-
loturnaus. Siellä oli yleisönä eri-ikäisiä ihmisiä sekä turvapaikanhakijoista että kantasuo-
malaisista Lahdessa. Oli kiva kuunnella tuon tilanteen yhteydessä niitten lasten ja nuorten
17



Pöytäkirjan asiakohta PTK 50/2015 vp
puheita, joissa todettiin, että täällä me yhdessä rakennamme. Tässä on kansalaisjärjestöillä
ja kansalaisyhteiskunnalla todella iso merkitys tämän välittävän roolin ottamisessa.

15.17 Jani Toivola vihr (vastauspuheenvuoro): Puhemies! Tosi tärkeä aloite ja todella
tärkeä keskustelu. Itse ajattelin sitä, että kun me tuomitsemme tässä salissa rasismin, niin
on tärkeätä, että me pidämme huolta juuri siitä, että se ei jää ikään kuin semmoiseksi ulko-
kultaiseksi toteamukseksi tai ajatukseksi, että kun meillä ei nyt ole tässä yhteiskunnassa
vielä sitä rasismia, niin nyt kun me sanomme "ei", niin se ei tänne rantaudu. On tärkeää,
että me ihan aidosti muistamme, että se rasismi on osa meidän yhteiskuntaamme tänään.
Tuolla on valtava määrä ihmisiä, jotka altistuvat sille rasismille päivittäin, ja se tekee hei-
dän elämästään tällä hetkellä kamalaa, tai se täyttää heidän elämänsä väkivallasta tai ikään
kuin sellaisesta tunteesta, että tässä yhteiskunnassa ei ole mahdollista edetä.

Minä haluan tämän vain sanoa ääneen, koska se on osa sitä tunnustamista. Jotta me
voimme päästä ennakkoluuloista, vihasta tai rasismista eroon, meidän täytyy ihan aidosti
tunnustaa ja nähdä näitten ihmisten kokemukset. Se on välttämätön asia, me emme voi sii-
nä ikään kuin ottaa sellaista oikoreittiä.

Sitten minä ajattelisin myös niin, että kun me puhumme rasismin vastustamisesta, niin
siihen ei vielä liity talous tai se, mitä etuja kukin saa tai työllistyykö ihminen, ikään kuin se,
mitä hän antaa yhteiskunnalle, vaan se on se perusarvo, se perusihmisoikeus, ja sen jälkeen
tulevat sitten ne muut yhteiskunnalliset keskustelut, miten ihmiset tähän yhteiskuntaan so-
peutuvat, miten me kotoutamme, mikä on kenenkin panos tai mikä (Puhemies koputtaa) on
muuten tämän yhteiskunnan lainsäädäntö.

15.18 Hanna Sarkkinen vas (vastauspuheenvuoro): Arvoisa puhemies! Täällä on tänään
käytetty erittäin hyviä puheenvuoroja ja muutamia hieman ympäripyöreämpiä puheenvuo-
roja, mutta minusta on tärkeää sanoa ja tunnustaa, että rasismi ei ole mitenkään välttämä-
tön ilmiö monikulttuurisessa yhteiskunnassa. Rasismi ei ole mikään luonnonlaki, se on va-
linta. Aivan kuten edustaja Razmyar aluksi totesi, yksikään lapsi ei synny rasistiksi vaan
rasistiksi voi myöhemmin kasvaa, joten siitä voi myös kasvaa pois.

On myös hyvä muistaa, että Suomi on aina ollut monikulttuurinen maa. Se on tosiasia
eikä valintakysymys. Tärkeintä on aina kohdata ihminen yksilönä, ei uskontonsa tai kan-
sanryhmänsä edustajana. Kaikkien tulee olla suomalaisessa yhteiskunnassa ja lain edessä
tasa-arvoisia. Erittäin tärkeää on tänä päivänä se, että me emme turru rasismiin ja vihapu-
heisiin vaan me kaikki avaamme aina suumme ja teemme tekoja rasismia vastaan.

15.19 Anders Adlercreutz r (vastauspuheenvuoro):  Värderade fru talman! Rasismi,
muukalaisviha ja ääriliikkeet lähtevät kaikki ajatuksesta, että on olemassa me ja sitten nuo
muut, ne toiset, ne erilaiset, ne, jotka eivät kuulu tänne. Ne lähtevät siitä, että haluamme
määritellä suomalaisuuden, sen, mitä on olla kuten me, mahdollisimman kapeasti. Mutta
kansalaisuus ei voi olla sitä, eikä se sitä ikinä ole ollut. Mikään maa, joka on lähtenyt teke-
mään kansalaisuudesta kärkihankkeen, mahdollisimman kapean ja tiukan, ei ole koskaan
menestynyt. Suomalaisuuskin on aina ollut muiden vaikutteiden sulattamista, omaksumis-
ta. Suomalaisuudessa on ruotsalaista, venäläistä, saksalaista ja paljon muuta. Aleksis Ki-
ven Suomi oli monikulttuurinen. Meidän Suomemmekin on monikulttuurinen. Ellemme
hyväksy muita vaikutteita ja muita, emme ikinä kehity. Silloin Suomi taantuu. Siksi muu-
kalaisviha ja rasismi, kansallismieliset ääriliikkeet ovat niin vahingollisia, koska ne taiste-
18



Pöytäkirjan asiakohta PTK 50/2015 vp
levat luontaista kehitystä vastaan, kehitystä, joka aina on ollut Suomelle eduksi. Pienen
maan etu on se, että kansalaisuus määritellään mahdollisimman leveästi...

Puhemies Maria Lohela: Aika on jo täynnä.

...että joukko meitä on mahdollisimman iso.

15.21 Antti Kurvinen kesk (vastauspuheenvuoro):  Arvoisa rouva puhemies! Rasismi
kumpuaa pelosta, ja pelko aiheuttaa vihaa, ja vihasta seuraavat sitten nämä ikävät väkival-
lanteot, mitä tässä syksyn aikana meillä on Suomessa nähty. Täällä ei saisi kuulemma käyt-
tää ympäripyöreitä puheenvuoroja tai puhua rauhallisesti, mutta haluan silti sanoa sen, että
kyllä kysymykset ja epäilykset pitää sallia myös maahanmuuttokeskustelussa. Kysymys-
ten vaientaminen, se, ettei vastata kysymyksiin, ei olla avoimia, ei sallita avoimien ovien
päiviä vastaanottokeskuksissa, aiheuttaa rasismia. Toivon, että uskalletaan vastata kysy-
myksiin, käydä kipeääkin keskustelua. Sillä me saamme rasismia vähennettyä. (Eduskun-
nasta: Hyvä!) Tuntuu siltä, että tietynlainen riehujaporukka on nyt liikkeellä näissä tietyis-
sä tapahtumissa. Minua on ainakin häirinnyt se, että antirasistisissa mielenosoituksissa
käydään jopa poliisin kimppuun.

Arvoisa puhemies! Kolmas sektori on tehnyt loistavaa työtä, niin kuin täällä on kerrottu
urheilijajoukkueista. Meillä Etelä-Pohjanmaalla on nuorisoseura tehnyt loistavaa työtä tur-
vapaikanhakijoitten vastaanottamisessa, ja jopa Puolustusvoimat on ollut sellainen paikka,
missä moni maahanmuuttaja on kotoutunut suomalaiseen yhteiskuntaan. (Puhemies: Ai-
ka!) Kaikki pelaa, kaveria ei jätetä -henki on hyvä rasismin torjumiseen.

15.22 Ozan Yanar vihr (vastauspuheenvuoro):  Arvoisa rouva puhemies! Me voimme
puhua maahanmuutosta, me voimme puhua monista asioista, kuinka saadaan ihmisiä ko-
toutettua ja niin edelleen, mutta kun puhuin ympäripyöreistä puheista, niin yritin sanoa,
että tämä on asia, joka aidosti vaikuttaa ihmisten arkeen, ja meidän pitää tiedostaa tämä.
Minä tiedän, että tämä asia on monille todella vierasta, mutta kyse on ihmisten arjesta. Mi-
nuun otetaan yhteyttä valtavan monta kertaa viikossa. Ihan suomalaiset, vaikka äidit, pu-
huvat siitä, että heidän lapsiaan kohdellaan kaupassa ihonvärinsä takia huonosti. Kuulen
bussikuskeilta, että heidän päällensä syljetään. Asia on siinä, miten me näemme meidän
yhteiskuntamme, onko meidän yhteiskuntamme semmoinen, että me annamme tällaista ta-
pahtua, ja onko oikeudenmukainen, tasa-arvoinen ja yhdenvertainen yhteiskunta sellai-
nen, jossa emme näe näitä asioita. Siksi haluaisin sellaista hyvää ja vakavaa keskustelua
enkä joka suuntaan menevää, no, sellaista ympäripyöreätä asiaa.

15.23 Reijo Hongisto ps (vastauspuheenvuoro): Arvoisa rouva puhemies! Meillä on oi-
keuksia ja velvollisuuksia, etuoikeuksia ei saa olla kenelläkään. Oikeuksiin kuuluu muun
muassa fyysinen ja psyykkinen koskemattomuus, velvollisuuksiin hyväksyä erilaisuutta ja
erilaisia mielipiteitä. Kenenkään lailla suojattua oikeushyvää ei saa loukata, ei missään ti-
lanteessa eikä millään oikeudettomalla perusteella. Turuilla, toreilla ja sosiaalisessa medi-
assa keskustellaan vilkkaasti rasismista ja sen vastapainoksi usein miellettävästä suvaitse-
vaisuudesta. Ihmisiä leimataan rasisteiksi ja nimitellään monin eri tavoin. Näin toimivat
henkilöt vannovat usein suvaitsevaisuuden nimiin. On valitettavaa, että on henkilöitä, jot-
ka vaativat muilta suvaitsevaisuutta, siis hyväksymään heidän mielipiteensä ja ajatusmal-
19



Pöytäkirjan asiakohta PTK 50/2015 vp
linsa, mutta nämä samat henkilöt eivät suvaitse sitä, että on myös toisenlaisia mielipiteitä.
Toivon, että tällaisesta ajattelusta päästäisiin eroon ja hyväksyttäisiin kiihkotta ja väkival-
latta myös muunlaisia mielipiteitä kuin vain se, jonka itse omaa.

15.25 Eva Biaudet r (vastauspuheenvuoro): Arvoisa puhemies! Tämä esiintyy aika usein,
että on kaksi ääripäätä, ikään kuin on rasistit ja sitten on ihmisoikeusihmiset tai Suomen
perustuslakia puolustavat. Minä en voi ymmärtää sitä, että Suomen perustuslaki on mikään
ääripää, sehän on meidän perustamme meidän yhteiselle ihmisarvollemme. (Välihuutoja)
Ihmisoikeudet ovat myöskin meidän yhteinen perustamme, mikä jokaiselle ihmiselle kuu-
luu ja mihin jokaisella on oikeus. Meillä on myös yhteisiä velvollisuuksia, jotka jokaiselle
kuuluvat. Rasismi ei ole ihmisoikeuksien toinen vastakohta, eikä suvaitsemattomuus ole
jotain sellaista, mitä on esimerkiksi perustuslaissa suojeltu. Päinvastoin siellä nimen-
omaan painotetaan sitä, että pitää olla yhdenvertainen lain edessä. Meillä on jopa erityis-
lainsäädäntöä sanoa, ettei saa kohdella toista huonommin hänen alkuperästään tai uskon-
nostaan tai muista syistä johtuen.

On tosi tärkeää, että me mietimme, millä tavoin me puhumme näistä asioista. Monesti
kun puhutaan, että irtisanoutuu rasismista, niin sitten ehkä vahingossa käyttääkin sellaista
kieltä, joka itse asiassa sitten antaa mielikuvia, että jollain tavalla hyväksyy muiden ihmis-
ten huonomman kohtelun tai sellaisen jaottelun, josta edustaja Adlercreutz täällä puhui. Ei-
vät ne ole vastakohtia, meidän kaikkien pitäisi jakaa perusoikeudet, ihmisoikeudet. Se on
se lähtökohta, eikö niin?

15.26 Paavo Arhinmäki vas (vastauspuheenvuoro): Arvoisa rouva puhemies! Rasismi ei
ole mielipide, rasismi on rikollista, rasismi on ihmisten syrjimistä, ihmisten taustan takia
syrjään työntämistä. Nyt on erinomaisen tärkeää ja ehdottoman tärkeää erottaa kaksi asiaa:
Se, että me puutumme perättömiin väitteisiin, joita esitetään siinä tarkoituksessa, että ih-
misiä leimataan siinä tarkoituksessa, että ihmisiä saadaan toisiaan vastaan, ja niihin puutu-
taan ja sanotaan, että tuollainen puhe ei kelpaa. Se on täysin eri asia kuin se, että sanotaan,
että ihmisillä ei saisi olla mielipiteitä. Tämä on tässä keskustelussa se ongelma: kun heite-
tään perättömiä väitteitä, ja sitten kun ne kumotaan ja sanotaan, että tuo ei pidä paikkaansa,
väitetään, että ei saisi keskustella.

15.27 Wille Rydman kok (vastauspuheenvuoro): Arvoisa rouva puhemies! Tämä keskus-
telu lähti liikkeelle siitä, että todettiin, että pahat asiat saavat alkunsa siitä, että hyvät ihmi-
set pysyvät hiljaa. Mikäli tämä pitää paikkansa, niin Suomessa tai ainakaan Suomen edus-
kunnalla ei ole mitään hätää, koska hyvät ihmiset kyllä ovat olleet täällä kovasti äänessä.

Toinen asia, mistä olen vähän kyllä huolissani, on se sama huolenaihe, jonka edustaja
Razmyar myöskin toi omassa puheenvuorossaan esille, että pieni kansakuntamme jakau-
tuu tai jakaa itse itseään kahtia, leimaa toisiaan erilaisilla leimakirveillä. Siinä mielessä
koen, että tämä on kyllä aika tärkeäkin keskustelu, koska kuten ministeri Orpo aivan oi-
kein totesi, rasismi on erittäin vakava syytös ja sillä syytöksellä ei pitäisi leimata ihan mitä
hyvänsä. Jos meidän maahanmuuttopoliittinen keskustelumme — jossa puhutaan aivan oi-
keista ongelmista, etenkin silloin kun puhutaan hallitsemattomasta massamaahantulosta —
taantuu vain keskusteluksi siitä, että jollakin on siitä väärä mielipide, niin silloin me kyllä
olemme pikemminkin omiamme ruokkimaan (Puhemies koputtaa) rasistisia asenteita ja
yhteiskunnallista vastakkainasettelua.
20



Pöytäkirjan asiakohta PTK 50/2015 vp
15.28 Tytti Tuppurainen sd (vastauspuheenvuoro):  Arvoisa puhemies! Hyvät ihmiset
ovat täällä olleet äänessä, mutta meidän on turha tuudittautua siihen, että tällä keskustelul-
la tämä ongelma olisi jotenkin hoidettu pois päiväjärjestyksestä. Ilmapiiri on Suomessa
muuttunut. Hyväksyttävyyden raja on siirtynyt, ja erilaisista tölväyksistä, leimaamisesta ja
solvaamisesta on tullut eräällä tapaa uusi normaali. Vesiraja on siirtynyt kauemmas. Tämä
on huolestuttavaa, ja tätä keskustelua täytyy jatkaa, ja hyvien ihmisten täytyy olla äänessä
täällä ja muualla yhteiskunnassa. Ei pidä hyväksyä rasismia, ei pidä hyväksyä minkäänlais-
ta vihan lietsomista saati väkivaltaa.

Arvoisa puhemies! Kysymys on myös Suomen maineesta ulkomailla, Suomen kansain-
välisestä maineesta. Mutta kysymys on ilman muuta myös siitä, millainen on hyvä elämä
täällä Suomessa, meille kaikille Suomessa oleville. Jokaisen ihmisen vastuu on nyt huoleh-
tia siitä, että me pidämme Suomen avoimena, kansainvälisenä ja suvaitsevaisena, ja tämän
keskustelun tulee jatkua.

15.29 Seppo Kääriäinen kesk (vastauspuheenvuoro):  Arvoisa rouva puhemies! Tämä
keskustelu ja se tämänpäiväinen kannanotto eduskuntaryhmiltä on tietysti erittäin väkevä
mielenilmaisu, ja siinä on raja kerrottu selkeästi. Edustaja Razmyarin, uskallan sanoa, moi-
puhe oli koskettava. Siinä olivat asiat kohdallaan, ja se oli kaikin tavoin koskettava ja lii-
kuttava. Ministeri Orpo lopetti oman myös erinomaisen puheenvuoronsa osallisuuspohdin-
taan. Minusta hän siinä kyllä osui erittäinkin oikeaan. Ajattelen sillä tavalla, että viha ja sen
sukuinen ajattelutapa ja toiminta eivät kovin hyvin sikiä semmoisessa yhteiskunnassa, jos-
sa jokainen tuntee olevansa tasa-arvoinen mahdollisuuksien osalta ja myös turvallisuuden
saamisen osalta. Ja sitten puolestaan toisinpäin: semmoinen yhteiskunta, jossa on luokka-
yhteiskunnan piirteitä, suurta eriarvoisuutta, kärjistyvää sellaista, voi antaa pohjaa pahim-
massa tapauksessa myös vihailmiöille. Yhteinen tehtävä on huolehtia siitä, että me vältäm-
me tuon tien.

15.31 Veera Ruoho ps (vastauspuheenvuoro): Arvoisa puhemies! Todellakin, rikoslaki-
kin antaa turvaa rasismia ja vihapuhetta vastaan. Mikä on sitten vihapuhetta ja rasismia, ei
kai sentään tosiasioiden esiintuominen? Esimerkiksi jo vuosia sitten perussuomalaiset toi-
vat esiin kotouttamispolitiikkamme ongelmat. Miten kävi? Perussuomalaiset poliitikot lei-
mattiin rasisteiksi, vain koska nostimme esiin tilastoista luettavat julkiset tosiasiat. Nyt ko-
toutuspolitiikkamme tehottomuus on yleisesti hyväksytty tosiasia, ja esimerkiksi vihreät
esittivät uudistuksia siihen, niin että turvapaikanhakijat voisivat tehdä töitä mitä pikimmin
maahan saavuttuaan. Itse uskon siihen, että juurikin perussuomalaisella maahanmuuttopo-
litiikalla vähennämme rasismia.

15.32 Ville Niinistö vihr (vastauspuheenvuoro): Arvoisa puhemies! Edustaja Hongisto ja
muutama muukin edustaja on pohtinut tässä, onko rasismilla keskustelussa jotain toista ää-
ripäätä ja kuvitteleeko se ääripää olevansa jotenkin parempi. Ei todellakaan. Itse asiassa se,
että torjuu rasismia, tarkoittaa juuri sitä, että uskoo ihmisten yhdenvertaisuuteen ja tasa-ar-
voon, ja rasisti se on se, joka haluaa syrjiä muita ihmisiä, asettaa itsensä muiden yläpuolel-
le. Näin ollen se on meidän kaikkien yhteinen tehtävä torjua rasismia, ja sille ei ole ääri-
päätä. Sen vaihtoehto on vain se, että me kaikki pidämme huolta siitä, että jokaisen oikeu-
det Suomessa toteutuvat. Siksi on tosi tärkeätä nyt tunnistaa se, että iso osa ihmisten moti-
vaatioiden kyseenalaistamisesta ja erilaisten tämmöisten väärien väitteiden esittämisestä,
21



Pöytäkirjan asiakohta PTK 50/2015 vp
mitä edustaja Arhinmäki on tuonut esille, vääristää keskustelua. Minä en pidä siitä, että
vaikka köyhien, sosiaaliturvaa tarvitsevien suomalaisten motiiveja kyseenalaistetaan, kun
he hakevat sosiaaliturvaa. Valtaosa ihmisistä tarvitsee tukea silloin kun he sitä hakevat, ja
viranomaisten tehtävä on arvioida, kuuluuko se heille. Eli oikeusvaltiossa viranomaiset
päättävät tällaiset asiat, ja meidän tehtävämme on olla keskenämme ihmisiksi ja olla lei-
maamatta (Puhemies koputtaa) toisiamme ja varmistaa, että kaikki ovat osallisia.

15.33 Juho Eerola ps (vastauspuheenvuoro): Arvoisa puhemies! Ihan edustaja Niinistöl-
le totean, että totta kai kaikki vastustamme rasismia, mutta ongelmaksi tulee juuri se, että
kun esimerkiksi kritisoi maahanmuuttopolitiikkaa tai siinä olevia puutteita, ongelmia, niin
sitten saa sen rasistin leiman, ja tästä siinä on monta kertaa ollut kyse.

Täällä on muutama edustaja puhunut tästä rasismin tunnistamisesta, mitä se siis on.
Minä olen itse työskennellyt 12 vuotta Suomeen muuttaneitten maahanmuuttajien kanssa,
ja ihan yhtä lailla kuin suomalaiset saattavat olla rasisteja ulkomailta tulleita kohtaan, nämä
ulkomailta tulleet voivat myös olla rasistisia sekä meitä että toisiaan kohtaan. Minä olen
nähnyt albaanin vihan serbiä kohtaan, somaleitten ja irakilaisten keskinäiset joukkotappe-
lut ja kuullut turkkilaisten pahoja puheita kurdeista. Yhtä lailla kuin suomalaiset ehkä jos-
kus saattavat olla rasisteja ulkomaalaisia kohtaan, vastaavaa tulee myöskin toiselta puolel-
ta, niin että tämä rasismi, minkä me kaikki tuomitsemme, ei ole mustavalkoista, vaan se voi
olla myös valkomustaa ja kaikkia muita värejä siltä väliltä.

15.34 Tarja Filatov sd (vastauspuheenvuoro): Arvoisa puhemies! Me olemme yhtä miel-
tä täällä, että rasismi pitää tuomita, mutta me taidamme olla aika eri mieltä siitä, mitä ra-
sismi on. Minusta rasismi on sitä, että ihmisryhmän tai sen jäsenen ihmisarvoa alennetaan.
Ja rasismiin kuuluu osana se, että omaa ryhmää pidetään parempana kuin sitä toista ryh-
mää, ja tämä on se rakenteellinen ajatus rasismin takana.

Me Suomessa puhumme herkästi stereotypioilla. Se on yksinkertaista, se on joskus jopa
vitsikästä tai ainakin muka-vitsikästä. Se taipuu hyvin tviitteihin, se taipuu hyvin someen ja
nopeisiin sloganeihin. Mutta se ei kerro ihmisistä totuutta. Sekä hyvän ihmisen että sen pa-
hoin käyttäytyvän ihmisen takana ei ole etninen ryhmä, ei kansalaisuus, ei uskonto, vaan
siellä takana on yksilö. Jos me emme tätä eroa kykene ymmärtämään, niin silloin me emme
kykene ymmärtämään, mikä on rasismin ydin. Uskon, että meidän pitää mennä eteenpäin
tässä keskustelussa, että me ymmärtäisimme ja olisimme samaa mieltä siitä, mitä se rasis-
mi on.

Mutta on myös rakenteellista rasismia, ja sitä meillä on Euroopassa, ja se kohdistuu eri-
tyisesti romaniyhteisöihin. Ja kun tiedän, että meidän ministeri Orpo on hyvä ihminen (Pu-
hemies koputtaa) näissä asioissa, (Puhemies: Edustaja Filatov, aika!) niin toivon, että pi-
täisitte sitä myös esillä.

15.35 Pauli Kiuru kok (vastauspuheenvuoro): Arvoisa rouva puhemies! Kiitän erinomai-
sista puheista, joita edustaja Razmyar ja ministeri Lindström pitivät tässä aikaisemmin ta-
rinoiden kautta hyvin koskettavalla tavalla. Ainakin itse uskon, että tällainen tuo meitä lä-
hemmäksi toisiamme. Kiitän myös ministeri Orpoa maahanmuuttopoliittisista linjauksista
ja tästä puheesta, jossa hän korosti myös sitä puolta, että maahanmuuttopolitiikan ongel-
mista ja tästä nykyisestä tilanteesta puhuminen ja sen ongelmakohtien esiin tuominen ei ole
rasismia. Valitettavasti leimakirveet välillä siinäkin asiassa ovat hieman liian löyhässä.
22



Pöytäkirjan asiakohta PTK 50/2015 vp
Epäkohdista on myös uskallettava puhua. Oikeuspoliittisen tutkimuslaitoksen mukaan
jonkin maahanmuuttotaustaisen väestön raiskaustilastot ovat 8-kertaiset kantaväestöön
verrattuna. Meidän on puututtava erittäin tiukasti häiriökäyttäytymiseen. Nollatoleranssi
minun mielestäni näissä asioissa koskee kantaväestöä, se koskee maahanmuuttajia, ja
avoin keskustelu on se toinen keino, jolla tilanteeseen voidaan puuttua.

15.37 Markku Rossi kesk (vastauspuheenvuoro):  Arvoisa rouva puhemies! Käytännön
esimerkit poistavat ennakkoluuloja, jotka ovat tietty polku myös rasismille. Kun KuPSin
pelissä oli irakilaiskatsomo huutamassa Banzaita, niin olihan se aika sykähdyttävä koke-
mus muutoin hiljaisen katsomon läsnä ollessa. (Naurua) Tämä vain esimerkkinä, pienenä
sellaisena, siitä, mitä kanssakäyminen voi olla.

Suomalaiset mansikat eivät olisi enää vuoden 2000 jälkeen tulleet poimituiksi ilman ul-
komaalaista työvoimaa. Nyt meillä on maassa erittäin paljon väkeä, jolleka löytyy muuta-
kin ja monenlaista työtä. Kotikaupungissani Kuopiossa elää liki sata eri kansalaisuutta, pu-
hutaan liki yhtä montaa eri kieltä Savon murteen lisäksi. Kaiken kaikkiaan olen kyllä ylpeä
siitä, että olemme voineet tehdä niin Kuopiossa, Suonenjoella kuin Siilinjärvellä Tarinan
sairaalan yksikön kohdalla ratkaisuja, jotka turvaavat noin tuhannelle lapselle, nuorelle ja
pakolaiselle paikan.

Arvoisa puhemies! Kun joudumme käsittelemään näitä asioita viranomaispäätöksillä,
niin tiedustelen oikeusministeriltä: onko mahdollisuus ja kuinka tullaan oikeuskäytäntöjä
kehittämään sen suhteen, että myös päätöksiä pystytään tekemään nopeammin, koska se-
kin on tietyntyyppinen oikeusturvakysymys turvapaikanhakijoiden kannalta?

15.38 Katja Taimela sd (vastauspuheenvuoro): Arvoisa rouva puhemies! Kaikkein rasis-
tisimmat puheenvuorot alkavat yleensä sanoilla "en ole rasisti, mutta". Mielestäni tämä
kertoo paljon siitä ilmapiiristä, jossa me parhaillaan elämme. Rasismi on vahva sana, eikä
miltei kukaan halua vapaaehtoisesti ilmoittautua rasistiksi. Sananvapauden rajoja häm-
mennetään tehokkaasti ja eri käsitteillä pelataan varsinkin sosiaalisessa mediassa varsin
laajasti, ja sitä tekee myös valitettavasti osa päättäjistä.

Keskustelussa erottuvat melko selkeästi ne, jotka haluavat etsiä ratkaisuja, ja ne, jotka
haluavat lietsoa pelkoa ja ennakkoluuloja. Koen itse, että meillä Suomessa on paljon ope-
teltavaa, miten puhua maahanmuutosta. Maahanmuutto haastaa suomalaisen yhteiskun-
nan, ja ratkaisut näihin haasteisiin löytyvät vain yhteisen pohdinnan kautta, eivät ääripäi-
den kärjistyksillä, eivät vihapuheella, mutta eivät myöskään syyttelyllä.

Lopuksi haluan todeta, kun puhutaan ihmisten hädästä, avuntarpeesta ja ihmisarvosta,
että pitää muistaa, että kyse on aina yksilöstä ja ainutkertaisesta elämästä.

15.39 Markku Eestilä kok (vastauspuheenvuoro): Arvoisa rouva puhemies! Ennaltaeh-
käisy on lähes joka asiassa äärimmäisen tärkeää, olipa sitten kysymys sairaudesta, rikolli-
suudesta tai rasismista. Me tiedämme, että tekeminen määrittelee hyvin pitkälle ihmisen
hyvinvoinnin ja toisaalta pitkäaikainen toimettomuus on hyvin tuhoavaa. Se turhauttaa, ja
se voi myös viedä ihmiseltä itsetunnon. Näin kysynkin ministereiltä — monet suomalaiset
kyselevät sitä tänä päivänä — minkälainen lainsäädäntö meillä on sen suhteen, kuinka no-
peasti me saamme Suomeen eri kulttuureista tulevat ihmiset työhön, olipa se työ mitä ta-
hansa, vaikka vain väliaikaiseen, koska se jos mikä on se kaikkein paras tae sille, että kan-
taväestö hyväksyy nämä muista kulttuureista tulevat. Ja meidän pitäisi kiinnittää puheitten
23



Pöytäkirjan asiakohta PTK 50/2015 vp
lisäksi myös näihin tekoihin huomiota, koska nämä teot sitten muokkaavat ihmisten asen-
teita ja nimenomaan hyväksyttävyyttä.

15.40 Ari Torniainen kesk (vastauspuheenvuoro): Arvoisa rouva puhemies! Ensinnäkin
iso, lämmin kiitos tästä tärkeästä ajankohtaiskeskustelusta. Mielestäni tämä keskustelu kai-
ken kaikkiaan on ollut erittäin hyvää ja perusteltua ja on osoittautunut todella aiheelliseksi.

Rasismi ja kaikkinainen vihapuhe ovat todellakin täysin tuomittavia, jyrkästi tuomitta-
via. Tässä asiassa meillä on oltava aito nollatoleranssi myös käytännössä, ei vain puheissa.
Miten sitten tästä eteenpäin, koska Suomessa kuitenkin on todellakin rasismia ja vihapu-
hetta? Mielestäni jatkossa on todella tärkeää, miten sitten käytännössä toimimme ja miten
viemme tätä yhteistä rasismin vastaista sanomaamme kotiseuduillemme, sinne ihmisten
pariin, kun keskustelemme heidän kanssaan.

15.41 Eero Heinäluoma sd (vastauspuheenvuoro):  Arvoisa puhemies! Minäkin haluan
liittyä näiden joukkoon, jotka ovat esittäneet kiitokset tästä keskustelusta ja sen alustami-
sesta. Edustaja Razmyarin puheenvuoro oli todella koskettava, ja täytyy sanoa, että ensim-
mäistä kertaa eduskunnassa tuli tippa silmään. Se oli hyvin avaava ja syvälle ihmiseen ulot-
tuva puheenvuoro.

Kiitokset myös ministeri Orpolle, joka on hoitanut vaikeaa tehtävää taitavalla, vastuul-
lisella ja maltillisella tavalla.

On puhuttu siitä, onko tämä keskustelu nyt sitten hyvä vai paha. Haluan kuitenkin lähteä
siitä, että tämä on hyvä ja että täällä on ollut hyvä henki ja yhteinen sitoumus puuttua näi-
hin äärimmäisyystekoihin, olla hyväksymättä niitä ja olla valmis omalla toiminnallaan
näyttämään esimerkkiä. Otan tämän keskustelun hyvänä asiana ja annetut lupaukset aitoi-
na sitoumuksina.

15.42 Mika Niikko ps (vastauspuheenvuoro):  Arvoisa rouva puhemies! On selvää, että
vihapuhetta ei pidä hyväksyä, ja uskon, että suomalaiset kykenevät vieraanvaraisuuteen ja
ystävällisyyteen. Ja pääosin suomalaiset ovatkin vieraanvaraisia ja ystävällisiä. Tästä voi
helposti tulla sellainen kuva, että Suomi on täynnä rasisteja, kun tässä aletaan keskustella,
mutta tämä on kuitenkin yksi ääri-ilmiö, johon kykenee vain hyvin pieni joukko ihmisiä, ja
sen takia meidän täytyy ymmärtää se, että suomalaiset ovat pohjimmiltaan vieraanvaraista
porukkaa.

Samaan aikaan, kun on tärkeää tuomita vihapuhe, on myös yhtä tärkeää hyväksyä eri
mieltä oleminen. Se tarkoittaa silloin myös sananvapautta ja sitä, että hyväksytään mieli-
piteet, vaikka ne eivät olisi samoja kuin omat. Ja siinä mielessä meidän täytyy olla kieli
keskellä suuta, kun me tuomitsemme rasismin, ettemme me tuomitse ihmistä, joka huoles-
tuneena vuodattaa sitä omaa pahaa oloaan tai sitä mielipidettään, vaan sillekin on tilaisuus
ja tila tässä yhteiskunnassa. Uskon, että Suomessa kyetään keskustelemaan näistä vaikeis-
ta asioista, kunhan siihen annetaan mahdollisuus kaikille ja ei lähdetä lyömään puolin sun
toisin liian nopeasti.

15.44 Johanna Karimäki vihr (vastauspuheenvuoro):  Arvoisa rouva puhemies! Minä-
kin kiitän edustaja Razmyaria erittäin tärkeästä ajankohtaisesta keskusteluteemasta ja kos-
kettavasta puheesta kuin myös ministeri Orpoa hyvästä otteesta asiassa. Moni edustaja on
käyttänyt hyvän kansalaisyhteiskuntaa kuvaavan puheenvuoron, kuten edustaja Juvonen
24



Pöytäkirjan asiakohta PTK 50/2015 vp
toi esiin harrastusten ja jalkapallon voiman ja myös pääministeri Sipilä puhui vapaaehtois-
työn eri muodoista.

Minusta on tärkeää, että me tunnistamme sen, että kansalaisjärjestöt, kolmas sektori, jot-
ka tekevät tätä arvokasta työtä, tarvitsevat myös tukea siihen, kuten kotouttamismäärära-
hoja. Nyt jos mietitään esimerkiksi Raha-automaattiyhdistyksen kotouttamismäärärahoja,
niin hallitus voisi ajatella niin, että (Puhemies koputtaa) kyseessä on koko Suomen (Puhe-
mies koputtaa) hyväksi tehtävä kotouttamista edistävä tärkeä toimi, jolla voidaan tuoda ih-
misiä yhteen ja muodostaa pysyviä ystävyyssuhteita.

15.45 Ilkka Kantola sd (vastauspuheenvuoro): Arvoisa puhemies! Kun keskustellaan tä-
mäntyyppisestä aiheesta, niin pienetkin sävyerot ovat merkitseviä. Suvaitsevaisuus, jota
monet olemme täällä puolustaneet — suvaitsevaisuus ei kuitenkaan riitä, tarvitaan enem-
män. Suvaitsevaisuus on jotakin sellaista, että me hyväksymme erilaisuuden. Kun suvait-
semme jotakin, katsomme vähän niin kuin yläviistosta alaspäin: minä suvaitsen sinua,
vaikka olet tuollainen, minä hyväksyn sinut, vaikka olet erilainen.

Me tarvitsemme avoimempaa asennetta ja politiikkaa. Puhuisin mieluummin kulttuuri-
sesta avoimuudesta, avoimuudesta kohdata erilaisia kulttuureita. Silloin on kysymys siitä,
että me iloitsemme erilaisuudesta.

Kun edustaja Eerola täällä esitteli erilaisia maita ja tilanteita, joissa rasismi on vahvem-
paa ja toisissa vähän heikompaa, niin mainitsitte, että Pohjois-Amerikassa se kulttuurinen
assimilaatio on mennyt eri kulttuurien välillä hyvin ja siellä rasismia on vähemmän. Epäi-
len tuota tilannetta. Ymmärtäisin niin, että Yhdysvalloissa pikemminkin erilaisille kulttuu-
reille on annettu hyvin paljon tilaa. (Puhemies koputtaa) Siellä on totuttu erilaisiin kulttuu-
reihin ja kohdataan niitä ja rasismia on vastaavasti vähemmän. On totuttu (Puhemies ko-
puttaa) erilaisiin kulttuureihin.

15.46 Peter Östman kd (vastauspuheenvuoro):  Arvoisa rouva puhemies! Edustaja Tup-
purainen käytti hyvän puheenvuoron ja sanoi muun muassa, että ilmapiiri Suomessa on
muuttunut. Olen hänen kanssaan täysin samaa mieltä ja varmaan tekin olette.

Yksi asia, mistä me emme ole keskustelleet: Miksi se on muuttunut? Miksi esimerkiksi
nettikeskustelut Suomessa ovat karanneet ihan käsistä? Se, miksi sallitaan nimettömiä
kommentteja, on perusteltu usein sillä, että muuten ei synny keskustelua lehtien nettipals-
toilla ja että jos vaaditaan allekirjoituksia näihin keskusteluihin, niin rajataan sananvapaut-
ta. Olemmeko me valmiit jatkamaan näin, että hyväksymme sellaista käytäntöä, missä sol-
vataan toisia ihmisryhmiä, syrjitään ihmisiä ja missä lietsotaan rasismia? Minun mielestä-
ni tämä on huono käytäntö ja meillä on oikeus puuttua siihen. Haluaisinkin kysyä ministeri
Orpolta: eikö tälle asialle voitaisi tehdä jotain, koska se olisi se ensimmäinen teko?

15.47 Anna-Maja Henriksson r (vastauspuheenvuoro):  Arvoisa rouva puhemies! Ää-
rimmäisen tärkeä keskustelu, ja tässä tulee hyvinkin esille se, että hyvin paljon puhutaan
oikeastaan nyt myös meidän omista asenteistamme, meidän ennakkoluuloistamme, puhu-
taan peloista ja puhutaan myös siitä, että pitää saada puhua siitä, että pelottaa ja että kan-
salaisia pelottaa. Totta kai siitä pitää saada puhua.

Mutta sitten pitää myös arvioida, mitä me pelkäämme ja kuka pelkää enemmän. Se, joka
tulee Välimeren yli eikä tiedä, pääseekö hän perille koskaan, saako hän koskaan nähdä per-
hettään, minkälainen se kohtelu tulee olemaan siinä maassa, mihin hän tulee, ja niin edel-
25



Pöytäkirjan asiakohta PTK 50/2015 vp
leen. Mistä tulee se pelko, ja mitä me voisimme kansanedustajina tehdä, jotta me lieven-
nämme tätä pelon tunnetta ja jotta me otamme näitä ihmisiä vastaan niin, että he tuntevat,
että ovat samanarvoisia, että saavat hyvän kohtelun ja että saavat myös oikeudenmukaisen
käsittelyn näille turvapaikkahakemuksilleen?

Tässä minun mielestäni meillä kaikilla on vielä tekemistä. Meidänkin pitää miettiä, mil-
lä tavalla me ilmaisemme itseämme niin keskusteluissa (Puhemies koputtaa) kuin kirjoite-
tussa tekstissä kuin silloin, kun olemme väittelemässä asioista (Puhemies koputtaa) — kos-
ka aina puhutaan ihmisistä.

15.48 Antti Kurvinen kesk (vastauspuheenvuoro): Arvoisa puhemies! Täällä on puhuttu
hyvistä ihmisistä. Minusta meillä on 200 hyvää ihmistä täällä salissa. Kyllähän tämän po-
rukan tärkein tehtävä on sen varmistaminen, että kaikkien Suomessa olevien ihmisten tur-
vallisuus ja yleinen järjestys ja vakaus säilyvät, on kysymys ylilyönneistä mihinkä suun-
taan tahansa. Minä en hyväksy väkivaltaa enkä usko, että kukaan tässä salissa hyväksyy
väkivaltaa mitään puolueryhmää tai uskonnollista ryhmää kohtaan, ei mitään vihantekoja
vihreitä kohtaan, ei vihantekoja perussuomalaisia kohtaan.

Mutta minusta edustaja Kääriäinen oli aivan oikeilla jäljillä siinä, että kyllä työn puute ja
tämä talouslama ovat yksi syy siihen, että meillä on näitä ongelmia. Minusta turvapaikan-
hakijat pitäisi nopeasti saada työkokeilujen piiriin, pitäisi heti saada järkevää tekemistä
heille järjestettyä vaikkapa kunnissa tai järjestöissä. Myös meidän kantasuomalaisten työl-
lisyystilanteen parantaminen ja tämän laman taittaminen tulevat vähentämään rasismia.

15.49 Teuvo Hakkarainen ps (vastauspuheenvuoro):  Arvoisa rouva puhemies! Tämä
keskustelu on vähän samanlaista kuin neuvostoaikana, kun uutiset olivat semmoisia suo-
mettuneita. Jos nosti esille epäkohtia Neuvostoliitosta, niin toimittajat sai kimppuunsa, vä-
hintäänkin, ja toiset edustajat.

Muun muassa ministeri sanoi, että hyvin usein siirrytään vihapuheista tekoihin. Minulla
on tässä semmoinen pikku esimerkki: Kevättalvella sain tappouhkauksen, yhden, pari viik-
koa sitten viimeisen. Kuukausi sitten Ilta-Sanomat kertoi, että sama mies olisi tehnyt pom-
mi-iskun Irakin armeijan tukikohtaan Pohjois-Irakissa. Kyseessä on ensimmäinen suoma-
lainen itsemurhaiskun tekijä. Porilaisella Isis-miehellä on pakistanilaistausta. Uutisissa to-
dettiin, että epäily suomalaisesta itsemurhaiskun tekijästä Irakissa pakottaa suojelupoliisin
miettimään kansallista turvallisuutta. Näistä asioista ollaan huolissaan ja minuun otetaan
paljon yhteyttä.

15.51 Touko Aalto vihr (vastauspuheenvuoro):  Arvoisa rouva puhemies! Suomalainen
maahanmuuttopoliittinen keskustelu palauttaa usein mieleeni Juhani Ahon teoksen Tuo-
mio, joka kuvaa hyvin sitä, miten stereotypiat, voimakkaat korostukset ja virheelliset pää-
telmät toisen leirin toimimista kohtaan ajavat niitä motiiveja, joiden pohjalta toimitaan, ja
usein tämä johtaa siihen, että tunne syrjäyttää monessa kohdin rationaalisen ajattelun ja
hetkellisten tilanteiden merkitys korostuu.

Jos tahdomme oikeasti oppia historiasta ja lopettaa vihapuheiden ketjun, meidän on ai-
dosti kuunneltava ja kohdattava toisiamme. Edustaja Hakkaraisen kanssa olemme tehneet
tämän muun muassa Viitasaaren kuntosalilla.
26



Pöytäkirjan asiakohta PTK 50/2015 vp
Puhemies Maria Lohela: Vielä edustajat Arhinmäki ja Salonen, ja sitten ministereiden
puheenvuoroihin.

15.52 Paavo Arhinmäki vas (vastauspuheenvuoro): Arvoisa rouva puhemies! Täällä on
joissain puheenvuoroissa noussut esille, että maahanmuuton ongelmista ei saisi puhua, että
se leimataan rasismiksi. Se on minusta kummallista ajattelua, koska esimerkiksi vasem-
misto on paljon nostanut esille niitä ongelmia, mitä liittyy maahanmuuttoon ja kotouttami-
seen: liian pitkään joutuu odottamaan päätöstä turvapaikasta, on se sitten myönteinen tai
kielteinen; kielenopetukseen on aivan liian pitkät jonot; koulutusta ei huomioida Suomes-
sa tarpeeksi hyvin, ei ole muuntokoulutusta niin, että pystyisi niitä omia kykyjä käyttä-
mään hyväksi; maahanmuuttajien keskuudessa työttömyys on edelleen korkea. Näistä pi-
tää puhua ja miettiä ratkaisuja näihin.

Arvoisa rouva puhemies! Oleellista on se, onko näistä keskustelemisen tarkoitus ratkais-
ta ongelmat — huolehtia siitä, että ihmiset kotoutuvat tähän yhteiskuntaan — vai noste-
taanko nämä ongelmat esille tarkoituksena ajaa ihmiset pois täältä ja ajaa ihmisiä toisia ih-
misiä vastaan. Se on se suuri ero, kun puhutaan maahanmuuttoon liittyvistä ongelmista.

15.53 Kristiina Salonen sd (vastauspuheenvuoro): Arvoisa puhemies! Moni kansanedus-
taja kertoo huomanneensa, että Suomi on henkisesti palaamassa takaisin mustavalkoiseen
aikakauteen. Minusta tuntuu, että olemme matkalla yhteiskuntaan, jossa sinut määritellään
jonkinlaiseksi asemasi, uskontosi, syntyperäsi, ihonvärisi tai arvomaailmasi vuoksi. Tällai-
sessa mustavalkoisen totuuden maassa elää vain oikea- tai vääräuskoisia. Oma totuus on
niin vahvaa ja tunneperäistä, että toisinajattelijoista syntyy itselle vihollisia. Vihollisia vi-
hataan vihapuhein ja jopa -teoin. Löydämme vihollisleirien ansiosta asiasta kuin asiasta
nopeasti syypäät muista kuin itsestämme. Se edesauttaa henkistä taantumaamme.

Ei ole olemassa hyväksyttävää tai ymmärrettävää rasismia, on olemassa vain tuomitta-
vaa rasismia. Kyse on oikeasta ja väärästä. Erityisen tärkeää on, että eduskunta tekee teko-
ja kitkeäkseen rasismin Suomesta.

Puhemies Maria Lohela: Ensin ministeri Lindström, 3 minuuttia.

15.54 Oikeus- ja työministeri Jari Lindström: Arvoisa rouva puhemies! Edustaja Ros-
si kyseli oikeuskäytäntöjen nopeuttamisen perään, ja kyllä, oikeusministeriössä tätä asiaa
selvitetään. Ensimmäisiä toimenpiteitä on jo käytössä, eli siis kolmen tuomarin mallista
kahden tuomarin malliin. Mutta se iso kysymys tulee tästä valitusprosessista, ja se on se
selvitettävä asia. Se ei ole mikään yksinkertainen juttu, kuinka me saamme sitä nopeam-
maksi. Totta kai sinne täytyy voida resursoida lisää, mutta me tiedämme tämän taloudelli-
sen tilanteen. Mutta toisaalta tässä on syytä priorisoida. Jotkut asiat ehkä saattavat jäädä
käsittelemättä näitten asioitten takia, jotta me saamme tämän toiminnan nopeammaksi.
Näitä asioita selvitetään.

Edustaja Eestilä ja edustaja Kurvinen nostivat tämän työllistymisen. Minua on syytetty
tai kehuttu, ihan miten haluaa nähdä, vaikka minkälaisesta: milloin olen EK:n juoksupoi-
ka, milloin olen mikäkin. Viimeksi sosiaalisessa mediassa — en ottanut sitä vihapuheena,
älkää ymmärtäkö väärin — minua syytettiin Astrid Thorsiksi, (Naurua) ja se johtui siitä,
että puhun niin paljon sen puolesta, että työllistyminen on parasta kotouttamista. Minä en
kyllä ymmärrä, mikä siinä on niin pahaa, että me saamme nämä ihmiset töihin. Täällä moni
27



Pöytäkirjan asiakohta PTK 50/2015 vp
kysyi juuri nimenomaan sen perään, voisiko näitä ihmisiä työllistää nopeammin. Minun
mielestäni kyllä, mutta siinä on tietenkin keskustelua myös sitten SM:n kanssa, mitä tämän
asian kanssa tehdään. Mutta sinä aikana, kun nämä ihmiset odottavat sitä lupaa, onhan se
nyt paljon järkevämpää, että he tekisivät jotain hyödyllistä työtä kuin potkisivat jalkapal-
loa, vaikka jalkapallo on erittäin hieno laji.

Edustaja Östman kyseli, pitääkö tätä nimetöntä uhkailua, vihapuhetta sietää. Ei pidä sie-
tää. Olen itse monta kertaa miettinyt tätä samaa ongelmaa. Miksi annetaan ihmisille niin
kuin lupa nimimerkin takaa haukkua aivan surutta toista? Ne eivät pelkästään tässä tapauk-
sessa ole rasistisia, ne ovat muitakin, mutta ne kohdistuvat meihin poliitikkoihin. No, mei-
dän pitää sietää kaikkea, mutta ei tätä. Tässä suhteessa on hienoa huomata, että meillä päin
paikalliset lehdet ovat tiukentaneet moderointiaan eli he puuttuvat tähän. Tämä on mieles-
täni hyvä, mutta se ei riitä. Siinä mielessä otan kyllä vakavaan pohdintaan, pitäisikö tälle
asialle oikeasti tehdä jotakin, koska kyllä pitää olla pokkaa sanoa omalla naamallaan ja ni-
mellään, jos on jotain mieltä.

Puhemies Maria Lohela: Ministeri Orpo, 3 minuuttia.

15.57 Sisäministeri Petteri Orpo: Arvoisa rouva puhemies! Ensin ihan pari sanaa maa-
hanmuuttoasiasta, joka ei varsinainen aihe ollutkaan, mutta tämä, mitä on tapahtunut Eu-
roopassa ja Suomessa kesästä lähtien, niin sehän on muuttanut koko meidän ajattelumme.
Toki on ollut niitä, jotka ovat puhuneet, että pakolaismäärät maailmassa ovat suuria ja Suo-
mikin voi Euroopan osana joutua suurenkin muuttoliikkeen kohteeksi, mutta siitä, mitä ke-
sällä sitten edessä oli, harva tässä salissa vielä puhui keväällä. Mutta se on pistänyt meidät
miettimään kaiken uusiksi, niin turvapaikanhakijoiden vastaanoton kuin kaikki siihen liit-
tyvät prosessit. Me joudumme miettimään isosti ministeri Lindströmin johdolla työ- ja
elinkeinoministeriössä kotouttamiseen liittyviä kysymyksiä: vastaanottokeskusten perus-
tamisia, palautuspolitiikkaa, yhteistä eurooppalaista maahanmuuttopolitiikkaa. Kaikki pi-
tää miettiä uudella tavalla. Me olemme täysin uuden tilanteen edessä, ja tämä haastaa suo-
malaista yhteiskuntaa, myöskin sitä ilmapiiriä, joka Suomessa vallitsee, ja siihen nähden
tämä keskustelu, tämän ajankohta, todella tuli kreivin aikaan, aivan erinomainen keskuste-
lu. Kiitos hallituksen puolesta hyvästä, rakentavasta hengestä, joka täällä oli.

Se, mitä toivon, on se, että te kaikki ja me kaikki välitämme tätä viestiä suomalaisille,
annamme heille oikeaa tietoa asioista. Ennakkoluulo on nimenomaan luulo, ei tieto. Oi-
kean tiedon välittäminen, tämän keskustelun hengen välittäminen tavallisille suomalaisil-
le, jotka pohtivat, mitä maailmassa tapahtuu, mitä tästä seuraa — he janoavat oikeaa tietoa,
olen nähnyt sen sadoissa kohtaamisissa tämän työtehtävän aikana, ja yksikään keskustelu
ei ole mennyt hukkaan. Väitän, että yksikään keskustelu ei ole lisännyt ennakkoluuloja
vaan on luonut rakentavampaa ilmapiiriä. Toivon, että tätä työtä teemme kaikki. Tämä kes-
kustelu antaisi erinomaisen pohjan. — Kiitos.

Puhemies Maria Lohela: Viimeisen vastauspuheenvuoron tähän aiheeseen käyttää edus-
taja Razmyar.

15.59 Nasima Razmyar sd (vastauspuheenvuoro):  Arvoisa rouva puhemies! Kiitos ko-
vasti tästä, ja kiitos vielä kerran ministerille erinomaisesta puheenvuorosta. On hienoa, että
tämä keskustelu on käyty täällä tänään. Toinen vaihtoehto olisi ollut se, että tätä keskuste-
28



Pöytäkirjan asiakohta PTK 50/2015 vp
lua ei olisi lainkaan käyty. Uskon, että se tuli tarpeeseen. Täällä on käytetty oikein hyviä
puheenvuoroja, mutta toki tätä keskustelua pitää jatkaa, ja tämä on oikeastaan vain aloitus
siihen, mihin suuntaan meidän pitää mennä.

On totta, että rasismin tunnistaminen ja tunnustaminen on valtavan tärkeätä. Täällä pu-
huttiin paljon arjesta. Ihmiset, jotka katsovat täällä tätäkin parhaillaan, miettivät, että "mil-
lä tavalla minä voin puuttua omassa arjessani". Se on toki ilman muuta tärkeätä, mutta
nämä ihmiset tarvitsevat, hyvät edustajat, myös esimerkkiä meiltä. Päättäjillä on suuri vas-
tuu siinä, minkälaista esimerkkiä me annamme ja minkälaista keskustelua me suomme.
Mielipide ja mielipiteenvapaus ovat hieno asia. Se on itse asiassa niitä hienoimpia suoma-
laisia arvoja, mitä itse tunnen ja tunnistan. Mutta rasismi ei ole mielipidekysymys, ja toi-
von, että tästä keskustelusta pääsemme pikkuhiljaa yli.

Tämä keskustelu tuli tarpeeseen, mutta vieläkin tärkeämpää on jatkaa keskustelua. —
Kiitos kovasti.

Keskustelu päättyi.

Asian käsittely päättyi.
29


