















































DEM8C31.tmp.xml


Pöytäkirjan asiakohta PTK 105/2017 vp
Pöytäkirjan asiakohta 

PTK 105/2017 vp

Täysistunto

Tiistai 17.10.2017 klo 14.00—17.34

3. Hallituksen esitys eduskunnalle laiksi luottolaitostoiminnasta annetun lain muuttamises-
ta ja eräiksi siihen liittyviksi laeiksi

Hallituksen esitys HE 137/2017 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 3. asia.
Puhemiesneuvosto ehdottaa, että asia lähetetään talousvaliokuntaan. Tästä asiakohdasta
käydään keskustelua enintään kello 14.30 saakka. Mikäli puhujalistaa ei ehditä annetussa
ajassa käydä loppuun, keskustelu ja asian käsittely keskeytetään ja keskustelua jatketaan
päiväjärjestyksen muiden asiakohtien tultua käsitellyiksi. Jos keskustelu asiasta puoles-
taan päättyy ennen sille varatun määräajan päättymistä, siirrytään päiväjärjestyksen seu-
raavaan eli 4. asiakohtaan. 

Keskustelu

14.02 Valtiovarainministeri Petteri Orpo (esittelypuheenvuoro): Arvoisa rouva puhe-
mies! Esittelen eduskunnan käsiteltäväksi hallituksen esityksen laiksi luottolaitostoimin-
nasta annetun lain muuttamisesta. [Hälinää — Puhemies koputtaa] Esityksen taustalla on
luottolaitosdirektiivi. Valtaosa direktiiviin sisältyneistä velvoitteista laitettiin toimeen
vuonna 2014 säädetyllä luottolaitoslailla. 

EU-lainsäädäntöön sisältyy optiona niin sanotun harkinnanvaraisen lisäpääomavaati-
muksen asettaminen pankeille ja sijoituspalveluyrityksille. Tätä esitystä on valmisteltu
valtiovarainministeriössä jo vuoden päivät, [Hälinää — Puhemies koputtaa] ja huolellisen
valmistelun jälkeen olemme nyt tuoneet tämän teidän eli eduskunnan käsittelyyn. Minä pi-
dän esityksen antamista hyvin perusteltuna, sillä myös OECD ja Euroopan keskuspankki
ovat nostaneet esille huomionsa siitä, että muut Pohjoismaat ja valtaosa unionin jäsenval-
tioista ovat sisällyttäneet puskurin kansalliseen lainsäädäntöön. 

Ennen itse hallituksen esityksen sisällön käsittelemistä pari sanaa pankkijärjestelmäm-
me tilasta. Tämä esityshän käsittelee ennen kaikkea niitä työkaluja, joiden tavoitteena on
vahvistaa rahoitusjärjestelmämme vakautta... [Hälinää]

Puhemies Maria Lohela: Ministeri Orpo, pahoittelen, odotatteko hetken. — Hyvät edus-
tajat, pyydän teitä siirtämään nämä kaikki muut keskustelut tämän salin ulkopuolelle. Kes-
kitytään täällä tähän asiaan.

Eli tavoitteena on siis edistää vakautta. Vaikka nyt esitämme uuden vakaustyökalun
käyttöönottoa, on Suomen pankkijärjestelmä hyvässä kunnossa ja vakavaraisuus Suomen
pankkijärjestelmässä on vahvaa. Pankit ovat hoitaneet asioitaan erinomaisesti, ja siitä kii-
 Tarkistettu
4.0



Pöytäkirjan asiakohta PTK 105/2017 vp
tos heille. Tällä hetkellä vaarallisia epätasapainotiloja ei ole meidän pankkijärjestelmäs-
sämme nähtävissä. Meidän tehtävämme on kuitenkin varmistaa, että rahoitusjärjestelmäm-
me säilyy vakaana tulevaisuudessakin ja että viranomaisillamme on riittävät vakaustyöka-
lut käytössään. Kyse on viime kädessä suomalaisen veronmaksajan ja yritystemme tilan-
teen turvaamisesta, kun kansantaloutemme vakaus voidaan turvata parhaalla mahdollisel-
la tavalla.

Arvoisa puhemies! Luottolaitoslakiin lisättäisiin esityksellä tarpeelliset säännökset ra-
hoitusjärjestelmän rakenteellisten ominaisuuksien perusteella määrättävästä lisäpääoma-
vaatimuksesta eli järjestelmäriskipuskurista. Lakiin tuotavalla uudella lisäpääomavaati-
muksella katettaisiin suhdannevaihteluista riippumattomien eli pitkäaikaisten rahoitusjär-
jestelmää tai kokonaistaloutta uhkaavien tekijöiden muodostamaa riskiä. Puskurin tavoit-
teena on vähentää tallettajien ja veronmaksajien riskejä pankkikriisien vaikutuksilta, sillä
puskurilla pyritään kattamaan riskejä, joita pankkijärjestelmän rakenteesta voi aiheutua
koko rahoitusjärjestelmälle ja kansantalouden vakaudelle.

Meidän on huomattava, että ehdotetut vaatimukset eivät tule suoraan lain nojalla sovel-
lettaviksi vaan Finanssivalvonnan johtokunta päättäisi mahdollisen lisäpääomavaatimuk-
sen asettamisesta jokaisen luottolaitoksen osalta erikseen. Mikäli Finanssivalvonta päättäi-
si asettaa vaatimuksen voimaan, olisi luottolaitoksilla aikaisempien pääomavaatimusten li-
säksi oltava ydinpääomaa 1—5 prosenttia järjestelmäriskin kattamiseksi. Jos Finanssival-
vonta päättäisi myöhemmin asettaa lisäpääomavaatimuksen, olisi sillä kuitenkin valtiova-
rainministeriön arvion mukaan vähäinen vaikutus talouskasvuun sekä kotitalouksien ja yri-
tysten luoton saantiin.

Arvoisa puhemies! Vielä totean sen, että meidän järjestelmämme on siis tällä hetkellä
vakaa eikä ole näkyvissä riskejä. Viime aikoina — Nordean kiitettävän päätöksen jälkeen,
kun he päättivät siirtää pääkonttoritoimintonsa Suomeen — on käyty keskustelua pankki-
järjestelmään liittyvistä riskeistä. Tämä esitys ei ole liitännäinen Nordean päätökselle.
Tämä on ollut vuoden valmistelussa ja perustuu EU-lainsäädäntöön. Muutenkin voi ylei-
sesti sanoa, että Nordean tulo Suomeen ei merkittävällä tavalla lisää meidän pankkisekto-
rimme riskejä. Meillä on eurooppalainen pankkijärjestelmä kriisinratkaisumekanismei-
neen ja kriisirahastoineen sekä Euroopan keskuspankin valvontoineen, jota sitten koti-
maan viranomaiset hoitavat, joka luo vakautta, uskottavuutta ja jonka tavoitteena on vä-
hentää riskejä. Ja tarvittaessa tämä järjestelmä pystyy myöskin kriisejä ratkomaan.

Pidän tätä perusteltuna ja eurooppalaisen yleisen linjan mukaisena.

14.08 Eero Heinäluoma sd: Arvoisa puhemies! Todellakin silloin, kun on rauhan aika ja
tyyntä ja tyventä, on aihe miettiä myös myrskyvaihtoehtoja, ja tässä mielessä myös pank-
kisektorin riskien läpikäynti Suomessa on perusteltua. Kun julkisessa keskustelussa on pal-
jon ollut huolta ja huomiota nimenomaisesti tavallisten kansalaisten asuntoluototuksesta,
on kuitenkin aihe palauttaa mieleen, että Suomessakin 90-luvun alun pankkikriisin ajalta
tappiot tulivat yritysluototuksesta. Pankkien, rahalaitosten, tappiot yksityisen sektorin
asuntoluototuksesta ovat olleet hyvin minimaalisia. Näin tässäkin keskustelussa on siis
aihe korostaa sitä, ettei käy niin, että lähdetään tekemään ratkaisuja, jotka heikentävät ta-
vallisen kansalaisen mahdollisuuksia hankkia asunto, ja kohdisteta näitä toimia luottokel-
poisuuden tai riskienhallinnan merkeissä niin, että siinä kärsijänä ovat tavalliset asunto-
luottojen hakijat. Siis riskien todellinen arvio on se, joka täytyy tehdä, eikä niin, että nämä
kiristävät toimet suuntautuvat tavallisiin kansalaisiin niissä olosuhteissa, että tavallisella
2



Pöytäkirjan asiakohta PTK 105/2017 vp
kansalaisella ei ole todellisesti kyse keinotteluluontoisesta toiminnasta. Siksi toivonkin,
että tämän käsittelyn yhteydessä valiokunta ja eduskunta käyvät lävitse nämä todelliset ris-
kipainot, jotka pankeilla on luototuksestaan, ja katsotaan tarkasti, mikä osuus siellä on esi-
merkiksi asuntoluototuksen puolella todellista riskiä ja mikä osuus on yritystoimintaan liit-
tyvää riskiä.

14.10 Antero Laukkanen kd: Arvoisa rouva puhemies! On aivan erinomaista, että Eu-
roopan unionin direktiivistä lähtien lähdetään siitä, että eurooppalaista pankkijärjestelmää
vahvistetaan. Vaikka, niin kuin valtiovarainministeri Orpo totesi, suomalaiset pankit ovat
tällä hetkellä vakaita ja hyvässä kunnossa, niin kaikkien tiedossa on, että kaikki eurooppa-
laiset pankit eivät välttämättä ole hyvässä kunnossa. Meidän lähialueillamme saattaa ta-
pahtua hyvinkin poikkeavia tapahtumia, jotka vaativat ja edellyttävät, että suomalainen
pankkijärjestelmä pystyy vastaamaan omasta kansallisesta luotonannosta ja toimimaan sil-
lä tavalla, että täällä kaikki asiat hoituvat hyvin.

Toivon, että kun valiokunta tätä sitten käsittelee, varmistetaan se, että erityisesti Nor-
deaan suurena pankkina liittyvät uudet riskit tulevat siellä selkeästi huomioiduiksi ja tässä
kokonaisuudessa voimme kaikki sitten nukkua yömme rauhassa, kun tällainen suurpankki
on tänne Suomeen saatu, mikä on hieno asia.

14.11 Pia Viitanen sd: Arvoisa rouva puhemies! Sinänsähän tällä esityksellä annetaan Fi-
nanssivalvonnalle uusi työkalu tarvittaessa turvata sitten pankkien tämmöistä riskinsieto-
kykyä. Sinänsä varmasti ymmärrämme historiaa — lähihistoriaa ja vähän kauemmaskin
kurkistaessa — että tämänkaltaiset mekanismit ovat tarpeen, koska meillä on ikäviä koke-
muksia finanssikriisistä, jossa tosiasiassa kävi niin, että pankkien riskit siirtyivät veron-
maksajien maksettaviksi, ja näinhän ei missään nimessä pidä olla, ei saa olla eikä voi olla
tulevaisuudessakaan, ja siksi tämänkaltaisia työkaluja on hyvä ja pakko kehitellä ihan tie-
tynlaisen vakauden turvaamiseksi.

Voin osaltani tässä puheenvuorossa myös yhtyä niihin terveisiin, joita täällä esitettiin
valiokuntakäsittelyn suhteen. Varmaan on hyvä ja paikallaan katsoa sitten kaiken kaik-
kiaan tätä analyysia, että mistä nämä pankkien riskit tosiasiassa isoimmiten muodostuvat,
mutta sinänsä ymmärrän tämän säätelyn taustan sen tarpeen johdosta, joka nimenomaan fi-
nanssikriisistä on lähtenyt, ja myös niiden kehittämistarpeiden näkökulmasta, mitä meillä
kaiken kaikkiaan on pankkijärjestelmämme riskien hallitsemiseksi ja nimenomaan sijoit-
tajavastuun vahvistamiseksi.

14.12 Hannu Hoskonen kesk: Arvoisa rouva puhemies! Luottolaitostoiminnasta annet-
tua lakia tarkennetaan ja luodaan lisäinstrumentteja sille, että voidaan hallita mahdollisia
kriisejä tulevaisuudessa paremmin. Mutta kun katsoo tätä eurooppalaista pankkijärjestel-
mää, voi suoraan sanoen kaunistelematta sanoa, että se ui syvällä velkojen suossa eikä var-
maan sieltä lähivuosina pääse nousemaan. Euroopan keskuspankkihan tunnetusti lyö vauh-
tia lisää, kun markkinoille dumpataan rahaa jatkuvasti lisää ja korko on edelleen nolla.
Varmaan jokainen ison pankin johtaja ymmärtää, että kysymyksessä on eräänlainen poik-
keustilanne koko ajan.

Tässä yritetään hoitaa järjestelmäriskiä, joka on aivan jättiläismäisen suuri. Jokainen tie-
tää, että näillä pienillä muutamilla murusilla, mitä tänne ollaan lisäämässä, ei ole kriisin
tullen mitään merkitystä. Euroopan pankithan ovat keräämässä sitä kriisirahastoa noin 50
3



Pöytäkirjan asiakohta PTK 105/2017 vp
miljardia euroa, ja siihen ei tarvita kuin yksi eurooppalainen pankki, joka menee nurin —
sen ei tarvitse olla edes iso — niin silloin koko rahasto on käytetty. Toivoisin, että kun val-
tiovarainministeri asioi Ecofinin kokouksissa ja monessa muussa paikassa, hän pitää yllä
tässä asiassa sitä suomalaista näkökulmaa, että ei missään tapauksessa Suomen vastuita li-
sätä tässä asiassa vaan jokainen maa kantaa pankkiriskinsä itse.

Kolmas asia on sitten talletussuoja: Kun tavallisen ihmisen rahat on talletettu pankkiin,
ne palkalla tai eläkkeellä saadut pienet roposet siellä, niin niistä ei ruvettaisi sitten maksa-
maan näille suurille pankeille niitä valtavia riskejä, jotka ne ovat pörsseissä keinottelemal-
la hankkineet ja tehneet semmoisia manööverejä, jotka eivät varmasti kaikki päivänvaloa-
kaan kestä. Toivoisin, että tässä asiassa pidetään suomalaisten ihmisten puolta, ettei näihin
ylettömiin vakuuksiin ja erilaisiin riskijärjestelmiin lähdetä mukaan vaan pidetään siitä
kiinni, että me huolehdimme talletussuojan itse ja pidämme pankkimme kunnossa, ja jos
jossakin Etelä-Euroopan maassa menee kaikki päin honkia, niin siihen konkurssipesään
emme ole osallisia.

14.14 Timo Harakka sd: Arvoisa puhemies! Asia on juuri niin kuin ministeri Orpo sa-
noi: tämä lainsäädäntö ei liity ajankohtaiseen Nordean tilanteeseen ja sinänsä tervetullee-
seen saapumiseen Suomeen. Mutta se onkin nyt syy siihen, että me käymme tätä lähetekes-
kustelua harvinaisen huonolla keskusteluaineistolla, koska tätä muuttunutta tilannetta ei
näissä hallituksen esityksen perusteluissa mainita. On tietenkin selvää, että valiokuntakä-
sittelyssä päästään paremmin kiinni siihen, mikä on tämänhetkinen riskitilanne Nordean
tulon jälkeen. Ja auta armias, voihan Suomeen tulla vielä lisääkin suuria pankkeja. Kuinka
me sitten vastaamme näihin riskeihin — positiivinen ongelma periaatteessa sekin.

Ministeri vetosi siihen, että kriisinhallintamekanismit ovat meillä käytössä. Itse näkisin
asian niin, että rakennelma on vielä aika voimakkaasti kesken. Viime viikolla Luxembur-
gissa kokoontui euroryhmä, ja siellä keskusteltiin EVM:n tulevaisuudesta. Puheenjohtaja
Dijsselbloem sanoi, että siitä oltiin yhtä mieltä, että EVM tulevaisuudessa olisi tämän
pankkien kriisirahaston viimekätinen julkinen takaaja. Tämä kuulostaa minusta yhteisvas-
tuun lisäämiseltä, ja minusta yhteisvastuuta tarvitaan juuri näitten finanssikriisien estämi-
seksi. Mutta voisiko ministeri selventää sitä, että jos hallituksen linja on yhteisvastuun vält-
täminen, niin millä tavalla tämä EVM:n takuurooli siihen istuu?

Sinänsä Suomen etu on edistää pankkiunionia ja talletussuojaa, ja olemme, ikävä kyllä,
nyt kaksi ja puoli vuotta saaneet kuulla sitä, että asiassa ei voida edetä, kun eräät maat eivät
hoida pankkijärjestelmäänsä kuntoon. Olisiko nyt, ministeri Orpo, kuitenkin tilanne se,
että ne maat, joissa tämä talletussuoja on kunnossa, voisivat yhdessä toimia, mutualisoida
sen riskin keskenään, ja muut tulevat sitten mukaan, kun ehtivät kyytiin?

14.16 Ville Skinnari sd: Arvoisa puhemies! Sinänsä tämä lähetekeskustelu, kuten edusta-
ja Harakka totesi, on hyvin aiheellinen. On aivan selvää, että Finanssivalvonta, jos kuka,
tarvitsee uusia työkaluja. Se on hyvä lähtötilanne. Mutta kuten tässä keskustelussa on tul-
lut jo moneen otteeseen esille, meidän pitää elää sitä maailmaa, mikä on tässä ja nyt ja mil-
tä tulevaisuus näyttää. Otan itsekin tämän Nordean tapauksen esille sillä tavalla ensinnä-
kin todeten, että minusta on hyvä asia, että Nordea tulee Suomeen. Tilanne on kuitenkin se
Nordean osalta, että riskejä on olemassa paljon. Esimerkiksi Tukholmassa asuntomarkki-
nat ovat ylikuumentuneet. Mitä tapahtuu, jos Tukholman kupla puhkeaa?
4



Pöytäkirjan asiakohta PTK 105/2017 vp
Aivan kuten edustaja Harakka aloitti, niin kysyn samaa asiaa vähän toisella tavalla:
Oletteko te, arvoisa ministeri, pohtinut sitä tilannetta, että Nordean lisäksi tulee myös toi-
nen pohjoismaalainen rahoituskonserni Suomeen? Oletteko te miettinyt tällaista vaihtoeh-
toa? Mitä se tarkoittaisi ja mihin toimenpiteisiin aiotte silloin ryhtyä?

14.18 Peter Östman kd: Arvoisa puhemies! Olemme varmaan yhtä mieltä siitä, että sel-
laiset toimenpiteet, joilla vältetään uusia finanssikriisejä, ovat aina hyviä. Mutta vanha sa-
nonta on, että mitalilla on kaksi puolta. Niin on rahalla ja rahoituksessakin. Tässä on useis-
sa puheenvuoroissa kannettu huolta tavallisesta kansalaisesta. Siinä yhteydessä sopinee
pohtia, mitä sillä tarkoitetaan. Kuka on se tavallinen kansalainen ja kuka on se epätavalli-
nen kansalainen? Entä pienyrittäjä, joka tarvitsee rahoitusta, onko hän tavallinen vai epä-
tavallinen kansalainen? Nyt lakiin lisättäisiin säännökset erityisestä lisäpääomavaatimuk-
sesta, jolla katettaisiin pitkäaikaisten ja suhdannevaihteluista riippumattomien rahoitusjär-
jestelmää tai kokonaistaloutta uhkaavien tekijöiden muodostamaa riskiä. Kysyn ministeril-
tä: vaikeutuuko pienyrittäjien luotonsaanti näiden lisädirektiivijärjestelyjen jälkeen? 

14.19 Harri Jaskari kok: Arvoisa rouva puhemies! Ollaan nyt, arvoisat kollegat, ensin-
näkin tyytyväisiä siitä, että Suomeen on tulossa pankkeja ja Suomi on tulossa siihen kes-
kittymään pankkipuolella. Nythän on mielenkiintoinen tämä keskustelu, kun meillä pitkän
aikaa, monta vuotta sanottiin, että ei oikein minkäänlaista yhteisvastuuta. Nyt kun Suo-
meen on ruvennut tulemaan tietyllä tavalla pääomia, yrityksiä ja pankkeja, nyt me rupeam-
me puhumaan, että yhteisvastuussa on jotain hyviäkin piirteitä. Tämä keskustelun muutos
on jännä. 

Olisin arvoisalta ministeriltä kysynyt kahta asiaa, vähän samalla tavalla kuin edustaja
Östman: nyt kun täällä todellakin tulee tiettyihin systeemiriskisiin pankkeihin lisäpääoma-
vaatimuksia, niin onko tässä myöskin se riski, että yritysrahoituksen saatavuus voi heiken-
tyä, koska tietyllä tavalla täytyy laittaa rahaa suojaamaan, että näitä riskikeskittymiä ei tu-
lisi?

Toinen keskustelu tulee varmaan olemaan se Fivan, Finanssivalvonnan rooli. Kuinka
paljon Finanssivalvonnalle annetaan suoraan mahdollisuuksia puuttua nopeasti? Onko se
myöskin sellainen tekijä, joka kenties heikentää pankkien mahdollisuutta tulla, jos anne-
taan nopeasti mahdollisuus puuttua, mikä muuttaa toimintaympäristöä? Fivan rooli suh-
teessa lainsäädäntöön olisi tietysti mielenkiintoista tietää.

14.20 Matti Vanhanen kesk: Arvoisa puhemies! Ensinnäkin on hyvä panna merkille se,
että elämme nyt Suomessa sillä tavalla vakaata talouden aikaa, että tämänkaltaisia muutok-
sia voidaan tehdä ilman että niistä aiheutuu mitään erityistä hermostumista missään. Itse
näen tämän ennalta ehkäisevänä toimenpiteenä. Tämä antaa mahdollisuuden Finanssival-
vonnalle pankkikohtaisesti esittää lisäpääomavaatimuksia ja sillä tavalla tietysti ohjata ky-
seisen pankin riskinottoa.

Meidän pitää myös olla avoimia sille, että tällä hetkellä ehkä ainoa iso mittari, joka tie-
tyllä tapaa vilkuttaa keltaista meidän taloudessamme, on kotitalouksien velkaantuminen.
Se on tosiasia. Asuntoluototuksen suhteen minusta on ylläpidettävä tervettä ennalta sääs-
tämisen ja omavastuun vaatimusta. Nykyään ei voi välttyä siltä käsitykseltä, että sitä pyri-
tään kiertämään sillä, että yhtiölainojen osuus kasvaa, jopa tontteja rahoituksessa lainoite-
taan erikseen, autotalliosakkeita erikseen, eli tuntuu, että eri tavoin kierretään kokonaisve-
5



Pöytäkirjan asiakohta PTK 105/2017 vp
lan määrää. Siksi on tarpeellista, että Finanssivalvonnalla on tällainen tämän lain myötä tu-
leva mahdollisuus käydä rakentavaa vuoropuhelua pankin kanssa sen luototuspolitiikasta
ja tarvittaessa ryhtyä toimenpiteisiin.

14.22 Sari Essayah kd: Arvoisa rouva puhemies! Tällä esityksellä tosiaankin annetaan
Finanssivalvonnalle mahdollisuus harkita lisäpääomavaatimuksen lisäämistä, ja tällainen
harkinnanvarainen lisäpuskuri saattaa olla toki tarpeenkin. Mutta aivan niin kuin täällä
edustajat Jaskari ja Östman ovat miettineet, onko mahdollista, että tällä on kuitenkin sitten
heijastusta talouskasvuun lyhyellä ajalla? Ja sitten kuinka paljon tällä voi olla vaikutusta
esimerkiksi luottojen korkojen tasoon, koska todennäköisesti viime kädessä kuitenkin yri-
tykset ja tavalliset kansalaiset ovat ne, jotka ovat sitten nämä lisääntyneet kulut maksamas-
sa?

Noissa pankkien lausunnoissa tulee esille se huoli siitä, että suomalaisten pankkien ta-
seet ovat koko lailla toisentyyppisiä kuin monien eteläeurooppalaisten ja keskieurooppa-
laisten riskipankkien taseet. Meillä esimerkiksi asuntolainojen osuus on kohtuullisen suuri
tavallisten pankkien taseissa, ja suomalainen on se, joka vaikka hampaat irvessä maksaa
sitten sen asuntolainansa, ja niitten riskitaso on varsin matala. Siinä mielessä ymmärrän
kyllä tämän pankkien valituksen tästä, että jollakin tavalla niille nyt tässä tulee ylimääräis-
tä maksettavaa.

Mutta aivan niin kuin täällä muutamissa puheenvuoroissa, haluaisin tässä yhteydessä
myöskin puhua tästä kriisinhallinta-arkkitehtuurista laajemminkin eurooppalaisella tasol-
la ja siitä, että meillä on otettu nyt aika myötäsukaisia kantoja sen suhteen, että edetään
kohti yhteistä talletussuojaa tietyillä edellytyksillä. Kuitenkin näyttää siltä, että tämä lain-
säädäntö on monissa maissa hyvin keskeneräisesti laitettu toimeen, ja meillä on paljon evi-
denssiä siitä, kuinka edelleenkin siellä on mukana pankkeja, joilla on korkeat riskitasot ja
joitten taseita ei suinkaan ole vielä laitettu kuntoon. Mielelläni kuulisinkin ministerin nä-
kemyksiä vähän tarkemmin myöskin tästä puolesta, [Puhemies koputtaa] elikkä tämä eu-
rooppalaiseen kriisinhallintarakenteeseen... [Puhemies keskeyttää puheenvuoron pu-
heajan ylityttyä]

14.24 Olavi Ala-Nissilä kesk: Arvoisa puhemies! Se seikka, että Suomen pankkisektori
hurjasti kasvaa suhteessa bkt:hen, kun Nordea tulee meille, ei tarkoita sitä, että Suomen
pankkisektori on huonommassa kunnossa. Suomen pankkisektori on hyvässä kunnossa, ja
meillä on tilanne hyvä ja ei ole syytä erityiseen huoleen. Mutta Euroopan osalta tietenkin
riskien vähentäminen on tärkeätä. Minusta tämä liittyy myöskin aina tärkeään omavastuun
ensisijaisuuteen. Ei pidä antaa siimaa sille, että esimerkiksi vaikka italialaiset pankit ha-
luaisivat, että perustettaisiin jonkinlainen eurooppalainen roskapankki, jonne sitten siivot-
taisiin eurooppalaisten kurapankkien riskit. Sille ei pidä antaa pienintäkään siimaa, ja sil-
loin myöskin on tärkeätä, että Suomi itse hoitaa mallikkaasti oman pankkisektorinsa, joka
on kunnossa, ja silloin meidän puhevaltamme on näissä asioissa aina vahvempi.

14.25 Mauri Pekkarinen kesk: Arvoisa puhemies! Viime vaalikauden roolistani johtuen
oikeastaan ensin toteamus ja sitten kysymys. 

Toteamus ensinnäkin: Viime vaalikauden aikaan tai kriisin jälkeen oikeastaan tehtiin
ratkaisuja, joilla sekä parannettiin kansallista näitten kriisien sietokykyä läpi Euroopan —
näin toimittiin — että tehtiin myös sitten näitä yhteisiä toimia. Yhteisiin toimiin liittyi
6



Pöytäkirjan asiakohta PTK 105/2017 vp
muun muassa sekä kansallinen että eurolaajuinen kriisinhallintajärjestelmä kriisirahastoi-
neen. Siinähän tietysti valtioiden veronmaksajien kontolta siirrettiin pankkien asiakkaitten
kontolle vastuuta. Tuo ratkaisu tarkoittaa esimerkiksi sitä, että jos jossakin maassa euro-
alueella tapahtuu iso kriisi, sen viimekätiset maksajat eivät ole Euroopan valtioiden veron-
maksajat, vaan kaikkien Euroopan maiden, myös Suomessa, pankkien asiakkaat osallistu-
vat silloin sen vaikkapa portugalilaisen kriisiin ajautuneen pankin ongelmien hoitamiseen.
Tätähän tarkoitti kriisinratkaisujärjestelmä ja tämä 55 miljardin euron kriisirahasto. 

No nyt sitten, kun edetään tästä eteenpäin, tuleekin tavallaan kysymys vastaan, että kun
se backstop, se perälauta, jäi päättämättä, miten se rakennetaan, ja kun talletussuojajärjes-
telmä jäi rakentamatta, miten se rakennetaan. Tässä yhteydessä uskon, että eduskuntaa
kiinnostaa, kuinka selkeä periaatteellinen linja Suomen hallituksella on suhtautumisessa
näihin sekä talletussuojajärjestelmään että ennen kaikkea nyt tämän perälaudan hoitami-
seen. Siis perälauta tarkoittaa sitä, että kun ei se 55 miljardia riitä itse asiassa mihinkään,
hoidetaanko se tällä samalla tavalla kuin on tämä kriisirahasto, jolloin eurooppalaisten
pankkien asiakkaat siihen osallistuvat, vai hoidetaanko, niin kuin täällä vilahti se asia esil-
le, tämä EVM:n kautta, koska EVM:n kautta hoidettuna kaikkien maiden valtioiden veron-
maksajat osallistuvat tämän homman hoitoon.

Puhemies Maria Lohela:  Keskustelulle tältä erää varattu aika alkaa lähestyä loppuaan,
joten tähän nyt ministeri Orpon puheenvuoro, 3 minuuttia. Muihin puheenvuoroihin pala-
taan sitten myöhemmin.

14.27 Valtiovarainministeri Petteri Orpo: Arvoisa puhemies! Erittäin hyviä puheen-
vuoroja, kiitos niistä. Paljon kysymyksiä, koetan tiivistää vastaustani.

Ensinnäkin eurooppalaisesta tilanteesta: Kuten edustaja Pekkarinen totesi, viime kau-
della pankkikriisien keskellä ja niiden jälkeen me olemme rakentaneet kriisinhallinta- ja
ratkaisumekanismeja. Voi olla tyytyväinen, että ne ovat olemassa ja että me olemme osa
pankkiunionia. Se keskeinen ajatus on ollut, että veronmaksajien ja pankkien kohtalonyh-
teys katkaistaan. Eli kun liian usein, meilläkin kotimaassa on tietoa siitä, pankkikriisin jäl-
jiltä veronmaksajat olivat ne, jotka maksoivat laskun, niin tämä kohtalonyhteys on pyritty
katkaisemaan. Ja kun meillä on iso eurooppalainen järjestelmä, niin silloin myöskin, jos
jossakin kriisi käy, se jakaantuu todella laajasti koko euroalueelle. Tämä on toiminut nyt jo
menestyksekkäästi Espanjan osalta: viime keväänä tehtiin kriisinhallintamekanismin kaut-
ta onnistunut pankin järjestely. Italiassa on kaksi ongelmapankkia hoidettu, toinen meni
vähän rimaa hipoen siinä, voivatko veronmaksajat osallistua, mutta Italiassakin on siis
edetty ongelmien ratkaisussa. Eurooppalainen pankkijärjestelmä, edustaja Hoskonen, on
paljon paremmassa kunnossa kuin mitä se oli esimerkiksi vuosi kaksi kolme sitten ja me-
nee parempaan suuntaan näiden järjestelmien myötä. Eli on valvontaa sekä mekanismeja
myöskin ratkaista ongelmia, ja on ollut kykyä ja näyttöä nyt siitä, että nämä toimivat.

Sitten tämä tuleva eli pankkiunionin kehittäminen kokonaisuudessaan: Riskejä alas, se
on meidän ensimmäinen tavoitteemme. Riskejä alas. Ja meillä on selkeä kanta siitä, että
talletussuojajärjestelmä voidaan ottaa käyttöön vasta, kun riskitasot ovat merkittävästi ny-
kyistä alempana. Minusta se on ehdottomasti myöskin suomalaisten etu, että jonain päivä-
nä nämä riskit olisi painettu alas ja meillä olisi niin terve pankkisektori eri puolilla, että tal-
letussuojajärjestelmä voisi olla silloin käytössä. Mutta nyt on selvää, että vastuullisuutta
7



Pöytäkirjan asiakohta PTK 105/2017 vp
tätä kautta ei voida lisätä ennen kuin riskit on merkittävällä tavalla saatu vähentymään.
[Eero Heinäluoma: Oikein!]

EVM:n, Euroopan vakausmekanismin kehittämisestä todellakin puhuttiin: Ehkä Dijs-
selbloemin kommentti kuvaa sitä, että mielipiteitä oli yhtä paljon kuin puhujia, mutta siitä
on yhteinen näkökulma, että se toimii hyvin ja siihen ollaan tyytyväisiä. Se on ennen kaik-
kea tarkoitettu talouskriisien ratkaisuihin eri maissa, ei niinkään pankkikriisien vaan maita
koskevien talouskriisien. Sille pitää antaa vahvemmat työkalut, ja se pitää pitää itsenäise-
nä. Tästä voitaisiin mielellään keskustella joskus pidempäänkin.

Sitten nämä vaikutukset: Siis tallettajien riski pienenee. Siis tallettajien riski pienenee,
omistajien vastuu kasvaa, ja se ei ole vähäinen. Jos oman pääoman vaadetta nostetaan 1:stä
5:een, se ei ole vähäinen, se on merkittävää, koska pankit käyttävät niin valtavaa lainavi-
pua omassa toiminnassaan. Mutta omistajien riski on se, joka kasvaa. Tällä ei pitäisi olla
vaikutuksia kotitalouksien lainansaantiin tai sen hintaan, mikä on hyvä asia. Eli riskejä vä-
hennetään koko järjestelmästä. Se on viime kädessä veronmaksajan ja pankin asiakkaan,
tallettajan tai pankin asiakasyrityksen, etu.

Puhemies! Uskon, että tästä tulee hyvä valiokuntakäsittely ja sitten pystytään paneutu-
maan myöskin tähän Nordea-kysymykseen, koska se tuli nyt niin tähän samaan aikaan.

Puhemies Maria Lohela:  Nyt keskustelu keskeytetään. Tätä keskustelua jatketaan tässä
istunnossa päiväjärjestyksen muiden asiakohtien tultua käsitellyiksi.

Keskustelu keskeytettiin kello 14.31.

————

Keskustelua jatkettiin kello 17.33.

Toinen varapuhemies Arto Satonen:  Nyt jatketaan aiemmin tässä istunnossa keskeyte-
tyn asiakohdan 3 käsittelyä. 

Keskustelua ei syntynyt.

Asia lähetettiin talousvaliokuntaan.
8


