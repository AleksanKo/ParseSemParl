















































DEMD2D.tmpSave.xml


Pöytäkirjan asiakohta PTK 123/2016 vp
Pöytäkirjan asiakohta 

PTK 123/2016 vp

Täysistunto

Keskiviikko 30.11.2016 klo 14.00—18.52

9. Valtioneuvoston selonteko kansallisesta energia- ja ilmastostrategiasta vuoteen 2030
Valtioneuvoston selonteko VNS 7/2016 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 9. asia. Puhemiesneuvosto ehdottaa, että asia lähetetään talousvaliokun-
taan, jolle valtiovarainvaliokunnan, liikenne- ja viestintävaliokunnan, maa- ja metsätalous-
valiokunnan, tulevaisuusvaliokunnan ja ympäristövaliokunnan on annettava lausunto vii-
meistään 15.3.2017.

Valtioneuvoston esittelypuheenvuoron jälkeen keskustelu käydään etukäteen pyydetty-
jen puheenvuorojen osalta nopeatahtisena. Ryhmäpuheenvuorojen pituus on enintään 5
minuuttia ja muiden etukäteen varattujen puheenvuorojen pituus enintään 5 minuuttia. Pu-
hemiesneuvosto suosittaa, että myös nopeatahtisen keskusteluosuuden jälkeen pidettävät
puheenvuorot kestävät enintään 5 minuuttia.

Keskustelu

14.17 Elinkeinoministeri Olli Rehn (esittelypuheenvuoro): Arvoisa puhemies! Hyvät
kollegat! Meillä on edessämme maailmanlaajuinen ja suorastaan perusteisiin käyvä ener-
giatalouden murros. Nyt käsiteltävä valtioneuvoston selonteko, kansallinen ilmastostrate-
gia, energiastrategia, määrittää päälinjat Suomen energiakäänteelle vuoteen 2030 tähdä-
ten. Samalla katsomme vielä pidemmälle: vuoden 2030 tavoitteiden toteuttaminen on kes-
tävä silta kokonaan päästöttömään ja hiilineutraaliin energiatalouteen Suomessa vuonna
2050.

Tämä strategia koostuu kolmesta skenaariosta: ensinnäkin perusskenaariosta, joka ha-
vainnollistaa nykyisten voimassa olevien toimien riittämättömyyden energia- ja ilmastota-
voitteiden saavuttamiseksi; toiseksi politiikkaskenaariosta, joka on vuoteen 2030 ulottuva
skenaario, jossa uudet politiikkatoimet mitoitetaan siten, että asetettuihin ilmasto- ja ener-
giatavoitteisiin päästään; kolmanneksi vuoteen 2050 asti ulottuvasta tarkastelusta sellaisis-
ta toimista, joilla energiankäyttö ja -tuotanto saataisiin kokonaan, sataprosenttisesti, uusiu-
tuvaan energiatuotantoon perustuvaksi.

Energia- ja ilmastostrategia toteuttaa hallitusohjelmaa ja nojaa Euroopan unionin yhtei-
siin tavoitteisiin ja Suomen kansainvälisiin sitoumuksiin. Strategia on myös kansainväli-
sesti tarkasteltuna kunnianhimoinen ja linjassa tänään hyväksytyn komission energia- ja il-
mastopaketin talvipaketin kanssa.

Selonteon pohjalta uusiutuvan energian osuutta lisätään yli puoleen energian loppukäy-
töstä vuonna 2030. Öljyn energiakäyttö puolitetaan vuoteen 2005 verrattuna. Kaiken kaik-
kiaan liikenteellä on hyvin keskeinen, ellei jopa keskeisin, rooli niin sanotun taakanjako-
 Tarkistettu
4.0



Pöytäkirjan asiakohta PTK 123/2016 vp
sektorin päästöjen vähentämisessä. Tässä selonteossa linjataan, että liikenteen päästöjä vä-
hennetään noin puolet elikkä 50 prosenttia vuodesta 2005 vuoteen 2030 mennessä. Pääs-
töjen vähentämisen tarve on itse asiassa niin suuri, että väittely liikenteen biopolttoainei-
den ja sähköautojen keskinäisestä roolista on turhaa. Molempia tarvitaan lähes maksimi-
määrä, minkä kykenemme saavuttamaan, ja se tarkoittaa tietysti muun muassa useiden
biojalostamoiden rakentamista Suomeen, jotta tämä tavoite kyetään saavuttamaan, ja se
taas merkitsee työpaikkoja ja yrittämisen mahdollisuuksia koko maassa. Tässä selonteossa
esitetään myös mittavaa, 250 000 kappaleen tavoitetta sähköautoille ja 50 000:n tavoitetta
kaasuautoille. Samalla tieliikenteen biopolttoaineiden sekoitusvelvoite nostetaan 30 pro-
senttiin energiasisällöstä, mikä on aivan Euroopan kärkeä.

Kuten sanoin äsken, EU:n komissio julkaisee tänään — itse asiassa juuri näihin aikoi-
hin, pressitilaisuus lienee käynnissä Brysselissä tällä hetkellä — oman energiapolitiikan
talvipakettinsa. Suomen kannalta on olennaista, että biomassan nollapäästöisyys säilyy,
mikä on nyt julkaistussa paketissa turvattu. Suomi on ajanut vuosia EU:n laajuista politiik-
kaa myös liikenteen biopolttoaineille, mikä nyt kantaa hedelmää, sillä talvipaketissa ehdo-
tetaan jakeluvelvoitetta liikenteen uusiutuville polttoaineille.

Me tarvitsemme myös kustannustehokkaan, toimitusvarman sähköjärjestelmän ja en-
nen muuta toimivat sähkömarkkinat tämän tueksi. Suomelle erityinen kriittinen kysymys
on sähkötehon riittävyys huippukulutuksen aikana johtuen meidän aika poikkeuksellisista
ilmasto-olosuhteistamme muuhun Eurooppaan verrattuna. Pitkällä siirtymäkaudella kohti
täysin uusiutuvaa energiataloutta myös ydinvoimalla on roolinsa sähköntuotannossa koti-
maassa.

Arvoisat kollegat, viime tammikuun 7. ja 15. päivä me saimme ankaran muistutuksen
siitä, että kovien pakkasten aikana oma sähköntuotantomme ei riitä. Olimme noissa olois-
sa liikaa, jopa yli kolmanneksen verran, tuontisähkön varassa. Senkin takia pohjoismaisen
sähkömarkkinan kehittäminen on Suomelle kärkiasia. Pohjois-Suomen ja Pohjois-Ruotsin
välille suunniteltu hanke vaihtosiirtoyhteyden toteuttamiseksi on välttämätön riittävien
siirtoyhteyksien varmistamiseksi. Tämä työ on nyt liikkeellä Ruotsin Kraftnätin ja Suo-
men Fingridin kesken, ja viimeksi kävimme tästä erittäin hyvän keskustelun pohjoismais-
ten kollegoiden kanssa viime viikolla täällä Helsingissä pohjoismaisten energiaministeri-
en kokouksessa. Suomen tavoitteena on saada tämä siirtoyhteys Euroopan unionin priori-
teettilistalle ensi vuonna, 2017, jotta sen toteuttaminen voisi alkaa niin pian kuin mahdol-
lista.

Ylimenokauden ratkaisuna otetaan käyttöön teknologianeutraalit tarjouskilpailut, joi-
den perusteella maksetaan sähköntuotantotukea kustannustehokkaimmille ja kilpailuky-
kyisille uusiutuvan sähkön tuotantoinvestoinneille. Tarkemmin vielä vuosina 2018—20
otetaan käyttöön kilpailuun perustuva tuotantotuki uusiutuvalle sähkölle. Tällä tuella voi-
daan rakentaa yhteensä korkeintaan 2 terawattitunnin verran tuotantoa noiden mainittujen
vuosien aikana. Vastaavasti investointitukea kohdennetaan ensi sijassa uuden energiatek-
nologian kaupallistamiseen sekä biopolttonesteiden, biokaasun ja jakeluverkkojen raken-
tamiseen. Yhdistetyssä sähkön- ja lämmöntuotannossa etusijalla ovat metsähake ja metsä-
teollisuuden sivuvirrat, kuten kuori ja puru. Selonteon mukaan vuoteen 2030 mennessä
Suomessa luovutaan kivihiilen energiakäytöstä. Varotoimena otetaan huomioon energian
toimitus- ja huoltovarmuus ja poikkeustilanteet. Kivihiilen energiakäytön lopettamista
koskeva lakiesitys valmistellaan siirtymäaikoineen tämän hallituskauden aikana.
2



Pöytäkirjan asiakohta PTK 123/2016 vp
Arvoisa puhemies! Hyvä kollegat, kun sanoin, että tässä linjattu energiastrategiamme on
kansainvälisesti kunnianhimoinen, tarkoitin muun muassa tätä kivihiilen energiakäytöstä
luopumista. Olen vakuuttunut siitä, että tulevien vuosikymmenten mittaan tämä arvioi-
daan energiataloudessa lähes yhtä merkittäväksi kuin demokratian saralla oli naisten ääni-
oikeuden toteuttaminen Suomessa vuonna 1906, mikä näytti suuntaa muulle maailmalle ja
mistä olemme kaikki perustellusti ylpeitä. Me olemme kestävän energiatalouden edelläkä-
vijöitä, eikä meidän kannata pitää kynttilää vakan alla vaan tuoda tätä rohkeasti esiin maa-
ilmalla ja siten luoda pohjaa suomalaisen energia- ja ympäristöteknologian viennille. 100-
vuotiasta Suomea ei rakenneta nihilismillä vaan ennakkoluulottomalla asenteella ja ter-
veellä itseluottamuksella, joihin kuuluu omavaraisempi, huoltovarma ja kestävä energiata-
lous. — Kiitoksia.

14.26 Hanna Kosonen kesk (ryhmäpuheenvuoro): Arvoisa puhemies! Ilmastonmuutos
on totta, ja yhteinen tehtävämme on pysäyttää se. Olemme ensimmäinen sukupolvi, joka
voi saada ratkaisut aikaan, ja olemme myös viimeinen sukupolvi, joka pystyy tekemään
käänteen. Fossiilisten polttoaineiden käytön takia merten lämpötila nousee, napajäätiköt
sulavat ja kuumuus- ja kuivuusjaksot tuhoavat satoja. Suunnanmuutoksen on tapahduttava
nyt. Kyse on lastemme ja lastenlastemme tulevaisuudesta. On tekojen aika.

Arvoisa puhemies! Tällä ohjelmalla Suomi osoittaa edelläkävijyyttä. Kannamme vas-
tuumme kansainvälisesti ja bio- ja kiertotaloutta edistämällä luomme samalla puhtaita rat-
kaisuja, työpaikkoja suomalaisille ja toimeentuloa koko maahan. Keskustavetoinen halli-
tus vastaa nopeasti Pariisin ilmastosopimuksen tavoitteisiin konkreettisilla teoilla. Fossii-
lisista tuontipolttoaineista siirrytään kotimaiseen uusiutuvaan energiaan. Tuontiöljyn käyt-
tö puolitetaan, ja Suomi aikoo kieltää ensimmäisenä maailmassa hiilenkäytön vuoteen
2030 mennessä. Kokonaan uusiutuvaan energiaan on mahdollista siirtyä vuoteen 2050
mennessä. Olemme tulevaisuudessa sekä omavaraisempia että taloudellisesti vahvempia.
Siirrymme keskitetystä fossiilisesta mallista koko Suomen uusiutuvan energian malliin.
Energiaeurot ja työpaikat kannattaa pitää Suomessa.

Arvoisa puhemies! Energia- ja ilmastostrategia ohjaa tulevaisuuden liikkumista ja kul-
jetuksia, rakentamista, asumista sekä sähkön- ja lämmöntuotantoa. Ratkaisuja ovat bio-
energia sekä maatalouden, yhdyskuntien ja teollisuuden jätteistä tuleva energia sekä aurin-
ko- ja tuulienergia.

Metsien monimuotoisuudesta on huolehdittava. Metsienkäytön myötä tulevat sivuja-
keet kannattaa hyödyntää energiakäytössä. Tukkipuu menee jalostukseen ja puurakentami-
seen, sivuvirrat, kuten kuoret ja hakkuutähteet, käytetään energiantuotantoon. Energiatar-
peet mahtuvat kansallisen metsästrategian mukaisiin raameihin. Jatkossa sellun, paperin ja
puurakentamisen lisäksi puusta tehdään enenevästi lääkkeitä ja tekstiilejä ja muovituottei-
ta korvataan puulla.

Väitteet tuulivoiman alasajosta ovat vääriä. Tuulivoimaa tuetaan jatkossakin, mutta tu-
kitaso tuodaan samalle viivalle muiden energialähteiden kanssa.

Arvoisa puhemies! Kotitaloudet ja yritykset voivat tulevaisuudessa toimia sähköntuot-
tajina, eivätkä tuuli- ja aurinkoenergian tuotannonvaihtelut haittaa, koska älykkäät verkot
ja sähkön varastointi varmistavat jatkuvan sähkönsaannin. On mahdollista, että akku- ja
energianvarastointiteknologian kehittyminen ja halpeneminen mullistavat energiamarkki-
nat ennalta arvaamattomalla tavalla.
3



Pöytäkirjan asiakohta PTK 123/2016 vp
Liikkuminen ja tavaroiden kuljettaminen muuttuu. Liikenteen automatisaatio lisääntyy,
ja tavoitteena on, että Suomessa on 15 vuoden kuluttua 250 000 sähköautoa ja vähintään
50 000 kaasukäyttöistä autoa. Biokaasun mahdollisuudet ovat valtavat. Kaupungeissa ly-
hyitä matkoja tehdään auton sijaan entistä enemmän pyörällä tai kävellen. Visio on käynyt
jo osittain toteen Helsingissä kaupunkipyörien tulon myötä. Energia- ja ilmastostrategia
merkitsee hyviä asioita myös kansanterveyden näkökulmasta.

Arvoisa puhemies! Suomella on ensi vuonna sekä Arktisen neuvoston että Pohjoismai-
den neuvoston puheenjohtajuus. Se antaa meille entistä paremman mahdollisuuden edistää
näitä tavoitteita yhdessä muiden maiden kanssa. Päästötön Pohjola on keskustan tavoite, ja
se on mahdollista saavuttaa hyvin nopeastikin, jos niin halutaan.

Energia- ja ilmastostrategia on kunnianhimoinen ja realistinen linjaus tähän hetkeen.
Suomi on omilla vahvuuksillaan nykyisessä energiamurroksessa mukana. Suomalaiset
cleantech- ja puhtaiden energiaratkaisuiden yritykset saavat selkänojan toiminnalleen ja
tuotteiden kehittämiselle vientiin. Keskustan eduskuntaryhmä kiittää hallitusta erinomai-
sesta työstä ja kannustaa strategian nopeaan toimeenpanoon.

14.32 Martti Mölsä ps (ryhmäpuheenvuoro): Arvoisa puhemies! Maamme energiapoli-
tiikka kärsi epäjohdonmukaisuudesta ja ennustamattomuudesta viime vaalikaudella. Pys-
tyimme jo silloin perustellusti todentamaan, että Suomen silloinen energiapolitiikka ei pal-
vellut yhteiskunnan kokonaisetua, sillä energiapolitiikkamme perustui silloin kivihiilikau-
tiseen ajatteluun ja puutteellisesti tutkittuun tietoon. Nyt energiapolitiikastamme on tullut
poukkoilevan päätöksenteon sijaan vaalikausien yli kestävää ennakoitavuutta. Oivallisena
esimerkkinä tästä toimivat juuri nykyisen hallituksen uunituoreet linjaukset kansallisesta
energia- ja ilmastostrategiasta.

Arvoisa puhemies! Perussuomalaisten eduskuntaryhmä näkee, että kotimaisten energia-
lähteiden, kuten turpeen ja pienpuuenergian, asemaa ei pidä heikentää. Samaten meidän on
ajateltava energia ihan uudella tavalla. On nähtävä kuusenoksa kemikaalina, puru ja lastut
biopolttoaineina, vesi energianlähteenä. Onneksi kaikki tämä on etupainotteisesti otettu
huomioon nyt keskustelussa olevassa hallituksen energia- ja ilmastostrategiassa. Tämän
ohella perussuomalaisten eduskuntaryhmä näkee, että hyödyntämällä kotimaista energiaa
ja kehittämällä siihen perustuvaa vientiteollisuutta voimme oikaista merkittävästi kauppa-
tasettamme. Energiantuotannon kotimaisuusasteen tuntuva nostaminen edistää maamme
talouskasvua ja tuottaa kymmeniätuhansia uusia työpaikkoja. Nämä työpaikat syntyisivät
pääasiassa haja-asutusalueille, mikä mahdollistaisi osaltaan maaseudun pitämisen elinvoi-
maisena ja asuttuna. Perussuomalaisten eduskuntaryhmä on tyytyväinen siitä linjauksesta,
että uusia tuulivoimatukiratkaisuja ei nyt myönnetä vaan niistä tehdään riippumaton selvi-
tys ennen kuin jatkosta päätetään.

Arvoisa puhemies! Perussuomalaiset haluavat jatkossa kiinnittää huomiota puurakenta-
misen lisäämiseen. Suomi voisi olla puurakentamisen suunnannäyttäjä koko Euroopassa.
Ala on merkittävä tekijä, se työllistää runsaasti joko suoraan tai välillisesti. Puusta valmis-
tettavat tuotteet ovat kestäviä sekä uusiutuvia ja vaikuttavat positiivisesti hiilitaseeseen.
Tämäkin tavoite tukee hyvin myös ilmastopoliittisia linjauksia siitä, mihin uudella halli-
tuksen energia- ja ilmastostrategialla pyritään.

Arvoisa puhemies! Viimeaikainen kansainvälisen politiikan epävarmuus on palauttanut
kaikkien mieleen energiaomavaraisuuden tärkeyden myös huoltovarmuutemme näkökul-
masta. Niinpä energiaomavaraisuuden tuntuva nostaminen on syytä ottaa energiapolitii-
4



Pöytäkirjan asiakohta PTK 123/2016 vp
kan keskeiseksi tavoitteeksi sekä pitkäaikaiseksi painopisteeksi. Näin on nyt hallituksessa
tehty, ja siitä me olemme tyytyväisiä. Tulee myös muistaa, että kylmien säiden ja pitkien
välimatkojen Suomi on erityisen riippuvainen myös siitä, että kohtuuhintaista energiaa on
saatavilla. Tämäkin näkökulma on onneksi mukana nyt uudistetuissa linjauksissa.

Arvoisa puhemies! Energiapolitiikkaamme vaikuttavat keskeisesti myös kansainväliset
päästötavoitteet ja erilaiset sopimukset. Tästä esimerkkinä toimii juuri hiljakkoin Pariisin
ilmastokokouksessa tehty maailmanlaajuinen ilmastosopimus, minkä keskeisenä tavoit-
teena on rajoittaa keskilämpötilan nousu maapallolla alle 2 asteeseen. Tämä linjaus sopii
niin perussuomalaisille kuin muillekin hallituskumppaneille. Sen sijaan kesällä EU-komis-
siolta tullut Pariisin sopimuksen tavoitteisiin liittyvä ehdotus taakanjakosektorille ei sellai-
senaan enää sovikaan, sillä katsomme, että komission ehdotuksessa Suomelle on asetettu
kohtuuttoman korkea, 39 prosentin päästövähennysvelvoite, joka tulee toteutuessaan nos-
tamaan suomalaisen teollisuuden kustannuksia ja näin heikentämään alan työllisyyttä. Tä-
ten pidämme tärkeänä, että hallitus käyttää kaikki mahdolliset keinot joustomekanismien
täysimääräiseen käyttöön jatkossa, ennen kuin komission esitystä voidaan edes harkita hy-
väksyttäväksi.

Arvoisa puhemies! Hallituksen tavoite cleantech-alan kasvattamiseksi on erittäin kun-
nianhimoinen mutta tarpeellinen. Kotimarkkinat ovat tässä juuri ratkaisevassa asemassa.
On selvää, että huolehtimalla energiantuotannosta, (Puhemies koputtaa) joka varmistaa ko-
timaisen, vähähiilisen energiansaannin, kohtuuhintaisuuden (Puhemies koputtaa) ja vähä-
päästöisyyden, meillä on energia- ja ilmastosektorilla paljon enemmän voitettavaa kuin hä-
vittävää.

14.38 Harri Jaskari kok (ryhmäpuheenvuoro): Arvoisa puhemies! Suomi haluaa olla
eturintamassa estääkseen maailman lämpenemistä yli 2 asteella. Siksi tässä strategiassa on
vahva panostus uusiutuvaan energiaan ja uusiin puhtaisiin energiajärjestelmiin. Voi sanoa,
että muutamat päätökset ovat todella vallankumouksellisia. Yksi niistä on hiilenkäytön lo-
pettaminen vuoteen 2030 mennessä. Jopa suurempi päätös ja tavoite on öljynkäytön puo-
littaminen samalla ajalla.

Samalla hallitus kuitenkin haluaa turvata energian saatavuuden Suomessa kilpailuky-
vyn näkökulmasta ja pitää huolta energian kilpailukykyisestä hinnasta. Entistä suurempi
painoarvo strategiassa on tullut puhtaan teknologian viennille, missä Suomella onkin mer-
kittävää osaamista.

Arvoisa puhemies! Leijonanosan uusista päästövähennystavoitteista ottaa harteilleen
liikenne, joskin oma urakkansa on myöskin kiinteistöpuolella ja maataloudessa. Teolli-
suus onkin Suomessa tiristänyt itsensä jo maailman energiatehokkaimpien joukkoon. Puh-
taan energian ja kiertotalouden markkinat ovat seuraavan parinkymmenen vuoden aikana
jopa 15 000 miljardia euroa koko maailmassa. Mikäli olemme tässä energiauusiutumisen
eturintamassa, maailma on todellakin avoin suomaisille uusille energiakonsepteille. Nyt
onkin oikea aika miettiä, miten saamme tästä globaalista energiamurroksesta mahdollisim-
man paljon irti suomalaista liiketoimintaa.

Arvoisa puhemies! Liikennesektorin uudistamisessa ratkaisu valtiolta oli vaatimus bio-
polttoaineiden 30 prosentin sekoitevelvollisuudesta vuoteen 2030 mennessä. Päätöksen
seurausvaikutukset voivat olla hyvinkin merkittäviä. Nykyisin tuontiöljyn energiakäytöstä
yli 60 prosenttia käytetään liikenteessä. Suomeen tuodaan nettona energiaa vuosittain 6,8
miljardin euron edestä. Tulevaisuudessa kenties näitä euroja maksetaan entistä enempi ko-
5



Pöytäkirjan asiakohta PTK 123/2016 vp
timaiselle biopolttoaineteollisuudelle, mikä on erinomainen asia. Kaikki metsäteollisuu-
den yritykset eivät kenties ole kovin innoissaan siitä, mihin puu menee. Nyt kuitenkin ol-
laan tehty tutkimuksia siitä, että kun tällä hetkellä käytetään puuta noin 68 miljoonaa kuu-
tioita, biopolttoaineisiin menisi noin 4 miljoonaa kuutiota ja kestävä hakkuuraja olisi noin
80 miljoonaa kuutiota. Eli vielä onnistuisi kestävän metsänkäytön rajoissa saada tätä uutta
liiketoimintaa mukaan. Mikäli tiedostamme päätöksen haasteet myöskin metsäpuolelle ja
ratkaisemme ne asiallisesti, voimme pitää biopolttoaineiden sekoitevelvollisuuden merkit-
tävää korottamista mahdollisuutena. Ja juuri niin kuin ministeri sanoi esimerkiksi tämän
talvipaketin osalta, tämä on mielenkiintoinen päätös komissiolta. Uskon, että biopolttoai-
neiden tulevaisuus on kuitenkin lentoliikenteessä, yhdyskuntien energiatuotannossa, ja mi-
käli Suomi luo nyt tämän pilottimarkkinan itsellensä esimerkkimaana, meillä voi olla hui-
keat mahdollisuudet tulevaisuudessa olla globaali johtaja uusissa biopolttoaineissa.

Arvoisa puhemies! Biopolttoaine on ainakin normaalien henkilöautojen tankissa kuiten-
kin vain välivaihe ja kenties vain metsäisten maiden mahdollisuus. Arvioiden mukaan jopa
80 prosenttia kaikista ostettavista autoista EU:ssa vuonna 2030 on sähköautoja. Uudessa
energia- ja ilmastostrategiassa on vahva sitoumus myöskin liikenteen sähköistämiseen ja
myöskin automatisointiin. Tavoitteena on saada jopa 250 000 uutta sähköautoa Suomeen
vuoteen 2030 mennessä. Ja jos mietitään jälleen globaalia markkinaa tässä bisneksessä, on
arvioitu, että se on jopa 3 400 miljardia vuodessa, jos me jälleen olisimme esimerkkinä
maailmalle näissä asioissa. Sähköisen liikenteen on arvioitu tuovan yli miljoona työpaik-
kaa Eurooppaan vuoteen 2030 mennessä. Me voisimme ottaa merkittävästi kokoamme
suuremman osuuden näistä työpaikoista.

Arvoisa puhemies! EU menee kohti kuluttajalähtöistä energiapolitiikkaa. Usein kulutta-
jalähtöinen energiapolitiikka liitetään sähkön pientuotantoon, sekä tuuleen että aurinkoon.
Tuuli ja aurinko eivät tietenkään ole tasaisia energialähteitä: tuulesta ei saa sähköä, mikäli
ei tuule, aurinko ei aina paista. Samanaikaisesti emme kuitenkaan voi vähätellä näiden
energialähteiden merkitystä. Ihmisille energianmuutoksen on aidosti näyttäydyttävä help-
pona ratkaisuna, joka on taloudellisesti järkevä ja samalla teko puhtaan maapallon puoles-
ta. Sitten ihmiset lähtevät mukaan näihin muutoksiin.

Arvoisa puhemies! Tulevaisuus on jo nähtävillä. Energiajärjestelmään tulee paljon
enempi toimijoita kuin nyt on. Energiapaletti monipuolistuu. Puhdas energia tulee elinkei-
noelämän kilpailuvaltiksi. Kuluttajat tulevat osaksi energiajärjestelmää. Energiajärjestel-
mä tulee osaksi esineiden internetiä. Suomella on mahdollisuus erikoistua (Puhemies ko-
puttaa) joustavien kysyntäratkaisujen huippuosaajaksi ja samalla pitää huolta siitä, että
elinkeinoelämä saa varmatoimista ja hinnaltaan kilpailukykyistä puhdasta energiaa. (Puhe-
mies koputtaa) Energiaremontti voi irrottaa meidät aidosti fossiilisten polttoaineiden tuon-
tilaskusta (Puhemies koputtaa) ja luoda perustan kymmenille-, jopa sadoilletuhansille uu-
sille työpaikoille Suomessa.

Ensimmäinen varapuhemies Mauri Pekkarinen: Minun on pakko lyödä nuijaa pöytään
viimeistään silloin, kun on 15—20 sekuntia — tai niin kuin äsken, 40 sekuntia — yli sovi-
tun aikarajan. Pyydän, että tätä sovittua pelisääntöä 5 minuutista noudatettaisiin mahdolli-
simman hyvin.

14.44 Riitta Myller sd (ryhmäpuheenvuoro): Arvoisa puhemies! Vuosi 2016 jää histo-
riaan paitsi Pariisin ilmastosopimuksesta myös korkeimmasta koskaan mitatusta hiilidiok-
6



Pöytäkirjan asiakohta PTK 123/2016 vp
sidimäärästä ilmakehässä. Käsissämme ei ole vähempää kuin maapallon ja ihmiskunnan
tulevaisuus. Sopu ilmastosopimuksesta on tärkeä askel mutta vasta alku ilmastotyölle.
Maapallon keskilämpötilan nousun pysäyttäminen 1,5 celsiusasteeseen vaatii järeitä toi-
mia. Sosialidemokraattinen eduskuntaryhmä odotti kansalliselta energia- ja ilmastostrate-
gialta enemmän visiota siitä, mihin Suomi voisi parhaimmillaan yltää. Suomessa jo nyt
puolet energiasta tulee päästöttömistä lähteistä, kuten uusiutuvasta energiasta ja ydinvoi-
masta, ja olemme myös linjassa EU:ssa hyväksyttyjen tavoitteiden kanssa. Nämä eivät tule
kuitenkaan riittämään, vaan uusia avauksia niin kestävään uusiutuvan energian tuotantoon
kuin kulutuksen vähentämiseen tarvitaan.

Arvoisa puhemies! Energia on keskeinen tekijä hiilidioksidipäästöjen rajoittamisessa.
Hallituksen se tavoite, että pitkällä aikavälillä energiajärjestelmä muuttuu hiilineutraaliksi
ja perustuu uusiutuviin energialähteisiin, on kannatettava. Tuontiöljyn energiakäytön puo-
littaminen ja kivihiilen käytöstä luopuminen ovat hyviä tavoitteita. On kuitenkin pakko ky-
syä: miten tähän linjaan sopii turpeen suosiminen, kun se pahimmillaan tuottaa enemmän
päästöjä kuin kivihiili? (Eduskunnasta: Hyvin!) 

Energiajärjestelmien muutos maailmalla on käynnistynyt. Suomen on oltava kehityksen
eturintamassa. Esitykseen sisältyy teknologianeutraalin tarjouskilpailun kautta tuleva tuki
uusiutuville energiamuodoille — hyvä niin. Kilpailutettavan energian määrä, 2 terawatti-
tuntia, on kuitenkin aivan liian vähän. Aurinko, tuuli ja erilaiset geotermiset energialähteet
ovat tulevaisuutta. Älykkäät energiaverkot ja palveluliiketoiminnan kehittäminen mahdol-
listavat paitsi energiatehokkaita ratkaisuja myös säästöjä kuluttajille. Energiatehokkuutta
tulee parantaa. Suomen sijoitus energiatehokkuuden vertailussa on huono. Suomen tulee
kehittää ja ottaa käyttöön uutta teknologiaa. Näin syntyvät myös referenssimarkkinat vien-
nille ja työtä suomalaisille. Tämän on oltava Suomen ilmastoliiketoiminnan ytimessä. Hal-
lituksen koulutus-, tutkimus- ja innovaatiorahoituksen leikkaaminen lyö korville näitä ta-
voitteita. 

Selonteko nojaa vahvasti metsäbiomassaan. Politiikka ja tiede vielä keskustelevat siitä,
mikä on metsien bioenergian pitkän aikavälin päästötaso tässä kokonaisuudessa. Tämän
päivän tiedon valossa komissio näyttää vihreää valoa Suomen tavoitteille. Metsä ja puu-
pohjaiset raaka-aineet on nähtävä yhä monipuolisempana öljyä korvaavana raaka-aineena
uusille, korkean jalostusarvon tuotteille. Sivuvirrat ja metsätähde on puolestaan järkevää
käyttää bioenergiana, jolloin ilmastovaikutukset ovat edullisimmat. Lähtökohtana on olta-
va, että hakkuiden lisäyksen myötä myös suojelua lisätään ja monimuotoisuudesta huoleh-
ditaan. Valitettavasti näin ei nyt ole. Metso-ohjelma tarvitsee nyt rahoitusta.

Arvoisa puhemies! 90 prosenttia kotimaan liikenteen päästöistä syntyy tieliikenteessä.
Päästöjen vähentämiseksi hallitus nostaa biopolttoaineen sekoitevelvoitteen 30 prosenttiin
ja tavoitteena on 40 prosenttia uusiutuville. Tämä ei yksin riitä. Avoimeksi jää myös autoi-
lijoiden halukkuus ja kyky maksaa kustannukset. Muu maailma menee sähköautojen suun-
taan, ja muutos liikenteen osalta on hyvin nopeaa. Suomen pitää olla avoin uusille ratkai-
suille. Vääriä ratkaisuja on vaikeaa ja kallista peruuttaa. Liikenne täytyy nähdä järjestel-
mänä, jossa saumattomat matkaketjut ja älykkäät liikenneverkot mahdollistavat vähäpääs-
töisen liikkumisen. Raideliikenteen kehittäminen on tehokas ja kuluttajaystävällinen tapa
vähentää liikenteen päästöjä. Nolla- ja plusenergiatalojen rakentamisen ohella liikennejär-
jestelyt ovat keskeisiä asumisen hiilidioksidipäästöjen vähentämisessä. On ilo huomata,
että hallitus puhuu selonteossa kaupunkipolitiikasta ja tiiviin yhdyskuntarakentamisen
7



Pöytäkirjan asiakohta PTK 123/2016 vp
puolesta. Vähähiilinen joukkoliikenne, kävely ja pyöräily ovat ilmastoystävällisiä liikku-
mistapoja, ja liikunnan mahdollistava kaupunkisuunnittelu on myös kansanterveystyötä.

Arvoisa puhemies! Maapallon pelastaminen on mahdollista. Se edellyttää voimakkaita
toimia lämpenemisen pysäyttämiseksi. Keskustelemme tänään siitä tulevaisuudesta ja niis-
tä olosuhteista, joissa lapsemme ja lapsenlapsemme elävät.

14.49 Satu Hassi vihr (ryhmäpuheenvuoro): Arvoisa puhemies! Hallituksen strategiassa
on monia hyviä asioita, mutta se hukkaa ilmaston ja työllisyyden kannalta parhaat mahdol-
lisuudet. Me vihreät esittelemme viikonloppuna oman energiavisiomme, joka lisää uusiu-
tuvaa energiaa kaksi kertaa nopeammin kuin hallitus, luo enemmän uusia työpaikkoja ja
siirtyy hiilineutraaliuteen 30-luvulla eikä vasta vuosisadan jälkipuoliskolla. Marrakechin
ilmastokokouksessa USAn ulkoministeri John Kerry totesi, että uusiutuvasta energiasta on
tulossa historian suurin markkina. Me vihreät haluamme, että Suomi on globaalin energia-
remontin kärkijoukossa.

Ilmastonmuutos etenee häkellyttävää vauhtia. Kuluva vuosi tekee lähes varmasti uuden
lämpöennätyksen, kuten viime ja toissa vuosikin. Pariisin ilmastosopimuksessa olemme si-
toutuneet hillitsemään ilmastonmuutoksen 1,5 asteen tuntumaan. Kaikkien maiden pitää
tiukentaa tavoitteitaan. Valitettavasti hallitus ei tästä hiiskahdakaan. Ilmastonmuutos ei sil-
ti odota, se ei pidä neuvottelutaukoja, se noudattaa vain luonnonlakeja.

Kivihiilen kieltäminen on välttämätöntä. Johdonmukaista olisi lopettaa myös turpeen
poltto, sehän on ilmastolle hiiltäkin pahempi, ja sen korjuu pilaa vesistöjä. Edellinen halli-
tus päätti vähentää turpeenpolttoa suunnitelmallisesti. Sipilän hallitus haluaa lisätä tur-
peenpolttoa lähivuosina ja jatkaa sen verotukea.

Uusiutuvasta energiasta hallitus haluaa ponnekkaimmin ajaa ympäristölle ongelmalli-
sinta bioenergiaa. Ilmastolle, terveydelle ja työpaikoille parempia vaihtoehtoja ovat tuuli-
ja aurinkovoima, sähköinen liikenne sekä älysähköverkot. (Eduskunnasta: Mututietoa!)
Hallitus suhtautuu passiivisesti sähkön pientuotantoon ja lykkää päätöstä uusiutuvan ener-
gian teknologianeutraalista tuesta. On hyvä tutkia tuulivoiman terveysvaikutuksia vielä li-
sää, mutta on epäjohdonmukaista jarruttaa tuulivoimaa todistamattomien väitteiden vuok-
si ja ajaa samaan aikaan turpeen- ja puunpolttoa, joiden tiedetään sairastuttavan ihmisiä.
Bioenergia on kestävää vain, jos metsiemme hiilinielu pysyy vähintään entisellään, huo-
lehdimme luonnon monimuotoisuudesta emmekä välillisesti tuhoa sademetsiä. Valitetta-
vasti hallituksen ajama hakkuiden kasvattaminen pienentää hiilinielua, mikä on ilmaston
kannalta yhtä paha kuin päästöjen kasvu. Tästä hallitus haluaa selviytyä laskennallisella
EU-hokkuspokkustempulla. Tuuli- ja aurinkosähkön tuotanto alentaa sähkön markkina-
hintaa, eli se on edullista myös kuluttajan kukkarolle.

Tulevaisuuden talo on osa älysähköverkkoa. Osa laitteista, kuten maalämpöpumput ja
boilerit, osallistuu sähkön kysyntäjoustoon eli kuluttaa sähköä silloin, kun se on halpaa.
Näin lyödään neljä kärpästä yhdellä iskulla: leikataan päästöjä, sähkön huippukulutusta,
tarvittavaa voimalaitostehoa ja kuluttajien sähkölaskua. Sähköautojen akut voivat toimia
varavoimana: voi ladata sähköä, kun se on halpaa, ja myydä huippukulutuksen aikaan. Va-
litettavasti selonteko sivuuttaa älysähköverkon maininnalla.

Liikenteessä hallituksen päähuomio on biopolttonesteissä ja kaasussa. Ilmastolle ja kil-
pailukyvylle parempi on sähköistää henkilöliikenne mahdollisimman ripeästi, sähkömoot-
torien hyötysuhde on niin paljon polttomoottoria parempi. Biopolttoaineita tarvitaan, mut-
ta niiden raaka-aineita on rajallisesti jätteet mukaan lukien. Ne kannattaa säästää raskaa-
8



Pöytäkirjan asiakohta PTK 123/2016 vp
seen liikenteeseen ja työkoneisiin. Hallituksen asettama 250 000 sähköauton tavoite vuo-
deksi 2030 vastaa vain kahden vuoden automyyntiä. Sähköautojen hinnat kuitenkin halpe-
nevat niin, että joidenkin arvioiden mukaan 10—15 vuoden päästä muunlaisia henkilöau-
toja ei enää valmisteta.

Verkkoyhtiö Fingrid on ehdottanut sääntöjä, joiden mukaan varavoimasähköä saisivat
myydä vain suuret yksiköt eli toisin sanoen suljettaisiin pois kaikki se, mikä on mahdollis-
ta yksityisille ihmisille ja perheille, kuten sähköautot ja aurinkotalojen akut. Tämä olisi
isku älysähköverkolle ja myös kansalaisten osallistumiselle ilmastonsuojeluun.

Uusia työpaikkoja luomme parhaiten, kun kehitämme osaamista ja tuotteita, joilla on
koko maailmassa kasvavat markkinat, kuten tuuli- ja aurinkoenergiaa, älysähköverkkoja,
virtuaalivoimaloita ja sähköenergian uusia varastoratkaisuja. Juuri näihin hallitus suhtau-
tuu laimeimmin. Samalla Suomi on täynnä hyviä tietotekniikkaosaajia, jotka kykenevät
kehittämään näitä ratkaisuja. (Puhemies koputtaa) Sen sijaan hallitus ajaa tarmokkaimmin
vaihtoehtoja, joihin liittyy vakavia ympäristöongelmia ja joiden maailmanmarkkinat ovat
rajalliset mutta jotka ovat keskustapuolueelle läheisiä. 

Arvoisa puhemies! (Puhemies koputtaa) Suomi pystyy parempaan. Suomi ansaitsee pa-
rempaa.

14.55 Silvia Modig vas (ryhmäpuheenvuoro): Arvoisa puhemies! Hallituksen energia- ja
ilmastostrategiaa lukiessa tulee mieleen tuttu satu keisarin uusista vaatteista. Eikö kukaan
ole uskaltanut sanoa, että vaikka tämä sisältää hyviä avauksia, niin ei tämä riitä ilmaston-
muutoksen torjumiseen? Tämän strategian pitäisi näyttää keinot ilmastokriisin ratkaisemi-
seksi, mutta siihen strategia on liian kunnianhimoton. Strategiassa aikajänne ilmastotoimil-
le on vuosiin 2030 ja 2050, kun todellisuudessa meidän on saatava ilmastopäästöt vähene-
mään paljon nopeammin.

Arvoisa puhemies! Tämän strategian suurin kysymysmerkki liittyy metsien suuresti li-
sääntyvään käyttöön. Strategian myötä metsiemme käyttöpaineet lisääntyvät ja hiilinielu
pienenee jopa puoleen.  Hallitus tuntuu ratkaisevan kaikki ongelmat puunkäyttöä lisäämäl-
lä, ja se ei tule yksinkertaisesti onnistumaan. Ensinnäkään puuta ei riitä kaikkeen, toiseksi
luonnon monimuotoisuus vaarantuu, eikä metsäbiotalous edes riittävästi vähennä ilmasto-
päästöjä.

Vasemmistoliiton tavoite on parantaa luonnonvarojen kestävää käyttöä. Metsiensuoje-
lun tavoitteeksi on otettava kansainvälisesti sovittu 17 prosentin pinta-ala ja luonnon mo-
nimuotoisuutta on parannettava talousmetsissä. Metsien hiilivaraston kasvattaminen on-
nistuu sekä metsänhoidon että metsäpinta-alan säilyttämisen avulla. Mikään näistä tavoit-
teista ei ole ristiriidassa sen kanssa, että puuraaka-ainetta voidaan käyttää ja metsänomis-
tajat voivat hyödyntää metsiään. Puuta on järkevintä käyttää ensisijaisesti korkean arvon-
lisän tuotteisiin, jolloin voimme hyödyntää korkeaa osaamistamme, luoda uutta yritystoi-
mintaa ja työtä ja sitoa hiiltä esimerkiksi puurakennuksiin. Metsätalouden sivuvirtoja
voidaan ja pitää ohjata biotalouden piiriin, mutta on pidettävä huolta siitä, että raaka-aine
kohdistuu kansantalouden ja päästöjen kannalta oikein.

Hallitus on linjannut, että kivihiilestä luovutaan vuoteen 2030 mennessä. Hiilestä luopu-
minen on äärimmäisen tärkeä ja välttämätön tavoite, mutta kivihiilestä pitää luopua vielä-
kin nopeammin.

Iso sokea piste hallituksella on turpeen kohdalla. Turpeen ilmastopäästöt ovat samaa
luokkaa kuin kivihiilen. Ei kai hallitus ole nyt korvaamassa kivihiilestä luopumista lisää-
9



Pöytäkirjan asiakohta PTK 123/2016 vp
mällä turpeenkäyttöä? (Välihuuto) Yhden saastuttajan korvaaminen toisella ei vie meitä lä-
hemmäs tavoitetta. Turve on osa Suomen energiantuotantoa vielä lähivuosina, mutta se ei
kuulu tulevaisuuden energiapalettiin. Turpeenkäyttöä pitää vähentää asteittain ja sen vero-
tukea tulee pienentää hiljalleen.

Arvoisa puhemies! Tavoitteisiin ei päästä ilman, että uusiutuvaa energiaa lisätään mer-
kittävästi. Tämän varmistamiseksi tarvitaan yhteiskunnan panostuksia. Tuulivoima on tär-
keä osa päästötöntä energiantuotantoa, kuten strategiassakin todetaan. Hallitus on kuiten-
kin jättänyt tuulivoiman tuen ulkopuolelle, kunnes sen terveysvaikutukset selvitetään. Ih-
misten huolet ja vaivat on otettava vakavasti, mutta pelkoa ei pidä lietsoa. Tuulivoimaa on
tutkittu ja tutkitaan jatkuvasti, ja tällä selvityksellä onkin vahvasti poliittinen sävy. Tämä
selvitys ei saa aiheuttaa viivästymistä uusiutuvan energian kasvulle.

Ylipäätään energiajärjestelmämme tulee ajatella uudestaan. Meistä jokainen voi olla
paitsi energian kuluttaja myös sen tuottaja. Hajautettua pientuotantoa onkin tuettava. Ky-
syntäjoustoilla ja älykkäillä sähköverkoilla voimme vähentää tarvittavan energian määrää
huomattavasti. Tarvitsemme yhteiskunnan panostuksia, jotta älykkäiden järjestelmien
markkinat laajenevat teollisuudesta myös kotitalouksiin. Tässä piilee myös iso uusien työ-
paikkojen potentiaali.

Työpaikat ja ilmastonmuutoksen torjunta asetetaan monesti vastakkain. Kuulee usein
väitettävän, että ilmastonmuutoksen torjunta vie suomalaisilta työpaikat ja talouskasvun
mahdollisuudet. Tämä ei pidä paikkaansa. Ilmastonmuutoksen pysäyttäminen on suoma-
laisen työntekijän etujen mukaista. Duunareiden asemaa eivät uhkaa tuulimyllyt tai räjäh-
televät lepakot, eivät aurinkokennot, sähköautot tai ilmalämpöpumput. Duunareiden ase-
maa heikentävät suuryritysten lyhytnäköinen voiton maksimointi, alipalkkaus ja elinkeino-
rakenne, joka ei vastaa tulevaisuuden tarpeita. Tärkeä askel kohti ilmaston kannalta kestä-
vää elinkeinorakennetta on haitallisten yritystukien perkaaminen, ei niiden lisääminen.
Yritystukiin tulisi tehdä kokonaisvaltainen tarkastelu ja vastuullinen suunnitelma haitallis-
ten tukien uudelleensuuntaamiseksi energiateknologioiden ja ympäristöinnovaatioiden ke-
hittämiseen.

Arvoisa puhemies! Energia- ja ilmastostrategia ansaitsee kiitosta siitä, että liikenteen
rooli ja sen potentiaali päästövähennyksissä on tunnistettu. Valitettavasti kuitenkin met-
sien hiilinielun puolittaminen aiheuttaa enemmän päästöjä kuin liikenteessä ja maatalou-
dessa säästetään yhteensä. Siihen meillä ei ole varaa.

15.00 Joakim Strand r (ryhmäpuheenvuoro): Arvoisa puhemies! Världen står inför en
energiekonomisk förändring, sade näringsminister Olli Rehn när han i förra veckan presen-
terade regeringens energi- och klimatpolitiska strategi. Sin stil trogen använde Rehn inte
överord, men han kunde mycket väl även ha talat om revolution.

För att få till stånd utsläppsminskningar, för att först uppfylla klimatmålen 2030 och se-
dan 2050, är trafikens andel stor. När man läser strategin undrar man om regeringens am-
bitionsnivå är något för låg när det gäller till exempel övergången till elbilar.

  Arvoisa puhemies! Tarvitsemme niin verotuksellisia kuin lainsäädännöllisiäkin kannus-
teita edistämään sähköautoilua. Olemme jo jäljessä hieman, ja panostukset vuoteen 2030
mennessä tapahtuvat pääasiassa biopolttoainetta käyttäviin autoihin.
10



Pöytäkirjan asiakohta PTK 123/2016 vp
Bioenergiapanostus merkitsee luonnollisesti hakkuiden lisääntymistä. Tämä on ok, mut-
ta se on tehtävä kestävällä tavalla, ja hakkuiden lisääntyessä luonnon monimuotoisuus on
otettava huomioon.

Ruotsalainen eduskuntaryhmä pitää erittäin tärkeänä sähkön ja lämmön yhteistuotan-
non turvaamista. Tämä on keskeistä, kun otetaan huomioon meidän pohjoinen sijaintimme
ja kausivaihteluiden mukanaan tuomat haasteet. Kaukolämmön tuotannossa tulee kuiten-
kin siirtyä uusiutuviin energialähteisiin perustuvaan tuotantoon. Eri uusiutuvien vaihtoeh-
tojen edistämisessä on tärkeää, että suunnitellut tukijärjestelmät ovat teknologianeutraale-
ja.

Tuulivoima on jo nykyisellään yksi halvimpia tapoja lisätä uusiutuvaa kapasiteettia. Tu-
kijärjestelmää on tosin tarkistettava, mutta lisärakentamista ei tule jarruttaa.

Meidän tulisi myös saada aurinkoenergian tuotanto vakavissaan käyntiin, koska meillä
on yhtä suuri aurinkoenergian tuotantokapasiteetti kuin Pohjois-Saksalla. Hallituksen tuli-
si luoda kannustavia elementtejä siten, että mahdollisimman monet kansalaiset voivat tu-
levaisuudessa korvata ostoenergiansa paikallisesti tuotetulla aurinkoenergialla. Valitetta-
vasti oma lainsäädäntömme vaikeuttaa tänä päivänä paikallista tuotantoa muun muassa
tontin rajoihin liittyvin säännöksin.

Arvoisa puhemies! Suomessa onkin todella tarpeellista pohtia, miten oma energiajärjes-
telmämme ja elinkeinoelämämme voivat säilyttää kilpailukykynsä ja hyödyntää muutosta
tarjoamalla ratkaisuja globaaleille markkinoille. Hallituksen paperissa korostetaan aivan
oikein, että energiateknologialla uusine tuotteineen, palveluineen ja innovaatioineen on
valtavaa potentiaalia ja se toimii jo merkittävänä kasvun moottorina. Tämän näemme esi-
merkiksi omalla kotiseudullani Vaasassa, jossa cleantech-patenttien osuus on ruotsalaisen
Nordregio-tutkimuslaitoksen mukaan suurempi kuin millään muulla seudulla Pohjois-
maissa. Siellä odotetaan hallituksen lunastavan lupauksensa vahvasta yksityisen ja julki-
sen sektorin välisestä kumppanuudesta. Valitettavasti välillä näyttää kuitenkin siltä, että
halutaan jopa lain tasolla kieltää dynaamista ja globaalisti kilpailevaa energiaklusteria ke-
hittämästä julkisen sektorin palvelutasoa itse maahan tuomillaan rahoilla. Onneksi työta-
paturmia ja huonoja esityksiä on viisaan hallituksen mahdollista korjata.

  Värderade talman! Svenska riksdagsgruppen saknar i den energi- och klimatpolitiska stra-
tegin en bedömning av den cirkulära ekonomins betydelse i framtiden. EU:s nya avfallsdi-
rektiv ser också stor ekonomisk potential i den cirkulära ekonomin.

Framtidens melodi kommer mycket att handla om avfallshanteringen och den produk-
tutveckling som är förknippad med den. Trots att diskussionen inom EU är livlig om den
cirkulära ekonomin och bland annat Sitra beräknat att denna kretsloppsekonomi kan ge ett
mervärde för Finland värt 1,5—2,5 miljarder euro — här hade också ledamot Jaskari
mycket goda exempel — så har denna synvinkel fått bara några rader i strategin. Varför
det?

Finlands mål på lång sikt är ett kolneutralt samhälle och det ska vara möjligt att uppnå
genom moderna lösningar och innovationer. Det är ändå även bra att komma ihåg att Fin-
land när det gäller energin är ett nordligt importberoende land och vår energi- och klimat-
politik mår bäst av lösningar som är målmedvetna men realistiska.

15.05 Sari Tanus kd (ryhmäpuheenvuoro): Arvoisa puhemies! Selonteko puhuu oikein ja
kauniisti puhtaan teknologian tutkimus-, kehitys- ja innovaatiorahoituksen kaksinkertais-
11



Pöytäkirjan asiakohta PTK 123/2016 vp
tamisesta. Valitettavasti hallituksen teot ovat kuitenkin ristiriidassa tavoitteen kanssa.
Energia- ja ilmastoalaan vaikuttavat monet muutkin tekniikan alat, itse asiassa lähes kaik-
ki tekniikan edistysaskeleet materiaalitekniikasta lähtien. Hallitus on tehnyt ison virheen
vähentäessään tutkimus-, kehitys- ja innovaatiorahoja Tekesiltä ja VTT:ltä. Tämän vuo-
den talousarviossa vähennysten määrä oli viime vuodesta 35 miljoonaa euroa ja ensi vuon-
na vielä 54 miljoonaa euroa lisää, elleivät kristillisdemokraattien muutosesitykset toteudu.
Suomen tulee juuri nyt olla tutkimuksen ja kehitystyön eturintamassa. Digitalisaatio, teko-
äly ja robotisaatio ovat avaamassa aivan uusia energiansäästön mahdollisuuksia. Arvoisat
ministerit, juuri nyt on aika sijoittaa tutkimus-, kehitys- ja innovaatiotyöhön, jotta saisim-
me uusia ilmaston ja energiantuotannon ja -käytön kannalta hyödyllisiä patentteja, uusia
yrityksiä ja vientituotteita.

Taloudellisesti ja ympäristön kannalta yksi merkittävä linjaus selonteossa on metsien
hyötykäytön lisääminen. Se on tehtävä luonnon monimuotoisuuden kannalta kestävästi.
Pidämme tärkeänä tähän liittyvän tutkimuksen ja seurannan lisäämistä sekä muun muassa
Metso-ohjelman tehokasta toteuttamista. Energiakäyttöön on suunnattava vain ne metsäta-
loudessa syntyvät sivuvirrat, joille ei ole parempaa käyttöä. Korostamme sitä, että EU-ko-
mission kanssa on saatava yhteisymmärrys siitä, että metsiemme hiilinielu säilyy riittäväl-
lä tasolla ja että se lasketaan luonnontieteellisesti pätevällä tavalla.

Bioenergian tuotannossa kristillisdemokraattinen eduskuntaryhmä kannattaa painotusta
biokaasuun, mikä osaltaan myös vähentää painetta metsäenergian käyttöön. Selonteon ta-
voite biokaasun käytön kasvattamiseksi on liian vaatimaton. Elinkaaritarkastelussa biokaa-
su on ilmaston kannalta sähköäkin parempi energianlähde, myös liikenteessä. Gasum Oy
arvioi biokaasun potentiaaliksi 15 terawattituntia, mikä on kolmannes maamme maa-
kaasun käytöstä. Tarvitsemme maatilojen biokaasulaitosten verkostoa. Myös rehevöitynei-
den vesistöjen tila paranisi, jos ruovikkoja ja vesikasveja hyödynnettäisiin biokaasuksi.

Hallitus on jo nyt myöhässä kaasuautoilun edistämisessä, ja selonteossa esitetyt toimet
eivät voi siirtyä seuraavalle kaudelle. Olemme esittäneet auto- ja ajoneuvoveron puolitta-
mista ja käyttövoimaveron poistoa biokaasuautoilta. Kaasuautoilun lisäyksen tulee perus-
tua ennemmin biokaasuun kuin fossiiliseen maakaasuun.

Olemme tehneet lakialoitteen muun muassa siitä, että biokaasun tuotantolaitosten raken-
tamiseen saisi investointiavustuksia samalla osuudella investoinnista kuin esimerkiksi na-
vettojen rakentamiseen. Biokaasun tuotanto vähentää keinolannoitteiden tarvetta, mikä on
myös ilmaston kannalta hyvä. Maatilojen biokaasulla voidaan lämmittää myös läheistä
asutusta, ja biokaasun monista mahdollisuuksista mainittakoon esimerkkinä VTT:n pro-
jekti tehdä maatilojen biokaasusta proteiinirehua ja biomuovia.

Arvoisa puhemies! Pidämme hyvänä periaatepäätöstä kivihiilen energiakäytöstä luopu-
misesta 2030 mennessä, samoin päätöstä fossiilisen öljyn käytön puolittamisesta. Voisim-
meko toteuttaa nämä päätökset ripeässä tahdissa? Haluaisimme kuitenkin hallituksen esit-
tävän ratkaisun siihen, miten esimerkiksi pääkaupunkiseudun tarvitsema lämpöenergia
tuotetaan. Turvetuotantoa tulisi toistaiseksi tukea kivihiilen käytön sijaan, mutta turvetuo-
tanto on rajoitettava sellaisiin soihin, jotka on jo muutettu ojittamalla päästölähteiksi ja jot-
ka ovat menettäneet siten myös luontoarvonsa.

Selonteko jättää merkittävän osan toimenpiteiden kustannuksista vuoden 2020 jälkei-
seen aikaan, jolloin nykyinen hallitus ei enää ole niistä vastuussa.
12



Pöytäkirjan asiakohta PTK 123/2016 vp
Arvoisa puhemies! Kristillisdemokraattien mielestä on tärkeää edetä kohti ilmastoneut-
raalia Suomea suunnitelmallisesti ja pitkäjänteisesti uusin tieto ja parhaat keinot hyödyn-
täen ja myös talouskehityksemme kannalta optimaalisella tavalla.

Ensimmäinen varapuhemies Mauri Pekkarinen:  Kiitoksia. Ryhmäpuheenvuorot on
käytetty, ja annan tässä vaiheessa lyhyehkön, 3 minuutin mittaisen, puheenvuoron minis-
teri Rehnille.

15.10 Elinkeinoministeri Olli Rehn: Arvoisa puhemies! Kiitän ryhmäpuheenvuorojen
pitäjiä asiallisesta keskustelusta ja tulkitsen, että näiden puheenvuorojen perusteella esiin-
tyy eduskunnassa laajaa tukea päälinjalle, joka on kohti päästötöntä, uusiutuvaa, kestävää
energiataloutta vuoteen 2030 askellettaessa. Tulkitsen, että on erityisen vahvaa tukea sille,
että etenemme nopeasti kohti uusiutuvan energian lisäkäyttöä, panostamme energiatehok-
kuuteen ja irtaudumme kivihiilen energiakäytöstä, samoin kuin lisäämme liikenteen bio-
polttoaineiden osuutta. On erittäin tärkeää, että meillä on laaja kansallinen yhteisymmär-
rys näistä kysymyksistä, ja arvostan sitä, että eduskunnassa tällaista ollaan valmiita hake-
maan.

Eräissä puheenvuoroissa korostettiin mielestäni aivan oikein sitä, että energiatalous pi-
tää nähdä järjestelmänä, korostettiin älyverkkojen merkitystä, korostettiin sitä, että sähkö-
markkinoiden kysyntäjouston parantaminen ja kuluttajien osallistuminen parantaa energia-
tehokkuutta. Juuri näin on, ja energiatehokkuus onkin hyvin keskeinen osa tätä energiastra-
tegiaa, missä näkyy eri kohdissa, että energiankäytön tehostaminen kokonaisuutena on tär-
keää koskien sähköä, lämpöä, liikennettä. Sähkön ja lämmön yhteistuotanto CHP on jo pe-
rinteinen vahvuutemme, mistä kannattaa pitää kiinni, mutta energiajärjestelmää pitää muu-
toinkin kehittää joustavammaksi. Suomessa erinomaisesti toimivia energiatehokkuus-
sopimuksia ja -katselmuksia jatketaan ja kehitetään muun muassa kuntien ja yritysten
kanssa, ja kuluttajan rooli varmasti tulee korostumaan tässä jatkossa.

Pari kommenttia tässä vaiheessa: Ensinnäkin liikenteen osalta eräissä puheenvuoroissa
kritisoitiin sitä, että tässä painotetaan liikenteen biopolttoaineita. Itse asiassa on hyvin tär-
keää, että me emme aseta sähköautoja ja biopolttoaineita vastakkain, koska molempia to-
siaankin tarvitaan maksimimäärä, jotta pääsemme ilmastotavoitteisiimme. Henkilöautolii-
kenne sähköistyy jatkossa varmasti, ja Suomi on kehityksen kärjessä asetetulla 250 000
sähköauton tavoitteella. Tämä merkitsee käytännössä, että vuosina 2017—2030 keskimää-
rin noin joka viides uusi auto — eli 20 000 autoa vuodessa — olisi sähköauto. Tämä tar-
koittaisi sitä, että vuonna 2030 noin 10 prosenttia autokannasta olisi sähköautoja — erit-
täin kunnianhimoinen tavoite, mutta silti "vain" 10 prosenttia. Se tarkoittaa, että siinä tilan-
teessa 90 prosenttia kulkisi edelleenkin polttomoottoreilla, ja sen takia ydin meidän ilmas-
totavoitteidemme saavuttamisen kannalta (Puhemies koputtaa) on se, miten tämä 90 pro-
senttia siirretään käyttämään yhä enemmän uusiutuvaa energiaa, ja sen takia hallitus esit-
tää erittäin kunnianhimoista sekoitevelvoitetta. — Kiitoksia, puhemies.

Ensimmäinen varapuhemies Mauri Pekkarinen: Nyt käymme asiasta jonkunmittaisen
debatin. Pyydän edustajia, jotka haluavat käyttää puheenvuoron, nousemaan ylös ja paina-
maan V-painiketta.
13



Pöytäkirjan asiakohta PTK 123/2016 vp
15.14 Hanna Kosonen kesk (vastauspuheenvuoro): Arvoisa puhemies! Turpeenkäytöstä
sen verran, että strategiassahan turpeenkäyttö ei lisäänny vuoteen 2030 mennessä vaan on
15 terawattituntia eli lähes puolet vähemmän kuin vuonna 2010 — tällainen huomio pakko
tehdä tähän kohtaan.

Mutta voidaan sanoa vielä biopolttoaineista, että se on kiertotaloutta parhaimmillaan,
jos mietitään, että mustalipeä, sahanpurut, kuoret, oksat, latvukset ja joka tapauksessa teh-
tävien metsänhoidollisten hakkuiden tähteet käytetään nimenomaan biopolttoaineeksi.
Hallituksen linja on edistyksellinen, jos mietitään, että jokaisen prosenttiyksikön vähen-
nys öljyntuonnissa parantaa Suomen kauppatasetta vähintään 5 prosenttia. Nämä ovat mel-
koisia lukuja, ja kun hallitus on vahvasti työllisyyden linjalla, niin tässäkin on meillä se
sama linja.

15.15 Martti Mölsä ps (vastauspuheenvuoro): Arvoisa puhemies! Vaikka ministeri näki-
kin jotain hyvääkin, opposition suunnalta tulleen kehuja, niin tämä jatkuva valitus — erään
oppositiopuolueen suunta — on käsittämätöntä, kun samaan aikaan saksalaiset ovat val-
miita rakentamaan laivoja ja valmistamaan autoja koko maailman markkinoille Suomessa,
samoin kiinalaiset suunnittelevat Lapin metsävaroja hyödyntävää tehdasta Kemijärvelle.
Toisin oli vielä viime kaudella, kun maahamme syntyi 100 000 uutta työtöntä. Viime kau-
della vihreiden johdolla kotimainen energiantuotanto haluttiin ajaa alas ja kaikki turvetuo-
tantoalueet muuttaa ötököiden valtakunnaksi. Samoin metsien hiilinielu väännettiin pääs-
töksi, jotta EU:sta tulisi kovempia sanktioita Suomelle. Onneksi saksalaiset ja kiinalaiset
eivät kuuntele suomalaisia etujärjestöjä ja oppositiota. Suomi nousee, mutta ei opposition
ansiosta. (Välihuutoja vasemmalta) Kaikki tämä kuvastaa sitä, että nykyhallituksen ener-
gia- ja ilmastostrategia on oikealla tiellä (Puhemies koputtaa) ja meihin voidaan nyt luot-
taa.

Ensimmäinen varapuhemies Mauri Pekkarinen: Seuraava puheenvuoro: edustaja Jas-
kari. — Käydään tämä ensimmäinen debattikierrososa ryhmäpuheenvuoron käyttäjien voi-
min.

15.16 Harri Jaskari kok (vastauspuheenvuoro): Kiitoksia, arvoisa puheenjohtaja! Olisin
kahteen asiaan tarttunut arvoisan opposition kommenteissa.

Ensinnäkin edustaja Hassin vihreiden puolelta esittämä kommentti, että Suomi käyttää
EU:n hokkuspokkuskeinoja hiilinielujen osalta. Minun mielestäni Suomi on yrittänyt löy-
tää tieteellisiä määritelmiä siinä, mitkä hiilinielut Suomessa on. Tieteellisen tutkimuksen
mukaan on arvioitu, että tiettyinä vuosina se on 30 prosenttia Suomen päästöistä ja joina-
kin toisina vuosina jopa 60 prosenttia Suomen päästöistä. Me toivoisimme, että mentäisiin
tieteelliseen analyysiin hiilinielujen osalta, miten maakohtaisesti sekä tuotetaan CO2-pääs-
töjä että toisaalta myöskin tietyllä tavalla nielussa sitä hoidetaan toiseen suuntaan.

Toisaalta lyhyt kommentti vasemmistoliiton puolelle: Edustaja Modig sanoi, että halli-
tus ratkaisee kaiken puunkäyttöä lisäämällä. Kysymyksessä on 250 000 (Puhemies koput-
taa) uutta sähköautoa. Ei se kuulosta puunkäytöltä.

15.18 Riitta Myller sd (vastauspuheenvuoro): Arvoisa puhemies! Hallitus on selonteos-
saan lyhyesti käynyt läpi myös sitä, mitä Suomelta edellyttäisi 100-prosenttisesti uusiutu-
viin energialähteisiin perustuva energiajärjestelmä. Tähän antaa mahdollisuuden muun
14



Pöytäkirjan asiakohta PTK 123/2016 vp
muassa tuuli- ja aurinkoenergiateknologioiden nopea kehittyminen sekä niiden kilpailuky-
vyn paraneminen. Nyt kun tässä on keskusteltu, niin Suomella vastaus näyttää kuitenkin
olevan hyvin yksipuolinen: bioenergia. Muun muassa yksi keskustan parhaista energia-
asiantuntijoista, kansanedustaja Mauri Pekkarinen, on todennut, että monet tuntuvat usko-
van, että bioraaka-aineilla ratkaistaan Suomen liki kaikki energiatarpeet, mutta vaikka
metsäteollisuus lopetettaisiin ja puu muutettaisiin energiaksi, se ei riittäisi kuin runsaaseen
puoleen energian vuosikulutuksesta. Tästäkin syystä perään nyt niitä muita keinoja, joita
teknologian kehitys meille mahdollistaa niin, että Suomi aidosti voisi olla siellä ykkösrin-
tamassa.

15.19 Satu Hassi vihr (vastauspuheenvuoro): Arvoisa puhemies! Ensinnäkin ministeri
Rehnille, kun hän sanoi, että Suomi on maailman kunnianhimoisin sähköautoilun edistä-
misessä, vertailun vuoksi nyt vain kertoisin, että Hollannissa suunnitellaan bensiini- ja die-
selautojen kieltämistä, uusien autojen myyntiä siis, vuonna 2025, samoin Norjassa, ja Sak-
san bundesrat on ottanut kantaa, että vuonna 2030 Saksa tekee saman. Minusta tämä kuu-
lostaa kunnianhimoisemmalta kuin Suomen hallituksen kaavailu.

Haluaisin myös huomauttaa, että meillä tällä hetkellä maksetaan noin miljardin euron
verran tukea fossiilisille polttoaineille, kuten dieselille, kevyelle polttoöljylle ja turpeelle,
alempien verokantojen muodossa. Näiden lopettamisesta hallitus ei puhu mitään.

Edustaja Jaskarille toteaisin, että Suomen ilmastopaneeli ja Suomen ympäristökeskus
ovat kertoneet meille, että suunnitelmat hakkuiden lisäämisestä tarkoittavat (Puhemies ko-
puttaa) sitä, että metsiemme hiilinielu pienenee.

15.20 Silvia Modig vas (vastauspuheenvuoro): Arvoisa herra puhemies! Tästä puuttuvat
siis ne konkreettiset keinot. Myös tästä edustaja Jaskarin mainitsemasta sähköautojen li-
säämisestä puuttuvat konkreettiset keinot, miten me siihen pääsemme.

Yksi konkreettinen keino olisi hiilivero. Tällä me voisimme ohjata tuotantoa ja kulutus-
ta vähäpäästöiseen suuntaan. Miksi emme laajentaisi sitä mahdollisimman moneen hyö-
dykkeeseen? Myös EU:n ulkorajoille tai Pariisin sopimuksen ulkopuolisille maille olisi
syytä asettaa hiilitullit, jotta hiilivuotoa ei pääse tapahtumaan — näin varsinkin sen takia,
että Yhdysvaltain presidentiksi valittu Donald Trump uhkasi ainakin kampanjansa aikana,
että Yhdysvallat vetäytyy Pariisin sopimuksesta. Olisin kysynyt hallitukselta: oletteko te
valmiita ajamaan EU:ssa hiilitullia, joka huomioi hyödykkeen valmistuksen aiheuttamat
hiilidioksidipäästöt, jos Yhdysvallat päättää Pariisista irtautua?

Olisin myös kysynyt ministeri Rehniltä, kuinka isoksi arvelette suomalaisten sijoitusten
hiilikuplariskin. Koska tieteen valossa tiedämme, että 60—80 prosenttia tunnetuista varan-
noista on jätettävä käyttämättä, siksi öljyn ja hiilen odotettujen tuottojen varaan tehdyt si-
joitukset saattavat menettää (Puhemies koputtaa) piankin arvonsa. Kuinka ehkäisette sen,
ettei hiilikuplan puhkeaminen (Puhemies koputtaa) aiheuta uutta talouskriisiä?

15.21 Joakim Strand r (vastauspuheenvuoro): Arvoisa puhemies! Niin sanottu perintei-
nen sähköntuotanto on laskenut entisestään, eikä uusiutuva tuotanto riitä ainakaan vielä
kattamaan vajetta. Vaikka olisi kuinka hyvät naapurit, kannattaa kytkin kuitenkin pitää
mahdollisimman lähellä itseään talvipakkasilla ja kriisitilanteissa. Muun muassa Fingridin
tuoreimmassa uutiskirjeessä todetaan avoimesti, että sähköpulan riski kireänä pakkaspäi-
vänä on suuri. Hallituksen energia- ja ilmastostrategiasta ei kuitenkaan oikein löytynyt lin-
15



Pöytäkirjan asiakohta PTK 123/2016 vp
jauksia tehon riittävyydestä. Arvoisa ministeri, voisitteko vielä hieman avata ajatuksianne
pakkaspäivien tehoriskistä ja kertoa, miten uudet siirtoyhteydet Suomen ja Ruotsin välillä
etenevät?

15.22 Sari Tanus kd (vastauspuheenvuoro): Arvoisa puhemies! Biokaasun raaka-aineet,
kuten lanta, suojavyöhykkeen nurmi, oljet, elintarviketuotannon ja -käytännön jätteet, mä-
däntyessään tai lahotessaan tuottavat ilmastokaasuja, joten biokaasun käyttö vähentää il-
mastokaasuja. Mainittuja raaka-aineita ei kannata kuljetella ympäriinsä, vaan ne on hyö-
dynnettävä paikan päällä. Biokaasun tuotanto pohjautuu myös maatilan omien ja lähialuei-
den luonnonvarojen hyödyntämiseen. Paitsi että se vähentää kasvihuonepäästöjä, se lisää
energiaomavaraisuutta ja vähentää fossiilisten polttoaineiden kulutusta sekä samalla tuot-
taa maatilan tarvitsemia lannoitteita vähentäen keinolannoitteiden tarvetta — sekin ilmas-
ton kannalta hyvä. Arvoisa ministeri, haluaisin tietää, miksi hallitus edelleen vitkastelee
päätöksissään hajautettujen pienten biokaasulaitosten rakentamisen edistämisessä.

Ensimmäinen varapuhemies Mauri Pekkarinen:  Jatkamme nyt debattia. Jatkamme sitä
ehkä 15—20 minuutin ajan, ja sen jälkeen niille ministereille, jotka välttämättömimmin
haluavat käyttää puheenvuoron, se sitten suodaan.

15.23 Timo Kalli kesk (vastauspuheenvuoro): Arvoisa puhemies! Täällä on oltu turhan
huolestuneita siitä, mitä metsien lisäkäyttö saattaa aiheuttaa. Nimenomaan Suomen met-
sien lisäkasvua ja terveydentilan ylläpitämistä on tutkittu kymmenien vuosien aikana. Li-
säksi yhteiskunta on osallistunut metsien hyvän kunnon ylläpitämiseen antamalla resurs-
seja, ja näin motivaatio niillä ihmisillä, jotka ovat vastanneet Suomen metsistä, on ollut
varsin korkea. Tämän johdosta meille on syntynyt hakkuusäästöjä ja -varantoa, ja nyt on
vain kysymys siitä, että tämä resurssi otetaan käyttöön.

Meillä on olemassa erittäin hyvä, monimuotoisuuteen kannustava ja sitä ylläpitävä met-
sälainsäädäntö, jolla jatkossakin tullaan vaikuttamaan siihen, että Suomen metsien käyttö
on järkevää, että niitten terveydentilasta pidetään huolta ja että monimuotoisuus on sen kal-
taista kuin lainsäädäntö edellyttää. Ei syytä huoleen.

15.24 Sampo Terho ps (vastauspuheenvuoro): Arvoisa puhemies! Kuten ministeri Rehn
avauspuheenvuorossaan alkuun totesi, on käynnissä maailmanlaajuinen energiatalouden
murros ja se, miten Suomi tähän murrokseen vastaa, on aivan keskeistä. Tämä strategia on
siihen hyvä, oikea vastaus. Meidän on erittäin tärkeää ylläpitää meidän kotimaisten ener-
gialähteiden käyttömahdollisuuksia. Meidän on käytettävä niitä energialähteitä, mitä meil-
lä on, ja näihin lukeutuvat turve ja puu. Kotimainen energiatuotanto on tärkeää paitsi huol-
tovarmuudelle myös talouden terveelle perustalle.

On myös hyvin tärkeää, että uusia tuulitukiratkaisuja ei tehdä ennen kuin meillä on tut-
kimustietoa siitä, mikä tämän energiatuotantomuodon terveysvaikutus sitten on. Me emme
missään nimessä halua sokeasti tukea sellaisia teollisuuden muotoja tai energiatuotannon
muotoja, joista emme vielä tiedä tarkkaa tutkimustietoa.

Yleisesti strategiasta voidaan todeta, että se huomioi sekä ympäristöarvot, taloudellisen
realismin että työllisyyskysymykset erittäin hyvin, tasapainoisesti ja ansiokkaasti.
16



Pöytäkirjan asiakohta PTK 123/2016 vp
Ensimmäinen varapuhemies Mauri Pekkarinen:  Ja vastauspuheenvuoro sitä innok-
kaasti pyytäneelle edustaja Jaskarille.

15.25 Harri Jaskari kok (vastauspuheenvuoro): Kiitoksia, arvoisa puhemies! Pari kom-
menttia taas arvoisan opposition puoleen.

Edustaja Modig sanoi, että biopuolella ja metsäpuolella on konkretiaa mutta ei ole esi-
merkiksi sähköautoja lisäämässä konkretiaa. Täällä on suunniteltu 100 miljoonan inves-
tointipakettia sen suhteen. Täällä on suunniteltu liikenneverkkoyhtiötä, kenties suuntaa
enempi autojen käytön kuin itse autojen verottamiseen, että saadaan uusittua autokanta —
hyvin konkreettisia suunnitelmia näkyy strategiassa.

Ja toisaalta edustaja Hassille voisi sanoa, että kyllä, näyttää siltä, että väliaikaisesti hii-
linielut jonkin verran pienenevät mutta sitten sen jälkeen kasvavat. Mutta kysymys oli nyt
siitä, montako prosenttia näistä hiilinieluista hyväksytään. Se on tieteellisesti se oleellinen
seikka, että pitäisi tieteellisesti hyväksyä ne hiilinielut, mitä tutkimuksessa todetaan.

15.26 Antti Lindtman sd (vastauspuheenvuoro): Arvoisa puhemies! Valtioneuvoston se-
lonteossa kansallisesta energia- ja ilmastostrategiasta vuoteen 2030 on paljon hyvää, muun
muassa kivihiilestä luopuminen, ja näitä päälinjauksia voi näiltä osin tukea.

Mutta, arvoisa puhemies, niin kuin edustaja Myller täällä totesi, voisi sanoa, että tämä
Pariisin sopimus edellyttää meiltä yhä enemmän ja toisaalta myös Suomen oma talous
edellyttää yhä enemmän, edellyttää sitä, että me näemme nämä mahdollisuutena.

Mitä tulee metsien käyttöön, niin tässä pitää olla tarkkana niin, että tämä on meille kes-
keinen resurssi mutta että me emme näe metsien luonnonvaroja vain metsäbioenergiana
vaan korkeamman jalostusasteen tuotteina. (Oikealta: Se on selvä juttu!) "Ei tukkeja katti-
laan" pitää olla se periaate. Toiselle puolelle tämä vaatii vahvat panostukset Metso-ohjel-
maan, ja toisaalta hallituksen pitäisi viimeistään nyt pohtia omaa tuotekehitys-, tutkimus-
ja (Puhemies koputtaa) innovaatiopolitiikkaa, tarvitaan enemmän uusia tuotteita.

15.27 Hanna Sarkkinen vas (vastauspuheenvuoro): Arvoisa puhemies! Olemme äärim-
mäisen tärkeän ja vakavan asian äärellä. Ilmastonmuutoksen pysäyttäminen on aikamme
suurin haaste, ja se on meidän historiallinen vastuumme. Strategian päälinja on hyvä, mut-
ta ongelma on se, että se on paljolti kokoelma jo päätettyjä linjauksia ja yleisiä tahdonil-
mauksia. Jäin kaipaamaan konkretiaa ja uusia työkaluja esimerkiksi sen suhteen, mitä uu-
sia konsteja on sähköautojen hankkimisen tukemiseksi tai hajautetun energiantuotannon li-
säämiseksi tai vanhojen talojen energiatehokkuuden parantamiseksi.

Mutta, arvoisa puhemies, kuten täällä on todettu, strategia luo paljon painetta metsien
energiakäyttöön. Samaan aikaan metsäteollisuus investoi Suomessa historiallisella taval-
la. Huoli metsien hiilensidontakyvystä ja monimuotoisuudesta ja järkevästä käytöstä on
aito ja aiheellinen. Haluan kysyä: miten estetään teollisuuteen kelpaavan puuraaka-aineen
(Puhemies koputtaa) päätyminen polttokattiloihin?

15.29 Antero Vartia vihr (vastauspuheenvuoro): Arvoisa puhemies! Meillä on yksi lii-
kennemuoto, jonka päästöjen taklaaminen on hankalaa, ja se on lentoliikenne. Ensinnäkin,
ne lentoliikenteen päästöt, jotka pääsevät ilmakehään 11 kilometrin korkeudessa, ovat kol-
me kertaa vakavampia kuin täällä maan pinnalla päästetyt. Mutta sekään ei ole se varsinai-
nen ongelma, vaan se, että kun lentoliikenne tarvitsee lentopetrolia, sitä valmistetaan raa-
17



Pöytäkirjan asiakohta PTK 123/2016 vp
kaöljystä. Sitä saadaan raakaöljystä alle 10 prosenttia, ja kun lentopetrolia tarvitaan, niin
tässä tislauksessa myös ne kaikki muut jakeet jäävät jäljelle, ja ne menevät markkinoille.
Niitä ei kaadeta maahan, vaan ne menevät markkinoille, ja kun ne menevät markkinoille,
ne päätyvät poltettaviksi. Sen vuoksi olisi ensiarvoisen tärkeää, että näissä tukipäätöksis-
sä, mitkä liittyvät bioenergiaan, huomioitaisiin se, että mahdollisimman suuri osa siitä voi-
taisiin hyödyntää lentoliikenteessä, koska näköpiirissä ei ole ratkaisua, jossa me voisimme
lentää ilman polttoaineita. Sen sijaan tieliikenne voidaan sähköistää, ja tässä mielessä bio-
polttoaineet (Puhemies koputtaa) tieliikenteessä ja sähköiset autot kilpailevat keskenään.

15.30 Kaj Turunen ps (vastauspuheenvuoro): Arvoisa puhemies! Aluksi haluaisin kiit-
tää työ- ja elinkeinoministeriötä tästä strategian valmistelusta.

Kaiken rehellisyyden nimissä täytyy sanoa, että tunsin hiukan huolta siitä, kun tänään,
samana päivänä, julkistetaan EU:n talvipaketti, kuinka tämä meidän Suomen strategia on
linjassa talvipaketin kanssa, ja tänään voidaan todeta, että erittäin hyvin linjassa. Ilo oli
kuulla uutiset tästä talvipaketista, mitä se pitää sisällään. Siinähän biopolttoaineiden osuut-
ta moninkertaistetaan liikenteessä, ja se vastaa täysin tätä Suomen linjaa.

Mutta ministeriltä olisin kahdesta asiasta halunnut kysyä: kivihiilen käytön kieltävästä
lainvalmistelusta, kun se nyt aloitetaan, ja siitä, mistä ministerikin mainitsi, tästä huolto-
varmuudesta ja huippukulutuksen osalta sähköntuotannon turvaamisesta. Minkälainen ka-
pasiteetti tämän lainkin jälkeen vielä Suomeen (Puhemies koputtaa) jää kivihiilen osalta?

15.31 Anders Adlercreutz r (vastauspuheenvuoro): Värderade talman! Ensiksi kiitos hy-
västä strategiapaperista.

Äsken käsiteltiin lähes nollarakentamisen pakettia, siitä tuli ihan kelpo laki. Pitää kiittää
ministeriä siitä, että sitä kehitettiin hyvään suuntaan saadun palautteen perusteella. Se ver-
sio, joka esiteltiin keväällä, olisi tehnyt muun muassa Pudasjärven tapaisen hirsikoulun
mahdottomaksi tulevaisuudessa. Pari viilausta vielä jäi tehtäväksi, mutta luotan siihen, että
ministeriö niin tekee. Tämä liittyy energiatodistukseen. Rakentamisessa voi lukea raken-
nuksen hyväksi paikalla tuotetun energian, mikä on hyvä asia, mutta jos energia tuotetaan
toisella tontilla, vaikka sen omistaisikin, niin näin ei ole. Lisäksi silloin energian hinta
myöskin moninkertaistuu. Tämä ongelma ei liity pelkästään rakentamiseen, vaan se on este
pienimuotoiselle energiatuotannolle yleensä. Toivoisin, että tähän puututtaisiin, että etääl-
lä tapahtuvan pientuotannon esteitä poistettaisiin. Mitä suunnitelmia on, onko teillä joitain
(Puhemies koputtaa) konkreettisia esityksiä tämän asian suhteen?

15.32 Katri Kulmuni kesk (vastauspuheenvuoro): Arvoisa puhemies! Täällä on kritisoi-
tu metsien käyttöä, ja täytyy todeta, että myös nämä hallituksen linjaukset kestävästä met-
sätaloudesta itse asiassa nojaavat niihin linjauksiin, joita on tehty jo aikaisemmin. Esimer-
kiksi viime kaudella tehty kansallinen metsästrategia vuoteen 2025 asti toteaa metsien kes-
tävän käytön olevan mahdollista 80 miljoonalla kuutiolla vuodessa. Se on juuri se määrä,
jota tämä hallitus esittää myös. Itse asiassa se on myös se määrä, jonka Syke ja Luke ovat
todenneet kestävästi toteutettavaksi, kunhan metsien monimuotoisuudesta huolehditaan, ja
siitä varmasti huolehditaan, ja ne rahat sinne löytynevät myös tulevaisuudessa. (Ville Nii-
nistön välihuuto)

Olisin kysynyt hallitukselta: kuinka tämä sekoitevelvoiteasia etenee suuremmassa mit-
takaavassa? Nimittäin jo nyt 25 EU-maata sitä käyttää, ja Suomi on ollut aktiivinen myös
18



Pöytäkirjan asiakohta PTK 123/2016 vp
pohjoismaisessa yhteistyössä tässä, ja Ruotsi etenkin on (Puhemies koputtaa) meidän kans-
samme hyvin samoilla linjoilla.

15.33 Ville Skinnari sd (vastauspuheenvuoro): Arvoisa puhemies! Aina, kun kansallisia
linjauksia ja strategioita tehdään, on hyvä katsoa aidosti niitä vahvuuksia, mitä Suomella
on, mutta samalla myös niitä heikkouksia. Kaikki, mitä me teemme, meidän pitää ajatella
globaalisti, kansainvälisesti. 1990-luvulla Suomi oli globaalisti edelläkävijä matkapuhe-
linteknologiassa. Loimme jotain sellaista, mitä moni meistä nyt jo kaipaa. Kun nyt katsom-
me biotaloutta, biopolttoaineita, voimme todeta, että olemme siinä aika lailla globaalisti
hyviä. Se ei valitettavasti kuitenkaan ole aivan niin globaali markkina kuin sähköinen lii-
kenne. Arvoisa ministeri, mihin toimenpiteisiin aiotte nyt ryhtyä, jotta tämä strategia saa-
daan näkymään suomalaisessa tutkimuksessa, kehityksessä ja sitä kautta työllisyydessä
myös (Puhemies koputtaa) sähköisen liikenteen osalta?

15.34 Markku Eestilä kok (vastauspuheenvuoro): Arvoisa puhemies! Tämä hallituksen
ilmasto- ja energiastrategia on erittäin hyvä ja kunnianhimoinen, mutta on tietenkin joita-
kin asioita, joita joutuu vähän pohtimaan etukäteen. Täällä sanottiin, että tässä ei ole konk-
retiaa — tämä on strategia, niin että tässä ei ilmeisesti voikaan olla kovin paljon konkre-
tiaa, se tulee sitten myöhemmin yksityiskohtaisina määräyksinä ja lakeina tähän eduskun-
taan. Nyt tällä vuosikymmenellä me olemme kuitenkin nostaneet liikkumisen ja liikenteen
verotusta 1,8 miljardia, ja jokuhan tämänkin tulevan lystin maksaa, näin siinä valitettavasti
tulee käymään. Ovatko ministerit jo harkinneet, millä tavalla tämä lasku kohdennetaan
Suomessa eri alueille ja ihmisryhmille ikään kuin oikeudenmukaisesti, ettei käy niin, että
joku ihmisryhmä tai joku alue joutuu kohtuuttomasti maksamaan sen takia, että se jää näi-
den uudistusten ulkopuolelle?

15.35 Antti Rantakangas kesk (vastauspuheenvuoro): Arvoisa puhemies! Ensinnä vä-
hän täydennän tätä edustaja Myllerin puheenvuoroa koskien puhemiehen lausuntoja. Ky-
sehän on tietysti ollut energiapolitiikan kokonaisuudesta, jossa tarvitaan ydinvoimaa, vesi-
voimaa, CHP-yhteistuotantoa, tuulivoimaa. Sehän on päivänselvää, että yksistään puulla ei
voi korvata, mutta tämä kokonaisuushan tässä on puhemiehen puheissa ollut.

Nyt täytyy onnitella hallitusta: Pystyttiin tekemään historiallinen päätös kivihiilestä luo-
pumisesta ja juuri silloin, kun vihreät eivät ole hallituksessa. (Katri Kulmuni: Kyllä!) Tämä
oli historiallinen päätös, (Satu Hassi: Mekö sitä ollaan jarruteltu?) ja onnistuttiin näyttä-
mään, mitenkä ympäristöystävällinen hallitus meillä on.

Muutenkin pitää kehua: Ministeri Rehn ja Berner, olette tehneet loistavaa työtä tämän
strategian aikaansaamiseksi, joka vie eteenpäin Suomen biotalousstrategiaa, tavoitteena
100 000 työpaikkaa ja jalostusarvon nostaminen 100 miljardiin euroon. Tämä on isänmaal-
linen hanke, ja kaikkien pitäisi antaa tuki (Puhemies koputtaa) tähän kokonaisuuteen ja aja-
tella suomalaista työtä ja toimeentuloa.

15.36 Riitta Myller sd (vastauspuheenvuoro): Arvoisa puhemies! Minun tarkoitukseni ei
varsinkaan ollut millään tavalla arvostella sitä puheenvuoroa, jota siteerasin, vaan päinvas-
toin tuoda esille se, miten monipuolisesta asiasta meillä on kysymys. Ja kun täälläkin on
puhuttu, että uusiutuvan energian markkinat globaalisti ovat muualla kuin bioenergiassa,
niin meidän pitää olla eturintamassa myös näillä globaaleilla markkinoilla mutta pitää il-
19



Pöytäkirjan asiakohta PTK 123/2016 vp
man muuta huoli siitä, että meidän bio-osaamisemme on kohdillaan erityisesti siellä teol-
lisuuden osalta, josta sitten näitä sivuvirtoja myös bioenergiaan tulee, ja meidän pitää eri-
tyisesti sitten panostaa niihin biopolttoaineisiin, joita tarvitaan maailmalla näkyvissä ole-
vassa tulevaisuudessa lentokoneissa, laivoissa ja työkoneissa.

15.37 Ville Niinistö vihr (vastauspuheenvuoro): Arvoisa puhemies! Nyt pitäisi miettiä
vähän laajemmasta näkökulmasta, miten Suomi voi olla sekä ilmaston lämpenemisen tor-
jumisen edelläkävijä että myös kestävän talouden rakentamisen edelläkävijä, ja etsiä tätä
kokonaiskuvaa. Ja kyllä olen itse hiukan pettynyt siihen, että vaikka tämän hallituksen oh-
jelmassa oli hyviäkin tavoitteita — tämä tuontiylimäärän puolittaminen ja kivihiilen kiel-
täminen lailla ovat mukana tässä strategiassa — tässä on aika vähän uusia keinoja siihen,
miten Suomi oikeasti voisi olla maailmanmarkkinoilla kasvavien alojen edelläkävijä. Ver-
tauksena vihreiden vaihtoehtoon: meidän vaihtoehdossamme uusiutuvan energian vauhdit-
taminen on kaksi kertaa nopeampaa, ja me näemme, että hiilineutraali Suomi olisi mahdol-
lista jo 2030-luvulla, kun hallitus tavoittelee 2050-lukua.

Tämä kansainvälinen kehitys etenee tosi nopeasti, ja edelläkävijäksi ei pääse pelkästään
puheilla. Nyt toivoisin hallitukselta myös vastauksia siihen, miten talouden iso kuva siir-
retään vähäpäästöiseksi. Esimerkiksi ympäristölle haitallisten tukien vähentämiseen ei tule
mitään ehdotuksia. Päästöoikeuden hinta on edelleen alhaalla. Ei tule ehdotuksia, miten
korjataan se, että ylipäätään saadaan energiainvestointeja lähivuosina. Huutokauppakin tu-
lisi käyttöön uusiutuvalle energialle vasta 2018, jolloin puoleentoista vuoteen ei tapahtuisi
yhtään mitään, (Puhemies koputtaa) ministeri Rehn.

15.39 Markus Mustajärvi vas (vastauspuheenvuoro): Arvoisa puhemies! Hiilinielujen
kehittyminen metsissä ja niiden arviointi ei ole mitenkään yksinkertainen asia. Minä olen
aikoinaan oppinut niin, että mitä enemmän metsissä on yhteyttävää biomassaa, sen parem-
pi ilmastolle ja hiilidioksiditaseelle. Jotta näin olisi, pitää huolehtia siitä, että metsät kas-
vavat ja metsäpinta-ala kasvaa, mutta myös siitä, että metsiä hoidetaan eli hakataan. Ja
tämmöisen olennaisen kokonaishallinnan kannalta on tärkeää, että arvioidaan koko kierto-
aikaa ja raaka-aineitten käytössä harjoitetaan kokonaisvaltaista suunnittelua ja optimointia.

Mutta on olemassa myöskin uhkia. Esimerkiksi uusi metsälaki mahdollistaa sellaisten
kohteitten hakkuun, mistä aikaisempina vuosina olisi joutunut linnaan. Meillä on edelleen-
kin vahvat epäilyt puukartelleista, ja pelkään henkilökohtaisesti uusia metsäsotia, mitä tu-
lee esimerkiksi Metsähallituksen viimeaikaisten toimintojen suhteen. Enkä halua, että jat-
kossa Lapissa Kemin tai Kemijärven (Puhemies koputtaa) uusinvestoinnit vaarantuvat näi-
den metsäsotien takia.

Ensimmäinen varapuhemies Mauri Pekkarinen: Nyt menee sen verran reippaasti yli,
että on pakko tulla väliin.

15.40 Reijo Hongisto ps (vastauspuheenvuoro): Arvoisa puhemies! Ministeri Rehn tote-
si tuossa avauspuheenvuorossaan, että on oltu liikaa tuontisähkön varassa, ja minä olen
kyllä ministerin kanssa täsmälleen samaa mieltä. Tämän takia totean, että huoltovarmuu-
den takia meidän on kiinnitettävä nykyistä suurempi huomio kotimaisen energian käyt-
töön. Ulkomailta tuotavan energian varaan me emme voi enää tätä maatamme rakentaa.
20



Pöytäkirjan asiakohta PTK 123/2016 vp
Otan esimerkin turvetuotannosta, joka on tullut esille monissa puheenvuoroissa tässä
keskustelun aikana: Minä tunnen henkilökohtaisesti kymmeniä turvetuottajia, turveyrittä-
jiä, ja heillä on ongelmana saada ympäristölupia uusille haluamilleen turvetuotantoalueil-
le. (Välihuutoja) Moni yrittäjä on käyttänyt kymmeniätuhansia euroja näitten luvitusten
saamiseen, ja siitä huolimatta nämä luvat makaavat joissakin lupapäättäjien pöytälaatikois-
sa ja töitä ei voida aloittaa. Ainakin minun mielestäni turvetuotanto toisi, toisin kuin kivi-
hiili, maaseudulle kaivattuja työpaikkoja, (Puhemies koputtaa) ja kysynkin: mihin toimiin
hallitus voi ryhtyä, jotta tätä luvitusta nopeutettaisiin?

15.41 Seppo Kääriäinen kesk (vastauspuheenvuoro): Arvoisa puhemies! Hallituksen il-
masto- ja energiastrategia tarkoittaa rauhanomaista vallankumousta hyvän asian puolesta.
Tällähän rakennetaan ekologisesti kestävää bio- ja sähkö-Suomea tavalla, jota ei ole kyllä
aikaisemmin tässä maassa nähty, se pitää meidän kaikkien tunnustaa, ja se on hyvä juttu.

Ministeri Rehn korosti oikein, että ei pidä asettaa vastakkain tässä vaiheessa eikä lähi-
vuosinakaan biopolttoaineita ja sähköautoja, molempia tarvitaan. Tämä jälkimmäinen on
tietenkin tulevaisuuden suunta, mutta molempia tarvitaan juuri nyt.

Tähän liittyen minulla on kysymys bioöljyinvestoinneista. Herra ministeri, on hyvin to-
dennäköistä, että tähän liittyvät investoinnit tahtovat valua rannikkoalueille tietyistä syis-
tä. Metsävarat ovat siellä missä ne ovat, valtaosaltaan. Minä kysyn: onko, herra ministeri,
hallituksella mahdollisuuksia vaikuttaa näitten investointien sijoittumiseen myös vähän si-
sempään Suomeen, mukaan luettuna Itä-Suomemme?

15.42 Johanna Ojala-Niemelä sd (vastauspuheenvuoro): Arvoisa herra puhemies! On
tärkeää, että meillä pidetään energiapaletti monipuolisena ja ollaan riittävästi omavaraisia,
ettei olla liian riippuvaisia tuontisähköstä.

Mutta tähän puun riittävyyteen liittyen: Meillä Lapissa sen jälkeen, kun Kemijärven teh-
das sulki säppinsä vuonna 2007, kuitu- ja energiapuulle ei ole ollut riittävää kysyntää. Voi
sanoa kyllä, että nämä sahojen sivuvirrat eivät käy kaupaksi, niitä ei edes ilmaiseksi huoli
kukaan, eli tilanne on lähtökohtaisesti tämä. Sen takia näen kyllä hyvänä, että näitä uusia
hankkeita on niin Kemijärvelle kuin Kemiin tämä Kaidin hanke. Kaidin hanke on 900 mil-
joonan euron investointi, 600 työpaikkaa, ja toivon, että kun liikenteen polttoaineitten ky-
synnän on arvioitu olevan huipussaan 2020, niin tämä tehdas olisi toiminnassa. Tämä bio-
polttoaineiden käytön lisääminen liikenteessä auttaa kyllä tämän tavoitteen saavuttamises-
sa. Meillä sodan jälkeen kylvettyä metsää tulee Lapissa hakkuuikään, (Puhemies koputtaa)
ja sen vuoksi näen kyllä, että tässä on mahdollisuuksia.

Ensimmäinen varapuhemies Mauri Pekkarinen: Vielä vastauspuheenvuoro edustaja
Kasville ja edustaja Paloniemelle, ja sen jälkeen ministeri Bernerin puheenvuoro.

15.44 Jyrki Kasvi vihr (vastauspuheenvuoro): Arvoisa puhemies! Älykkäät sähköverkot
tasaavat sähkön kulutushuippuja ja siirtävät valtaa energiankulutuksessa sähköyhtiöiltä
kuluttajille. Älykkäitä sähköverkkoja kutsutaankin usein energian internetiksi. Ei siis ih-
me, että jo Kataisen hallituksen ohjelmassa luvattiin kolmeen eri otteeseen edistää älykkäi-
den sähköverkkojen kehittämistä. Sen jälkeen ei ole kuitenkaan tapahtunut juuri mitään, ja
tässäkin strategiassa älykkäät sähköverkot sivuutetaan maininnalla. Ihmettelenkin, miksi
tämän älykkään sähköverkon rakentaminen on Suomessa näin vaikeaa. Onko se tahdon
21



Pöytäkirjan asiakohta PTK 123/2016 vp
puutteesta kiinni, vai kuuntelemmeko liikaa sähköyhtiöitä, joiden intressissä on jarruttaa
sen etenemistä? Tätä menoa me päädymme kyllä älykkään sähkötekniikan tuojiksi viejien
asemasta.

15.45 Aila Paloniemi kesk (vastauspuheenvuoro): Arvoisa puhemies! Tällä ohjelmalla
Suomi osoittaa todellakin edelläkävijyyttä. Me vähennämme selvästi riippuvuutta tuonti-
öljystä, mikä on erittäin tärkeä asia. Me kannamme vastuuta kansainvälisesti tästä tärkeäs-
tä asiasta, ilmastonmuutoksen hillitsemisestä, ja samalla luomme bio- ja kiertotaloutta
edistämällä puhtaita ratkaisuja, työpaikkoja suomalaisille ja toimeentuloa koko maahan —
erinomaisia asioita kaikki. Hallitus vastaa mielestäni nopeasti Pariisin ilmastosopimuksen
tavoitteisiin konkreettisilla teoilla. Metsien käyttö tulee lisääntymään kestävästi, ja se mer-
kitsee lisää työtä suomalaisille. Sitä kai me kaikki nyt toivomme. Jatkossakin tukkipuu me-
nee jalostukseen ja sivuvirrat, kuten esimerkiksi kuoresta, hakkuutähteistä ja niin edelleen,
käytetään energiantuotantoon. Ja hakkuutavoitteet — täällä on jo moneen kertaan puhuttu
aiheesta — tulevat mahtumaan kansallisen metsästrategian mukaisiin raameihin. Onnitte-
len hallitusta hyvästä strategiasta.

Ensimmäinen varapuhemies Mauri Pekkarinen:  Nyt myönnän ministeri Bernerille 3
minuutin puheenvuoron. Sen jälkeen jatketaan hetki, ja sen jälkeen ministeri Rehn sitten
saattaa saada puheenvuoron. (Naurua)

15.46 Liikenne- ja viestintäministeri Anne Berner: Arvoisa puheenjohtaja! Meillä on
Suomessa autokanta, joka oli 11,7 vuotta vanha vuonna 2015, ja meillä on 13 vuotta aikaa
saavuttaa tämä liikenteelle asetettu päästövähennystavoite, 3,6 miljoonaa tonnia. Me halu-
simme, että meidän esityksemme perustuu laskelmiin, jotka ovat varmasti toteuttavissa, ja
että me myöskin perustamme esityksen sellaisiin kustannusarvioihin, joita pystymme kan-
tamaan yhteiskuntana. Siksi haimme kolme keskeistä ratkaisua:

Yksi on se, että me pystymme vaikuttamaan maankäyttö- ja liikennejärjestelmän yh-
teensovittamiseen, pyöräilyn ja kävelyn edistämiseen ja myöskin joukkoliikenteen edistä-
miseen, ja tämän pitäisi vastata yhdestä neljäsosasta koko päästövähennystavoitteesta.

Toinen on ajoneuvojen käyttövoiman uudistaminen eli sähköisen liikenteen edistämi-
nen, jossa laskelmien mukaan me pääsemme 250 000 ajoneuvoon ja pystymme sen teke-
mään. Yhteiskunnalle se kustantaa noin 100 miljoonaa euroa seuraavan neljän vuoden ai-
kana. On selvää, että me haluaisimme kunnianhimoisenkin tavoitteen sähköisen liikenteen
osalta, mutta tässä kohtaa haluamme varmistaa, että me pääsemme tämän meidän nykyi-
sen autokannan ja sen iän kanssa varmasti saavutettavaan tavoitteeseen.

Kolmas ratkaisu on sitten biopolttoaineet ja biokaasun käyttäminen, joka pystytään osin
hyödyntämään myöskin meidän nykyisessä autokannassa ja joka on myöskin välttämätön
tavoite raskaan liikenteen pitämiseksi liikenteessä. Tämä vastaa tällä hetkellä puolesta
meidän tavoitteestamme.

Me tarvitsemme myöskin lisää tutkimusta ja tietoa, osaamista ja sen kehittämistä. Me
olemme myöskin tyytyväisyydellä nähneet, kuinka esimerkiksi sähköbussien kehittymi-
nen on Suomessa edistynyt hyvin, niin VTT:n kuin yksittäisten yritysten hyvällä yhteis-
työllä. Tämä esimerkiksi on myöskin asia, joka edistyessään helpottaa sitten myöskin sitä
meidän kokonaisvaltaista tavoitettamme.
22



Pöytäkirjan asiakohta PTK 123/2016 vp
Samanaikaisesti meidän on katsottava vielä ne konkreettiset keinot. Selonteon yhteydes-
sä on pyritty paperiin, joka kantaa vuoteen 2030, mutta yksittäiset keinot varmasti tulevat
elämään näiden seuraavien 13 vuoden aikana, ja siinä tullaan vielä tarvitsemaan meiltä
rohkeutta. Liikenteen verotusta pitää uudistaa merkittävästi, jotta päästään entistä kunnian-
himoisempiin tavoitteisiin myöskin sähköisen liikenteen osalta. Se on keskustelu, joka
käydään vielä kevään aikana: esitykset tehdään kehysriiheen mennessä ja budjettilait sit-
ten ensi syksynä. — Kiitos.

15.49 Eero Heinäluoma sd (vastauspuheenvuoro): Arvoisa puhemies! On hienoa kuulla,
että tästä suuresta kehityslinjasta täälläkin vallitsee yksimielisyys, hallitus reagoi Pariisin
sopimuksen kiristyviin vaatimuksiin ja myös tähän huoleen ilmastonmuutoksen riskeistä.
Mutta sitten on kaksi ongelmallista asiaa, jotka ovat tässä jääneet vähemmälle käsittelylle. 

Ensimmäinen koskee Yhdysvaltain tulevaa toimintaa. Kun tuleva presidentti Trump on
selvästi antanut ymmärtää, että hän de facto haluaa eroon näistä Pariisin ilmastosopimuk-
sen tavoitteista, niin se tietysti muodostaa koko tälle maailman yhteiselle tavoitteelle erit-
täin suuren riskitekijän. Jos tämä, käytännössä irrottautuminen, lähtee toteutumaan, niin
sitten myös Euroopan unionin toiminnalla on huomattavasti vähäisempi merkitys.

Mutta toinen pulma on sitten tämän metsien käytön hyväksyttävyys. Meillä tämä bio-
energia, metsät ovat todella tärkeässä roolissa, ja on erittäin huolestuttavaa, että Euroopan
unionissa tätä ei ole ymmärretty. Tässä meidän pitäisi yhdessä lähteä tekemään ihan toi-
senlaista valistustyötä kuin tähän mennessä on onnistuttu tekemään.

15.50 Kari Uotila vas (vastauspuheenvuoro): Arvoisa puhemies! Vihreään kultaan, met-
sään, satsaaminen on kyllä järkevää, mutta marssijärjestys on pidettävä kirkkaana, jotta
sekä luonnonsuojelu- että luonnon monimuotoisuusarvot voidaan samassa yhteydessä tur-
vata. Silloin on ymmärrettävä se, että ensisijaisesti käytetään vihreä kulta, puu, korkean ja-
lostusarvon tuotteisiin, vaikkapa lääkkeisiin, puutuotteisiin, vaatteisiin, sitten kartonkiin,
paperiin, selluloosaan ja sitten biopolttoaineisiin ja niin edelleen eikä varsinaista arvopuu-
ta energiatuotantoon. Tämä on erittäin tärkeää. Jos pystymme hyödyntämään kestävällä ta-
valla — nämä luontoarvot ja monimuotoisuusarvot huomioiden — enemmän ja enemmän
puuta tekemällä entistä arvokkaampia tuotteita, myöskin biopolttoainetuotteita, niin mikä
on tuontiraaka-aineiden rooli tässä yhteydessä? Mehän tuomme nyt sekä haketta että
myöskin puuta. Jos pystyisimme paremmin sitä korkeasti jalostamaan, (Puhemies koput-
taa) niin miksei voisi myöskin tuoda enemmän?

15.51 Simon Elo ps (vastauspuheenvuoro): Arvoisa puhemies! Tässä strategiassa hallitus
on hakenut tasapainoa ympäristönsuojelun ja suomalaisten veronmaksajien työpaikkojen
suojelun välillä ja minun mielestäni löytänyt sen varsin hyvin. Kun kuuntelin täällä vihrei-
den esitystä asiasta tai vasemmistoliiton edustaja Modigin esitystä hiiliverosta, niin olen
kyllä hyvin tyytyväinen, että nimenomaan tietyt puolueet ovat hallituksessa eivätkä ne, jot-
ka ovat oppositiossa.

Jos ajatellaan sitten sitä, mihin suuntaan tässä pitäisi mennä, niin edustaja Mölsä perus-
suomalaisten ryhmäpuheenvuorossa hyvin toi esille sen, että energiatuotannon kotimai-
suusasteen tuntuva nostaminen voi tuoda jopa kymmeniätuhansia työpaikkoja Suomeen.
Nämä työpaikat syntyvät nimenomaan pääasiassa haja-asutusalueille, juuri niille alueille,
jotka tämän hallituksen on tärkeää pitää elinvoimaisina, vireinä. Kuten tunnettua on, pe-
23



Pöytäkirjan asiakohta PTK 123/2016 vp
russuomalaiset näkevät, että on tärkeää, että pitkospuiden päässä pystyy elämään ja on työ-
paikkoja tarjolla. (Puhemies koputtaa) Erittäin tasapainoinen kokonaisuus.

15.52 Markku Eestilä kok (vastauspuheenvuoro): Arvoisa puhemies! Täällä puhuttiin,
että älykkäistä sähköverkoista ei ole mainintaa. Itse asiassa älykkäät sähköverkot etenevät
markkinaehtoisesti. Tälläkin hetkellä Fortumilla on menossa hanke, jossa tuhat vesivaraa-
jaa kytketään ikään kuin yhteen ja sillä tavalla pystytään ottamaan pois käytöstä ja sitä
kautta säätelemään koko verkkoa. Alueellinen sähköverkko ja pistemäinen energiatuotan-
to etenevät, ja tulevaisuudessa tämä käyrä ei tule olemaan semmoinen tuntikohtainen kuin
se nyt on, että se hyppii ylös ja edestakaisin ja hinnat pomppivat. Me menemme kohti ta-
saista käyrää.

Mutta varsinainen kysymys kohdistuu ministeri Rehnille. Kun puhuttiin täällä, kuinka
sähköteho riittää, niin ainakin Fingridin mukaan meillä edelleen tehovajetta on 3 400 me-
gawattia ja Energiavirasto ikään kuin tarjouskilpailun perusteella ostaa 600 megawattia.
Tässä on aikamoinen ero, ja tällä hetkellä hydrobalanssi on aika lailla negatiivisella tasol-
la, 22 terawattituntia. Mitä mahdollisesti tammikuun pakkasilla tapahtuu, (Puhemies ko-
puttaa) jos tämä tilanne jatkuu?

15.54 Markus Lohi kesk (vastauspuheenvuoro): Arvoisa herra puhemies! Minusta tämä
hallituksen ilmasto- ja energiastrategia on historiallinen. Se on historiallinen kahdessakin
mielessä. Ensimmäinen seikka on mielestäni se, että tämä liikenteen polttonesteiden sekoi-
tevelvollisuus nostetaan 30 prosenttiin. Tämähän on se, joka luo pohjaa sille, että näitä uu-
sia investointeja tälle sektorille voi syntyä. Esimerkiksi täällä mainittu Kemin kaivinhanke
ilman tätä linjausta olisi varmasti kaatunut, mutta tämä luo nyt pohjan. Se on lähes miljar-
din hanke, ja se luo työllisyyttä tuonne pohjoiseen. Ja kun on kannettu huolta siitä, riittä-
vätkö nämä meidän metsävarat tai käytetäänkö niitä kestävästi, niin haluan senkin todeta,
että meillähän vaihtelee alueittain aika paljon näitten metsävarojen kestävä käyttö, ja vaik-
ka Lapin pinta-alasta kolmasosa on suojeltu, niin silti siitä metsän vuotuisesta kasvusta,
mikä on hyödynnettävissä, noin puolet jää tällä hetkellä hyödyntämättä. Sen takia tarvi-
taan näitä isoja metsää käyttäviä yksiköitä tänne Suomeen.

15.55 Kimmo Kivelä ps (vastauspuheenvuoro): Puhemies! Energiapolitiikka on kansalli-
nen keihäänkärki. On hieno asia, että siitä on edes tässä laajuudessa laajaa yksimielisyyttä,
vastuullisesti puhutaan kestävästä energiataloudesta.

Meillä on suomalaisina kaikki edellytykset tulla cleantechin suurvallaksi. Meillä on mo-
nenlaista osaamista, resursseja ja niin edelleen. On kuitenkin oltava vakavasti huolissaan,
säilyykö meillä osaamispotentiaali. Kysynkin, voiko ministeri vastata, miten erilaisten
energia-alan koulutusten resurssit turvataan ja monipuolistetaan. Tämä pitää sisällään
myös erilaiset täydennys- ja erikoistumiskoulutukset.

15.56 Sanna Marin sd (vastauspuheenvuoro): Arvoisa puhemies! Pariisin ilmastosopi-
mus astui voimaan marraskuun alussa, ja eduskunta ja Suomi ovat sitoutuneet tähän ilmas-
tosopimukseen. Sen vuoksi nyt onkin oikea aika kysyä sitä, vastaako tämä energia- ja il-
mastostrategia niihin tavoitteisiin, joita ilmastosopimuksessa ollaan päätetty ja joihin me
olemme sitoutuneet. Tässä strategiassa on hyviä elementtejä, muun muassa kivihiilestä
luopuminen. Mutta toisaalta, jos kivihiiltä pyritään korvaamaan turpeella, kotimaisella ki-
24



Pöytäkirjan asiakohta PTK 123/2016 vp
vihiilellä, ei se ole näiden tavoitteiden mukaista. Toinen ongelma on tämä metsien käyttö ja
suunnitelmat siihen liittyen. Eri järjestöt ja tahot ovat olleet syystä huolissaan metsien li-
sääntyvistä hakkuista ja käytön lisäämisestä. Haluankin kysyä ministeriltä: miksi turpeen
päästöjä ja metsien käytön lisäämistä ei huomioida energia- ja ilmastostrategiassa ilmasto-
sopimuksen velvoitteiden ja tavoitteiden näkökulmasta?

15.57 Jari Leppä kesk (vastauspuheenvuoro): Herra puhemies! Tämä hallituksen ener-
gia- ja ilmastostrategia on käänteentekevä monessa mielessä. Se on sitä energiamielessä, se
on sitä toimintatapamielessä. Se on käänteentekevä myöskin siinä mielessä, että me ha-
luamme nyt selkeästi päästä fossiilitaloudesta eroon kohti biotaloutta entistä vahvemmin.
Sen lisäksi se on hyvä kokonaisuus, joka ottaa huomioon Suomen pohjoisen sijainnin, mei-
dän ilmasto-olosuhteemme, meidän huoltovarmuutemme, työllisyysnäkökulmat, kauppa-
ja vaihtotaseet ja niin edelleen. Ja kaiken kukkuraksi me tällä strategialla merkittävällä ta-
valla pystymme osallistumaan eturintamassa ilmastonmuutoksen torjuntaan, teknologiaa
edistetään ja niin edelleen. Tämä on erittäin hyvä.

Metsänieluasia on kipeä asia ja tärkeä asia Suomelle. Ainoa oikea laskentatapa on luon-
nontieteellinen nielu. Me olemme inventoineet meidän metsiämme yli sata vuotta, meillä
on dataa yli sadan vuoden ajalta meidän metsiemme inventoinnista, ja mitä on tapahtunut?
Kasvu on koko ajan lisääntynyt, samalla hiilensidontakyky, jotenka meillä on merkittävä
määrä myöskin lisää hakkuumahdollisuuksia, kun hakkuut tehdään järkevästi, niin kuin
tässä strategiassa (Puhemies koputtaa) on.

15.58 Krista Mikkonen vihr (vastauspuheenvuoro): Arvoisa puheenjohtaja! Energia- ja
ilmastostrategia on askel oikeaan suuntaan. On aivan välttämätöntä, että mietimme niitä
keinoja, miten pystymme vastaamaan ilmastonmuutokseen. On kuitenkin harhaanjohta-
vaa sanoa, että tämä olisi erityisen kunnianhimoinen. Kyllä me tarvitsemme lisää sekä
vauhtia että kunnianhimoa, jotta pystymme vastaamaan siihen haasteeseen, mitä Pariisin
sitoumuksetkin meiltä edellyttävät.

Haluan nostaa esiin täältä yhden kohdan, ja se on energiatehokkuus, joka on kyllä mai-
nittu, mutta sen mahdollisuudet on aika lailla sivuutettu. Strategiassa odotetaan primääri-
energiankulutuksen kasvavan 46 terawattitunnin verran, vaikka tiedämme, että uudet rat-
kaisut tarjoavat pikemminkin mahdollisuuden primäärienergiankulutuksen leikkauksiin.
Se on myös teknologia, jolla on kysyntää maailmalla valtavasti, ja siksi meidän tulisi pa-
nostaa siihen.

Ensimmäinen varapuhemies Mauri Pekkarinen: Myönnän vielä vastauspuheenvuoron
edustaja Mäkipäälle ja sen jälkeen ministerille semmoisen 3 minuutin puheenvuoron. —
Edustaja Mäkipää.

15.59 Lea Mäkipää ps (vastauspuheenvuoro): Arvoisa puhemies! Maapallo on meidän
yhteinen asiamme, ja siitä ja hyvinvoinnista huolehtiminen on myös yhteinen asia. Tänään
komissio on julkaissut semmoisen tuhatsivuisen lain, päätöksen, lainsäädännön, ja siellä
mainitaan myös, että suomalaisen biomassatuotannon katsotaan olevan kestävällä pohjal-
la, ja näin komission energiapaketti tukee nyt käytävää hallituksen energia- ja ilmastostra-
tegiaa. Tästä on hyvä jatkaa, ja tiedämme, että energiapolitiikkaa ei muuteta kuukaudessa
eikä vielä puolessakaan vuodessa. On hyvä, niin kuin täällä on puhuttu, että kivihiilestä
25



Pöytäkirjan asiakohta PTK 123/2016 vp
luovutaan. Mutta on myös tärkeää, että meillä on energiaomavaraisuus ja huoltovarmuus,
ja jos ajatellaan juuri sitä turvetuotantoa, niin tämähän työllistää, luo tuhansia ja tuhansia
työpaikkoja siellä kaukana korvessa. Siinä mielessä on hyvä käydä tätä juttua eteenpäin, ja
tuntuu, että meillä on aika lailla yhteinen tavoite, (Puhemies koputtaa) että me teemme
osamme, että me olemme sellainen pieni hiekkakasa tuolla (Puhemies koputtaa) Saharan
autiomaassa. Kun muut tekevät osansa, niin me varmaan olemme edelläkävijöitä.

Ensimmäinen varapuhemies Mauri Pekkarinen: Kiitoksia. Ja nyt ministeri Rehni, 3
minuuttia, sopivalta paikalta.

16.01 Elinkeinoministeri Olli Rehn: Arvoisa puhemies! Olen iloinen, ettette kuitenkaan
todennut, että ministeri Reini, ettei sekoiteta Jorma Reiniin ja 70-luvun sähkölakkoon, joka
koettiin aikoinaan. — Yhtä kaikki, kiitoksia, arvoisat edustajat, tästä keskustelusta, ja vas-
taan niin moneen kysymykseen kuin ehdin, ja otetaan loput sitten valiokunnissa tuossa jou-
lukuun mittaan.

Edustaja Hassi viittasi, että olisin sanonut, että sähköautostrategiamme on maailman
kunnianhimoisin. En sanonut näin. Sanoin, että se on erittäin kunnianhimoinen ottaen huo-
mioon sen suhteellisen alhaisen lähtötason, mikä meillä on vanhojen hallitusten jäljiltä täl-
lä hetkellä.

Edustaja Hassi peräänkuulutti myös nopeampaa etenemistä kohti hiilineutraalia yhteis-
kuntaa, edustaja Niinistö peräänkuulutti konkreettisia toimia, ja edustaja Tanus viittasi
pääkaupunkiseutuun. Nämä kun yhdistää, niin päätyy siihen, että me tarvitsemme konk-
reettisia toimia kivihiilestä luopumiseksi, erityisesti pääkaupunkiseudulla. Tästä tulee mie-
leen kysyä oikeastaan edustaja Hassilta ja edustaja Niinistöltä: Teidän puolueennehan, vih-
reät, nousi jo vuonna 2000 Helsingin kakkospuolueeksi, taisin olla Lepakossa silloin kuok-
kimassa, juhlimassa. Vihreillä onkin ollut todella vaikutusvaltainen asema pääkaupungis-
samme, sen päätöksenteossa, sen jälkeen koko ajan tämän viimeiset 16 vuotta. Joku voisi
silti ihmetellä, mihin te olette vaikutusvaltaanne käyttäneet, kun Helsingin lämmöstä edel-
leen tuotetaan peräti 40 prosenttia kivihiilellä. (Hälinää) Näin helsinkiläisenä kysyn, että
olisi kai jo muutoksen aika pois hiilenmustasta energiapolitiikasta kohti realovihreää ener-
giapolitiikkaa myös Stadissa. (Hälinää) Tämän strategian hengessä, tässä valossa, ojennan
yhteistyön kättä, jotta teemme konkreettisia toimia kivihiilestä irtautumiseksi myös Hel-
singissä ja siirrymme hiilettömään Helsinkiin.

Edustaja Kääriäinen viittasi siihen, että me teemme rauhanomaista vallankumousta.
Niin teemme. Edustaja Zyskowicz oli huolissaan siitä, että puhutaan vallankumouksesta.
Korostan sitä ja panin merkille, että myös edustaja Jaskari viittasi tähän sanaan tämän ener-
giatalouden muutoksen yhteydessä.

Edustaja Kääriäiselle vastaisin, että sekoitevelvoite tulee merkitsemään lisääntyvää ky-
syntää biopolttoaineiden saralla, ja se taas tietysti vaikuttaa varsinkin siellä, missä raaka-
ainetta on, ja se heijastuu varmasti Itä-Suomeen. Tämän lisäksi kärkihanke- ja energiatu-
ella — joka tänä vuonna tarkoittaa 40:tä miljoonaa euroa lisää, itse asiassa 75:tä miljoonaa
yhteensä nämä kaksi yhteen laskien — kilpailuttamalla tulemme käynnistämään useita
merkittäviä bioenergiahankkeita, ja niistä varmasti monet sijaitsevat myös Itä-Suomessa
sen mukaan, miten kilpailukykyisiä, innovatiivisia ja merkittäviä bioenergiahankkeita Itä-
Suomesta tulee olemaan tarjolla. — Kiitos.
26



Pöytäkirjan asiakohta PTK 123/2016 vp
Ensimmäinen varapuhemies Mauri Pekkarinen: Jatketaanpa sitten vielä jonkin aikaa.

16.04 Satu Hassi vihr (vastauspuheenvuoro): Arvoisa puhemies! Ministeri Rehn var-
maankin tietää, että Helsingissä on päätetty sulkea Hanasaaren kivihiilivoimala, mikä on
käänteentekevä päätös, ja sitä vihreät ovat Helsingissä olleet ajamassa. Hallituksen linjaus
kivihiilen kieltämisestä lailla on tervetullut, kuten ryhmäpuheenvuorossani totesin, ja vih-
reät saavat siitä Helsingissä hyvän selkänojan myöskin Salmisaaren hiilivoimalan sulke-
miselle.

Haluaisin hiukan kommentoida tätä sekasotkua tieteestä ja metsien hiilinieluista. Suo-
mihan on EU:ssa ajanut sellaista laskentatapaa, jossa maa ei joudu muilla päästövähennyk-
sillä hyvittämään sitä, jos metsien sisältämä hiilinielu pienenee, (Teuvo Hakkarainen: Se-
hän suurenee koko ajan!) ja tämä on epärehellistä. Tästä ovat muun muassa Suomen ym-
päristökeskus ja Suomen asiantuntijapaneeli, ilmastopaneeli, meitä päättäjiä varoittaneet.
Maa- ja metsätalousvaliokunnalle ja ympäristövaliokunnallekin on tästä seikkaperäiset tut-
kimusraportit esitelty.

16.06 Sari Tanus kd (vastauspuheenvuoro): Arvoisa puhemies! Olisin halunnut vielä
esittää arvon ministerille uudelleen kysymyksen hajautettujen pienten biokaasulaitosten
rakentamisen edistämisestä. Se toisi kuitenkin uutta mahdollisuutta ja monipuolistaisi
maaseudulla hyvin monilla alueilla elinkeinoelämää ja parempaa toimeentuloa ja antaisi
monenlaisia mahdollisuuksia. Voisiko ministeri avata tätä asiaa?

16.06 Markku  Pakkanen  kesk  (vastauspuheenvuoro): Arvoisa puhemies! Ministeri
Rehn otti tärkeän asian äsken tuossa puheenvuorossaan esiin, sekoitevelvoitteen lisäämi-
sen biopolttoaineisiin, koska mielestäni se on sellainen nopean ajan ratkaisu, millä tämä
suomalainen asia voitaisiin hoitaa eteenpäin. 10 prosentin lisäys sekoitevelvoitteeseen ny-
kytasosta vähentää päästöjä 1 miljoona tonnia, ja jotta samaan päästövähennykseen pääs-
täisiin sähköautolla, se tarvitsisi noin 500 000 sähköautoa, elikkä tämä on se mittasuhde,
missä tässä realistisesti mennään. Siksi, jos nopeasti halutaan näihin päästöihin päästä, bio-
polttoaineen kehittäminen ja sekoitevelvoitteen lisääminen olisi se oleellinen kysymys. Jos
tämä hallituksen koko tavoite, 3,6 miljoonan tonnin kokonaistavoite, halutaan polttoaineil-
la ratkaista, niin 36 prosenttia biopolttoaineen sekoitevelvoitetta lisää nykytasoon olisi se,
millä päästäisiin samaan lopputulokseen. Silloin oltaisiin (Puhemies koputtaa) minusta
työllisyyden kannalta... [Puhemies keskeytti puheenvuoron puheajan ylityttyä.]

16.07 Joakim Strand r (vastauspuheenvuoro): Värderade talman! Vaikka olisi kuinka
hyvät naapurit, kannattaa kytkin pitää mahdollisimman lähellä itseään talvipakkasilla ja
kriisitilanteissa. Kysyisin uudelleen, arvoisa ministeri, voisitteko vielä hieman avata aja-
tuksianne pakkaspäivien tehoriskistä ja siitä, miten uudet siirtoyhteydet Suomen ja Ruot-
sin välillä etenevät.

16.08 Kari Uotila vas (vastauspuheenvuoro): Arvoisa puhemies! Vaikka olen Espoosta
enkä Helsingistä, niin olen ajanut pitkään sitä, että näiden kuntien pitäisi olla yhtä kaupun-
kia, ja uskallan vähän puolustaa pääkaupunkiseutua. Kun on näin iso metropolialue, niin
olen aivan samaa mieltä, että hiilikasan pitää poistua niin Salmisaaresta kuin myöskin Suo-
menojalta ja Vantaan puoleltakin. Mutta on kyllä — ja ministeri sen varmaan aivan hyvin
27



Pöytäkirjan asiakohta PTK 123/2016 vp
tietää — esimerkiksi yhdistetyn lämmön- ja sähköntuotannon haaste pikkasen erilainen
miljoonan asukkaan metropolialueella kuin turvesuon reunassa tai metsien keskellä pie-
nen kirkonkylän tai pienen kaupungin energiantuotannon turvaaminen.

16.08 Harri Jaskari kok (vastauspuheenvuoro): Arvoisa herra puhemies! Oleellista täs-
sä strategiassa minun mielestäni on tällä hetkellä se, että me haluamme toimia edelläkävi-
jöinä mieluummin kuin reagoida siihen, mitä EU:sta on tulossa. Ja yksi aivan oleellinen
seikka ovat juuri nämä sähkön älyverkot. Meillä on samanlainen mahdollisuus nyt olla etu-
rintamassa näissä sähkön älyverkoissa kuin oli 90-luvun alussa ja 80-luvun lopussa telelii-
kenteessä. Silloin kysynkin arvoisalta ministeriltä: Puhutaan aika paljon esimerkiksi virtu-
aalivoimaloista, pienistä yksiköistä, jotka voisivat toimia sähkön varastoina ja luovuttaa
sitä pois sitten, kun on korkea hinta, tai toimia säätövoimana. Miten edetään tässä asiassa,
joka näyttää olevan aika huikea mahdollisuus Suomelle tulevaisuudessa?

16.09 Ville Niinistö vihr (vastauspuheenvuoro): Arvoisa puhemies! Hiukan harmittaa,
että tämän hallituksen ministerit usein tekevät vaikeaksi asiallisen debatin: kun täältä suun-
nasta sitä yrittää tarjota, niin takaisin tulee puheenvuoroja, jotka eivät perustu tosiasioihin.
Kolme vuotta sitten en olisi uskonut vielä edellisten kuntavaalien aikoihin, että vihreät saa-
vat Helsingissä vietyä läpi strategian, jossa panostetaan hajautettuun uusiutuvaan energi-
aan, aurinkolämpöön, maalämpöön ja suljetaan Hanasaaren kivihiilivoimala, koska kaikki
muut puolueet Helsingissä silloin vielä vastustivat sitä. Ensin SDP alkoi muuttaa linjaa, lo-
pulta kokoomus ja perussuomalaisetkin suostuivat, jotka alun perin sitä vastustivat. Vih-
reät ajoivat Helsingissä läpi aika ison murroksen. (Kari Uotilan välihuuto) — Ja vasemmis-
toliitto tuki tätä linjaa ensimmäisenä, se on totta, sen unohdin sanoa. — Se on todella iso
murros Helsingissä, ja se vie Helsinkiä kohti vihreän energian pääkaupungin asemaa. Sa-
maan aikaan tehdään valtavia panostuksia joukkoliikenteeseen ja päästöjen vähentämi-
seen. Että Helsingissä on tehty todella paljon tätä työtä, ja toivoisin, että ministeri kunnioit-
taisi meidän pääkaupungin Helsingin tekemää työtä eikä täällä puoluepoliittisista syistä
vääristelisi (Puhemies koputtaa) faktoja.

16.10 Riitta Myller sd (vastauspuheenvuoro): Arvoisa puhemies! Minäkin haluaisin tie-
dustella sitä, millä tavalla hajautettua energiantuotantoa ja -kulutusta tuetaan, koska siitä ei
juurikaan tässä hallituksen selonteossa ole esimerkkejä. Esimerkiksi asumisen suhteen
meillä on täällä eduskunnassa käsiteltävänä lähes nollaenergiarakentaminen. Teimme sii-
hen ponsiehdotuksen, jolla olisi seurattu sitä, viekö tämä lainsäädäntö todella parempaan
tilanteeseen Suomessa, mutta hallituspuolueet eivät halunneet sitä hyväksyä. Monista
isoista kaupungeista on hyviä esimerkkejä esimerkiksi siitä, miten erilaista kasvustoa käy-
tetään siinä hyväksi, että se sitoo hiilidioksidia ja muita ilman epäpuhtauksia kaupunkialu-
eilla. Eli tällaista hyvin käytännönläheistä, ihmisläheistä toimintaa olisi hyvä myös saada
mukaan tähän strategiaan.

16.11 Teuvo Hakkarainen ps (vastauspuheenvuoro): Arvoisa puhemies! Nyt tulee Suo-
meen suuria ja merkittäviä metsäteollisuuden investointeja, muun muassa Äänekoskelle ja
Kemiin. Niiden johdosta vapautuu tukkipuuta 2—3 miljoonaa kuutiota markkinoille. Sa-
hoilla on tässä huomattava osa maksumiehenä, muun muassa 70 prosenttia kantohinnasta
sahat maksavat. Kuitenkin sinne jää puru ja kuori, joita ei tueta — taikka nyt se CHP-voi-
28



Pöytäkirjan asiakohta PTK 123/2016 vp
malan kautta tulee tulevaisuudessa. Miten on: hypätäänkö samalta viivalta metsähakkeen
kanssa, koska esimerkiksi Keljon lämpökeskukseen tulee tuettua metsähaketta mutta sa-
hoille jää pihoihin kuori ja hake mätänemään, koska ei saa suoraa (Puhemies koputtaa) tu-
kea?

16.12 Hannakaisa Heikkinen kesk (vastauspuheenvuoro): Arvoisa herra puhemies! Op-
positio mitätöi upeaa strategiaa sanomalla, että se on askel oikeaan suuntaan. Mielestäni
tämä on jättiloikka ylisukupolviseen vastuuseen ympäristöstä, ilmastosta ja kestävästä ke-
hityksestä. Täällä strategiassa linjataan biokaasun tuotantoa ja käyttöä todeten, että bio-
kaasupotentiaalista valtaosa on sidoksissa maatalouteen. Todellakin maatilat voisivat an-
taa nykyistä suuremman panoksen pienimuotoiseen hajautettuun sähkön- ja energiantuo-
tantoon ja olla tärkeä osa huoltovarmuutta ja pyrkimystä luoda työtä ja elinvoimaa kaik-
kialle Suomeen. Paperissa linjataan, että on tärkeää, että vaikutamme kansallisiin säännök-
siin, lupamenettelyihin ja byrokratiaan niin, että selkeytetään biokaasun tuotannon ja käy-
tön edistämistä. Kysyisin ministeriltä: kun täällä on jo otettu esille se, että EU on tärkeässä
roolissa tässä, mitkä ovat suurimmat uhkat siellä, että seuraavalla ohjelmakaudella emme
voisi toteuttaa tätä strategiaa?

16.14 Sami Savio ps (vastauspuheenvuoro): Arvoisa puhemies! Uuden teknologian käyt-
töönotto on luonnollisesti kannatettava periaate myös energiaratkaisujen osalta. Uuden
teknologian tulee kuitenkin olla kustannuksiltaan kilpailukykyistä, ja valitettava esimerk-
ki epäonnistuneesta tukimuodosta on vuonna 2011 käyttöön otettu tuulivoiman syöttötarif-
fijärjestelmä, joka on aiheuttanut ja tulee aiheuttamaan veronmaksajille vuosien myötä
miljardien eurojen lisäkustannukset. Syöttötariffijärjestelmää on mahdotonta purkaa pikai-
sella aikataululla, koska perustuslakivaliokunnan vuonna 2010 antaman tulkinnan mukaan
sen piiriin päässeitä investointeja koskee perustuslaillinen omaisuudensuoja. Järjestelmän
piiriin kuuluvien voimaloiden yhteinen nimellisteho on kuitenkin hallituksen päätöksellä
rajattu 2 500 megavolttiampeeriin. Siten uudet tuulivoimantuottajat eivät voi enää hakea
ylikalliin järjestelmän piiriin, mikä on ehdottomasti (Puhemies koputtaa) kansalaisten ja
veronmaksajien etu.

16.15 Mirja Vehkaperä kesk (vastauspuheenvuoro): Arvoisa herra puhemies! Edessäm-
me on hallituksen syvänvihreä energia- ja ilmastopoliittinen strategia. Se on monella tapaa
historiallinen linjaus, koska me menemme kohti fossiilitonta yhteiskuntaa ja kivihiilestä
haluamme luopua vuoteen 2030 mennessä. Niin Espoo kuin Helsinki lämpiää tällä hetkel-
lä tuontifossiilisilla polttoaineilla, ja me tarvitsemme sekä kansallisia että paikallisia rat-
kaisuja siihen, että uusiutuvia energiamuotoja lisätään poliittisilla päätöksillä.

Mitä tulee turpeeseen, niin takki ei voi, hyvät vihreät, kääntyä joka vaalikausi. Me kaik-
ki, niin te kuin keskusta, olemme siihen parlamentaarisen työryhmän linjaukseen turpeen
osalta sitoutuneet, että turpeen hyötyjen vuoksi on tärkeää varmistaa, että siitä luovutaan
vasta viimeisessä vaiheessa, kun fossiilisista polttoaineista luovutaan kokonaisuudessaan.
Ja sitä kohti me olemme menossa.

Ensimmäinen varapuhemies Mauri Pekkarinen: Myönnän vielä vastauspuheenvuorot
edustajille Adlercreutz ja Niinistö ja sen jälkeen myönnän puheenvuoron ministerille. Sit-
29



Pöytäkirjan asiakohta PTK 123/2016 vp
ten vielä hetki jatketaan debattia, tavoitteena tämän debattiosuuden päättäminen noin
16.30.

16.16 Anders Adlercreutz r (vastauspuheenvuoro): Värderade talman! Toistan vielä ai-
kaisemman kysymykseni ja yritän muotoilla sen yksinkertaisemmin, jos mahdollista.

Eli jos taloyhtiö perustaa vaikka aurinkovoimalaitoksen samalle tontille, se voi laskea
sen hyväksi energiatodistuksessa ja myöskin käyttää sitä energiaa varsin edulliseen hin-
taan. Jos perustaa saman voimalaitoksen omistamalleen toiselle tontille, niin sitä ei voi las-
kea energiatodistuksessa kiinteistön hyväksi ja sähkön hinta kolminkertaistuu. Tämä on
este pientuotannon yleistymiselle. Se olisi ratkaistavissa vaikka virtuaalimittaroinnilla.
Onko hallituksella mitään hanketta, mitään ajatusta siitä, miten tämä este voitaisiin pois-
taa?

16.17 Ville Niinistö vihr (vastauspuheenvuoro): Arvoisa puhemies! Turve ja sen ilmasto-
päästöt ja vesistöpäästöt ovat tämän hallituksen sokea piste, ja sen tulisi avoimesti se
myöntää. Viime hallituskaudella hyväksytty ilmasto- ja energiastrategia tavoitteli turpeen
käytön vähentämistä suunnitelmallisesti kolmanneksella vuoteen 2025 mennessä. Nyt
tämä hallitus tavoittelee sen käytön lisäämistä vuoteen 2020 asti, jonka jälkeen... (Mirja
Vehkaperän välihuuto) — Siellä se lukee taustaluvuissa: lisätään käyttöä vuoteen 2020 as-
ti, jonka jälkeen pikkuhiljaa aletaan sitä vähentämään. — Minä hyväksyn sen, että sen ta-
kia, että kyse on kotimaisesta polttoaineesta, ensin ajetaan alas kivihiili, mutta kun turpeel-
la on kivihiileen verrattuna samat ilmastopäästöt, sen roolia sivupolttoaineena pitäisi hal-
litusti vähentää. Ei ole myöskään taloudellisesti mitään järkeä kannustaa maakuntien voi-
malaitoksia investoimaan turvekattiloihin, (Puhemies koputtaa) vaan koko ajan peruskor-
jausten yhteydessä turpeenkäytön tarvetta pitää vähentää ja puunkäytön tarvetta lisätä, kos-
ka kymmenen vuoden päästä ei ole taloudellisesti enää edes kannattavaa (Puhemies
koputtaa) käyttää turvetta, kun päästöoikeuksien hinta nousee.

Ensimmäinen varapuhemies Mauri Pekkarinen: Arvoisat edustajat, alun perin vastaus-
puheenvuoron pyytäneistä edustajista on täällä vielä paikalla meidän nähdäksemme —
täällä yhteisen arvion mukaan — edustaja Torniainen. Tästä syystä myönnän vielä hänelle
vastauspuheenvuoron. (Eduskunnasta: Ja Parviainen!) — Ja Parviainen, anteeksi. — Edus-
tajille Torniainen ja Parviainen myönnän tästä syystä vielä vastauspuheenvuorot, ja sitten
ministeri Rehn.

16.18 Ari Torniainen kesk (vastauspuheenvuoro): Arvoisa herra puhemies! Sitkeys pal-
kitaan, kiitos siitä. Suomi ansaitsee aidon, terveen ja kestävän luontosuhteen, ja se nykyi-
sellä hallituksella on, se on meidän kaikkien todettava. Se tulee esille myöskin tässä ilmas-
tostrategiassa.

Liikenne tuottaa noin 40 prosenttia päästöistä ja muodostaa sen vuoksi erittäin ison osan
päästöjenvähentämistavoitteista. Suomessa on paljon osaamista biopolttoaineista, ja esi-
merkiksi vaikkapa UPM Kaukaan nykyaikainen biojalostamo Lappeenrannassa on aivan
maailman kärkeä alalla. Arvoisa ministeri, kysyn: kuinka monta tällaista tehdasta esimer-
kiksi tämän strategian mukaan tarvitaan Suomeen, jotta tavoitteet toteutuvat?

Toiseksi otan esimerkin vielä sähköautoista. Se on kunnianhimoinen tavoite tässä stra-
tegiassa. Mutta pitää muistaa myöskin, että se vaatii myöskin maan kattavan latausverkos-
30



Pöytäkirjan asiakohta PTK 123/2016 vp
ton, joka ei myöskään ole ihan ilmainen. Onko ministerillä näkemystä tähän latausverkos-
ton (Puhemies koputtaa) rakentamiseen?

Ensimmäinen varapuhemies Mauri Pekkarinen: Vielä edustaja Parviaiselle vastauspu-
heenvuoro.

16.19 Olli-Poika Parviainen vihr (vastauspuheenvuoro): Arvoisa herra puhemies! Minä-
kin yhdyn siihen vihreiden yleisnäkemykseen, että tässä strategiassa on paljon hyvää mut-
ta se on sen verran vaatimaton joiltakin osin, että me joudumme varmasti tarkistamaan sitä
uudelleen, jos me haluamme aidosti pitää kansainvälisistä ilmastotavoitteista Suomessa
kiinni.

Mutta, herra puhemies, minä kysyisin ministeri Rehniltä: kun suurin osa ja keskeinen
osa arjen ilmastoteoista voidaan tehdä esimerkiksi kaupungeissa, joissa ihmisiä on määräl-
lisesti aika paljon, miten te näette mahdollisuudet jalkauttaa tätä strategiaa Suomen kuntiin
ja kaupunkeihin siten, että me voisimme kannustaa myös kunnallista päätöksentekoa ny-
kyistä aktiivisempaan ilmastoystävälliseen politiikkaan?

Ensimmäinen varapuhemies Mauri Pekkarinen: Nyt jos ministeri Rehnille 3 minuuttia
riittäisi, niin hyvä, ja kohtuullista kuitenkin, jos sitten 4 viimeistään riittäisi.

16.20 Elinkeinoministeri Olli Rehn: Kiitoksia, arvoisa puhemies! — Ensinnäkin edusta-
ja Torniaiselle nopea vastaus: on arvioitu, että tämän strategian mukainen biopolttoainei-
den tavoite- ja sekoitevelvoite merkitsisi noin 5—6 Lappeenrannan kokoisen biojalosta-
mon rakentamista Suomeen, jotka tietysti hyödyntäisivät pitkälti ennen kaikkea kehittynei-
tä biopolttoaineiden raaka-aineita.

Koskien muutamia olennaisia kysymyksiä tässä keskustelussa:
Oli erittäin hyvä, että edustaja Myller selvensi sen, että hän ja SDP:n ryhmä tukevat bio-

taloutta. Tähän liittyen kuuntelin hyvin tarkasti, mitä edustaja Heinäluoma totesi siitä, että
meidän tulee pyrkiä eurooppalaisella kentällä hakemaan sellaisia ratkaisuja, jotka tukevat
meidän biotalousstrategiaamme. Se on ihan oikein. Näin teemme, ja nyt tänään hyväksytty
komission energiatalvipaketti hyvin pitkälti vastaa Suomen tavoitteita. Tämä osoittaa sen,
että louskuttamalla ei saada mitään aikaan, mutta sen sijaan asiallisella ja johdonmukaisel-
la työllä saadaan kyllä tulosta aikaiseksi. Olemme myös tehneet hyvin tiivistä yhteistyötä
muun muassa Ruotsin kanssa, monien muidenkin jäsenvaltioiden kanssa, ja tästä eteen-
päin painopiste siirtyy varmasti sekä neuvoston että toisaalta sitten parlamenttien suuntaan
vaikuttamiseen.

Edustaja Mölsä aikaisemmin kommentoi sitä, vähennetäänkö kasvihuonekaasupäästöjä
liian nopeaan tahtiin Suomen osalta. Tältä osin voi todeta, että komission ehdottama vel-
voittava päästövähennys niin sanotulla taakanjakosektorilla on Suomelle 39 prosenttia.
Tästä 2 prosenttiyksikköä suunnitellaan katettavaksi niin sanotun kertaluontoisen jouston
avulla elikkä päästökauppasektorin huutokaupattavilla päästöoikeuksilla. Jäljelle jäävän,
jo sinänsä vaativan, 37 prosentin tavoitteen saavuttamiseksi on strategiassa linjattu keskei-
siä toimia, jotka koskevat varsinkin liikenteen käyttövoimia, autokantaa ja niin edelleen.

Älyverkkojen osalta TEM on asettanut jokin aika sitten työryhmän, joka miettii konk-
reettisia toimia, ja se käy läpi muun muassa kysyntäjouston, akku- ja varastointiteknolo-
31



Pöytäkirjan asiakohta PTK 123/2016 vp
gian kehittymisen ja sen, miten muuten kyetään vahvistamaan hintasignaaleja, jotta muun
muassa saadaan paremmin energian pientuotanto mukaan tähän.

Edustaja Niinistölle totean vain sen, että kun te peräänkuulutitte konkreettisia toimia,
vastasin faktoilla ja korostan, että on ehdottoman myönteistä, että Helsinki on tehnyt pää-
töksen Hanasaaren voimalan sulkemisesta ja Salmisaarta koskevaa päätöstä odotetaan. On
hyvin tärkeää, että Helsinki osaltaan irtautuu kivihiilestä. Olen varma siitä, että jos se on
pitkälti onnistunut Tukholmassa, niin se onnistuu myöskin täällä meidän pikkasen pienem-
mällä metropolialueella.

Vielä päätteeksi edustaja Kalli ja monet muut täällä kysyivät, riittääkö puu ja miten EU-
säännöt vaikuttavat. Hakkuut lisääntyvät tästä strategiasta riippumatta metsäteollisuuden
puunkysynnän kautta. Vuoden 2030 tienoilla hakkuukertymä voi olla keskimäärin noin 80
miljoonaa kuutiometriä vuodessa — se on nyt noin 65 miljoonaa. Runkopuun käyttö pe-
rustuu jatkossakin pitkälti teollisuuden tarpeisiin. Sitä varten puuta Suomessa kasvatetaan,
ei ensi sijassa energiatuotantoon, mutta puupohjoisen bioenergian lisääminen perustuu
varsinkin metsäteollisuuden sivuvirtoihin sekä päätehakkuiden ja metsänhoidon tähteisiin
ja sivutuotteisiin. Nämä strategian toimet lisäävät jonkin verran metsähakkeen käyttöä,
metsien puuvarat riittävät tähän. (Puhemies koputtaa) On erittäin tärkeää, että me jatkam-
me (Puhemies koputtaa) kestävää metsätaloutta, kestävää metsänhoitoa.

Ensimmäinen varapuhemies Mauri Pekkarinen:  Jatketaan vielä hetki debattia.

16.25 Hanna Kosonen kesk (vastauspuheenvuoro): Arvoisa puhemies! Täällä on käyty
hyvää keskustelua tämän strategian tasosta ja niistä linjauksista, jotka tästä löytyvät, ja kyl-
lä vain, tästä strategiasta löytyvät aika lailla kaikki ne ehdotukset, mitä myös oppositio on
antanut meille niin sanotusti lisäehdotuksina.

Marrakechin ilmastokokouksessa toissa viikolla juttelin muun muassa norjalaisen kol-
legani kanssa, ja hän ihmetteli sitä, että Suomella jo nyt on valmis energia- ja ilmastostra-
tegia, joka vastaa pääosin Pariisin sopimuksen vaatimuksiin. Me voimme täällä kyllä olla
tästä hyvin ylpeitä, että Suomi on jo näin pitkällä, koska vasta 2018 näiden toimenpiteiden
täytyy olla valmiina, mutta meillä ne jo ovat.

Mitä tähän edistyksellisyyteen vielä tulee, niin se on aivan selvä, että maailman muutos
on niin nopeaa, että voi olla, että kolmen vuoden päästä tämä strategia tuntuu jo hieman
(Puhemies koputtaa) vanhanaikaiselta.

16.26 Hanna Sarkkinen vas (vastauspuheenvuoro): Arvoisa puhemies! Kysyntäjousto ja
älykkäät sähköverkot sekä toimivat eurooppalaiset sähkömarkkinat ovat olennainen tekijä
energiajärjestelmän kysyntähuippujen tasaamisessa. Kuitenkin vielä tulevina vuosina tar-
vitaan varavoimakapasiteettia. Näitä on nyt kuitenkin halvan sähkön aikana ajettu alas. Ha-
luaisin kysyä ministeriltä: miten huoltovarmuuden kannalta tärkeiden varavoimalaitosten
toimintakyky ja säilyminen järjestelmän osana turvataan lähivuosina?

Täällä on nyt vakuutettu monta kertaa, että korkean arvonlisän teollisuuden käyttöön so-
veltuvaa puuta ei ohjata energiapolttoon. Kuitenkin strategian sivulla 20 todetaan tukki- ja
kuitupuusta valmistettua haketta tuettavan jatkossakin, joskin 40 prosenttia alemmalla tu-
kitasolla. Haluaisin kuitenkin kysyä, kannattaako ylipäätään teollisuuden raaka-aine- ja
energiakäyttöä tukea. Eikö se vääristä raaka-aineen ohjautumista korkean arvonlisän työl-
listävään teollisuuteen?
32



Pöytäkirjan asiakohta PTK 123/2016 vp
16.27 Riitta Myller sd (vastauspuheenvuoro): Arvoisa puhemies! Hyvä, ettei ministerille
jäänyt väärää käsitystä sosialidemokraattien kannoista biotalouteen. Haluan vielä tähden-
tää sitä, että biotalous on Suomen kannalta, ja erityisesti itäisen Suomen kannalta, äärim-
mäisen tärkeä asia mutta samalla meidän pitää pitää huoli siitä, että metsäteollisuus kaik-
kineen, kaikki ne mahdollisuudet, mitä puulla on tulevaisuudessa, käytetään täysimääräi-
sesti hyväksi ja vain näistä sivuvirroista ja tähteistä sitten tehdään energiaa. Jo tällä hetkel-
lähän Suomen sahoilla on hyvin vaikea tilanne. Siellä on purua ja kuorta ja muuta tähdettä,
joka ei lähde liikkeelle. Tämä pitäisi saada ratkaistua. Haluan myöskin perätä sitä, tarvit-
seeko tukki, jos se haketetaan, tukea.

16.28 Antti Rantakangas kesk (vastauspuheenvuoro): Arvoisa puhemies! On todella tär-
keää, että tämä strategia linjattiin nyt esitetyllä tavalla. Monissa kaupungeissa on inves-
tointipäätöstä valmisteltu, esimerkiksi Oulussa, ja siellä ratkaistaan se, tuotetaanko pelk-
kää lämpöä vai lämmön ja sähkön yhteistuotantoa. Tässä mielessä oli tärkeä turpeestakin
tämä linjaus, että sitä voidaan käyttää edelleen seospolttoaineena, osana tätä kokonaisuut-
ta. Elikkä minä uskon, että tämä tuo investointeja, työpaikkoja sitten jo konkreettisesti
maakuntiin — erinomainen asia.

Täällä ministeri Rehn tosiaan kertoi ne faktat, mikä on ollut hiilenmustan politiikan taus-
ta Helsingissä. Ei se ollut mitään vääristelyä, se oli fakta ja tosiasia. Ymmärrettävästi se on
nyt se vähän hankalaa vihreitten kannalta, kun on toimittu toisin kuin on puhuttu. On aja-
teltu, että maakunnissa voidaan ajaa turvetta alas mutta Helsingissä poltetaan kivihiiltä.
Mutta näin se on, ja mennään nyt eteenpäin ja toteutetaan yhdessä tätä hyvää strategiaa.

Lopuksi (Puhemies koputtaa) kiitoksia vielä ministeri Rehnille. Olette antanut erinomai-
sen taidonnäytteen työstänne, ja ei muuta kuin menestystä uusiin haasteisiin.

16.29 Satu Hassi vihr (vastauspuheenvuoro): Arvoisa puhemies! Puusta vielä haluaisin
todeta sen, että puuhan on tietysti Suomelle taloudellisesti hyvin tärkeää, mutta sekä ilmas-
ton että talouden kannalta järkevää on suunnata puunkäyttöä ensinnäkin tuotteisiin, joissa
puun sisältämä hiili säilyy pitkään, esimerkiksi puurakentamiseen, ja toiseksi uusiin tuot-
teisiin, joiden kilohinta on hyvin paljon korkeampi kuin perinteisen paperin ja sellun.

Mutta oikeastaan alun perin halusin kommentoida sitä, kun edustaja Eestilä totesi, että
älysähköverkko etenee markkinaehtoisesti: Näin ei nyt välttämättä ole, koska energia-
markkinoilla on paljon vanhoja, isoja toimijoita, jotka eivät kaikkea sitä, mikä on ilmaston
ja työllisyyden kannalta hyvä, katso myönteisesti. Yksi esimerkki tästä on Fingridin ehdo-
tus, joka tarkoittaisi sitä, että esimerkiksi sähköautojen akut ja aurinkotalojen akut (Puhe-
mies koputtaa) suljettaisiin älysähköverkkomyynnin ulkopuolelle. Tästä haluaisin (Puhe-
mies koputtaa) ministeri Rehniltä lisätietoja.

Toinen varapuhemies Arto Satonen:  Pidetään kiinni tästä minuutin puheajasta. —
Edustaja Jaskari.

16.30 Harri Jaskari kok (vastauspuheenvuoro): Arvoisa herra puhemies! Olisin todella
kysynyt vähän edellisten puhujien tapaan siitä, miten arvoisa ministeri näkee sen, että
myöskin kuluttajat saadaan mukaan tähän energiajärjestelmään. Yksi näkökulmahan olisi
se, että myöskin olisi voimakkaampia hintasignaaleja silloin, kun sähkön hinta on kallis, ja
kuluttajathan pystyvät suojautumaan jopa automaattisesti siltä. Toinen näkökulma on pien-
33



Pöytäkirjan asiakohta PTK 123/2016 vp
ten sähköntuotantoyksiköiden ottaminen mukaan tähän markkinaan. Kolmantena on edus-
taja Adlercreutzin esitys, että olisi virtuaalivoimaloita, jotka menisivät tonttien yli myös-
kin, ja voitaisiin käyttää aidosti moderneja verkkoja sitten. Yksi näkökulma voisi olla mak-
su energian sijasta tehosta: Silloin kun käyttää enempi tehoa, niin siitä maksaa, ja taas ener-
gian hinnan osalta olisi prosentuaalinen verotus sitten, ja jos käyttää vähän energiaa, olisi
myöskin pienempi energiaveron tai sähköveron prosentti. Olisiko näissä jotain ideaa?

Toinen varapuhemies Arto Satonen: Myönnän vielä vastauspuheenvuorot edustajille
Hongisto ja Lohi ja sen jälkeen ministerille puheenvuoron, ja sen jälkeen puhujalistaan.

16.31 Reijo Hongisto ps (vastauspuheenvuoro): Arvoisa puhemies! Tässä on muutamis-
sa puheenvuoroissa kannettu huolta siitä, että tukkipuuta haketetaan ja poltetaan. Pohdis-
kelin sitä, kuinka moni näistä sanojista on käynyt puukauppaa. Omasta puukaupastani on
pitkä aika, mutta selasin netistä pylväsdiagrammista vähän puun myyntihintoja ja totesin,
että mäntytukki ja kuusitukki uudistushakkuissa ovat noin 55 euroa kuutio — kun se on
pylväsdiagrammi, niin ihan tarkkaan en pystynyt sanomaan — ja harvennushakkuissa kuu-
tiohinta on muutaman euron halvempi. Mänty-, kuusi- ja koivukuitu ovat sen sijaan huo-
mattavasti alle 20 euroa kuutio; harvennushakkuissa nämäkin ovat muutaman euron hal-
vempia, ja ensiharvennuksessa hinta edelleen putoaa. Totean vain, että kukaan järkevä
puunomistaja ei varmaankaan halua hakettaa taikka polttaa arvokasta tukkia, jos ja kun on
muitakin mahdollisuuksia sitä käyttää. Se, että puu hyödynnetään kyllä aina parhaalla
mahdollisella tavalla, on omistajan etu.

16.32 Markus Lohi kesk (vastauspuheenvuoro): Arvoisa herra puhemies! Haluan vielä
palata tähän hallituksen linjaukseen siitä, että kivihiilen käytöstä luovutaan kokonaan vuo-
teen 2030 mennessä, joka on erittäin kova päätös mutta hyvä päätös. Kun täällä on kysytty,
miksi jatketaan sitten turpeen käyttöä, joka päästää laskennallisesti yhtä paljon, niin sillä-
hän on ihan selkeä syy: se on kotimainen polttoaine, se työllistää täällä tuhansia suomalai-
sia. Tämä marssijärjestys, mikä on valittu, että kun fossiilisista luovutaan, niin kotimaiset
tulevat, työllistävät tulevat, sitten viimeisenä, on aivan oikea linja hallitukselta.

Haluan todeta vielä, että tämä hallituksen ilmasto- ja energiastrategiapäivitys on erin-
omainen. Se ottaa suuria askeleita oikeaan suuntaan ja toteuttaa kansainvälisiä ilmastoso-
pimuksia. Mutta sekin tietenkin pitää muistaa, että hyvä strategia on vain hyvä alku ja to-
teutus ratkaisee. Tämä on hyvä meidän kaikkien muistaa. Toivonkin hallitukselle voimia,
että saataisiin nopeasti (Puhemies koputtaa) myös konkreettisia askelia eteenpäin.

Toinen varapuhemies Arto Satonen: Nyt ministeri Rehn, 5 minuuttia.

16.34 Elinkeinoministeri Olli Rehn: Arvoisa puhemies! Kiitos näistä puheenvuoroista.
Liittyen siihen, mitä edustajat Kosonen ja Rantakangas korostivat, että me olemme täs-

sä edelläkävijöitä, kun teemme hyvin aikaisessa vaiheessa tämän Pariisin ja EU:n 2030-lin-
jausten mukaisen energiastrategian: Asia on juuri näin, eli sillä on monia myönteisiä puo-
lia. Ensinnäkin se, että me olemme kansainvälinen edelläkävijä, me näytämme suuntaa
muulle maailmalle muun muassa luopumalla kivihiilen energiakäytöstä ensi vuosikymme-
nellä. Tämän lisäksi me pystymme nyt entistä paremmin vaikuttamaan myöskin EU:n pää-
töksiin, koska nyt käsillä on vasta komission esitys ja käsittely neuvostossa ja parlamentis-
34



Pöytäkirjan asiakohta PTK 123/2016 vp
sa vasta alkaa ja se tulee kestämään aika pitkään. On hyvä, että meillä on pohdittu linja, jo-
ka, uskon niin, täällä eduskunnassa tulee vielä vankistumaan, ja sitä kautta saamme vah-
vemman pohjan lähteä näihin jatkoneuvotteluihin Euroopan unionin sisällä. Tämän lisäk-
si, kuten edustaja Rantakangas totesi, tämä selkeyttää yritysten toimintaympäristöä. On hy-
vin tärkeää, että yritykset tietävät, minkälaisilla ehdoilla voi uusiutuvaan energiaan
investoida, mikä on se näköala siellä, kun puhutaan vaikka metsähakkeesta tai muusta bio-
energiasta. Samalla tavalla sekoitevelvoite tulee vahvistamaan kannustimia tehdä niitä
mittavia investointeja biojalostamoihin eri puolilla Suomea, mikä taas on tässä vihreän
kullan maassa hyvin tärkeää.

Tähän liittyen edustaja Myller ja edustaja Hongisto ja useat muut edustajat viittasivat
biotalouteen ja metsätalouteen. Tältä osin esimerkiksi kun puhutaan kehittyvistä biopolt-
toaineista, jotka ovat nyt komission tänään tekemässä esityksessä tavallaan ytimessä lii-
kenteen siirtämisessä uusiutuvan energian hyödyntämiseen, totta kai sähköautojen ohella,
on hyvin tärkeää korostaa sitä, että energialähteet ovat lähinnä kehittyneitä biopolttoainei-
ta, eivät siis niin sanottuja ensimmäisen sukupolven polttoaineita vaan jätteitä ja metsäte-
ollisuuden sivuvirtoja, kuten edustaja Myller täällä osaltaan totesi.

Edustaja Jaskari ja edustaja Adlercreutz ja edustaja Strand viittasivat energian huolto-
varmuuteen ja sähkömarkkinoiden toimivuuteen. Nämä liittyvät hyvin pitkälti toisiinsa, ja
kun edustaja Jaskari peräänkuulutti, samoin kuin edustaja Hassi, sitä, miten saamme kulut-
tajat mukaan voimakkaammilla hintasignaaleilla ja myöskin pientuotantoa vetämällä mu-
kaan, niin kyllä asia on juuri näin, ja sen takia, niin kuin äsken totesin, olemme asettaneet
tämän älyverkkotyöryhmän, joka tulee tekemään konkreettisempia esityksiä siitä, millä ta-
valla tällä kentällä päästään tosiaankin jatkossa eteenpäin rinnan tämän muun strategian to-
teuttamisen osalta.

No sitten kysymykseen, jonka muun muassa edustaja Strand esitti ainakin kahteen tai
kolmeen otteeseen, että loppuuko sähkö talvella, miten sähkömarkkinoita kehitetään. Hy-
vin keskeistä on se, että riittävien ja oikeantyyppisten investointien aikaansaamiseksi on
tarpeen kehittää sekä alueellisia sähkömarkkinoita että eurooppalaisia markkinoita. Poh-
joismainen sähkömarkkina on esimerkki, benchmark, muulle Euroopalle, mutta me tie-
dämme, että siinä on puutteita, ja sen takia me haluamme kehittää sitä hyvin pitkälle eteen-
päin, ja tähän me panostimme viime viikolla, kun tapasimme pohjoismaisten energiaminis-
terien kanssa. Samalla on tärkeää, että kun tätä kehitetään, niin Suomen ja Ruotsin välistä
kolmatta vaihtosähköyhteyttä valmistellaan muun muassa toimitusvarmuuden parantami-
seksi ja koko tämän pohjoismaisen sähkömarkkinan paremman toiminnan varmistamisek-
si. Tällä hetkellä hintaerot ovat aika merkittäviä pohjoisen Suomen ja Ruotsin välillä, ja se
kertoo siitä, että siirtoyhteydet eivät toimi tyydyttävällä tavalla.

Kulutuksen ja tuotannon joustavuuden lisääminen on tietenkin energiatehokkuuden
kannalta ja koko järjestelmän tehokkuuden kannalta valtavan tärkeää, ja tässä suhteessa
älyverkkojen kehittäminen on välttämättömyys markkinoilla, joilla tuotanto vaihtelee suu-
resti. Suomessa se vaihtelee myöskin vuodenaikojen takia ja niiden vaatimien energiantuo-
tannon tasausten takia. Tätä edesauttaa myös Fingridin datahub, jota koskien valmistellaan
lainsäädäntöä, joka osaltaan varmistaa sen, (Puhemies koputtaa) että meillä on tehokkaasti
toimivat älyverkot ja niillä myöskin varma pohja. Myös tehoreserviä kehitetään kovimpia
pakkasia silmällä pitäen, ja Energiavirasto  on  jo  päättänyt  laajentaa sitä yhteistyössä
TEMin kanssa 300:sta 600 megawattiin.
35



Pöytäkirjan asiakohta PTK 123/2016 vp
Toinen varapuhemies Arto Satonen: Sitten me aloitamme puhujalistan.

16.39 Anders Adlercreutz r: Värderade talman, arvoisa puhemies! Det råder ingen brist
på strategipapper. Somliga tas i beaktande, andra läggs längst ner på hyllan för att samla
damm. Somliga är viktiga, andra försumbara.

Värderade talman! Denna strategi hör till den förra kategorin. Klimat och energi om nå-
got är av helt avgörande betydelse när vi diskuterar framtidens utmaningar, och det här är
ett dokument som vi i stort sett kan vara nöjda med.

  Arvoisa puhemies! On hienoa, että meillä on käsissämme ilmasto- ja energiastrategia, ja
on hienoa, että se on näinkin kunnianhimoinen. On se toki ajastakin kiinni — olemme kaik-
ki heränneet tämän kysymyksen tärkeyteen — mutta samalla on kiitettävä hallitusta siitä,
että se menee näin pitkälle kunnianhimossaan. Tämä dokumentti antaa selkeät suuntavii-
vat ja avaa monelta osin yksityiskohtaisesti ne toimenpiteet ja vaihtoehdot, joita matkalla
on. Samalla on todettava, että toki tässä näkyy välillä liiankin selvästi hallituksen poliitti-
set lempilapset, mutta kuitenkin kiitos tästä.

No, asiaan. Haasteet ovat isot, ja energiakysymys on siinä keskiössä: miten tuotamme
puhdasta energiaa tulevaisuudessa. Tässä kohtaa strategian johdonmukaisuus sitten hie-
man lipsuu. Tuulivoimaa kritisoidaan siksi, että sitä syöttötariffien muodossa tuetaan. Mut-
ta ei se pelikenttä ihan neutraali ole muutenkaan. Turvetta verotetaan juuri sen verran, että
se on kivihiiltä edullisempi. Puuhaketta tuetaan juuri sen verran, että se on turvetta halvem-
pi. Ja tuulivoimaa tutkitaan juuri sen verran, että perussuomalaiset ovat tyytyväisiä. (Satu
Hassi: Juuri niin!)

Arvoisa puhemies! Kivihiilen polton jatkamiselle tehdään varaus. Turvetta poltetaan,
vaikka sen ilmastolliset vaikutukset ovat kivihiiltä pahemmat, samalla kun pomminvar-
masti puhdasta tuulivoimaa jarrutellaan poliittisista syistä. Turve on toki suomalaista, ja
ymmärrän sen suosimisen siitä näkökulmasta, mutta ei se ole ilmastollisesti järkevää, eikä
sen varaan kannata strategiaa rakentaa. Maatalouden päästöjen leikkaaminen on päästö-
kaupan ulkopuolisen sektorin suurin haaste, ja maataloudessa nimenomaan turvesuot sisäl-
tävät suurimman päästöleikkauspotentiaalin tämänkin strategiapaperin mukaisesti. Sopii
kysyä, kannattaako tässä tilanteessa, kun päästöjen leikkaus on haasteellista, tukea turve-
tuotantoa.

Tässä strategiassa on paljon laitettu biotalouden varaan, ja sen voi ymmärtää — Suomi
on edelläkävijä biopolttoaineiden tuotannossa, ja siitä on kehittymässä suuri vientituote —
mutta sen tuotannolla on rajansa. Moni on huolissaan puuraaka-aineen riittävyydestä, siitä,
kajoammeko hiilinieluumme ja sen kautta luonnon monimuotoisuuteen. Huolta ovat kan-
taneet niin puuteollisuus kuin luontojärjestötkin: hakkuita ei voi loputtomasti lisätä. Kuten
strategia aivan oikein toteaa, pitkällä tähtäimellä biopolttoaineet tulevat olemaan lähinnä
raskaan liikenteen polttoaine, kevyen liikenteen tulee siirtyä sähköön. Metsävarannoista ei
kannata harkitsemattomasti tehdä huonolla hyötysuhteella polttoainetta huonon hyötysuh-
teen polttomoottoreihin.

Mutta sähköllä toimiva liikenne ei yleisty ilman ponnistuksia. Se vaatii verotuksellisia
toimenpiteitä mutta myös infraa ja lainsäädäntöä. Miten saamme rakennettua maan katta-
van latausverkon? Miten sallimme sähköajoneuvojen käyttämisen kulutushuippujen tasaa-
jina? Pitäisikö autovero rakentaa uusiksi, jotta saisimme autokantaa uusittua? Missä mää-
36



Pöytäkirjan asiakohta PTK 123/2016 vp
rin tulemme tulevaisuudessa edes omistamaan omia kulkuvälineitä? Liikennepalkin jatko-
kehittely tarjoaa toivottavasti joihinkin näihin kysymyksiin vastauksen.

  Värderade talman! Det här är ett bra dokument som på många sätt går längre än någonting
vi tidigare haft. Det ska regeringen ha tack för. Den ideologiska läsidan till trots är det här
någonting vi kan bygga vidare på. Jag tackar för ett gott arbete.

  Kiitän hallitusta varsin tasapainoisesta energia- ja ilmastostrategiasta.

16.44 Ville Niinistö vihr: Arvoisa puhemies! Ilmastonmuutoksen torjuminen ja ilmaston
lämpenemisen rajoittaminen alle 2 asteeseen ei anna aikaa odottaa. Pariisin ilmastosopi-
mus oli kansainväliseltä yhteisöltä iso saavutus, mutta me tiedämme jo kansainvälisen tie-
deyhteisön näkemysten pohjalta, että siellä annetut sitoumukset eivät tule riittämään, EU:n
antama 40 prosentin päästövähennystavoite vuodelle 2030 ei tule riittämään. Näin ollen se,
että Suomen hallitus tekee sen minimin, mitä EU meiltä edellyttää ja mihin me olemme
EU:ssa lakisääteisesti sitoutumassa, ei riitä — me tiedämme tämän jo nyt — jos me väli-
tämme tämän maapallon tulevaisuudesta ja ilmaston lämpenemisen rajoittamisesta niin,
että katastrofaaliset seuraukset vältetään. Jos Pariisin sopimuksen päästösitoumukset to-
teutuvat sellaisinaan, niin yksinään Yhdysvaltain, Kiinan ja EU-maiden päästöt täyttävät
20 vuoden kuluessa koko maailman päästömahdollisuudet, jos me pysymme 2 asteen ra-
joissa. Yhtälö ei mene yhteen, me tiedämme tämän. Siksi ihmettelen, että eduskunnassa on
yhä niitä edustajia, jotka eivät tunnista, että eihän tämä ohjelma ole kunnianhimoinen, tämä
on löysä, löperö, joka ei esitä mitään sen päälle kuin mitä minimissään olemme EU:ssa si-
toutuneet tekemään.

Se on toki hyvä, että hallitus on etsimässä siihen keinoja, ja niiden joukossa on hyviäkin
keinoja. En halua sanoa sitä, etteikö ohjelma sisällä myös hyvää työtä, erityisesti skenaa-
rio- ja strategiatyöskentelyssä on tehty hyvää taustatyötä, mutta jos me haluamme olla kes-
tävän talouden rakentamisen edelläkävijöitä, niin tämä pelikenttä siirtyy tosi nopeasti. Sii-
nä ei riitä vain se, että tekee sen, mitä Ruotsi, Norja ja Saksa tekivät jo kaksi vuotta sitten.
Jos me haluamme, että me saamme ne työpaikat, jos me haluamme, että meidän teollisuu-
temme on se, joka rakentaa ne uusiutuvan energian ratkaisut, niin meidän täytyy tehdä
enemmän kuin muut tekevät, ei pari vuotta myöhemmin sitä, mitä ne tekevät nyt.

On yksi sektori, millä Suomi on tavallaan edellä muita, mutta sekin on riskialtis sektori,
ja se liittyy tietysti metsäbioenergian käyttöön. Toivoisin, että tässä nyt kiinnitetään jatko-
työssä sitten huomiota siihen, minkä ministeri kyllä — tässä asiassa täytyy kiittää ministeri
Rehniä — toi esille, että metsäbioenergian hyödyntämisessä pitää huomioida kiertotalou-
den kokonaisuus ja se, että mahdollisimman korkealla jalostusarvolla hyödynnetään se,
mitä metsistä hyödynnetään. Samalla hallituksen pitäisi myös muistaa se, että metsien kes-
tävä käyttö edellyttää myös määrärahoja metsien luonnonsuojeluun ja arvokkaan luonnon
monimuotoisuuden suojeluun, ja niitä rahoja hallitus on samaan aikaan leikannut. Meidän
on vaikea sekä ylläpitää kohtuullisia hiilinieluja, lisätä hakkuita että ylläpitää luonnon mo-
nimuotoisuutta, jos luonnonsuojelun puolella on leikattu valtaosa määrärahoista pois.

Arvoisa puhemies! Sitten kun mietitään, mitä kaikkea pitäisi tehdä, niin tässähän on ky-
symys koko talousjärjestelmän muuttamisesta, siitä, miten liikennejärjestelmä muutetaan,
miten muutetaan koko se lähtökohta, koska, miksi, kuinka ihmisten täytyy liikkua. Voi-
daan käyttää yhä enemmän digitaalisia palveluita — tässä hallitus etenee, se on hyvä asia.
37



Pöytäkirjan asiakohta PTK 123/2016 vp
Meidän pitää käyttää yhä enemmän joukkoliikennettä, robottiautot tulevat jollain aikatau-
lulla. Kun Saksa ja Norja harkitsevat polttomoottoriautojen kieltämistä jo 2020-luvun ku-
luessa tai 2030:een mennessä, niin silloin meidän myös pitää miettiä sitä, että meidänkin
pitää edetä sillä saralla, millä muut etenevät. Näin ollen pidän sinällään biopolttoaineen se-
koitevelvoitteen nostamista 30 prosenttiin perusteltuna, mutta se ei yksinään riitä, koska
meidän täytyy olla myös kehittämässä niitä uudenlaisia autoja.

Joukkoliikenteen osalta ehkä liikennepuolella moittisin hallituksen ohjelmaa eniten. On
selvää, että edes merkittävät panostukset sähköautoihin ja biopolttoaineiden käytön lisää-
miseen eivät tule ratkaisemaan sitä liikenteen päästöjen vähentämisen tarvetta, mikä meil-
lä on, ilman merkittävää joukkoliikenteen käytön lisäämistä meidän kaupunkiseuduillam-
me ja myös kaupunkiseutujen välisessä liikenteessä. Maaseudulla sitten on mahdollista
sähköautoilua, biokaasua ja puhtaita kotimaisia vaihtoehtoja edistämällä varmistaa, että
siellä autoilun kustannukset jatkossa ovat kohtuullisia ja menetelmät puhtaita. Mutta kau-
punkiseuduilla yhä enemmän on mahdollista siirtyä täysin joukkoliikennevaltaiseen järjes-
telmään. Sellainen suurkaupunki, jonka keskustassa ei tarvitse autoa, ei ole kaupunki, joka
rajoittaa liikkumista vaan vapauttaa liikkumista. Ajattelutavan pitäisi tässä mielessä muut-
tua, ja mielestäni Helsinki on jo tässä muuttamassa suuntaa, ja hallituksen politiikan pitäisi
sitä tukea.

Muutama konkreettinen asia, arvoisa puhemies, tähän loppuun. Kivihiilen kieltäminen
on hyvä asia. Viime energiastrategiassa itse asiassa todettiin, että kivihiilestä pyritään
eroon pääosin jo vuoteen 2025 mennessä. Nyt otetaan viisi vuotta lisäaikaa mutta pyritään
lailla kieltämään se, jolloin konkretia lisääntyy. Ehdotukseni on se, että tämä toteutettai-
siin luomalla ympäristölupamenettelyyn hiilidioksidipäästökattojärjestelmä, (Puhemies:
Huomautan, että suositusaika on täynnä!) jolloin se auttaisi myös vähentämään muiden
merkittäviä päästöjä aiheuttavien energiamuotojen käyttöä.

16.50 Jari Leppä kesk (vastauspuheenvuoro): Herra puhemies! Edustaja Niinistö aivan
oikein sanoi, että kysymyksessä on järjestelmän muutos, ja niin se on. Se on osa sitä kun-
nianhimoa, joka tähän strategiaan sisältyy. Hän myöskin sanoi, että ei pidä tehdä vuosia
muiden jäljessä. Ihan sama koskee Helsinkiä. Tukholma on tehnyt nämä ratkaisut uusiutu-
van energian osalta ajat päivät sitten, ja sekin on tietääkseni aika iso kaupunki. Hyvä, että
Helsinki nyt tulee perässä.

Samoin, puhemies, haluan vielä kerran tähän metsien hiilensidontakykyyn liittyen sa-
noa, että kun äsken totesin, että yli sata vuotta meillä on mitattu tätä, se on koko ajan li-
sääntynyt — sekä kasvun että puun määrä ovat lisääntyneet — ja se todistaa sen, että pinta-
alalla ei ole merkitystä vaan kasvulla on merkitystä. Vain se vihreä on se, joka yhteyttää,
joka vetää sitten puoleensa niitä haitallisia kasvihuonekaasupäästöjä. Eli siinäkin mielessä
siihen luonnontieteelliseen nieluun verrattuna se, mitä komissio alun alkaen esittää, on täy-
sin virheellinen, ja siksi on erittäin hyvä, että tänään on tullut hyviä uutisia siihen liittyen,
että ensimmäinen erä on nyt voitettu tuonne EU-suuntaan, mutta töitä on vielä (Puhemies
koputtaa) ministeri Rehnin jatkajalla jatkossakin.

16.51 Ville Niinistö vihr (vastauspuheenvuoro): Arvoisa puhemies! Edustaja Leppä toi
ihan asiallisia pointteja esille — jatkaisin tästä.

Kun mietitään, mistä ne päästöt meillä tulevat, niin siinä ovat keskeisiä tekijöitä siis asu-
minen, liikenne ja ruoantuotanto. Nämä ovat ne kolme merkittävää päästöjen aiheuttajaa
38



Pöytäkirjan asiakohta PTK 123/2016 vp
tavallaan siellä kulutuspäässä, ja energiantuotanto on vain väline näiden toteuttamiseen, ja
sitten taas nielupuolella metsät niitä sitovat. Olisi hienoa, jos me löytäisimme Suomessa
semmoisen kansallisen näkemyksen, miten me voisimme myös esimerkiksi maataloustuo-
tannossa lisätä tukijärjestelmässä kannustavuutta siihen, että maataloustuotanto lisäisi hii-
len sitovuutta maaperään, saada sellaisia kuluttajatuotteita, joilla on kansainvälistä kysyn-
tää, ja että me emme vain mieti sitä, että ilmastonsuojelu on kustannus esimerkiksi maata-
loudelle tai metsätaloudelle, vaan koko maa- ja metsätalouden kokonaisuus mietitään siitä
näkökulmasta, että ilmasto kiittää, työpaikat kiittävät ja saadaan uusia tuotteita. Tämä ja-
lostusarvokysymys koskee myös maataloutta, ja se koskee myös metsätaloutta, ja tässä toi-
von avointa mieltä kaikilta. Uskon, että se on meidän yhteinen etu.

Toinen varapuhemies Arto Satonen:  Tässä oli varsin pitkä debatti, mutta annan vielä tä-
hän yhteyteen vastauspuheenvuoron edustajille Jaskari ja Leppä, ja jos debatin käynnistä-
nyt edustaja Niinistö haluaa, niin hänelle puheenvuoron, ja sen jälkeen puhujalistaan.

16.52 Harri Jaskari kok (vastauspuheenvuoro): Arvoisa herra puhemies! Ihan mielen-
kiintoinen näkökulma tähän maatalouden päästöjuttuun on se, mitä tietyt teollisuuden
edustajat, esimerkiksi Raision toimitusjohtaja, ovat sanoneet, että voisi löytyä yllättävän-
kin paljon päästövähennyksiä, jos mietitään tietyllä tavalla uusilla konsepteilla, ja sen ta-
kia minä olen samaa mieltä, että pitäisi tätä hyvin avoimesti tehdä.

Mutta olisin tähän yhteyteen myöskin arvoisalta ministeriltä kysynyt: Nyt meillä on juu-
ri hankintalaki loppusuoralla, ja siinä yksi erittäin iso seikka on nämä energia- ja kiertota-
loussysteemit ja myöskin elinkaarinäkökulmat. Miten arvoisa ministeri meinaa hankinta-
lain ja niitten isojen julkisten hankintojen puolella promotoida myöskin tätä energiateho-
kasta yhteiskuntaa?

16.53 Jari Leppä kesk (vastauspuheenvuoro): Herra puhemies! On aivan päivänselvää,
että myös ruoantuotannossa nämä äsken mainitut asiat ovat äärimmäisen tärkeitä. Siellä
teknologia edistyy koko ajan, ja pitää erottaa kaksi asiaa: puhutaan tehotuotannosta ja pu-
hutaan tehokkaasta tuotannosta. Varmaan, edustaja Niinistö, tarkoitatte tehokasta tuotan-
toa, jota pitää olla, jotta pystytään myöskin saavuttamaan nuo teidän mainitsemanne asiat
— jotka ovat hyviä, ne ovat oikein hyviä, ja näin pitää toimia. Ja tässä muuten Suomi on
tosi hyvä. Suomi on muuten jo nyt tosi hyvä.

Sitten haluan muistuttaa ruoan osalta, niin kuin energiankin osalta, että ne ovat muuten
molemmat välttämättömyyshyödykkeitä, ilman näitä kahta asiaa me emme tule täällä toi-
meen päivääkään. Pohjoinen sijaintimme ynnä muu tietenkin vielä korostavat tätä, ja siksi
on hyvä, että näitä arvioidaan myös siitä näkökulmasta, mikä on välttämättömyyshyödyk-
keen tarve meillä, mutta tietenkin myöskin tästä ilmasto- ja energianäkökulmasta ja vaih-
totasenäkökulmasta ja monesta muusta.

16.54 Ville Niinistö vihr (vastauspuheenvuoro): Arvoisa puhemies! Tuon konkreettisia
esimerkkejä, mitä se tarkoittaa: Tosiaan Raisiolla on hyviä tuotteita, joissa hiilijalanjälkeä
mitataan, ja niitä myydään sillä myös kuluttajille. Ja kun on tämä voimakkaasti kasvanut
kuluttajakysyntä myös kasvisruoka-, vegaaniruokavaliossa, niin meillä on kotimaista tie-
dettä, elintarviketeollisuutta, ruoantuotantoa, kotimaisia raaka-aineita mahdollista yhdis-
tää täysin uusiin tuotteisiin, joilla on vientinäkymiä, niin kuin esimerkkinä Nyhtökaura,
39



Pöytäkirjan asiakohta PTK 123/2016 vp
Härkis ja tämäntyyppiset tuotteet. Mutta jännä juttu oli, että kun minä puhuin näitten ke-
hittäjien kanssa, niin he sanoivat, että Suomessa kasviproteiinin jatkojalostusta ei ole vielä
olemassa eli osa näistä kasviproteiineista, herne- ja härkäpapuproteiineista, joudutaan tuo-
maan ulkomailta, koska meiltä se jatkojalostusketju vielä puuttuu. Eli tässä on paljon teh-
tävissä eri saroilla, jolloin tämä päästöjen vähentäminen — koko yhteiskunnan muuttami-
nen vähäpäästöiseksi mutta myös talouden uuden kannattavuuslogiikan luominen eri elin-
keinoihin — olisi meidän yhteinen haasteemme, jossa tavallaan pitäisi nähdä asia niin, että
mitä enemmän tekee, sitä enemmän (Puhemies koputtaa) kaikki voittavat.

Toinen varapuhemies Arto Satonen: Sitten puhujalistaan.

16.55 Olli-Poika Parviainen vihr: Arvoisa herra puhemies! Tämä hallituksen energia- ja
ilmastostrategia on kaikkine puutteineenkin yksi vaalikauden tärkeimmistä asiakirjoista.
Minun on kuitenkin vaikea nähdä tätä strategiaa niin kunnianhimoisena, että voisin aidosti
sanoa Suomen tekevän parhaansa. Kun tulevat sukupolvet kysyvät meiltä, ymmärsimme-
kö me nyt päätöksiä tekevät ilmastonmuutoksen vakavuuden ja merkityksen vai ajattelim-
meko me nyt tehtäviä päätöksiä ennen kaikkea itsemme näkökulmasta, joutuisin kakiste-
lemaan, jos olisin enää tuleville sukupolville vastaamassa. Lastemme vuoksi meidän on-
kin kirittävä enemmän, pystyttävä parempaan, juostava nopeammin.

Energia- ja ilmastostrategia täyttää suurin piirtein nykyisten EU-ilmastotavoitteiden
Suomen osuuden. Tilanne on kuitenkin se, että EU:nkin pitäisi kyetä parempaan, ja esimer-
kiksi Pariisin sitoumuksiin nähden EU:n tavoitteet ovat melko löyhiä. Hiilineutraaliuteen
pitäisikin päästä jo 2030-luvulla, ja jotta tähän päästäisiin, pitäisi meidänkin tavoitteidem-
me olla jo nyt tiukemmat.

Kivihiilestä luopuminen on tärkeä tavoite. Hyvä, että se on tässä strategiassa mukana.
Hallituksen tavoite lopettaa kivihiilen käyttö ensi vuosikymmenen kuluessa on siis tavoit-
teena hyvä, mutta minä pidän sitä kuitenkin aikataulultaan vaatimattomana. Toisaalta siinä
on varmasti mukana käytännön syitä, miksi tämä pieni aikalisä on päätetty ottaa, etenkin
kun hallitus pitää samaan aikaan tiukasti kiinni Suomen turvepolitiikasta ja takertuu tur-
peeseen, vaikka se on ilmaston kannalta jopa vielä kivihiiltäkin huonompi vaihtoehto. Toki
asiaan liittyy huoltovarmuuskysymyksiä, mutta silti. Me tarvitsemme selkeitä ja nopeasti
vaikuttavia uusia lainsäädännöllisiä ohjauskeinoja ja askelmerkkejä, jotka auttavat vähen-
tämään paitsi hiilenpolttoa myös turpeenkäyttöä jatkossa. Täällä on mainittu, että turve säi-
lyy käytössä, kunnes olemme kivihiilivapaa yhteiskunta, ja sitten siirrymme pikkuhiljaa
vähentämään sitä turvetta. Minä näkisin, että se tiekartta olisi tehtävä jo nyt.

Strategian valopilkut — niitäkin onneksi on — löytyvät liikennepolitiikasta. Samalla
kun digitalisaatio ja teknologian kehitys tulevat muovaamaan ylipäätään sitä, miten lii-
kumme, on tärkeää helpottaa vähäpäästöisten autojen hankintaa ja käyttöä. Tämä avaa
mahdollisuuksia myös teollisuudellemme, sillä esimerkiksi sähköautojen akkuteknolo-
gian osalta meidän ilmasto-olosuhteemme ovat oivalliset, kehitystyön kannalta siis. Hen-
kilöautoliikenteen sähköistäminen yhdessä liikennekaaren kanssa avaa uusia hyviä mah-
dollisuuksia, ja minä tarkastelisinkin liikennekaarta myös päästöjen vähentämisen näkö-
kulmasta. Hallitus pyrkii siihen, että Suomessa olisi vuoteen 30 mennessä vähintään
250 000 sähköautoa ja 50 000 kaasuautoa. Tavoite on aika maltillinen, koska Suomessa
myydään vuosittain yli 100 000 uutta autoa. Toisaalta autokantamme on vanhaa.
40



Pöytäkirjan asiakohta PTK 123/2016 vp
Strategian liikennelinjauksissa korostuu biopolttoaineiden käyttö. Se voi osaltaan tukea
kotimaista elinkeinoelämää, mutta ensisijaisesti jatkossa meidän kannattaisi hyödyntää
biopolttoaineita niissä tarkoituksissa, joihin ei tunneta tai ole olemassa nähtävissä olevassa
tulevaisuudessa niin hyvin muita vaihtoehtoja kuin polttoneste tai kaasu. Puhun siis esi-
merkiksi laivoista ja työkoneista. Polttomoottoriajoneuvoja tulee olemaan joka tapaukses-
sa jatkossakin, ja sitä varten hallituksen tavoite polttoaineiden ekologisemmasta sekoite-
velvoitteesta on toki perusteltu.

Ylipäätään erilaisilla kestävillä biomassaratkaisuilla kannattaa olla rooli energiapolitii-
kassamme, mutta kaiken fossiilisen energian korvaamiseen niistä tuskin on. Jo nyt pohdi-
taan, riittääkö esimerkiksi metsäenergiaa kaikille sille ajatelluille käyttökohteille. Bioener-
gian käyttö on toteutettava kestävästi ja luontoa kunnioittaen. Hallituksen bioenergiata-
voitteet sisältävätkin riskejä ympäristön tilan heikkenemiselle ja metsien hiilinielun vähe-
nemiselle. Ympäristön ja luonnon kannalta tekemämme teknologiset ratkaisut eivät saisi
tuottaa uusia ongelmia. Toivon, että hallitus tekee tässä tarkkaa työtä, jotta emme joudu
ojasta allikkoon. Tämä liittyy toisaalta myös esimerkiksi ympäristölle haitallisiin tukiin,
joihin hallituksella ei ole ollut mielestäni kovinkaan suurta motivaatiota puuttua.

Arvoisa puhemies! Moni päästötavoitteisiimme liittyvä asia ratkaistaan kaupungeissa.
Energiatehokkuutta onkin parannettava reippaasti ja hyödyntäen aidosti päästöttömiä ener-
gialähteitä, kuten geotermista energiaa, suuria lämpöpumppuja, kiinteistökohtaisia maa- ja
ilmalämpöpumppuja, hukkalämmön talteenottoa, aurinkolämpöa, lämmön kausivarastoin-
tia, älykästä kysyntäjoustoa ja älysähköverkkoja. Monet tällaiset asiat voivat olla yhdessä
kestävän tulevaisuuden osia. Samalla meidän on rakennettava sellaisia kuntia ja kaupun-
keja, joissa on helppo liikkua ja asua kestävästi. Näitä päätöksiä tehdään myös kuntatasol-
la. Lainsäätäjinä meidän kannattaa tehdä laista mahdollistava.

17.00 Lea Mäkipää ps: Arvoisa puhemies! Olen kasvanut metsien ja soiden keskellä, ja
siksi arvostan niistä saatavaa energiahyötyä ja teollisuuden kautta uusia investointimahdol-
lisuuksia — puhunkin hyvin suppeasti, lähes metsästä.

Kolmannes Suomen pinta-alasta eli noin 10 miljoonaa hehtaaria on suomaata, ja siitä
vain vajaa prosentti on energiaturvekäytössä. Kivihiilen tuotannon loppuessa tulisi turve
kotimaisena luontaisena energiana ottaa yhdeksi myönteiseksi vaihtoehdoksi maassamme
energiaomavaraisuuden, huoltovarmuuden ja uusien työpaikkojen vuoksi. Myönnän, että
Vapolla on ollut näitä erilaisia ongelmia aikanaan, kun on ollut suurimpana turpeen tuot-
tajana, mutta Vapo on kyllä tunnustanut nämä erilaiset ongelmapäästönsä ja nyt tekniikka
on parantunut vesien suojelemiseksi.

Suomi on tunnettu metsistään, ja niiden runsaus onkin antanut aiheen puhua vihreän kul-
lan maasta. Suomen metsien kasvu on yli kaksinkertaistunut viimeisen 50 vuoden aikana.
Metsämme kasvavat nykyisin puuta enemmän kuin koskaan aikaisemmin itsenäisen Suo-
men aikana. Metsien kasvuun ovat vaikuttaneet puuvarannon kasvu, nuorten metsien osuu-
den lisääntyminen, panostus metsänhoitoon ja metsän parannukseen. Puun käyttö kulutuk-
sessa on muuttunut. Vaikka painopaperin kysyntä on vähentynyt, vihreä kultamme on
edelleen meille arvokasta. Puun energiakäyttö on kasvanut voimakkaasti, ja puu on tällä
hetkellä tärkein energialähteemme. Metsäteollisuus on teollisuuden aloista merkittävin
energian kuluttaja ja myös merkittävä energian tuottaja, ja se tuottaa noin puolet kulutta-
mastaan sähköstä. Energiapuun kertymäarvio on voimakkaasti sidoksissa ainespuuhakkui-
41



Pöytäkirjan asiakohta PTK 123/2016 vp
den tasoon, koska siitä noin 66 prosenttia kertyy ainespuuhakkuiden hakkuutähteistä ja
kannoista.

Biotalouden kehittymisen myötä metsäalalle on odotettavissa merkittäviä lisäinvestoin-
teja ja metsien käytön monipuolistumista. Esimerkiksi uudet investoinnit sellun, bioener-
gian ja nestemäisten biopolttoaineiden tuotantoon tulevat osaltaan lisäämään puunkäyttöä.
Metsäala on merkittävä osa suomalaista biotaloutta, jolla Suomeen muodostetaan kestävää
talouskasvua. Puuperäisten tuotteiden vienti muodostaa nykyään noin 20 prosenttia maam-
me tavaraviennin kokonaisarvosta. Metsäbiotalouden tuotannon kansantaloudellinen mer-
kitys korostuu, koska tuotannon tekijät ovat pääosin kotimaisia.

Biomassan energiakäytön tulee pohjautua ennen kaikkea teollisuuden sivuvirtojen, täh-
teiden ja jätteiden hyödyntämiseen. Myös puunkorjuussa ja metsänhoidossa syntyy ener-
giakäyttöön soveltuvaa puuainesta, joka ei kelpaa tai jolle ei ole riittävästi kysyntää puun-
jalostuksen raaka-aineeksi. Puuta käyttävän teollisuuden investointihalukkuus on voimis-
tunut, vaikka useilla muilla sektoreilla investointihalukkuus on edelleen heikkoa. Puun
hyvä saatavuus on yksi keskeinen edellytys uusien investointien toteutumisessa. Suomes-
sa on suunnitteilla useita puuta jalostavan teollisuuden investointihankkeita, joiden toteu-
tuessa puun nettokäyttö kasvaisi nykytilanteeseen verrattuna noin 6,5 miljoonaa kuutio-
metriä vuoteen 2020 mennessä.

Suomen metsät kasvavat vuosittain lähes 110 miljoonaa kuutiota runkopuuta, mistä vii-
me vuosina on hyödynnetty noin 60—65 prosenttia. Suomen sahatavaran kulutuksesta
noin neljä viidesosaa käytetään rakentamiseen. Suomen kannattaa nyt lisätä puurakenta-
mista ja olla edelläkävijänä kehittämässä uusiutuviin luonnonvaroihin perustuvia ratkaisu-
ja. Uudisrakentamisen puolella puukerrostalot tekevät uutta tulemistaan, ja sitä kehitystä
on pyrittävä edistämään kaikin tavoin.

Arvoisa puhemies! Kotimaisena, paikallisena, uusiutuvana ja ympäristöystävällisenä
energialähteenä ja rakennusmateriaalina puu tulee olemaan yhä kilpailukykyisempi raaka-
aine, jota meillä on käytettävissämme runsaasti. Metsä tuottaa monipuolista raaka-ainetta
ja on oiva esimerkki kiertotaloudesta.

17.05 Hanna Sarkkinen vas: Arvoisa puhemies! Arvioitaessa energia- ja ilmastostrategi-
aa ilmastonmuutoksen pysäyttämisen kannalta ratkaisevaa on se, mikä on Suomen netto-
päästövaikutus ilmakehään eli hiilipäästöjen ja -nielujen kokonaissumma. Vaikka strategi-
an aikajänne on vuoteen 2050 asti, niin tosiasiassa meidän on saatava päästömme vähene-
mään radikaalisti jo paljon ennen sitä.

Kuten täällä on jo moneen kertaan todettu, strategian suuri kysymysmerkki liittyy met-
sien käytön valtaviin paineisiin. On aivan oikein, että metsätalouden sivuvirtoja ja hakkuu-
tähteitä käytetään energiantuotantoon ja liikennepolttoaineisiin, mutta missään nimessä
metsiä ei kannata hakata energiakäyttöä silmällä pitäen ja tukki- ja kuitupuuta ei saa ohjata
energiakäyttöön. Tämä on olennaista sekä ilmastovaikutuksen että teollisuuden kannalta.
Kansantaloutena meillä ei ole varaa ohjata korkeamman jalostusasteen teollisuuden raaka-
aineita polttokattilaan eikä meillä ole varaa tehdä hiilinielusta päästölähdettä epäjärkevällä
käytöllä. Herääkin kysymys, miksi hallitus haluaa tukea teollisuuden raaka-aineeksi kel-
paavan tukki- ja kuitupuun energiahakekäyttöä. Tuki on 40 prosenttia matalampi kuin teol-
lisuudelle kelpaamattomalle puulle, mutta kannattaako teollisuuden raaka-aineen energia-
käyttöä tukea jatkossa ollenkaan? Ilmaston ja tehokkuuden kannalta on parasta, että met-
42



Pöytäkirjan asiakohta PTK 123/2016 vp
sätähteitä ohjataan korvaamaan fossiilisia polttoaineita ja turvetta sähkön ja lämmön yh-
teistuotantolaitoksissa. Siten raaka-aineista saadaan irti paras energia- ja ilmastohyöty.

Sen sijaan liikennepolttoaineessa raaka-aineista ei saada irti yhtä hyvää hyötysuhdetta
eikä korkean arvonlisän raaka-aineita, kuten mäntyöljyä, kannata ohjata tankkeihin. Pitkäl-
lä tähtäimellä onkin tehokkainta ja ympäristöystävällisintä sähköistää liikenne ja ohjata
metsäteollisuuden sivuraaka-aineena syntyvä hake sähkön ja lämmön yhteistuotantoon.
Liikenteen biopolttoaineet ovat kuitenkin tärkeä siirtymävaiheen ratkaisu, mutta lopulta
liikenteen tulevaisuus on todennäköisesti sähkössä.

Sähköautot voivat myös toimia merkittävänä tehoreservinä, sillä me tarvitsemme lisään-
tyvää kysyntäjoustoa sähkönkulutuksessa. Sähköautojen akut toimivat kysyntää tasaavina
elementteinä ja varavirran lähteenä vaihtelevan tuotannon olosuhteissa. Älykkäiden sähkö-
järjestelmien kautta me voimme saavuttaa merkittävää energiatehokkuutta ja kysyntäpiik-
kien tasaantumista sekä tasapainottaa vaihtelevaa tuotantoa. Tehoreservinä kannattaisi tu-
kea myös Pyhäsalmen sulkeutuvaan kaivokseen suunnitellun pumppuvoimalaitoshank-
keen kaltaisia innovatiivisia sähkönvarastointitapoja. Älykkäistä sähköverkoista ja liiken-
teen sähköistämisestä puhutaan kyllä strategiassa, mutta konkreettiset uudet toimenpiteet
jäävät valitettavasti vähälle. Mutta toivottavasti niitä vielä on tulossa.

Arvoisa puhemies! Liikenteestä puhuttaessa olennaista on myös pyrkiä vähentämään lii-
kennetarvetta ja tehostaa liikennejärjestelmää. Tässä olennaista on lisätä joukkoliikennettä
ja kevyttä liikennettä siellä, missä sille on realistiset edellytykset. Valitettavasti tähän ei
strategiassa ole paljoa konkretiaa, vaikka tällä tiellä voitaisiin edetä esimerkiksi säätämällä
työmatkapyöräilijöille kilometrikorvauksia, tukemalla kuntia ilmastoviisaan infran kehit-
tämisessä, joukkoliikennetuilla tai säätämällä pääkaupunkiseudulle autonkäytön ruuhka-
maksuja. Ylipäätään kuntien rooli ilmastonmuutoksen torjunnassa ja energiaviisaan tule-
vaisuuden rakentamisessa on keskeinen. Kunnat tarvitsevat tähän ohjausta, kannustusta ja
pakotustakin. On harmi esimerkiksi se, ettei eduskunta viime viikon käsittelyssä hyväksy-
nyt hankintojen energiatehokkuusvaatimusten levittämistä kuntiin.

Asuminen, liikenne ja ravinto ovat keskeiset asiat ilmastopäästöjen kannalta. Erityisesti
kylmissä olosuhteissa asumisen rooli korostuu. Tarvitaan konkreettisia toimenpiteitä asu-
misen energiatehokkuuden parantamiseksi ja kannusteita siihen. Olen esittänyt esimerkik-
si, että kotitalousvähennystä pitäisi voida käyttää vanhojen asunto-osakeyhtiöiden energia-
remontteihin, sillä vanhassa rakennuskannassa on paljon hyödyntämätöntä energiatehok-
kuuspotentiaalia. Parasta energiaa on se, jota ei tarvitse edes tuottaa, joten panokset ener-
giatehokkuuteen ovat parhaita ilmastotekoja.

Arvoisa puhemies! EU:n päästökauppa ei toimi riittävällä tavalla. On tärkeää, että Suo-
mi tukee päästökaupan korjaamista, ja jos sitä ei saada korjattua, täytyy käyttöön ottaa hii-
liverot. Tilanteessa, jossa Eurooppa vähentää päästöjä mutta osa maailman maista ei tee
päästövähennyksiä, on vakavasti harkittava hiilitullin käyttöönottoa EU:ssa. Näin EU voi-
si hinnoitella ulkomailla tuotetut päästöt ja tasata eurooppalaisten ja muunmaalaisten yri-
tysten välisiä kilpailuolosuhteita ja painostaa muuta maailmaa sitoutumaan päästövähen-
nyksiin. Erityisen ajankohtainen kysymys hiilitullit ovat nyt, kun USA:n presidentti Trump
on uhkaillut maan irrottamisella Pariisin ilmastosopimuksesta.

17.11 Lauri Ihalainen sd: Arvoisa puhemies! Tässä vajaa kolme tuntia on käyty minusta
hyvin tasokasta keskustelua energia- ja ilmastopolitiikasta, ja teen joitain havaintoja ja reu-
nahuomioita tähän keskusteluun liittyen.
43



Pöytäkirjan asiakohta PTK 123/2016 vp
Nämä asetetut tavoitteet isossa kuvassa ovat sillä tavalla oikeita, että niitä pystyy hel-
posti tukemaan — kunnianhimon tasosta ja tavoitteiden konkretisoimisesta voidaan sitten
aina keskustella. Sanon tämän sen vuoksi, että itse asiassa viime hallituskaudella istui par-
lamentaarinen komitea, joka teki tiekartan energia- ja ilmastopolitiikasta, ja se oli yksimie-
linen. Sen tiekartan ehdotukset ovat itse asiassa hyvin sisällä tässä hallituksen esityksessä,
ja on tietysti johdonmukaista, että kun me demareina olimme siinä tietenkin mukana, niin
me voimme sitten myös tukea peruslinjaltaan niitä tavoitteita, jotka nyt tänne on upotettu
siitäkin työstä.

Suomessa käytetystä energiasta puolethan jo nyt tulee päästöttömistä lähteistä, uusiutu-
vista ja ydinvoimasta. Totta kai nyt tämä strategia nojaa vahvasti puun ja biopolttoaineen
käyttöön, ja tässä mielessä, vaikka nyt tuli hyviä uutisia komission talvipaketista, on oltava
erittäin tarkkana siitä, että tämä hiilinielulaskenta ja biomassakestävyyskriteerit saadaan
tavallaan semmoiseen asentoon, että me tulemme siinä pärjäämään, ja työtä pitää tässä suh-
teessa jatkaa. Eli nämä toimenpiteet, joita nyt on tehty, eivät tule riittämään. Ja toisaalta
meidän kyllä pitää huolehtia siitä, että me varmistamme, että puuraaka-ainetta on käytet-
tävissä korkean jalostusasteen tuotantoon ja vientiin, mukaan lukien esimerkiksi puuker-
rostalorakentaminen. Hyvää tässä esityksessä on se, että uusiutuvan energiatuotannon täm-
möinen määräaikainen uusi tukimalli oltaisiin rakentamassa välille 2018—2020 kilpailu-
tuksen kautta, ja minusta se on hyvä innovaatio tässä aihepiirissä.

Liikenteen haasteet ovat aika suuret, ja on selvää, että se vaatii tämän liikenneverkko-
järjestelmän uudistamista. Tämä tavoite, että uusiutuvan osuus on 40 prosenttia ja sekoi-
tusvelvoite nousee 30 prosenttiin, on oikea tavoite sellaisenaan. Se voi tuoda myös uusia
jalostamomahdollisuuksia. Mutta se ei tule riittämään, ja siitä seuraa, että tämä älykkään
sähköverkoston rakentaminen on erittäin tärkeää — sähköautot, kaasuautot — ja se infra,
jota se edellyttää, vaatii meiltä ponnisteluja, jotta se 250 000 sähköautoa tai 50 000
kaasuautoa saadaan aikaan. Itse koen biokaasun merkittävänä asiana meidän energiapale-
tissanne tulevaisuudessa. Mutta sitten herää se kysymys, ja tämä vaatisi nyt paljon laskel-
mia siitä, mitä tämä kaikki, tämä rakenneuudistus, merkitsee polttoaineiden hinnoissa
huoltoasemilla kuluttajille, elinkeinoelämälle, ja näitä arvioitahan pitäisi kyetä tarkenta-
maan, jotta ei tule sitten suuria yllätyksiä täällä hintapuolella.

Suomen monipuolisen energiapaketin tai -strategian yksi kulmakivi on ollut ydinvoima:
18 prosenttia energiankulutuksesta tulee ydinvoimasta. Nämä ilmastotavoitteet, joita tässä
on asetettu, eivät toteudu ilman tätä ydinvoiman osuutta, joka meillä nyt on. Sen vuoksi he-
rää kysymys, miksi hallitus ujostelee tai kainostelee sanoa tätä asiaa tässä asiakirjassa —
siitä ei kovin monta riviä ole. Minä kuitenkin jaksan olettaa, että hallitus ei ole tässä suh-
teessa muuttanut linjaansa, vaan se ydinvoimakapasiteetti, joka meillä nyt on, ja ne raken-
nettavat ydinvoimalat ovat edelleenkin osa meidän energiastrategiaamme. Muutenhan
nämä tavoitteet eivät tule onnistumaankaan.

Sitten ehkä on hyvä vielä todeta se, että Pohjoismaiden ministerineuvosto asetti Jorma
Ollilan selvittämään pohjoismaista energiapolitiikkaa ja ennen kaikkea sähkömarkkinoi-
den toimivuutta, joka on vähän käymistilassa, ja tämähän valmistuu vasta ensi vuoden puo-
lella. Miten nämä otetaan huomioon tässä tulevassa työssä, oli kysymys tietysti ministeril-
le, mutta hän ei ole nyt enää täällä paikalla.

Toinen iso asia on se, että EU:n energiaunionihanke on tietysti vireillä. Se on vielä ehkä
hauraassa vaiheessa, mutta on tärkeää, että Suomi valmistautuu myöskin siihen keskuste-
luun niin kuin ennakoivan edunvalvonnan kannalta.
44



Pöytäkirjan asiakohta PTK 123/2016 vp
Sitten haluan päättää tämmöiseen positiiviseen asiaan, (Puhemies koputtaa) ja se on siis
se, että tästä kaikesta voi seurata meidän viennin kannalta, että me olemme ympäristötek-
nologiassa, energiatehokkuudessa, vesiensuojelussa, kiertotaloudessa erittäin merkittävä
maa ja näistä kaikista voi tulla meille uusia hyviä viennin lähteitä.

17.16 Ville Skinnari sd: Arvoisa puhemies! Kun teemme kansallisia linjauksia, meidän
pitää nähdä kauaksikin eli nähdä sitä kehitystä, mitä tapahtuu kansainvälisesti, EU-tasolla,
Pohjoismaissa ja meillä kotimaassa. Meidän pitää myös tunnistaa aidosti omat vahvuutem-
me, heikkoutemme, uhkamme ja mahdollisuutemme.

Kansainvälisesti mielenkiinto kohdistuu nyt Yhdysvaltojen linjauksiin Donald Trum-
pin valinnan jälkeen. Trump on sanonut suhtautuvansa avoimesti ilmastosopimuksiin mut-
ta todennäköisesti panostaa kotimaan investointeihin ja jopa uusiin öljy- ja kaasuhankkei-
siin. (Teuvo Hakkarainen: Öljyn hinta laskee!) Trumpin hallinto tulee olemaan kriittinen
YK:n ilmastosopimuksiin liittyvää rahoitusta kohtaan. Kaikella tällä on vaikutusta myös
meille Suomeen. Kiina saattaa yllättää meidät positiivisesti sitoutumalla ilmastosopimuk-
seen ja panostamalla voimakkaasti muun muassa sähköautoihin. Intia on jo tehnyt uusia
linjauksia sähköautojen lisäämiseksi ja vanhojen polttomoottoriautojen kieltämiseksi.

Arvoisa puhemies! Täällä Euroopassa EU:n yhteisellä näkemyksellä, EU:n sitoutumi-
sella, lähetämme maailmalle viestin, että me olemme tosissamme ilmastonmuutoksen
kanssa. Pohjoismaissa olemme jo muuta Eurooppaa edellä, voisi sanoa, noin 20—30 vuot-
ta, etenkin sähkömarkkinoiden kehittämisessä. Nyt meidän pitää viedä Pohjoismaat uudel-
le tasolle, jotta olemme sitä jatkossakin. Edustaja Ihalainen nosti tässä esille Ollilan työn,
Ollilan raportin, ja sitä me odotamme täällä eduskunnassa talousvaliokunnassa, mutta
myös muissa Pohjoismaissa meiltä odotetaan nyt paljon siihen liittyen.

Arvoisa puhemies! Suomen kansallista energia- ja ilmastostrategiaa pitää tehdä vahvuu-
det edellä. Siksi biotaloudessa ja etenkin biopolttoaineissa oleellista on, että saamme kan-
sainvälisesti mahdollisuuden kaupallistaa suomalaisia innovaatioita. Kysymys ei siis ole
vain siitä, mitä me teemme täällä kotimaassa. Ja ovatko kotimaankaan investoinnit koti-
maisia? Kun katsomme näitä tänäänkin salissa mainittuja investointeja Kemiin, mahdolli-
sesti Kemijärvelle, niin huomaamme, että investoijat tulevat ulkomailta, Kiinasta. Se on
suomeksi sitä, että niin katteet, omistaminen kuin osaaminenkin valuvat Kiinaan. Eikö
meillä, arvoisa puhemies, löydy näitä pääomia Suomesta? (Teuvo Hakkarainen: Ei löydy!)

Suomessa on paljon tutkimus- ja kehitysosaamista huolimatta siitä, että hallitus on teh-
nyt parhaansa tämän osaamisen rapauttamiseksi. Meillä on vielä mahdollisuuksia nousta
biotaloudessa, biopolttoaineissa, mutta myös sähköisessä liikenteessä maailman huipulle,
aivan kuten teimme 90-luvulla mobiiliteknologiassa, telekommunikaatiossa, ja koulutim-
me samalla ehkä maailman parhaita insinöörejä. Mutta se vaatii uusia panostuksia, panos-
tusta osaamiseen, koulutukseen monilla tasoilla, ei vain yliopistoissa vaan myös laajem-
min, ammattikorkeakouluissa ja tutkimushankkeissa. Insinöörejä meillä on, ja valitettavas-
ti heistä moni on tällä hetkellä ilman työtä. Nokia toi kuitenkin heille kokemusta kansain-
välistymisestä, he tietävät, mikä se vaatimustaso on esimerkiksi sähköisen liikenteen ke-
hittämisessä Suomesta kansainväliseksi menestystarinaksi.

Arvoisa puhemies! Näin ollen vetoankin hallitukseen, että nyt vihdoinkin suomalaisen
tutkimuksen ja kehittämisen panostuksiin todella satsataan ja luodaan pohja sille, että Suo-
mi voi palata maailmankartalle Nokian jälkeenkin. Nyt näille insinööreille pitää saada työ-
tä.
45



Pöytäkirjan asiakohta PTK 123/2016 vp
17.21 Sanna Marin sd: Arvoisa puhemies! Pariisin ilmastosopimus astui voimaan 4.
marraskuuta, alle vuosi ilmastokokouksen historiallisen sovun jälkeen. Ilmastosopimus si-
sältää muun muassa kunnianhimoisen tavoitteen ilmaston lämpenemisen pysäyttämisestä
1,5 asteeseen, mikä tarkoittaa käytännössä esimerkiksi fossiilisista polttoaineista luopu-
mista kohtuullisen nopeallakin aikataululla. Suomen eduskunta hyväksyi sopimuksen 25.
lokakuuta, eli olemme siis sitoutuneet sopimuksen tavoitteisiin ja muihin velvoitteisiin.

Ilmastosopimuksen käsittelyn yhteydessä nostin puheenvuorossani esiin useita kysy-
myksiä, joihin Suomen tulee vastata käytännön toimenpiteillä, jotta sopimuksen tavoitteet
on mahdollista saavuttaa. Näitä ovat esimerkiksi energiapolitiikan uudistaminen, ympäris-
töpolitiikan vahvistaminen, tutkimus- ja innovaatiotoiminnan edistäminen, luonnonvaro-
jen kestävä käyttö ja kiertotalous, maa- ja metsätalous, maankäytön, asumisen ja liiken-
teen ratkaisut ja kaupunkipolitiikka sekä talouden eri ohjauskeinot. Tarvitsemme siis laa-
jan joukon toimia yhteiskunnan eri osa-alueilla niin valtion, kuntien kuin yritystenkin osal-
ta. Nyt käsittelyssämme on keskeinen työkalu ilmastotavoitteiden saavuttamiseksi eli ener-
gia- ja ilmastostrategia vuoteen 2030 asti. Kysymys kuuluu, onko eduskunnalle esitetty
strategia riittävän kunnianhimoinen ilmastosopimuksen tavoitteisiin vastaamiseksi.

Energia- ja ilmastostrategia sisältää monia tärkeitä ja kannatettavia tavoitteita ja linjauk-
sia. Strategiassa on kuitenkin myös puutteita ja heikkouksia. Erittelen näistä seuraavaksi
muutamia.

Strategian tavoitteet kivihiilestä luopumiseksi ja öljyn käytön vähentämiseksi ovat hy-
viä. Kivihiilen osalta aikataulu ei kuitenkaan ole riittävän kunnianhimoinen. Jotta ilmasto-
sopimuksen 1,5 asteen tavoite voidaan saavuttaa, tarkoittaa se, että kivihiilestä tulisi luo-
pua globaalisti vuoteen 2025 mennessä. Hallituksen tavoite siitä, että kivihiilen poltosta
luovuttaisiin vuoteen 2030 mennessä, ei siis ole riittävä. Haluankin kysyä, miksi tavoite on
asetettu peräti 13 vuoden päähän eikä vuoteen 2025.

Siinä missä kivihiilestä luopuminen on hyvä viesti, on turpeen käytön lisääminen ja sen
merkityksen sivuuttaminen ilmastopäästöjen aiheuttajana energia- ja ilmastostrategian
keskeisiä heikkouksia. Turve on kivihiileen verrattava ja jopa pahempi päästöjen aiheutta-
ja, ja lisäksi se on ympäristöllisesti myös muuten ongelmallinen energianlähde. Jotta pääs-
tötavoitteet voidaan saavuttaa, vaatii tämä myös kotimaisesta kivihiilestä eli turpeesta luo-
pumista siirtymäajan jälkeen. Nyt olisi tärkeää lähettää selkeä viesti siitä, ettei saastutta-
viin energiamuotoihin pohjaaville investoinneille tai tuotannolle ole sijaa tulevaisuuden
energiapaletissa.

Toinen keskeinen ongelma ilmastotavoitteiden saavuttamisen kannalta on se, että ener-
gia- ja ilmastostrategia nojaa vahvasti metsien hakkuiden ja käytön lisäämiseen. Metsät
ovat Suomelle merkittävä luonnonvara, ja puun järkevä käyttö on tärkeä resurssi myös ko-
timaisten elinkeinojen näkökulmasta. Siirtymää uusiutuvaan energiantuotantoon ei kuiten-
kaan voi tehdä metsiemme eli hiilinielumme kustannuksella, vaan tavoitteena tulee olla
puun kestävä käyttö jalostusastetta nostamalla. Metsien käytön merkittävä lisääminen ei
yksinkertaisesti ole kestävä tie ilmastotavoitteiden näkökulmasta. Metsien hiilinielua ei
saa pienentää, vaan sitä tulee pikemminkin kasvattaa.

On hyvä, että strategiassa on huomioitu liikenteen päästöt ja tavoitteena on uudistaa lii-
kennejärjestelmää ja siirtyä kohti sähköisiä liikenteen muotoja. Myös tässä Suomi voisi
kuitenkin olla nyt esitettyä strategiaa kunnianhimoisempi.

Arvoisa puhemies! Aivan kuten edustaja Myller sanoi puheenvuorossaan, on energiajär-
jestelmien muutos maailmalla jo käynnistynyt ja hyvässä vauhdissa. Myös edustaja Sark-
46



Pöytäkirjan asiakohta PTK 123/2016 vp
kinen puhui hyvin muun muassa energiatehokkuuden merkityksestä. Suomen kannattaa
olla muutoksessa edelläkävijöiden joukossa. Siirtyminen uusiutuvaan ja päästöttömään
energiatuotantoon ja tehokkaampaan energian käyttöön ja myös sen säästämiseen on paitsi
ilmastotavoitteiden näkökulmasta olennaista myös taloudellisesti järkevää.

Kuten useassa puheenvuorossa on todettu, on ilmastonmuutoksen torjuminen Suomelle
mahdollisuus, mutta tämä edellyttää kuitenkin vahvaa panostamista tutkimukseen, inno-
vaatiotoimintaan ja tuotekehitykseen. Hallituksen mittavat leikkaukset koulutuksesta ja
tutkimuksesta heikentävät Suomen kilpailukykyä erityisesti osaamisen ja innovaatioiden
näkökulmasta. Meidän tuleekin tarkastella kaikkia merkittäviä ratkaisuja ja päätöksiä aina
myös ilmastotavoitteiden näkökulmasta. Tämä on velvollisuutemme tulevia sukupolvia
kohtaan ja tulevaisuuden menestymisen resepti.

17.26 Markus Lohi kesk: Arvoisa herra puhemies! Heti alkuun pitää todeta, että minusta
on hienoa, että kun on tätä keskustelua käyty täällä salissa, niin voi todeta, että varmaan
tästä ilmasto- ja energiapolitiikan suuresta linjasta meillä vallitsee aika laaja yhteisymmär-
rys. Joutuu melkein hakemaan niitä painotuseroja, mutta kyllähän niitä löytyykin, ja yksi
tietenkin on se, miten suhtaudutaan esimerkiksi turpeenkäytön jatkamiseen. Tiedämme,
että osa olisi sitä mieltä, että se pitäisi ajaa alas mahdollisimman nopeasti, mutta sitten on
toinen näkökulma se, jota me olemme tuoneet esille, että kysymyksessä on kotimainen
polttoaine ja että se työllistää tuhansia suomalaisia. Kun me emme heti pääse eroon kuiten-
kaan fossiilisista polttoaineista, niin on tärkeää, että se marssijärjestys, mikä hallituksella-
kin tässä nyt on, on oikea eli ekana pyrimme eroon niistä fossiilisista polttoaineista, jotka
tuodaan tänne maan rajojen ulkopuolelta, ja tämän jälkeen sitten niistä, jotka ovat kotimai-
sia.

Jos me ajattelemme meidän vaihtotasettamme ja kauppatasettamme, niin se on ollut vii-
me vuosina negatiivinen, valitettavasti. Me velkaannumme ulospäin, ja aivan keskeinen
rooli siinä on energiahyödykkeillä. Se määrä on vaihdellut, mutta noin 6—8 miljardilla eu-
rolla vuosittain me tuomme enemmän energiahyödykkeitä tänne Suomeen kuin me viem-
me täältä Suomesta. Tämänkin takia on aivan välttämätöntä, että me löydämme tähän lääk-
keet, ja tähän tämä hallituksen ilmasto- ja energiastrategia on antamassa vastauksia.

Yksi vastaus on se, että kun me tiedämme, että meidän liikenteemme tällä hetkellä lähes
sataprosenttisesti toimii fossiilisilla, öljypohjaisilla polttoaineilla, bensiinillä ja dieselillä,
niin me pystyisimme niitä korvaamaan kotimaisilla biojalosteilla, biopolttoaineilla, mutta
myös biokaasulla, jonka käyttöönotto parhaimmillaan voi luoda ympäri maata kyliin työ-
paikkoja. Maatalouden jätteitä pystytään hyödyntämään biokaasun tuotannossa, ja sitä
kautta saamme ei pelkästään tänne Suomen talouteen vaan jopa aluetalouteen sen rahan
jäämään kiertämään. Tämä jos joku olisi mielestäni semmoinen, joka vaatisi nyt tämän
strategian käsittelyn jälkeen nopeasti konkreettisia toimia valtiolta, jotta me voisimme kan-
nustaa ja tukea tällaisten pilottien syntymistä eri puolille Suomea. Tiedän, että on olemas-
sa se tekniikka, millä nämä voitaisiin tuottaa, se on valmista, meillä on olemassa raaka-aine
tämän biokaasun tuottamiseen, meillä on olemassa halukkaita tahoja, jotka olisivat valmii-
ta investoimaan siihen, mutta ainoa, mikä meillä puuttuu, on kysyntä. Kukaan ei uskalla in-
vestoida biokaasun tuottamiseen tuolla kylillä ja ympäri Suomea, jos meillä ei ole varmis-
taa sitä, että sille biokaasulle olisi sitten siellä kysyntää. Se olisi järkevää tietenkin, että se
kysyntä olisi mahdollisimman lähellä, niin että siellä paikallisesti, missä tuotetaan tämä
kaasu, voisi olla myös tämmöinen tankkausasema.
47



Pöytäkirjan asiakohta PTK 123/2016 vp
Arvoisa puhemies! Haluan vielä nostaa tästä esille tämän metsäkysymyksen, josta täällä
on käytetty monta puheenvuoroa. Itsekin olen sitä mieltä, että on totta kai tärkeää, että met-
sää käytetään kestävällä tavalla, ja eihän siitä puusta sellaisia jakeita, joita kannattaa hyö-
dyntää mekaanisesti rakentamiseen, sahateollisuuteen, kannata lähteä polttamaan. Ja kun
meillä esimerkiksi on siellä suunnitteilla biopolttoainetehdas, Kemiin Kaidin tehdas, niin
he ovat todenneet, että ei heidän olisi edes taloudellisesti kannattavaa lähteä hyödyntä-
mään niitä jakeita, jotka on järkevää käyttää muuhun käyttöön, vaan tässä varmasti jo
markkinatalous toimii niin, että se ohjaa puun oikeaan käyttöön. Tukkeja ei lähdetä poltta-
maan eikä jalostamaan biopolttoaineeksi liikenteeseen, se on aivan selvä.

Mutta sekin on selvä, että jos me haluamme kestävällä tavalla meidän metsiämme hyö-
dyntää, niin meillä on varaa lisätä vielä metsänkäyttöä. Kun metsä kasvaa, niin se samalla
sitoo sitä hiilidioksidia, ja senkin takia on järkevää, että me tehokkaalla tavalla hyödyn-
nämme metsän kasvua. Kuten tuossa debattikeskustelussa totesin, meillä on hirveän suuria
alueellisia eroja. Toisaalla metsälle on valtavasti kysyntää tietyillä alueilla, mutta vaikka-
pa Pohjois-Suomessa ja Itä-Suomessa, mistä on metsäteollisuus osittain vetäytynyt, on taas
tilanne, että metsän kasvusta ja siitä potentiaalista, joka voidaan suojelun jälkeen hyödyn-
tää, jää jopa puolet hyödyntämättä, ja tämä ei ole järkevää. Meidän pitää luoda työpaikko-
ja, ja tämä hallituksen ohjelma (Puhemies koputtaa) myös luo työpaikkoja Suomeen.

17.32 Esko Kiviranta kesk: Arvoisa puhemies! Suomi on tekemässä energia- ja ilmasto-
politiikassaan erittäin mittavaa muutosta. Kun katsomme muutoksen laajuutta ja sitä, mi-
hin kaikkiin asioihin muutos vaikuttaa, on myös aikataulu melko nopea. Ilmastopolitiikan
muutoksen suunta on oikea. Muutoksia tehtäessä on pidettävä huolta, ettemme liian radi-
kaaleilla muutoksilla vahingoita maamme teollisuuden kilpailukykyä. Pitämällä huolta kil-
pailukyvystämme pidämme samalla huolta siitä, että teollisuutemme kykenee kehittämään
entistä energiatehokkaampia ja ilmastoystävällisempiä tuotteita ja toimintatapoja. On tär-
keää tukea toimintatapojen kehittämiseen johtavia innovaatioita.

Eräänä liikenteen tulevaisuuden polttoaineena mainitaan usein vety, jonka ominaisuu-
det ovatkin erittäin hyvät. Tosin vedyn valmistaminen taas osaltaan vaatii energiaa. Kasvi-
huonevaikutuksen osalta erittäin merkittävä kaasu on metaani, jonka merkitys kasvihuone-
kaasuna on 25-kertainen hiilidioksidiin verrattuna. Tämä tarkoittaa, että 1 kilon metaani-
päästö vastaa 25 hiilidioksidikilon päästöä ilmakehään. Metaania syntyy esimerkiksi kaa-
topaikoilla, jopa vuosikymmeniä kaatopaikkojen sulkemisen jälkeen. Joillain kaatopai-
koilla Suomessakin tätä kaasua kerätään käyttöön. Käyttämällä metaania polttoaineena es-
tämme ensinnäkin sen pääsyn ilmakehään tuhoamaan ilmastoa sekä lisäksi tuotamme
huomattavasti fossiilisten polttoaineiden käyttöä pienemmän määrän hiilidioksidia.

Suomesta löytyy biokaasun valmistamiseen osaamista ja yrityksiä, jotka valmistavat jät-
teestä biokaasua. Tämä toiminta on sekä ilmaston että energiantuotannon kannalta erittäin
kannatettavaa. Tukemalla näiden yritysten toimintaa poliittisella päätöksenteolla kyke-
nemme luomaan uutta kasvua, jolla on myös vahva vientipotentiaali. Viennin avulla pys-
tymme taloudellisen tilanteen paranemisen lisäksi omalta osaltamme vahvistamaan samaa
ilmastoystävällistä muutosta myös muualla maailmassa. Metaania sekä nestemäisiä bio-
polttoaineita pystytään jo nyt käyttämään polttoaineena myös junissa, laivoissa ja jopa len-
tokoneissa.

Arvoisa puhemies! Kivihiilen käytöstä luopuminen on merkittävä muutos Suomen ener-
giapolitiikassa. Korvaamalla kivihiilen käyttöä kotimaisen energiapuun käytöllä korvaam-
48



Pöytäkirjan asiakohta PTK 123/2016 vp
me merkittävän määrän fossiilisia polttoaineita kotimaisella uusiutuvalla energialla. Käyt-
tämällä kotimaista energiapuuta vahvistamme energiaomavaraisuuttamme luoden samalla
metsäalalle uusia työpaikkoja ja taloudellista kasvua.

Liikenteen ollessa suuri hiilidioksidipäästöjen aiheuttaja on Suomessakin käännetty kat-
seet sähköautoihin, joiden kehitys on viime vuosina ollut erittäin lupaavaa. Sähköautojen
määrän lisääntymisen esteenä Suomessa on ollut niiden vielä toistaiseksi korkea hankinta-
hinta verrattuna perinteisiin autoihin. Oikealla päätöksenteolla kykenemme sekä lisää-
mään sähköautojen määrää maassamme että mahdollisesti saamaan maahamme normaali-
hintaisiin sähköautoihin liittyvää teollisuutta.

Arvoisa puhemies! Olemme tekemässä erittäin merkittävää muutosta, jolla vähennäm-
me merkittävästi ympäristön päästökuormitusta. Tehtäessä päätöksiä on pidettävä huoli,
että tehdyn päätöksen lisäksi myös toteutuksen aikataulutus on oikeanlainen ja mahdollis-
taa todellisen muutoksen tekemisen. Suomessa löytyy osaamista ja potentiaalisia yrityksiä
puhtaan energian tuotantoon. Poliittisen päätöksenteon tulee mahdollistaa näiden osaajien
toiminta ympäristön hyväksi.

17.36 Krista Mikkonen vihr: Arvoisa puhemies! Bolivia on julistettu hätätilaan. Siellä
on pahin kuivuus 25 vuoteen ja kaupungit ovat jääneet ilman vettä. Napa-alueilla lämpöti-
la on 20 astetta normaalia alempi ja jääpeite on pienentynyt. Nämä viime päivien uutiset
kertovat karua kieltään siitä, kuinka ilmastonmuutos etenee. Meidän sukupolvemme on
viimeinen, joka voi estää ilmastonmuutoksen katastrofaaliset vaikutukset hillitsemällä
lämpötilan nousua alle 2 asteeseen.

Nyt esitelty hallituksen ilmasto- ja energiastrategia tulee tarpeeseen. Se täyttää sen ta-
voitteen, mitä EU on jyvittänyt Suomelle päästäkseen 40 prosentin päästötavoitteeseen. 40
prosenttia ei kuitenkaan riitä, jotta Pariisin ilmastosopimuksen sitoumukset täyttyvät. Tar-
vitaan kunnianhimoisempaa ilmastopolitiikkaa niin EU:lta kuin Suomelta. Ilmasto- ja
energiastrategian esitykset ovat hyvä alku, ja siinä otetaan askelia oikeaan suuntaan. Eri-
tyisen kunnianhimoinen se ei kuitenkaan ole. Tarvitaan pidempiä askelia ja enemmän
vauhtia. Me kyllä pystymme parempaan. Tavoitteeksi pitää ottaa fossiilisista irti pääsemi-
nen 2030-luvun aikana.

Arvoisa puhemies! Strategian linjauksessa kivihiilikiellosta on sinänsä oikeanlaista kun-
nianhimoa. Hallituksella on sen sijaan sokea piste turpeen kohdalla, jonka ilmasto-, ympä-
ristö- ja terveysvaikutukset ovat jopa kivihiiltä suurempia. Myös sen energiakäytöstä tulisi
ajan kanssa luopua. Toinen sokea piste löytyy fossiilisten polttoaineiden tukemisesta. On
jakomielistä ohjata samanaikaisesti miljardi erilaisiin fossiilisen energian verotukiin ja ta-
voitella merkittäviä päästövähennyksiä.

Ilmasto- ja energiastrategia nojaa vahvasti bioenergiaan ja erityisesti puunkäytön lisää-
miseen. Tähän liittyy runsaasti ongelmia, joilta hallitus on halunnut sulkea silmänsä. Stra-
tegian mukaan bioenergiana hyödynnetään metsähakkuiden sivutuotteita raakapuun si-
jaan. Sivutuotteet eivät kuitenkaan lisäänny, ellei metsähakkuiden määrää kasvateta nykyi-
sestä. Hakkuiden lisäämistä ei voi toteuttaa ilman, että vaarannetaan luonnon monimuotoi-
suutta. Hakkuiden lisääntyminen tarkoittaa myös olemassa olevan hiilinielun vähentämis-
tä, kuten strategiakin toteaa. Hiilinielun vähentämisellä on sama vaikutus kuin päästöjen li-
säämisellä. Kenellekään ei tänä päivänä tulisi mieleen lisätä päästöjä ilmastonmuutoksen
hillitsemiseksi. Nieluja hallitus on kuitenkin valmis pienentämään.
49



Pöytäkirjan asiakohta PTK 123/2016 vp
Puuraaka-aine tulisi ohjata aina ilmaston kannalta parhaaseen käytäntöön: sellaiseen,
missä se säilyy pitkäikäisenä hiilinieluna, kuten rakentamiseen. Metsähakesähkön tuotan-
totukea maksetaan nyt myös sellaisesta puusta, joka kelpaa teollisuuden raaka-aineeksi. Se
ei ole järkevää. Järkevää ei myöskään ole kantojen käyttö. Ne tulisi jättää maahan hiilinie-
luksi.

Biopolttoaineen lähteenä tulisikin puun sijaan käyttää nykyistä enemmän peltobiomas-
soja ja jätteitä. Esimerkiksi maatilojen biomassoista voidaan ruoantuotannon häiriintymät-
tä saada vuosittain jopa 22 terawattituntia, mikä on määrältään enemmän kuin hallituksen
kaavailema turpeenkäyttö.

Arvoisa puhemies! Biopolttoaineet nähdään ratkaisuna myös liikenteen puolella. Maa-
ilmassa on kuitenkin rajallinen määrä raaka-ainetta biopolttoaineille. Siksi sen käyttö tulee
keskittää sinne, missä korvaavaa teknologiaa ei ole: raskaaseen liikenteeseen, pitkän mat-
kan julkiseen liikenteeseen, meriliikenteeseen ja lentoliikenteeseen. Henkilöautoliiken-
teessä ja lähiliikenteessä kannattaa panostaa sähköautoihin ja -busseihin sekä kevyeen lii-
kenteeseen.

Arvoisa puhemies! Keskittyessään bioenergiaan hallitus jättää vähäiselle huomiolle
muut uusiutuvan energian muodot — valitettavasti, sillä maailmanlaajuiset vientimarkki-
nat odottavat ennen kaikkea tuuli- ja aurinkovoiman sekä energiapihin teknologian kehit-
tämisessä. Strategiassa ei tunnusteta energiatehokkuuden tuottamien hyötyjen laajuutta.
Uudet ratkaisut tarjoavat mahdollisuuden leikkauksiin, ja energiapihin teknologian kehit-
tyessä mahdollisuudet vain kasvavat. Tästä huolimatta strategian lähtökohdaksi on otettu
energiankulutuksen lisäys 46 terawattitunnilla nykyisestä, vaikka tavoitteena tulisi olla ku-
lutuksen vähentäminen. Olisi tärkeää kannustaa julkinen sektori mukaan energiatalkoisiin
käyttämällä julkisia hankintoja välineenä. Samoin rakennusten energiatehokkuuden paran-
tamisessa on runsaasti potentiaalia niin julkisella kuin yksityisellä sektorilla. On valitetta-
vaa, että energiaremontin korjausavustukset on leikattu. (Puhemies koputtaa)

Arvoisa puhemies! Lopuksi: Ilmastonmuutoksen torjunta vaatii kunnianhimoista ilmas-
to- ja energiapolitiikkaa. Nyt esitetty strategia on oikeanlainen alku. Emme kuitenkaan voi
tuudittautua siihen, että se riittäisi pitkän päälle. Siksi vauhtia pitää edelleen kiristää ja as-
kelia pidentää, sillä tulevien sukupolvien elämän mahdollisuudet ovat kiinni meidän rat-
kaisuistamme.

17.42 Johanna Karimäki vihr: Arvoisa puhemies! Hiilivapaa Suomi -kampanja järjesti
mielenilmauksen hallituksen energia- ja ilmastostrategiasta. Siinä ei ehdoteta nopeasti vai-
kuttavia keinoja kivihiilen käytön vähentämiseksi, ja hallitus aikoo jopa lisätä turpeenpolt-
toa.

Hiilineutraali Suomi on mahdollinen jo 2030-luvulla, ja kivihiilen käytöstä lämmityk-
sessä on luovuttava jo vuonna 2025, jotta maailma ei lämpene yli 1,5:tä astetta. Hallitus jät-
tää oven kivihiilelle auki Suomeen, sitä voisi edelleen käyttää vuoden 2030 jälkeen var-
muuspolttoaineena sekä prosessiteollisuudessa koksina. Niin, hallituksella ei ole aikomus-
takaan pohtia vaihtoehtoja koksille. Koksi on kivihiilestä kuivatislaamalla valmistettua
hiiltä. Tärkein koksin käyttömuoto on teräksen valmistus, missä koksin sisältämä hiili toi-
mii pelkistimenä. Koksin voisi korvata biopohjaisilla pelkistimillä. Pitkällä aikavälillä fos-
siiliset polttoaineet, koksikin, ehtyvät ja tulevat yhä kalliimmiksi. Biomassan käyttö teräs-
teollisuudessa voi olla yksi vaihtoehto, mutta se pitää ensin prosessoida puuhiileksi.
50



Pöytäkirjan asiakohta PTK 123/2016 vp
Hallitus on aikeissa lisätä biomassan käyttöä sähkön ja lämmön tuotannossa sekä liiken-
teen biopolttoaineina. Biomassalla on järkevää korvata fossiilisista raaka-aineista valmis-
tettuja tuotteita, kuten muovia, öljyjä, sidosaineita, pakkauksia ja kemikaaleja, ja on kestä-
vää korvata betonia puurakentamisella. Hallituksen biomassankäyttö on kuitenkin liiallis-
ta. Se pienentää metsien hiilinieluja ja uhkaa luonnon monimuotoisuutta. Nielujen pienen-
täminen on ilmaston kannalta sama asia kuin päästöjen lisääminen.

Ilmastonmuutosta on torjuttava meitä ympäröivässä todellisuudessa eikä vain laskennal-
lisesti paperilla. Ilmaston kannalta ei ole kestävää vapauttaa paljon hiiltä tuleviksi pariksi
vuosikymmeneksi siinä uskossa, että riittää, jos vuosikymmenen kuluttua metsät sitovat
nyt päästetyn määrän. Toki biomassajakeella on osuutensa energiapaletissa, mutta kaiken
fossiilisen energian korvaamiseen ne eivät ole ilmaston tai luonnon kannalta kestävä rat-
kaisu. Bioenergian osuuden kasvattaminen energiantuotannossa on syytä pitää maltillise-
na, ja sen käytölle on asetettava riittävät kestävyyskriteerit.

Luonto ei kestä mitä tahansa. Tehostunut biomassan käyttö on jo nyt muuttanut metsien
ikärakennetta niin, että vanhat metsät ovat huvenneet ja niiden lajit uhanalaistumassa. Tur-
peennosto vie koteja soiden lajeilta, pilaa paikallisten juomavedet ja aiheuttaa mittavat
päästöt ilmaan. Luonnonsuojelualueiden hankintamäärärahat on palautettava vähintään sa-
malle tasolle kuin ennen nykyistä hallituskautta.

Hallituksen uusiutuvan energian tuki on rajattu vuosiin 2018—2020, ja tavoite on vaa-
timaton 2 terawattituntia. Esimerkiksi nyt valmiita tai valmiiksi luvitettuja tuulivoimaloita
on noin 6 terawattitunnin edestä. Sinänsä tarjouskilpailu on kannatettava ja kustannusteho-
kas tukimalli.

Hallitus ei esitä pientuotannolle mitään konkreettista tukea. Vihreiden pienenergiaohjel-
ma vauhdittaisi maatilojen biokaasulaitoksia, maalämpöä ja aurinkoenergian pientuotan-
toa. Erityisesti julkisten rakennusten maalämpöön siirtymisessä on potentiaalia, ja aurin-
koenergiasta on tehtävä houkutteleva vaihtoehto myös taloyhtiöille, kerrostaloille ja rivi-
taloille. Se vaatii muutoksia sähkömarkkinalakiin ja kotitalousvähennyksen laajennusta.

Kaupunkien lämmöntuotannossa on olennaista myös energiatehokkuuden parantami-
nen ja aidosti päästöttömät uusiutuvat lähteet, kuten geoterminen energia, lämpöpumput,
hukkalämmön talteenotto, aurinkolämpö, älykäs kysyntäjousto ja muut uudet ratkaisut. Es-
poon Otaniemeen rakentuva geoterminen lämpövoimala on hyvä esimerkki. Se voi tuottaa
kolmanneksen Espoon kaukolämpötarpeesta. Sähköntuotannossa keskeistä on uudet inno-
vaatiot sähkön varastointiin.

Yksi tärkeä kysymys on resurssitehokkuus. Mitä vähemmän kulutamme neitseellisiä
raaka-aineita ja energiaa, sitä vähemmän syntyy päästöjä. Toinen oleellinen asia on kestä-
vät kuluttajavalinnat. Tarvitaan tietoa ja kannustimia kestävien valintojen tekoon. Mustan
perjantain ostohulinat on jätettävä historiaan.

EU:n ilmastotyöstä on kunnianhimo kateissa. Päästökaupassa päästöjen hintaohjaus ei
toimi, ja siksi uusiutuva energia tarvitsee edelleen tukia ja ohjauskeinoja. Suomen ja EU:n
pitää leikata päästöjä 60 prosenttia vuoteen 2030 mennessä, jotta Pariisin velvoitteet saa-
vutetaan.

Meillä on jo ratkaisun avaimet käsissämme ilmastonmuutoksen torjunnassa: kaikki tar-
vittava tieto ja teknologia on olemassa. Otetaan ne käyttöön, lastenlastemme vuoksi.

17.48 Mirja Vehkaperä kesk: Arvoisa puhemies! Hyvää keskustelua tänään energia- ja
ilmastostrategiasta, joka on hyvin syvänvihreä ja luotaa tulevaisuuteen. Se pohjautuu tie-
51



Pöytäkirjan asiakohta PTK 123/2016 vp
tysti kansainvälisiin sopimuksiin, joissa meillä on tiukka etunoja sille ajatukselle, että il-
maston lämpenemisen vähentämiseksi on tehtävä kansallisesti lujasti töitä.

Minua puhuttelee etenkin se, että energiatuotannon kotimaisuusastetta on nostettava.
Olemme edelleen liikaa tuontienergian varassa, ja kun kotimaisuusastetta lisätään, se tie-
tää myöskin työllisyyttä Suomeen. Myöskin huoltovarmuuden näkökulmasta asia on hy-
vin otollinen. Siirtoyhteyskaapelointi Ruotsin ja Suomen välillä on hyvää pohjoismaista
yhteistyötä, ja oli rohkaisevaa kuulla, että on mahdollisuus saada myöskin Euroopan uni-
onilta investointitukea tähän hankkeeseen ja sille vihreää valoa.

Tänään käsittelyssä oleva strategia on historiallinen. Olemme menossa kohti fossiiliton-
ta yhteiskuntaa, ja kivihiilestä luovumme vuoteen 2030 mennessä. Siinä on sekä paikalli-
sesti että kansallisesti hyvin paljon tekemistä. Etenkin kun pääkaupunkiseudulla lämmite-
tään Helsinkiä ja Espoota kivihiilellä ja fossiilisilla polttoaineilla, toivoisin näiden kuntien
näyttävän etunojaa siinä, että ne ryhtyisivät vaikka Hinku-kunniksi, joissa hiilineutraali-
suudella on kovat tavoitteet ja strategiat esimerkiksi julkisten hankintojen tai käytettävien
kulkuneuvojen osalta siten, että mennään ja kuljetaan sähköautoilla.

Liikenteen polttoaineissa meillä on paljon tekemistä. Se on mahdollisuus meille vienti-
tuotteena ja työllistävänä hankkeena, niin että sähköautoja todellakin olisi 15 vuoden pääs-
tä noin 250 000 ja kaasuautoja 50 000. Liikennepolttoaineen sekoitussuhteen biopolttoai-
neosuus 30 prosenttiin on myöskin kova tavoite, ja se on kannatettava. Lataus- ja jakelu-
verkostoa pitää edistää, jotta me pääsemme siihen, että autokanta uusiutuu ja vähäpäästöi-
siä liikennevälineitä on edelleen henkilöautojen ja myöskin julkisten kulkuneuvojen osalta
tuolla liikenteessä. Myöskin matkaketjut polttoaineen vähentämisen osalta vähentävät näi-
tä negatiivisia haittavaikutuksia luontoon, ja liikennekaari on yksi merkityksellinen asia,
joka eduskunnassa on juuri tällä hetkellä päätettävänä.

Olemme siis menossa kohti bio- ja kiertotaloutta, johon kuuluvat jätteiden lajittelu, polt-
to ja sitten myöskin sen myötä energiakäyttö ja tähteiden käyttö. Myöskin tuuli-, aurinko-
ja vesivoiman lisäresurssit ovat huomattavat, ja ne on otettava käyttöön. Tänään eduskun-
nassa on puhuttu paljon metsien merkityksestä ja tulevaisuudesta. Pidän tärkeänä ilmasto-
tekona, että metsät ovat tulevaisuudessakin Suomen hiilinielu, koko maapallon hiilinielu,
ja ne pitää myöskin näissä kansainvälisissä sopimuksissa saada sille ansaitsemalleen tasol-
le. Mutta ainoastaan kasvu sitoo hiilidioksidipäästöjä, siis metsän kasvu, ja sen takia pidän
tärkeänä, että kestävä kehitys on koko ajan mukana. Me emme tälläkään hetkellä käytä
edes metsän kasvun määrän verran puuta vuosittain. Siellä on paljon potentiaalia. Erityi-
sesti jalostus on se ensimmäinen aste, mihin me haluamme puuta ensisijaisesti käyttää,
mutta sen jälkeen metsäbiomassoja riittää aivan varmasti myöskin bioraaka-aineeksi, lii-
kenteen vaihtoehtoisten polttoaineiden raaka-aineeksi yllin kyllin.

Energiaosaamisemme on siis korkealla. Miksi emme myöskin jalostaisi energia-asioita
vientituotteeksi? Uudet ratkaisut ja älyverkot ovat tulevaisuutta. Niistä saamme vientituot-
teita, ja se kannustaa meitä siis tekemään kansallisia ratkaisuja mutta myöskin viemään
osaamistamme maailmalle.

Arvoisa puhemies! Lopuksi haluan kiittää erityisesti vasemmiston puheenvuoroa siitä,
että edustaja Modig nosti hajautetun energiantuotannon esiin. Se oli rohkaisevaa kuulta-
vaa, että jokainen meistä olisi energiantuottaja ja pääsisimme esimerkiksi energiataloissa
plusmerkkiseen energiantuotantoon, jossa ylimääräinen sähköntuotanto, esimerkiksi au-
rinkovoimalla, voitaisiin syöttää valtakunnan verkkoon silloin kun sitä aurinkoenergiaa on
yllin kyllin.
52



Pöytäkirjan asiakohta PTK 123/2016 vp
17.53 Teuvo Hakkarainen ps: Arvoisa puhemies! Täällä on käyty hyviä keskusteluja ja
aika yhdenmukaisia, myös opposition puolelta, mutta minä pikkusen kritisoin.

Meillä Suomessa on semmoinen tyyli, että jos Tyynestä valtamerestä löytyy Suomen
kokoinen jätelautta, niin täällä aletaan suojelemaan Tyyntä valtamerta, ja vaikka me kar-
vattomaan rintaan kuinka koputellaan, niin se ei sinne vaikuta yhtään mitään.

Mitä tulee tuohon Pariisin sopimukseen ja energia- ja ilmastostrategiaan, niin meillä on
Suomessa edelläkävijäteollisuus päästöttömyydessä, mutta meillä on velvoitteet maail-
man suurimpia verrattuna esimerkiksi Puolaan, tavoitteet ovat erittäin korkealla. Mutta jos
nyt lähdetään tekemään ihan käytännössä — rautalangasta joutuu täällä vääntämään näitä
asioita — niin otetaanpa edustaja Soini tuosta ja edustaja Terho: He alkavat laihduttamaan,
tavoite on sama. Kummallekohan se on helpompaa, sille, jolla ei ennestään ole, vai sille,
jolla on? Nyt kuitenkin kiristetään itseämme täällä ruuvista mahdollisimman tiukalle, ja
kyllä tästä teollisuus tulee kärsimään, loppuhintaa ei tiedetä. Mutta tämä oli tämmöinen
käytännön esimerkki, että pitäisi ottaa huomioon tämmöistä.

Arvoisa puhemies! Vuonna 2011 päätettiin valtion sähköntuotantotuesta metsähakkeel-
le. Tuonnin ulkopuolelle jäivät kuoret, sahanpurut ja puutähteet. Tuo päätös oli erittäin
huono, kuten monet muutkin edellisen hallituksen päätökset, sillä kaikki muu puujäte pait-
si metsähake pilaantuu sahojen pihoissa. Energiatuen takia metsähaketta tuodaan Venäjäl-
tä, vaikka kotimaassa olisi polttoainetta muun puujätteen muodossa yllin kyllin. Olen use-
aan otteeseen tässäkin salissa nostanut esille puuhakevoimaloiden tuen riittämättömyy-
den. Liian pienillä tuilla ei kukaan perusta voimalaa.

Vajaa viikko sitten hallitus julkaisi Suomen energia- ja ilmastostrategian. Samalla ker-
rottiin uudesta, teknologiasta riippumattomasta uusiutuvan energian tukijärjestelmästä.
Sen piiriin pääsevät myös metsäenergiaa eli sahajätteitä, kuten purua ja kuorta, hyödyntä-
vät pienimuotoiset yhdistelmävoimalat. Nämä CHP-voimalat tuottavat sekä sähköä että
lämpöä.

Arvoisa puhemies! Olen erittäin tyytyväinen, että hallitus otti pienet puuhakevoimalat
uusiutuvan energian tukijärjestelmän piiriin. Uskon, että muutoksella saadaan vauhtia voi-
malainvestointeihin. Monet sahayrittäjät ovat olleet tiukalla, ja heitä hallitus on nyt kuul-
lut. Heille on suuri merkitys sillä, että kuoret ja purut otetaan tuen piiriin. Tähän asti purut
ovat mädäntyneet sahojen laidoille ja menettäneet energia-arvonsa.

Käynnissä on merkittäviä metsäinvestointeja eri puolilla Suomea, muun muassa Ääne-
koskella ja Kemissä. Näiden johdosta markkinoille vapautuu 2—3 miljoonaa kuutiota tuk-
kipuuta, ja sahat maksavat kantohinnasta 70 prosenttia. Sahateollisuuden on kilpailukykyi-
sesti pystyttävä markkinoimaan tuotteet maailmalle. Energiatuki sahoille on ensiarvoisen
tärkeä, jotta suomalainen sahateollisuus pystyy säilyttämään kilpailuasemansa, ja sivutuot-
teelle tuleva tuki on siinä merkittävässä osassa, koska 1 sahatusta kuutiosta pyöreätä puuta
tulee muuten jätettä saman verran. Kiintokuutiosta puuta tulee haketettuna 2,3 kuutiota ha-
ketta. Tämän jos näin laskee, niin joka käytetyltä kuutiolta tulee myös sivutuotetta 1 kuu-
tio. — Kiitos.

17.59 Markku Pakkanen kesk: Arvoisa puhemies! Tänään on käyty hyvää keskustelua
hallituksen esityksestä liittyen biopolttoaineisiin, sähköautoihin ja uusiutuvaan energiaan.
Itse keskityn liikennepolttoaineisiin, ja muutama sana myös sähköautoista.

Liikennepolttoaineet ovat mielestäni se mahdollisuus, johon hallituksen pitää panostaa-
kin. Suomalainen biopolttoainetekniikka on hyvin kehittynyttä jo tänä päivänä, mutta sat-
53



Pöytäkirjan asiakohta PTK 123/2016 vp
saukset siihen ovat minusta tärkeitä ja kauaskantoisia tulevaisuutta ajatellen. Se on mieles-
täni hyvää kiertotaloutta, ja biopolttoaineet sopivat jo nykyisen tekniikan mukaan lähes
kaikkiin liikennemuotoihin, niin raskaaseen liikenteeseen, henkilöautoihin kuin myös len-
toliikenteeseen.

Biopolttoaineiden lisäksi täällä ovat olleet keskustelussa sähkö-, vety- ja kaasuvaihtoeh-
dot. Näissä kaikissa kolmessa muussa vaihtoehdossa muun muassa jakeluverkko on asia,
mihin pitää panostaa, mutta vielä nykypäivänä tarjonta ei ole kysynnän mukaista. Sähkö-
autojen ja vetyautojen latauspisteet eivät ole vielä siinä kunnossa, että niillä voitaisiin rat-
kaista tämä suuri ongelma, mutta biopolttoaineiden kohdalla tätäkään ongelmaa ei ole elik-
kä jakeluverkko on jo kunnossa.

Ministeri Rehn otti omassa puheenvuorossaan sekoitevelvoitteen lisäämisen esille, ja
tämä onkin mielestäni yksi tärkeimmistä asioista, millä tätä isoa kysymystä, suurta kuvaa,
voitaisiin ratkaista. Jo 10 prosentin biosekoituksen lisääminen vähentää päästöjä 1 Mt:n
verran, ja kun sitä verrataan sähköautoihin, niin vastaavaan määrään päästäksemme tarvit-
taisiin 500 000 sähköautoa. Hallituksen tavoite, 250 000 sähköautoa tulevaisuudessa, on-
kin siis haasteellinen, ja toki siihen pitää pyrkiä, mutta yksin tällä sähköautoproblematii-
kalla tätä suurta tavoitetta ei pystytä tavoittamaan kovinkaan helposti. 3,6 Mt:n tavoite on
siis haasteellinen, ja siihen pelkillä sähköautoilla päästäksemme pitäisi olla 1,8 miljoonaa
sähköautoa Suomessa. Mielestäni se ei ole realistista eikä edes tavoittelemisen arvoista sii-
nä mielessä, että sähköautojen jakelutekniikan puuttumisen lisäksi muun muassa akkujen
valmistus- ja hävittämisproblematiikka on vielä selvittämättä. Tässä muutama viikko sit-
ten valiokunta vieraili arvoisan puhemiehen kotipitäjän sähkölinja-autojen valmistusteh-
taalla, ja kun siellä kysyin insinööriltä, kuinka paljon tuo linja-auton akku painaa, niin vas-
taukseksi sain, että 900 kiloa. Ja kun kysyin, kuinka sen hävittäminen sitten tapahtuu, kun
sillä ovat ne kilometrit tulleet täyteen, niin siihen insinööri sanoi, että se kysymys on vielä
ratkaisematta. Elikkä siihenkin liittyy kovasti haasteita, mutta toki toivon, että tämä tek-
niikka puhtaan sähköautoilun puolesta kehittyy, ja se on mahdollisuus suomalaiselle huip-
puosaamiselle.

Bioöljyinvestoinnit toivottavasti saavat edelleen hallituksen ja tulevienkin eduskuntien
tuen, koska niillä turvataan suomalaisen metsän, suomalaisen työllisyyden ja kotimaisen
turvallisen polttoaineen saatavuus. Toivonkin näissä asioissa vielä hallitukselta uusia
avauksia oman hallituskauden aikana. — Kiitoksia.

18.03 Reijo Hongisto ps: Arvoisa herra puhemies! Keski-Suomessa varapuhemies Pek-
karisen vaalipiirissä on pieni ja kovaa vauhtia ikääntyvä Multian kunta, ikääntyvä ja vähä-
väkinen kunta. On laskettu, että noin 20 prosenttia tämän Multian soista on tutkittu ja to-
dettu ne turvetuotantoon sopiviksi. Soiden varallisuusarvo on nykyhinnalla noin 200 000
euroa kuntalaista kohti. Eli Multian vajaalla 2 000 asukkaalla ei ole tässä suhteessa kestä-
vyysvajetta, mikäli turvesuot kunnallistettaisiin.

Erityisesti vihreät tässä salissa ja myös Brysselissä väittävät, ettei turve ole uusiutuvaa,
mutta on tieteellisesti todistettu monta kertaa, että turvesuo kasvaa noin millin verran vuo-
dessa. Tämä kasvu tarkoittaa sitä, että hehtaari tuottaa turvetta noin 10 kuutiometriä vuo-
dessa. Määrä vastaa energia-arvoltaan noin 1 000:ta litraa polttoöljyä, ja sen keskihinta on
keskimäärin noin 800 euroa, riippuen tietenkin vähän, mistä sen ostaa. Arvoisat metsän-
omistajat, kysyn teiltä: kenellä kasvaa sellaista metsää, jonka puuston vuosituotto on 800
euroa hehtaarilta? Se on aika paljon. Suomessa vuotuinen puuston keskikasvu on noin 8
54



Pöytäkirjan asiakohta PTK 123/2016 vp
kuutiometriä hehtaarilta, ja voi pohdiskella, millaista puuta pitää olla, että saa 100 euroa
kuutiolta hehtaariltaan jatkuvasti. Minulle ei tule mieleeni muuta kuin visakoivu, jota ei
myydä kuutiokaupalla vaan kilokaupalla — niin että visakoivu voisi olla, mutta ei mitään
muuta.

Tämän yksinkertaisen esimerkin avulla jokainen tässä salissa oleva ymmärtää ja tajuaa,
millaisesta kansallisomaisuudesta on kysymys, kun puhumme maamme turvesoista, joista
vain murto-osa soveltuu turvetuotantoon. Turvetuotantoon soveltumatonta maata ja jän-
kää riittää hiihtäjien peruskuntovalmennukseen, suopotkupalloon ja jopa lakkojen ja kar-
paloiden keruuseen yllin kyllin myös turvesoiden hyödyntämisen jälkeen. Arvoisat edus-
tajat, eikä tässä vielä kaikki. Kun turvesuo on palautettu viimeisen jääkauden jälkeiseen
asentoonsa, niin sille voi istuttaa vaikka bioenergiaa nopeasti tuottavaa hieskoivua. — Kii-
toksia.

18.07 Ari Torniainen kesk: Arvoisa herra puhemies! Valtioneuvoston energia- ja ilmas-
tostrategia on kunnianhimoinen ja tavoitteellinen, mutta se on myös toteutettavissa. Se kui-
tenkin vaatii meiltä kaikilta toimenpiteitä, ja täytyy myöntää, että varmasti asennemuutos-
takin. Suomi on erityinen maa, koska meillä on kylmä talvi ja pitkät välimatkat. On selvää,
että energiankulutus on maassamme korkealla tasolla jo aivan luontaisestikin. Se ei kuiten-
kaan tarkoita sitä, etteikö meillä voisi olla aito pyrkimys vähentää energiankulutusta ja siir-
tää kulutusta puhtaampiin energiamuotoihin. Nykyhallituksella on se määrätietoinen, ta-
voitteellinen päämäärä. Hallitus on määrätietoisesti lähtenyt toimiin energiamuutoksen te-
kemiseksi ja ilmastonmuutoksen pysäyttämiseksi muun muassa tavoittelemalla kivihiilen
korvaamista uusiutuvalla polttoaineella vuoteen 2030 mennessä. Tämä on erittäin tärkeä ja
erittäin kannatettava linjaus. Strategian mukaan uusiutuvan energian käyttöä lisätään si-
ten, että sen osuus energiankulutuksesta nousee 50 prosenttiin.

Liikenne tuottaa noin 40 prosenttia päästöistä ja muodostaa sen vuoksi erittäin ison osan
päästöjen vähentämistavoitteesta. Nopein keino liikenteen kasvihuonekaasupäästöjen vä-
hentämiseksi on liikenteen nykyisten polttoaineiden korvaaminen uusiutuvilla ja nykyistä
vähäpäästöisemmillä polttoaineilla, joita onneksi jo Suomessa kehitetään ja on tuotannos-
sakin, ja ne ovat osoittautuneet myöskin toimiviksi. Ulkomailta tuotavan öljyn määrää on-
kin saatava vähennettyä ja siirryttävä kotimaisiin polttoaineisiin. Biokomponenttien lisää-
minen on nopein keino lisätä polttoaineiden ympäristöystävällisyyttä. Kun uusiutuvien
polttoaineiden palettiin otetaan mukaan vielä sähköautojen määrän huomattava lisäämi-
nen, on liikenteessä mahdollista päästä merkittäviin päästövähennyksiin. Sähköautot ovat
nykyään vielä kovin kalliita, ja latausverkostoakin tulee tulevina vuosina kehittää huomat-
tavasti. Uskon vilpittömästi, että etenkin joukkoliikenteessä sähköbusseilla on valoisa tu-
levaisuus.

Rakennetulla ympäristöllä on tärkeä rooli Suomen kasvihuonekaasupäästöissä. Ei ole
sama, millä rakennuksia lämmitetään tai miten tarvittava sähkö tuotetaan tai millä materi-
aalilla rakennuksia rakennetaan. On hyvä, että hallitus on lisäämässä puunkäyttöä myös-
kin rakentamisessa ja helpottamassa puunkäyttöä rakentamisessa. Meidän tulee parantaa
rakennusten energiatehokkuutta, edistää esimerkiksi aurinkosähkön ja aurinkolämmön
tuotantoa sekä varastointia. Samoin älykkäitä talotekniikkajärjestelmiä tulee jatkuvasti ke-
hittää. Näiden järjestelmien tulee kuitenkin olla sellaisia, että ihmiset myöskin osaavat nii-
tä käyttää, se on avainasemassa. Tähän liittyen on hyvä, että eduskunnassa nyt olevalla
55



Pöytäkirjan asiakohta PTK 123/2016 vp
maankäyttö- ja rakennuslain muutoksella helpotetaan ja selkeytetään muun muassa aurin-
kopaneelien ja aurinkokeräimien asentamista kiinteistöihin.

Arvoisa puhemies! Meillä päättäjillä on velvollisuus olla pysäyttämässä ilmastonmuu-
tosta. Samalla meillä on velvollisuus hoitaa oma tonttimme täällä Suomessa mahdollisim-
man hyvin ja suomalaisten etua puolustaen. Uskon vakaasti, että ne, jotka toimivat uusiu-
tuvassa energiassa, energiansäästössä ja uuden teknologian kehittämisessä ja hyödyntämi-
sessä etujoukoissa, saavat myös tulevaisuudessa johtoaseman valtavilla teknologiamarkki-
noilla. Suomen on pidettävä puoliaan näissäkin asioissa, ja uskon, että Suomella on myös
vientimahdollisuuksia tulevaisuudessa näissä asioissa.

18.12 Jani Mäkelä ps: Arvoisa puhemies! Olen jo muutamia kertoja tässä salissa ihmetel-
lyt tämän sanan "kunnianhimoinen" käyttöä ilmastonmuutoksesta puhuttaessa. Jatkuvasti
puheenvuoroissa toistuneena se alkaa saamaan seuraajan mielessä jo koomisiakin piirteitä.
Mitähän kunniaa me olemme himoitsemassa, ja kuka sen kunnian meille antaa?

Selonteon sivulla 26 kerrotaan kasvihuonepäästöjen pienentämisen keinoista ja maini-
taan suomalaisittain erittäin pahalta kuulostava sana "taakanjako". Historia on opettanut
meille sen, että käytännössä asiassa on kysymys siitä, että taakkaa jaetaan etelästä pohjoi-
sen suuntaan EU:n tasolla. Minulla on hyvin vähän luottoa, jos ollenkaan, EU:n nykyiseen
taakanjakopäätökseen, sillä tuoreessa muistissa on vielä suomalaisten onneton edunval-
vonta päästökaupan suhteen ja toki taannoinen rikkidirektiiviasia. Edellytänkin kaikilla
jatkovalmistelun tasoilla tämän taakanjaon (Riitta Myllerin välihuuto) ottamista vakavas-
ti, nimenomaan siten, että suomalaisten pohjoiset olosuhteet tulevat huomioiduiksi — siis
se, että täällä on ilmaston kannalta raskaampaa lähtökohtaisesti elää ja tästä ei meitä ran-
gaista.

Arvoisa puhemies! Suomen pitäisi vähentää päästöjä vuoteen 2020 mennessä 16 pro-
senttia verrattuna vuoden 2005 tasoon. Epäilemättä tällä tiellä pärjäämme hyvin kahdek-
san lamavuoden jälkeen, kun energiaintensiivinen teollisuutemme kärsii kysynnän puut-
teesta. Mutta näiden sopimusten ja tavoitteiden surullinen pohjavire on unionin tasolla se,
että ilmaston vuoksi me kärsimme tästä pohjoisessa elämisestä ja energiaintensiivisestä
teollisuudestamme. Tätä vanhaa teollisuutta, kuten vihreät nimittävät, ei pidä ajaa alas.
Suomalaista työtä täytyy puolustaa.

18.14 Joakim Strand r: Värderade herr talman! Här har sagts mycket klokt under de se-
naste fyra timmarna som jag inte ska upprepa.

  Muutama pointti vielä:
Ensinnäkin sähköisen liikenteen merkitys päästövähennysten aikaansaamisessa tulee

olemaan suuri, ja siksi selkeän tavoitteen asettaminen sähköautoilun edistämiselle on tär-
keää. Sähkön ja lämmön yhteistuotanto on paitsi energia- ja kustannustehokas tapa tuottaa
sähköä ja lämpöä myös aivan keskeisessä roolissa pohjoisen suomalaisen sähköjärjestel-
män säädettävyyden ja tehon riittävyyden kannalta. Näen sähkön ja lämmön sekä kauko-
lämmön aseman turvaamisen erittäin tärkeänä. Pidän myös tärkeänä, että kaavaillut tuotan-
totukijärjestelmät ovat teknologianeutraaleja. Muualla yhteiskunnassa ovat osaamisen
sekä innovatiivisten ja älykkäitten uusien ratkaisujen edistäminen, kehittäminen ja kaupal-
listaminen kuitenkin usein suoria tukia parempi vaihtoehto.
56



Pöytäkirjan asiakohta PTK 123/2016 vp
Hallituksen paperissa korostetaan myös aivan oikein, että energiateknologia puhtaiden
ja älykkäiden energiajärjestelmien muodossa sekä siihen liittyvät uudet tuotteet, palvelut ja
innovaatiot voivat toimia ja itse asiassa toimivat jo merkittävänä talouskasvun moottorina.
Suomella on tässä uniikki mahdollisuus toimia suunnannäyttäjänä globaalisti. Kun halli-
tuksen linjauksissa aivan oikein puhutaan puhtaan energian ekosysteemeistä sekä vahvas-
ta julkisen ja yksityisen sektorin kumppanuudesta, tarkoittaa se toivon mukaan muun
muassa yhteisten tutkimusalustojen luomisen ohella myös sitä, että ei ainakaan nimen-
omaisesti kielletä energiateknologiavientiin kykeneviä seutuja kehittymästä itse maahan
tuomillaan rahoilla. Globaalissa taloudessa arvoa luovia ekosysteemejä on ymmärrettävä
ja kehitettävä laajasta perspektiivistä.

Sitten vielä muutama asia: Puurakentamisen edistäminen on mielestäni positiivinen ja
kannatettava asia. Ja vaikka muualla maailmalla kivihiiltä käytetään valtavia määriä edel-
leen ja uusia voimaloita on suunnitteilla, on hiilestä luopuminen Suomessa pikkuhiljaa
hyvä tavoite. On arvioitu, että kivihiilen osuus primäärienergiasta laskee jo nykytoimin
noin 1 prosentin tasolle vuoteen 2030 mennessä. Kivihiili on kuitenkin vielä lähivuosina
tarpeellinen polttoaine etenkin yhdistetyssä sähkön ja lämmön tuotannossa. Hyvän varas-
toitavuuden ja edullisen hinnan vuoksi hiiltä voidaan tarvita myös pidemmällä aikavälillä,
etenkin huoltovarmuuden näkökulmasta. Vaikka olisi kuinka hyvät naapurit, kannattaa
kytkin pitää mahdollisimman lähellä itseään talvipakkasilla ja kriisitilanteissa.

Lopuksi haluan kiittää hallitusta hyvästä työstä ja strategiasta.

18.16 Mauri Pekkarinen kesk: Arvoisa puhemies! Hallituksen energia- ja ilmastostrate-
gia noudattelee erittäinkin tarkasti hallitusohjelmaa. Jossakin kohtaa se ei ihan yllä siihen,
mitä ohjelma sanoo; jossakin toisessa kohdassa se konkretisoi hallitusohjelmassa sanotun
vähän pitemmälle kuin mitä ohjelma sanoo. Uusiutuvan, nimenomaan biopohjaisen, polt-
toaineen sekoitusvelvollisuuden osalta hallitus puhui 40 prosentin tavoitteesta, nyt tässä
hallitus esittää 30:tä prosenttia, ja vastaavasti kyllä sitten sähköautojen ja biokaasuautojen
käytön edistämisessä hallitus ottaa jopa vähän rohkeampiakin askeleita oikeaan suuntaan
kuin mitä tuossa ohjelmassa on sanottu.

Pyysin kuitenkin puheenvuoron sen takia, että edustaja Myller pariinkin kertaan mainit-
si nimeni, puheeni tai kirjoitukseni, jonka olen julkisuudessa sanonut tai kirjoittanut. Se
liittyi siihen, mihin Suomen puu riittää.

On todella niin, että vaikka Suomen koko vuotuinen metsänkasvukin muutettaisiin kaik-
ki energiaksi, se ei riittäisi likimainkaan siihen kulutukseen, mitä energiankulutus Suomes-
sa on. Hakkuut tällä hetkellä Suomessa ovat 60 miljoonaa kiintokuutiometriä vuodessa. Jos
60 kiintokuutiometriä muutetaan energiaksi, se tarkoittaa noin 120:tä terawattituntia ener-
giaa. Suomen kokonaisenergiankulutus on noin 300 terawattituntia. Todella vuosihakkuut
eivät riitä kuin runsaaseen kolmannekseen, selvästi alle puoleen, siitä, mitä Suomi energi-
aa kuluttaa.

Tätä edustaja Myller kuitenkin vähän käytti perusteluna sille, että puujakeita ei riittäisi
energiatarpeisiin siinä määrin kuin mitä hallitus esittää. Olen tässä edustaja Myllerin kans-
sa ihan täysin eri mieltä. Se, mitä äsken kerroin noista määristä, pitää varmaan paikkansa,
mutta kannattaa muistaa, että kun ylipäänsä puuta tuodaan jalostuspaikalle 100 yksikköä,
niin ennen pitkää siitä noin 50 yksikköä ajautuu tavalla taikka toisella energiantuotantoon.
Energiajakeita siis sekä teollisuuden lisäkäytön ansiosta että energiapuun jatkuvasti lisään-
57



Pöytäkirjan asiakohta PTK 123/2016 vp
tyvän hyödyntämispotentiaalin ansiosta on todella paljon käytettävissä seuraavien vuosi-
kymmenien, seuraavan 20—30 vuoden, aikana.

Enemmänkin ongelma on siinä vielä, ovatko ohjelma, mitä hallitus tässä esittää, ja siinä
esitettävät keinot uusiutuvan energian käytön, nimenomaan bioenergiajakeiden käytön, li-
säämiseksi riittäviä, jotta päästään siihen, mitä hallitus ohjelmassaan tavoittelee. No, kei-
not, mitä tässä sanotaan, mielestäni eivät sitä ole, mutta olen ymmärtänyt, että hallitus tu-
lee julkisuuteen jatkossa niillä keinoilla, millä sitten niistä hyvistä tavoitteista, mitä halli-
tus tässä ihan oikein esittää, tehdään totta.

Kiinnitän aivan erityisesti huomiota siihen, että kaiken lisäksi CHP:ssä, siis yhdistetys-
sä sähkön ja lämmön tuotannossa, johonka biojakeita olisi todella paljon käytettävissä, se
kysyntä on rajallista. Se kysyntämahdollisuus — siis käytön lisämahdollisuudet, biojakei-
den käytön lisämahdollisuudet siellä — on ennen kaikkea niissä 8—9:ssä rannikon suures-
sa hiililaitoksessa. On aivan tolkutonta nähdä, että nämä paikkakunnat, jotka omistavat
näitä hiililaitoksia, Helsingin seudun kunnat erityisesti mukaan lukien, eivät ole tehneet
mitään kunnollista ja todellista, jotta niitten laitosten hiilenkäyttö muutettaisiin nimen-
omaan biopohjaisten jakeiden käytöksi. Tämän vuoden ensimmäisten yhdeksän kuukau-
den aikana hiilenkäyttö ei ole Suomessa vähentynyt vaan lisääntynyt 19 prosentilla. Tämä
on aika surkea kehityskuva. Jotta näistä tavoitteista päästään käytännön tekoihin, niin siinä
aivan avainasemassa on se, että jo ennen kuin tämä laki kerkiää tulla voimaan, jolla hiilen-
käyttö lopetetaan, nämä kunnat ryhtyvät erittäin nopeasti toimenpiteisiin muuttaakseen hii-
lilaitokset käyttämään nimenomaan biopohjaisia polttoaineita.

Mutta sekään ei vielä riitä sen määräisten biojakeitten käytön hyödyntämiseksi, mitä
meillä tarjolla on. Vaikka nuo hiililaitokset muutetaan biota käyttäviksi CHP-laitoksiksi,
me tarvitsemme sen lisäksi vielä paljon käyttökohteita näille puupohjaisille biojakeille, ja
siinä nimenomaan liikenteen polttoaineiden tuntuvampi lisääntyminen... Tällä hetkellä
täällä ei kukaan muista, että jo nykyinen laki säätää sen, että 20 prosenttia pitää olla uusiu-
tuvaa vuoteen 2020 mennessä. Tässä vain nostetaan 20 nyt 30 prosenttiin seuraavan kym-
menen vuoden aikana. Tällä hetkellä jo 13,5 prosenttia liikenteessä jaossa olevasta poltto-
aineesta on uusiutuvia polttoaineita — kuuden vuoden aikana noustiin 0:sta 13,5:een. Nyt
seuraavan 14 vuoden aikana aiotaan siitä vain noin kaksinkertaistaa. Se mielestäni ei ole
kovin paljon.

Viestini on, että liikenteen sekä nestemäisten polttoaineiden että biokaasumuotoisten
polttoaineiden sekä liikenteen lämmitysöljyn ja myöskin työkoneiden tarpeisiin nimen-
omaan biopohjaisen ja siinä ennen kaikkea puubiopohjaisen polttoaineen tuntuva lisäämi-
nen on vaihtoehto ja tapa, millä niitä biojakeita voidaan käyttää vielä nykyistä paljon
enemmän hyväksi. Hallituksen ohjelma on tässä hyvä linjaus, konkreettiset toimet niiden
edistämiseksi vielä odottavat. Luotan siihen, että myös ne toimet ennen pitkää sieltä tule-
vat.

18.22 Riitta Myller sd: Arvoisa puhemies! Tässähän tuli konkreettinen ohjelma hallituk-
selle toteuttavaksi siinä, miten hiilenkäytöstä päästään jo ennen vuotta 2030. Todella hyvä
ajatus, että nykyisiä puutähteitä — sahojen kuorta, purua — käytettäisiin hiiltä korvaa-
maan tuolla CHP-laitoksissa. Olen myöskin aivan yhtä mieltä siitä, että Suomen pitää kes-
kittyä biopolttoaineisiin ja nimenomaan sellaisiin biopolttoaineisiin kuin on lentokoneis-
sa, laivoissa. Tässä yhteydessä voi myöskin sanoa, että ehkä se rikkidirektiivi ei niin huo-
no ollutkaan, koska nyt laivat pakotetaan käyttämään biopolttoaineita ja se on Suomen
58



Pöytäkirjan asiakohta PTK 123/2016 vp
kannalta hyvä asia. Itse asiassa viime vuosina ei tästä rikkidirektiivistä kovin paljon ole pu-
huttukaan.

Mutta sitten haluan sanoa muutaman sanan tuosta turpeesta. Siinähän on kysymys hiili-
dioksidipäästöistä, ja niiden pitää olla tarkastelussa, kun turpeesta puhutaan. Turpeesta
voisi saada saman kilohinnan kuin visakoivusta, jos sitä käytettäisiin esimerkiksi kosme-
tiikkateollisuuden raaka-aineena. Turve on kallisarvoinen raaka-aine, mutta poltettuna se
tuottaa hiilidioksidipäästöjä. Myös tämän korvaaminen esimerkiksi näillä muilla biopoh-
jaisilla polttoaineilla eli näillä puupohjaisilla jakeilla on varmasti ihan hyvä asia.

Sitten, kun olen puhunut tässäkin nyt siitä, että puuta pitää käyttää korkeampaan jalos-
tusasteeseen, mielestäni täällä oli hyvin informatiivinen puheenvuoro siitä, että puuhiilellä
korvataan hiilestä peräisin olevaa koksia terästeollisuuden raaka-aineena. Tätä pidän hyvä-
nä ja järkevänä (Puhemies koputtaa) puunkäyttönä.

18.24 Krista Mikkonen vihr: Arvoisa puheenjohtaja! Edustaja Hongisto esitti täällä, että
turvesuot kasvavat sellaista vauhtia, että turvetta voitaisiin huoletta käyttää, ja turvetta voi-
si pitää uusiutuvana energiana. No, on toki totta, että suo kasvaa noin puoli milliä vuodes-
sa, ja tämä kasvu syntyy, kun rahkasammalet ja muut suokasvien jäännökset maatuvat.
Nämä maatuvat kasvinosat eivät kuitenkaan sellaisenaan ole turvetta, ja kestää 5 000—
10 000 vuotta suotyypistä riippuen, jotta kasviaines on sellaisessa muodossa, että se on
poltettavaa turvetta, siis kierrosta poistunutta varastoitunutta hiiltä.

Kun puhutaan käsiteltävissä olevasta tulevaisuudesta, ja etenkin kun puhutaan ilmaston-
muutoksen torjunnasta, me kaikki ymmärrämme, että 5 000 tai 1 000 vuoden aikaväli on
käytännössä sellainen, että tässä katsantokannassa sitä voidaan pitää uusiutumattomana
energiamuotona, jollainen se on, eikä se missään nimessä ole ratkaisu ilmastonmuutoksen
torjuntaan.

18.25 Teuvo Hakkarainen ps: Arvoisa puhemies! Vielä siitä kuoresta ja purusta, mistä
edustaja myös mainitsi. Sitä kun nyt ajetaan paikasta A paikkaan B — siitä on 60 prosent-
tia vettä, elikkä jos hakekuutio painaa 320 kiloa, siitä on vettä 190 kiloa — eli kun sitä aje-
taan sitten ympäri Suomea, ei siinä ole mitään järkeä. Tälle on kyllä ratkaisu olemassa: jos
viirakuivuri laitetaan purun ja kuoren kuivaukseen ja varastoidaan se siellä paikan päällä,
sitten sitä voidaan ajaa kauemmaksi. Kannattavaa se veden siirtäminen ei kyllä ole.

Ja sitten mitä tulee tuohon puuhakevoimalaitostukeen, se on uusittava, poistettava niitä
koskeva kokoluokka kokonaan. Sähköntuotantotuki, lämpöpreemion tukikatto, on nostet-
tava nykyisestä 750 000 eurosta 4 miljoonaan euroon. Tämä mahdollistaisi sahojen ja yh-
teisyritysten CHP-kattilalaitosten kokoluokiksi 50 megawattia, mistä sähköenergian osuus
olisi noin 15 megawattia. 50 megawatin puuhakelaitoksia syntyisi Suomeen arviolta kym-
menen kappaletta, joiden sähköntuotantotuki olisi 40 miljoonaa per vuosi, kun taas tuuli-
voimatuki on noin 300 miljoonaa per vuosi. Näin syntyisi hajautettua säätösähköntuotan-
toa maakuntiin, Metsä-Suomeen, sinne sahojen yhteyteen, myös Itä-Suomeen.

18.28 Eeva-Maria Maijala kesk: Arvoisa puhemies! Salissa on nyt jo viidettä tuntia pu-
huttu erittäin hyviä puheenvuoroja ympäristöystävällisen energiantuotannon kehittämises-
tä. Jos minä nyt alkaisin pitämään puheenvuoroani näistä energia-asioista, niin se olisi var-
masti toistoa, sillä tässä on tuotu niin paljon hyviä vaihtoehtoja ja asioita. Nytten jo pelkäs-
tään tästä kansallisesta energia- ja ilmastostrategiasta vuoteen 2030 asti, näitten otsikoitten
59



Pöytäkirjan asiakohta PTK 123/2016 vp
kohdalta — kasvihuonekaasupäästöjen vähentäminen vuoteen 2030 mennessä, uusiutuvan
energian käytön lisääminen, liikenteen uusiutuvan energian lisääminen, energian hankin-
nan omavaraisuuden kasvattaminen, tuontiöljyn energiakäytön puolittaminen ja kivihiilen
energiakäytöstä luopuminen — näistä kaikista, on tänään tuotu paljon hyviä puheenvuoro-
ja.

Mutta mitä me teemme, etteivät nämä jää pelkiksi puheenvuoroiksi? Konkreettisia toi-
menpide-esityksiä on myöskin tässä vihkosessa todella paljon, ja toivon todella, että me
alamme täällä salissa, niin kuin muissakin paikoissa, tuottamaan näitä käytännön toimen-
piteiksi. Mitä meidän pitäisi tehdä? Meidän todellakin täytyy ensinnäkin täällä salissa pyr-
kiä tekemään päätöksiä, jotta me konkreettisesti, oikeasti, voimme toteuttaa tämän ohjel-
man. Tämä on niin tärkeä ja merkittävä asia. Tämän pitää olla meillä ykkösasiana monessa
kuviossa, jotta me pääsemme tässä kehityksessä oikeasti eteenpäin. Me emme pysty enää
olemaan nykytilanteessa, meidän on tehtävä muutoksia. Meidän on tehtävä lakimuutoksia,
meidän on tehtävä isoja taloudellisia päätöksiä. Meidän pitää olla valmiita tekemään suu-
riakin investointitukipäätöksiä eritasoisille toiminnoille. Ensinnäkin meidän pitää olla val-
miita tukemaan suuria investointeja, jotka tähtäävät tämän ohjelman toteuttamiseen. Mut-
ta sitten meidän pitää löytää myöskin rahaa todella paljon siihen, että me voisimme hajau-
tettuja energiaratkaisuja saada toteutettua. Meidän pitää pystyä tukemaan ihan meillä kai-
killa kotona tehtäviä pienempiäkin ratkaisuja, sillä niillä voimme säästää hyvinkin paljon
energiaa ja tuottaa energiaa ympäristöystävällisesti. Eli mahdollisuudet meillä on Suomes-
sa todella suuret.

Mutta mikä on meidän kaikkein suurin mahdollisuus? Se on tulevaisuuden nuoret. Mi-
nusta tätä asiaa, nuoria ja opiskelua, ei ole tuotu tässä vihkosessa tarpeeksi esille, tai sitten
minä en ole osannut kuunnella tämän päivän keskusteluja tarpeeksi tai lukea tätä tarpeeksi
hyvin. Nuoret ovat valmiita uusiin asioihin. Koulutus omana osionaan olisi minun mieles-
täni pitänyt tuoda vielä vahvemmin esille ja miettiä koulutusnäkökulmasta, mitä kaikkea
meidän opiskelusektorilla pitäisi alkaa tekemään, jotta me pääsisimme näihin tuloksiin:
Elikkä ensinnäkin, minkälainen on koulutusosio ihan lukiossa? Tämän päivän nuoret luki-
ossa miettivät omaa tulevaisuuttaan. He ovat hyvinkin ympäristöystävällisiä, tietoisia sii-
tä, miten näitä asioita pitäisi viedä eteenpäin. Mitä opintoja me saisimme heille opiskeluun
matkaan, jotta he pääsisivät tekemään päätöksiä? Minkälaisia koulutuksia, osioita, on am-
matillisessa koulutuksessa, mitä on ammattikorkeapuolella, yliopistoista nyt sitten puhu-
mattakaan?

Olen nyt pari kertaa saanut käydä tutustumassa Lappeenrannan teknillisen korkea-
koulun toimintaan ja heidän visioihinsa ja ajatuksiinsa. Aivan uskomattomia toimintoja,
eivätkä ne välttämättä ole kaukanakaan siitä, miten me pääsisimme uudenlaista teknolo-
giaa ja toimintaa viemään meidän energiapuolella todella paljon eteenpäin. Ja se, että heil-
lä on kaikennäköisiä ajatuksia ja esityksiä, olisi meille myöskin valtavan suuri vientituote.
Tämä todellakin toteutettuna on meidän vientituote, mihin me voimme nuoret kasvattaa to-
teuttamaan näitä asioita.

Elikkä todellakin toivon, että meillä olisi jo tällä vaalikaudella mutta erityisesti seuraa-
valla kerralla jatkossa yhä enemmän ja enemmän satsattavissa rahaa tutkimukseen, nuor-
ten kehittämiseen ja kaikennäköiseen koulutukseen, siten että me saamme tämän ohjelman
toteutukseen.
60



Pöytäkirjan asiakohta PTK 123/2016 vp
18.33 Jani Mäkelä ps: Arvoisa puhemies! Edustaja Maijala tuossa äsken puhui kauniisti
Lappeenrannan yliopistosta, ja itse Lappeenrannasta tulevana täytyy yhtyä näihin sanoi-
hin. Siellä vain tilanne on se, että tutkimuspuoli on kunnossa, siinä ei ole moittimista, mut-
ta niitten tutkimusten tuloksien kaupallinen sovellus on sellainen asia, missä niin Lappeen-
rannassa kuin muuallakin Suomessa olisi oppimisen varaa, eli se, miten ne hienot asiat, joi-
ta ollaan kehitetty, saataisiin myytyä jollekin, joka niistä haluaa maksaa.

Luvussa 3.11 puhutaan nielupolitiikasta tässä ohjelmassa. On vaikea käsittää, miten
Brysselissä ei ymmärretä suomalaista metsätaloutta ja metsienhoitoa. Vuosikaudet tässä
maassa on pidetty metsät ensiluokkaisessa kunnossa, ja Suomi on EU:n metsäisin maa. Sii-
tä, että täällä Euroopassa on tällainen valtio, joka on iät ajat pitänyt huolta metsistään eikä
ole avohakannut niitä kaupunkien ja viljelysmaan tieltä, pitäisi saada erityiskiitokset ja
-maininnat unionista. Sen sijaan meille tarjotaan ajatusta, että hyvin hoidettu ja jatkuvasti
enemmän nettona kasvava metsämme olisikin vertailussa taakka. Onneksi ministeri Tiili-
kainen on ymmärtääkseni hyvin tiedostanut tämän ongelman ja Suomen edunvalvonta on
nyt kunnossa. Hyvä niin, jos on, sillä historia on meille opettanut, että ympäristöministeri
ideologiaan takertuneena voi olla suomalaisille kovin kallis ministeri.

Toinen mielestäni huolestuttava asia tässä energia- ja ilmastostrategiassa on pyrkimys
epärealistisen nopeaan liikenteen päästöjen vähentämiseen. Suomalaiset ovat hyvin käy-
tännönläheistä kansaa ja siirtyvät kyllä asioihin, jotka kannattavat ja jotka toimivat. Kui-
tenkin sähköautot ovat tällä hetkellä liian kalliita hankittavaksi ja niiden toimintamatka on
riittämätön Suomen etäisyyksiin ja sääoloihin. Ei ihmisiä voi pakottaa näitä sähköautoja
ostamaan, eikä kaikilla ole varaa niihin uusiin autoihin, vaikka olisi halujakin ostaa.

18.35 Mauri Pekkarinen kesk: Arvoisa puhemies! Vielä edustaja Mäkelälle: Miksi lii-
kenne, miksi työkoneet, miksi fossiilinen lämmitysöljy, mitä kodeissa käytetään, kannat-
taa ja tulee korvata biopohjaisilla — joko nestemäisillä biopohjaisilla tai kaasumaisilla bio-
pohjaisilla — polttoaineilla? No, siksi, että niitä biojakeita, joille ei löydy arvokkaampaa
käyttöä, nyt vain on käytettävissä periaatteessa energiatarpeisiin, ja energiatarpeista taas
lämpö ja sähkö ovat sellaisia, että sinne ei niitä biojakeita kysytä määräänsä enempää. Esi-
merkiksi kaikki suuret sisämaan kaupungit, niitten CHP-tuotantolaitokset — eivät ne tar-
vitse enää lämpöä. Ja kun ei ole sille lämmölle kysyntää siellä enää, niin eihän pelkkää säh-
köä kannata lauhdesähkönä valmistaa, jolloinka se sähkö siis otettaisiin talteen ja lämpö
menisi harakoille. Ei kannata. Eli me voimme toki sähköä ja lämpöä tuottaa, mutta sillä on
oma rajansa, kuinka paljon biojakeita menee sinne. Siksi pitää ja kannattaa käyttää liiken-
teen, työkoneitten ja myös kotitaloudessa käytettävien polttoöljyjen korvaamiseen näitä
biopohjaisia vaihtoehtoja. Se on ihan oikea toimenpide, mielestäni jopa enemmänkin kuin
mitä hallitus tässä sanoo.

Edustaja Mäkelä kiinnitti tärkeään asiaan huomiota, ja siihen samaan kiinnitti päivällä
täällä myös Eero Heinäluoma, oikein tärkeitä ja hyviä huomioita. Me puhumme paljon sii-
tä, että Bryssel ei oikein ymmärrä sitä, mitä nämä Suomen metsät ovat — ja totisesti niin on
asianlaita, ja kyllä tässä nyt on iso ja tärkeä hoitamisen paikka. En käy sitä läpi kovin kau-
kaa historiasta. Se väärä tulkinta lähti jo Kioto 1:stä liikkeelle, ja silloin vielä jotenkin sel-
vittiin tänne 2000-luvun puolelle asti siinä tulkinnassa, miten metsän muuttumista yhdys-
kuntatarpeisiin ja toisaalta metsänkasvun tuottamia nieluja käsitellään. Mutta Durbanissa
muutama vuosi sitten tämä meni viimeisen päälle poskelleen siellä tehdyllä ratkaisulla, ja
nyt uhkaa käydä täsmälleen samalla tavalla.
61



Pöytäkirjan asiakohta PTK 123/2016 vp
Jos kuvaan sen ongelman ytimen, se menee suurin piirtein seuraavalla tavalla: Kun ta-
pahtuu maankäytön muutoksia — kun metsä tai maatalousmaa muuttuu muuhun yhdys-
kuntatarpeeseen, liikennetarpeisiin tai vaikkapa rakentamiseen tonttimaaksi ja niin pois-
päin — niin se luetaan tavallaan dis- elikkä miinusnieluksi elikkä päästöjen aiheuttamisek-
si. Kun metsä muuttuu siis metsästä yhdyskuntatarpeisiin, se tavallaan niin kuin tuottaa li-
sää päästöjä, ja nämä tämmöiset maankäytön muutokset huomioidaan näissä laskelmissa
sataprosenttisesti ja otetaan huomioon täysimääräisesti. Mutta kuinkas on laita sitten, kun
metsää kasvaa lisää? Sitä ei huomioida biologisen totuuden, luonnontieteellisen totuuden,
perusteella, vaan stetsonhatusta on vedetty tietty luku, jonka mukaisesti korkeintaan Suo-
men metsiin syntyy uutta nielua. 3,5 prosenttia vuoden 1990 silloisista kasvihuonekaasu-
päästöistä on se määrä, minkä maksimissaan Suomen metsien katsotaan tuottavan vuosit-
tain uutta nielua. Käytännössä tämä tarkoittaa 3,5:tä prosenttia 70,1 miljoonasta CO2-ton-
nista: vaikka Suomen metsät kuinka kasvavat ja kuinka tuottavat nielua, niin vain tuo kol-
me prosenttia 70,1 miljoonasta tonnista voidaan katsoa määräksi, jonka verran nielua Suo-
meen syntyy, eli 2,5 miljoonaa CO2-tonnia vuodessa. Mutta kun samaan aikaan maankäy-
tön muutokset tarkoittavat sitä, että tavallaan dis-nieluja syntyy elikkä päästöjä syntyy 3,5
miljoonaa CO2-tonnia, niin tässä laskelmassa Suomen metsät ja Suomen metsätase aiheut-
tavat miljoona CO2-tonnia vuodessa päästöjä. Ei tämän hölmömpää lopputulosta voi olla!

Jotta tämä hölmöys oikein pääsee oikeaan mittasuhteeseen, kannattaa katsoa, miten
tämä sama järjestely toimii Saksan kohdalla. 1990 Saksalla oli päästöjä 13 kertaa enem-
män kuin Suomessa. Kun Saksankin kohdalla katsottiin 3,5 prosenttia Saksan silloisesta
päästömäärästä siksi määräksi, minkä verran Saksan metsät voivat maksimissaan tuottaa
nieluja, niin käytännössä käy niin, että Saksan metsien vuosikasvu voisi tarkoittaa 13 ker-
taa suurempaa nielujen vuosittaista syntymistä kuin Suomessa — ja Saksan metsien määrä
ei ole paljon kummempi kuin Suomen. Saksan metsät tuottavat siis 13 kertaa enemmän
nieluja kuin Suomen metsät, ja tässähän — niin kuin jokainen meistä ymmärtää — ei ole
mitään järkeä. 

Tämän käsittämättömyyden korjaaminen on se haaste, mikä pitäisi pystyä korjaamaan
näissä neuvotteluissa, jotka nyt tuolla käydään parhaillaan. Tämän ongelman juuret ovat jo
siellä Kioto 1:ssä, mutta tämä edellisen hallituksen aikana kärjistyi. En syytä määräänsä
enempää silloista ministeri Niinistöä, mutta niin se vain kävi, että tämä tulkinta konkreti-
soitui siinä Durbanin päätöksessä, ja nyt olemme EU:ssa nalkissa tässä samassa jutussa.
Tämä todellakin on voitava korjata.

18.40 Jani Mäkelä ps: Arvoisa puhemies! Tästä liikenneasiasta vielä Pekkariselle lyhye-
nä kommenttina, etten tietenkään vastusta aidosti tarpeettomien materiaalien kierrätystä
polttoaineeksi tai esimerkiksi jätteen polttamista. Se on totta kai järkevää toimintaa.

Tässä pitää muistaa se, että toimitaan teknologianeutraalisti ja mennään järki edellä, ei
mennä ideologia edellä näissä asioissa vaan tosiasioiden pohjalta. Me kaikki tiedämme esi-
merkiksi sen tosiasian, että tämän hetken autojen päästömittaukset eivät puhu totta. Ben-
siiniautojen kohdalla ne kulutukset näyttävät useita litroja vähemmän kuin todellinen ku-
lutus on. Mitä tällaisten mittarien käyttäminen nyt sitten todellisuudessa kertoo? Tämä mi-
nua huolestuttaa, että käytetään vääriä mittareita ja mennään ideologia edellä näihin asioi-
hin. Ei se voi niin mennä, että itsetarkoituksellisesti muutetaan jotain. Kyllä meidän täytyy
tietää, mitä me teemme.
62



Pöytäkirjan asiakohta PTK 123/2016 vp
18.41 Eeva-Maria Maijala kesk: Arvoisa puhemies! Edustaja Mäkelän puheenvuoroon
liittyen haluaisin sen verran täsmentää ja lisätä Lappeenrannan yliopiston osalta, että siellä
on tuotu esille todella hyviä esityksiä ja oma toiveeni onkin, että jotta heidän ideansa, aja-
tuksensa saataisiin toteutukseen, meillä tulee tästä talosta löytyä esityksiä siitä, miten me
saisimme rahoitettua näitä asioita eteenpäin. Kyse on todella isoista summista. Meillä pi-
tää olla mahdollisuus tehdä riskirahoitusesityksiä, joilla me saamme nämä todella innova-
tiiviset, hyvät esitykset toteutukseen ensimmäisenä maailmassa.

Keskustelu päättyi.

Asia lähetettiin talousvaliokuntaan, jolle valtiovarainvaliokunnan, liikenne- ja viestintäva-
liokunnan, maa- ja metsätalousvaliokunnan, tulevaisuusvaliokunnan ja ympäristövalio-
kunnan on annettava lausunto viimeistään 15.3.2017.
63


