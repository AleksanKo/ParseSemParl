















































DEMCDD4.tmp.xml


Pöytäkirjan asiakohta PTK 127/2017 vp
Pöytäkirjan asiakohta 

PTK 127/2017 vp

Täysistunto

Torstai 30.11.2017 klo 16.02—22.05

15. Eduskunnan kirjaston kertomus vuodelta 2016
Kertomus K 6/2017 vp
Valiokunnan mietintö SiVM 10/2017 vp

Ainoa käsittely

Puhemies Maria Lohela: Ainoaan käsittelyyn esitellään päiväjärjestyksen 15. asia. Käsit-
telyn pohjana on sivistysvaliokunnan mietintö SiVM 10/2017 vp.

Keskustelu

21.56 Pauli Kiuru kok: Arvoisa rouva puhemies! Valitettavasti myöhäisestä ajankohdas-
ta johtuen sivistysvaliokunnasta ei ole päässyt kukaan esittelemään tätä sivistysvaliokun-
nan mietintöä, ja oma roolini on tässä keskustelussa kirjaston hallituksen puheenjohtajan
rooli.

Ensinnäkin haluan tietysti kiittää sivistysvaliokuntaa mietinnöstä ja niistä asioista, joita
he ovat tässä mietinnössään esiin ottaneet. Valiokunnan mietinnössä puututaan muun
muassa veteraanikansanedustajien haastatteluihin, joita on nelisensataa kappaletta tehty, ja
kiitetään myös päätöstä siitä, että myös istuvia kansanedustajia voidaan tietyissä tapauk-
sissa haastatella ikään kuin tämän veteraanikansanedustajan mandaatilla, jos näin voisi sa-
noa. Huomiota kiinnitetään myös siihen, mikä on kirjaston käyttäjämäärien, asiakasmää-
rien, lainausmäärien, kehitys. Tässä on menossa tämmöinen isompi trendi, jossa varsinkin
paikalle tulleitten asiakkaitten määrä on laskussa, koska myös digitaalista aineistoa voi-
daan käyttää.

Kirjaston toimintakertomuksen käsittelyyn ja tähän prosessiin sinänsä. Tämä kirjaston
kertomus on ilmoitettu täysistunnossa saapuneeksi jo huhtikuussa, minkä jälkeen se siirtyi
sivistysvaliokuntaan, myös huhtikuussa, ja marraskuussa se on nyt tänne täysistuntoon tul-
lut, ensimmäinen käsittely peruttiin, ja nyt se on toista kertaa. Alkaa mennä hieman liian
pitkälle — tietysti, kun ollaan jo aivan marraskuun lopussa ja käsitellään vuoden 2016 ker-
tomusta.

Kirjaston toiminnasta hallituksen puheenjohtajana haluan kertoa vielä sen, että aikai-
sempi johtaja jäi sairauseläkkeelle ja myöhemmin eläkkeelle ja johtoa on nyt hoidettu elo-
kuusta 2016 lähtien määräaikaisena ja vakinaisen johtajan valinta on ollut tässä koko syk-
syn työn alla ja uuden johtajan on tarkoitus aloittaa tammikuussa 2018. Paineita siihen
suuntaan on, että muutoksia toiminnassa tehdään, sensuuntaisia odotuksia, paineita on, ja
tietysti tässä väliaikaisessa tilassa, jossa on ikään kuin vt. johtaja, isojen muutosten teke-
minen on johtajan roolissa haastavampaa, eikä sitä häneltä oikeastaan ole suoraan odotet-
tukaan. — Kiitos.
 Tarkistettu
4.1



Pöytäkirjan asiakohta PTK 127/2017 vp
21.59 Eeva-Maria Maijala kesk: Arvoisa puhemies! Olen saanut kunnian nytten pidem-
män aikaa, useamman vuoden, toimia kirjaston hallituksen jäsenenä ja olen päässyt pereh-
tymään kirjaston toimintaan ja siinä samanaikaisesti harmitellut sitä, että me kansanedus-
tajat emme ole oppineet riittävästi käyttämään tuota hienoa kirjastoa, mikä meillä on käy-
tössä. Kirjasto järjestää myös koulutuksia, ja toivoisin, että kansanedustajat osallistuisivat
niihin tai vähintään avustajat osallistuisivat niihin todella paljon. Siellä on saatavissa hy-
vin paljon tärkeää tietoa.

Eduskunnan kirjasto monine palveluineen on erittäin tärkeä paitsi meille eduskunnan
väelle myös suomalaisille ainutlaatuisten kokoelmiensa ansiosta. Olen saanut kuulla, että
esimerkiksi säätyvaltiopäivien aikaisia valtiopäiväkeskusteluja ei ole juuri muualta help-
poa enää saada käsiinsä. Kirjastossa fyysisesti käyvien asiakkaitten määrä on ollut laskus-
sa, ja sähköisten aineistojen käyttömäärä on kuitenkin onneksi lisääntynyt. Tämän johdos-
ta aukiolotuntien määrää on vähennetty ja kirjaston henkilömäärä on laskussa. Tämä tren-
di on monissa muissakin kirjastoissa. Kuitenkin uskon, että henkilökohtaisia käyntejä tu-
lee kirjastossa olemaan jatkossakin, ja niiden mahdollistamiselle on annettava riittävät re-
surssit. Demokraattisessa maassa ylimmän valtioelimen kirjaston sujuva toiminta on kan-
sallinen ylpeydenaihe, ja onhan se myöskin tutkijoille todella tärkeä paikka.

Näin talvisodan alkamisen 78-vuotispäivänä haluan muistuttaa vielä, että Eduskunnan
kirjasto on tehnyt todella arvokasta työtä sotaveteraanien henkisen perinnön vaalimisessa
järjestämällä näyttelyn Viimeiseen mieheen. Tuo näyttely sisälsi kuvia ja lyhyitä tietoja
viime sodissamme palvelleista miehistä ja naisista. Kiitos myös siitä, niin kuin monesta
muustakin asiasta, mitä se kirjasto on meille tuottanut.

Keskustelu päättyi.

Eduskunta hyväksyi valiokunnan ehdotuksen kannanotoksi kertomuksen K 6/2017 vp joh-
dosta. Asian käsittely päättyi.
2


