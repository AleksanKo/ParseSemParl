















































DEM2647.tmpSave.xml


Pöytäkirjan asiakohta PTK 67/2016 vp
Pöytäkirjan asiakohta 

PTK 67/2016 vp

Täysistunto

Torstai 9.6.2016 klo 16.01—18.55

6. Hallituksen esitys eduskunnalle laiksi asevelvollisuuslain muuttamisesta
Hallituksen esitys HE 44/2016 vp
Valiokunnan mietintö PuVM 2/2016 vp

Ensimmäinen käsittely

Puhemies Maria Lohela: Ensimmäiseen käsittelyyn esitellään päiväjärjestyksen 6. asia.
Käsittelyn pohjana on puolustusvaliokunnan mietintö PuVM 2/2016 vp. Nyt päätetään la-
kiehdotuksen sisällöstä.

Keskustelu

18.34 Jaana Pelkonen kok: Arvoisa rouva puhemies! Hyvät edustajat! Maailma ympäril-
lämme on viime vuosina muuttunut erittäin nopeasti, ja uhat ovat monimuotoistuneet, mikä
näkyy myös Suomen turvallisuusympäristön heikentymisenä. Aseellisen voiman käyttöä
sisältäneet kriisit ovat kehittyneet usein vain muutamien päivien ja viikkojen aikana. Li-
säksi kriisit ovat sisältäneet hyvin monenlaista hybridivaikuttamista. Asevelvollisuuslain
mukaan kertausharjoituksen yksi tarkoitus on sotilaallisen valmiuden joustava kohottami-
nen. Voimassa olevan lain mukaan kertausharjoituskutsun on kuitenkin tultava vähintään
kolme kuukautta aikaisemmin, ja ymmärrettävästi tämä on nykymaailmassa ja -olosuhteis-
sa aivan liian pitkä aika.

Hallituksen esityksessä kertausharjoitukseen voidaan määrätä ilman kolmen kuukauden
aikarajaa ja tarvittaessa vaikka välittömästi. Ehtona on, että kyse on sotilaallisen valmiu-
den joustavan kohottamisen tarkoituksessa järjestetystä harjoituksesta ja että Suomen tur-
vallisuusympäristössä ilmenevä tarve edellyttää tällaisen kertausharjoituksen järjestämis-
tä.

Puolustusvaliokunnan saaman selvityksen mukaan nopeasti järjestettävät valmiudelli-
set kertausharjoitukset vastaavat tarvittaessa myös erilaisiin hybridiuhkatilanteisiin. Yksit-
täinen asevelvollinen voitaisiin siis jatkossa määrätä kyseiseen harjoitukseen korkeintaan
30 päiväksi kerrallaan, ja harjoitus olisi peruttava heti, kun tilanne sen sallii. Vapautus voi-
daan myöntää vain, jos se on asevelvollisen perhe- tai taloudellisten olojen taikka amma-
tin- tai elinkeinon harjoittamisen takia välttämätön. Vapautushakemus ei itsessään vaikut-
taisi kertausharjoitusmääräyksen täytäntöönpanoon, eli pelkän jätetyn hakemuksen perus-
teella ei ole oikeutta jäädä pois harjoituksesta. Sama sääntö koskee jo tällä hetkellä kaikkia
kertausharjoituksia. Kuten puolustusvaliokunta mietinnössään huomauttaa, etenkin nope-
aan valmiuden kohottamiseen liittyvät kertausharjoitukset korostavat tarvetta entistä tii-
viimpään vuorovaikutteiseen kanssakäymiseen Puolustusvoimien ja asevelvollisten kes-
ken. Asevelvollisilla on varusmiespalveluksen suorittamisen jälkeen oltava selvä kuva
käytettävyydestään nopeissa valmiudellisissa kertausharjoituksissa. Vain tiiviin yhteyden-
 Tarkistettu
4.0



Pöytäkirjan asiakohta PTK 67/2016 vp
pidon kautta voidaan varmistua siitä, että nopea valmiuden kohottaminen tarpeen niin vaa-
tiessa myös onnistuu. Muun muassa sähköistä asiointia on parannettava. On hyvä ymmär-
tää, että nopeutetussa menettelyssä järjestetyt harjoitukset on tarkoitettu vain erittäin poik-
keuksellisiksi menettelyiksi eikä niillä ole tarkoitus korvata tavallisia kertausharjoituksia.
Kyse on siis reserviläisten käytön tehostamisesta. 

Puolustusvoimat tarvitsee entistä joustavampia keinoja kyetäkseen vastaamaan muuttu-
neeseen tilanteeseen, ja tämä esitetty muutos on yksi keino turvata puolustuksemme uskot-
tavuus myös tulevaisuudessa.

18.38 Timo Heinonen kok: Arvoisa rouva puhemies! Hyvät edustajakollegat! Tämän esi-
tyksen tavoitteena, joka meillä puolustusvaliokunnassa on ollut käsittelyssä, on lisätä ky-
kyä vastata nopeasti muuttuviin turvallisuustilanteisiin. Tavoitteen saavuttamiseksi tässä
esityksessä poistetaan kertausharjoitukseen määräämiselle säädetty kolmen kuukauden
määräaika niiden harjoitusten osalta, jotka järjestetään sotilaallisen valmiuden joustavan
kohottamisen vuoksi, ja lisäksi kertausharjoitusvuorokausien enimmäisajat eivät ehdotuk-
sen mukaan koske siis enää jatkossa näitä harjoituksia. Lisäksi kertausharjoitusvuorokau-
sien enimmäismäärät muiden harjoitusten osalta kaksinkertaistetaan tällä esityksellä.

Meillä puolustusvaliokunnassa kävi iso määrä asiantuntijoita. Kävimme perusteellisen
keskustelun tämän asian ympärillä. Lähtökohtahan on se, että maamme puolustuksen toi-
mintaympäristö on muutoksessa. Tällä hetkellä maahamme ei kohdistu kuitenkaan soti-
laallista uhkaa, mutta muutokset ovat mahdollisia. Toimintaympäristön muutos ja Suomen
geostrateginen asema sotilasliiton rajalla ja suurvallan naapurina on otettava huomioon
laadittaessa johtopäätöksiä Puolustusvoimien mitoituksesta ja tulevaisuuden kehittämises-
tä. Viime vuosien erilaiset paikalliset ja alueelliset kriisit, joihin on liittynyt asevoimien
käyttöä, ovat tapahtuneet hyvin yllättävästi ja nopeasti, ja näihin on nyt puolustusministeri
Niinistön johdolla maamme hallitus nopeasti reagoinut. Sodankäynnin vaikutukset kohdis-
tuvat nopeasti koko yhteiskuntaan, eivät enää pelkästään asevoimiin. Sodan alkamishet-
ken tunnistaminen ja erityisesti ennakoiminen vaikeutuu. Tämä on esimerkiksi hyvin tul-
lut esille seuratessa Ukrainan tilannetta. On hyvin epäselvää, missä vaiheessa puhutaan so-
tatilasta, onko sotatila tällä hetkellä päällä, milloin se alkoi ja niin poispäin. On kuvaavaa,
että nämä kriisit ovat tänä päivänä tämän tyyppisiä. Enää ei sotaa julisteta ja sen jälkeen
ryhdytä sotiin, vaan usein ne tapahtuvat tällaista vähän toista tietä.

Maamme sotilaallisen puolustuskyvyn ylläpidon ensisijaisena päämääränä on kaikissa
tilanteissa muodostaa ennalta ehkäisevä kynnys sotilaallisen voiman käytölle ja sillä uh-
kaamiselle sekä kyky torjua maahamme kohdistuvat hyökkäykset. Puolustusvoimien tulee
kyetä vastaamaan sekä konventionaalisiin sotilaallisiin että erilaisiin laaja-alaisempiin uh-
kiin. Osassa joukkoja ja järjestelmiä on ylläpidettävä korkea valmius, jolla kyetään kiistä-
mään yllätys ja estämään lamautus. Tässä isossa osassa on valmiuden tehostaminen ja val-
miuden kohottaminen. Tätä osuutta itse asiassa puolustusvaliokunnassa hyvin laajasti kä-
vimme läpi. Puolustusvalmiuden säätelyn keskeisiä termejä ovat siis valmiuden tehostami-
nen ja valmiuden kohottaminen. 

Nyt käsittelyssä olevalla esityksellä tavoitellaan siis erityisesti juuri sotilaallisen val-
miuden joustavaa ja nopeaa kohottamista. Valmiuden tehostamisessa, tässä matalammas-
sa tasossa, on kyse Puolustusvoimien valmiuden sääntelyn ensimmäisen vaiheen toimen-
piteistä, ja näihin siis ryhdytään Puolustusvoimien omalla päätöksellä, Puolustusvoimien
olemassa olevin omin voimavaroin ja pääasiassa normaaliolojen toimivaltuuksin. Voisi
2



Pöytäkirjan asiakohta PTK 67/2016 vp
esimerkkinä mainita vaikkapa aluevalvonnan tehostamisen. Valmiuden kohottamisessa on
taasen kyse Puolustusvoimien valmiuden säätelyn toimenpiteistä, jotka liittyvät sotilaalli-
seen uhkaan ja jotka aloitetaan valtiojohdon päätösten ja Puolustusvoimain komentajan
käskyjen mukaisesti. Valmiuden kohottaminen edellyttää siis aina valtion johdon päätös-
tä, valmiuslainsäädännön toimivaltuuksia sekä yhteiskunnan resurssien saamista käyt-
töön. Esimerkkejä valmiuden kohottamiseen liittyvistä toimenpiteistä ovat ylimääräiseen
palvelukseen käskeminen ja sodanajan joukkojen perustaminen. Valmiuden kohottami-
seen voidaan ryhtyä siis suoraan ilman edeltävää valmiuden tehostamista. Valmiuden te-
hostamisessa ja valmiuden kohottamisessa on siis kyse kahdesta eri asiasta. Valmiuden te-
hostaminen tehdään Puolustusvoimien omasta aloitteesta, valmiuden kohottaminen puo-
lestaan edellyttää aina valtion johdon päätöstä. Valmiuden kohottaminen on huomattavasti
tehostamista vakavampi toimenpide ja edellyttää lainsäädännön mukaisesti sotilaallisen
uhan tunnistamista.

Tässä lainsäädännössä siis puututaan myös kertausharjoitusten määriin, kertausharjoi-
tuksien kattoihin ja kertausharjoituksista vapauttamiseen, ja tällä lainsäädännöllä merkit-
tävällä tavalla vahvistetaan meidän mahdollisuuksiamme nopeasti toimia muuttuvissa ti-
lanteissa, jotka saattavat siis tulla hyvinkin yllättäen.

18.43 Satu Hassi vihr: Arvoisa puhemies! Edustaja Zyskowiczille tiedoksi, että olen juu-
ri Twitteriin laittanut vuodelta 2009 ryhmämme puheenjohtajan Outi Alanko-Kahiluodon
kriittisen kirjoituksen näistä perheenyhdistämisen tiukennuksista, kun edustaja Zyskowicz
esitti, että vihreät eivät asiasta silloin sanoneet poikkipuolista sanaa. — Anteeksi tämä hyp-
päys asialistan edelliseen kohtaan.

Puhemies Maria Lohela: Nyt emme sitten jatka tästä aiheesta tämän enempää.

Yleiskeskustelu päättyi.

Eduskunta hyväksyi hallituksen esitykseen HE 44/2016 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.
3


