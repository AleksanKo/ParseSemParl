















































DEM4F92.tmp.xml


Pöytäkirjan asiakohta PTK 138/2017 vp
Pöytäkirjan asiakohta 

PTK 138/2017 vp

Täysistunto

Torstai 14.12.2017 klo 10.00—17.04

3.1. Suullinen kysymys kansalaisten yksinäisyydestä (Tuula Haatainen sd)
Suullinen kysymys SKT 201/2017 vp

Suullinen kyselytunti

Ensimmäinen varapuhemies Mauri Pekkarinen: Edustaja Haatainen.

Keskustelu

16.03 Tuula Haatainen sd:  Arvoisa puhemies! Olemme täällä eduskunnassa puhuneet
paljon muun muassa eriarvoistumisesta, tasa-arvosta ja hallituksen työttömiin kohdista-
mista leikkauksista. Tunnelma ja keskustelu on ollut välillä varsin kiihkeää. Näinhän se
tässä vaiheessa vuotta eduskunnassa tahtoo olla. Mutta reilun viikon kuluttua koittaa joulu.
Se on monessa perheessä odotettu juhla ja iloinen perhetapahtuma. Joulu voi olla myös
joillekin aavistuksen ahdistava ja yksinäisyydestä muistuttava juhlapyhä. Tämä meidän
kaikkien on hyvä tiedostaa ja tutkia sitä myös sydämessämme.

Arvoisa pääministerin sijainen, onko hallituksessa keskusteltu kansalaisten yksinäisyy-
den aiheuttamasta ahdistuksesta? Mitä me kaikki voisimme tehdä, että jokainen suomalai-
nen voisi kokea olevansa arvokas ja tarpeellinen?

16.04 Sisäministeri Paula Risikko (vastauspuheenvuoro):  Arvoisa puhemies! Erittäin
hyvä kysymys. Nimittäin me hyvin paljon otamme, kun puhumme sisäisestä turvallisuu-
desta, ja esimerkiksi sisäisen turvallisuuden strategiassa olemme ottaneet tämän asian esil-
le, koska jos ihminen kokee turvattomuutta, niin se on yksi asia. Yleensä turvallisuus on ih-
misen perustarve, ja sillä monta kertaa pärjää, jos on turvallinen olo ja tunne. Mutta yksi-
näisyys saattaa viedä nimenomaan sitä turvallisuudentunnetta.

Tämä on monesta syystä meille todella tärkeä. Hallitusohjelmassa on muun muassa yk-
sin elävien henkilöitten toimeentulo ja taloudellinen toimeentulo otettu yhdeksi painopis-
tealueeksi. Tästä voi ministeri Saarikko kertoa lisää. Eri ministeriöt ovat kiinnittäneet tä-
hän huomiota. Mutta kyllä se on yksi tällaisen sisäisen turvallisuudenkin painopistealue.
Yksinäisyydessä on tietysti se hyvä puoli, että me emme voi lähteä — siis hyvä puoli on sii-
nä, että me emme voi lähteä — siitä, että se on viranomaisten tehtävä yksin, vaan sinä ja
minä voimme siihen lähimmäisinä auttaa.

16.06 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Totean pääministerin sijaisen, ministeri Risikon puheenvuoroa jatkaakseni
siltä osin, että meillä hallitusohjelmassa päädyttiin ottamaan sosiaali- ja terveyspolitiikan
ja hyvinvointikysymysten painopisteeksi lapsi- ja perhepalveluiden muutosohjelma mutta
 Tarkistettu
4.1



Pöytäkirjan asiakohta PTK 138/2017 vp
yhtäläisesti kirjasimme hallituksen tehtäväksi selvittää yksin elävien asemaa suomalaises-
sa yhteiskunnassa.

Näitä väestöryhmiä ei pidä asettaa toisiaan vastaan mutta todeta, että Suomessa on yli
miljoona ihmistä, joiden kotitalous on yhden hengen kotitalous. Miksi nostamme tämän
esiin? Yksinäisyys ja yksin eläminen eivät aina ole samaa tarkoittavia sanoja. Ne saattavat
olla, mutta yhdessäkin joku voi kokea itsensä hyvin yksinäiseksi. Se on kuitenkin selvää,
että yksineläjä on suuremmassa riskivyöhykkeessä. Mutta myös taloudellinen toimeentulo
on yksi tekijä ja seikka, jonka vuoksi voi eristäytyä yhteisöstä, kun taloudellinen toimeen-
tulo ei anna myöten vaikkapa osallistua erilaisiin tilaisuuksiin, [Puhemies koputtaa] joissa
toisten ihmisten kanssa voisi viettää yhdessä aikaa.

Ensimmäinen varapuhemies Mauri Pekkarinen:  Pyydän nyt niitä edustajia, jotka ha-
luavat esittää tästä kysymyksestä lisäkysymyksen, nousemaan ylös ja painamaan V-paini-
ketta.

16.07 Tuula Haatainen sd (vastauspuheenvuoro):  Arvoisa puhemies! Yleisradio kertoi-
kin tällä viikolla, että todennäköisesti monet vähävaraisille suunnatut joulukeräykset tänä
vuonna tekevät ennätyksensä, sillä auttaminen kasvaa vuosi vuodelta.

Minua kosketti kovasti tällä viikolla uutinen, jossa kerrottiin, miten seitsemänvuotias
lapsi halusi antaa tuntemattomalle ikätoverilleen lelun lahjaksi. Tämä vahvistaa sen, että
suomalaisuuteen kuuluu vahva halu auttaa heikompia ja köyhempiä, ja tämä on mielestäni
arvokas asia. Kuitenkin meidän päättäjien on hyvä pitää mielessä, että suomalainen hyvin-
vointiyhteiskunta pitää huolen siitä, että jokaiselle turvataan säällinen ja hyvä elämä. Ar-
voisa pääministerin sijainen, miten te näette, pitääkö suomalaista hyvinvointivaltiota jat-
kossa vahvistaa?

16.08 Sisäministeri Paula Risikko (vastauspuheenvuoro):  Arvoisa puhemies! Otatte
erittäin tärkeän kysymyksen esille. Hyvinvointiyhteiskuntana, joka Suomi on, sellaisena se
pitää meidän pitääkin. Siihen liittyy turvallisuus, siihen liittyy turvaverkko, sosiaaliturva
tilanteessa, jossa elämässä sattuu. Meille jokaiselle sattuu elämässä tilanteita, jolloin me
tarvitsemme toisten apua, joskus me tarvitsemme viranomaisten apua. Siitä syystä Suo-
messa on luotu myöskin viranomaisverkko mutta myös sosiaaliturvaverkko, ja sitä meidän
pitää vahvistaa. Sillä me myös varmistamme, että eriarvoisuus ei lisäänny. Eriarvoisuus on
pahinta, mitä yhteiskunnassa voi tapahtua. Siihen me pyrimme nyt muun muassa hallituk-
sessa, että näin ei tapahtuisi, työllisyyden lisäämisellä, talouden ylläpitämisellä mutta
myöskin sosiaaliturvaa uudistamalla, perhevapaita uudistamalla, koulutusta vahvistamalla
ja hyvin monin eri tavoin myös turvallisuutta vahvistamalla.

16.09 Merja Mäkisalo-Ropponen sd (vastauspuheenvuoro):  Arvoisa puhemies! Myös
eriarvoistuminen palveluissa on lisääntynyt. Eri puolilta Suomea on tullut viestiä esimer-
kiksi siitä, että vanhuspalvelujen määrä ja laatu vaihtelevat liian paljon. Monet paljon apua
tarvitsevat ikäihmisemme tarvitsisivat puolestapuhujaa tällä hetkellä. Toisaalta ikäihmiset
kokevat, ettei heidän äänensä aina kuulu yhteiskunnassa riittävästi.

Ministeri Saarikko, viime kaudella kansanedustajana toimiessanne toitte kiitettävästi
esille vanhusasiavaltuutetun toimen perustamisen tarpeellisuutta ikäihmisten äänen esille
2



Pöytäkirjan asiakohta PTK 138/2017 vp
tuomiseksi. Miten nyt ministerinä ollessanne olette ajatellut edetä tämän tärkeän asian suh-
teen?

16.10 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Suomalaisten ikäihmisten kannalta kaikkein merkittävin turva on viime hal-
lituskaudella valmisteltu vanhuspalvelulaki, jonka peruslinjauksille koko eduskunta antoi
tukensa, että ikäihmisten turvaksi, hoidoksi, hoivaksi ja myöskin yhteiskunnan osallisuu-
den vahvistamiseksi luotiin oma lainsäädäntönsä. Yksi osa äänen kuulumista on vanhus-
neuvostot, joita on liki jokaisessa kunnassa ja jotka jatkossa myös tulevissa maakunnissa,
sote-palveluista vastaavina, on tarkoitus virittää toimintaan.

Tunnistan kannanoton, johon edustaja viittaa. Toistaiseksi minulla ei ole ollut mahdol-
lisuutta tuota asiaa edistää. Samalla ehkä noista vuosista viisastuneena rohkenen sanoa,
että ehkä valtuutetun tehtävän luominen yhteiskuntaan ei ole paras vastaus siihen, mistä so-
siaalidemokraattien kysymys lähti: yksinäisyyden torjuntaan, ikäihmisten aseman kohen-
tamiseen. [Puhemies koputtaa] Meidän pitää lähteä siitä, että lainsäädäntö on riittävän yk-
siselitteinen ilman, että kantelumenettelyllä voitaisiin asioita ratkoa.

16.11 Leena Meri ps (vastauspuheenvuoro): Arvoisa puhemies! Tämä on hyvä keskuste-
lunaihe joulun lähestyessä, ja varmaan on niin, että raha ei voi korvata koskaan ystävää.
Oikeastaan toivoisin näin joulun lähestyessä, että jokainen kansanedustaja ja ministeri voi-
si täällä ääneen todistaa, että pitää muistaa soittaa omaisille, läheisille, ehkä jollekin tutta-
valle ja kysyä, mitä heille kuuluu.

On tietysti erittäin huolestuttavaa, että monet elävät lahjoitusvarojen varassa, kuten ha-
kevat ruokaa jatkuvasti leipäjonoista, joista me olemme täällä keskustelleet. Samaten näin
tämän saman ohjelman, jossa lapsi kävi vanhemman kanssa valitsemassa lahjan. Se on tie-
tysti hyvää kasvatusta ja esimerkillistä toimintaa ja kannustaa auttamaan muita. Mutta esi-
merkiksi indeksileikkauksiin liittyen: voisiko nyt joululahjaksi luvata, että tälle asialle teh-
dään jotakin? Vaikka sille tehtäisiin jotain myöhemmin, niin se yksinäisen ihmisen heikko
rahatilanne ei kyllä odota itseään.

16.12 Sisäministeri Paula Risikko (vastauspuheenvuoro):  Arvoisa herra puhemies!
Edustaja Meri otti erittäin tärkeän asian esille juuri siitä, että me voimme jokainen tehdä
sen eteen työtä, että aina ei ajatella näin, että sitä välittämistä voi ulkoistaa. Me olemme hy-
vin paljon kiinnittäneet huomiota ministeriössä mutta myöskin koko ministeriryhmissä
syrjäytymiseen ja siihen, miten tärkeätä on, että jokaisella nuorella olisi vähintään yksi luo-
tettava aikuinen. Se toisi myöskin sitä turvallisuutta.

Kiinnititte huomiota indeksileikkauksiin. Ne ovat osa meidän taloudenpitoamme, osa
tätä taloussuunnitelmaa, koska myöskin vahva talous tuo turvallisuutta. Pitkässä juoksussa
nimenomaan sillä, että me pystymme pitämään talouden kurissa, me pystymme pitämään
Suomen hyvinvointiyhteiskuntana. Tämä on osa juuri sitä isompaa kokonaisuutta. Vaikka
ne pienet leikkaukset ja vähennykset, totta kai, vaikuttavat varmasti ihmisten elämään —
me emme vähättele sitä — niin jos me saamme työpaikkoja, se on parasta sosiaaliturvaa ja
me voimme sillä kustantaa tätä hyvinvointiyhteiskuntaa [Puhemies koputtaa] myös tule-
vaisuudessa.
3



Pöytäkirjan asiakohta PTK 138/2017 vp
16.13 Jari Myllykoski vas (vastauspuheenvuoro): Arvoisa herra puhemies! On kyllä pää-
sääntöisesti niin, että suomalainen kansalainen, ihminen on hyväntahtoinen ja haluaa aut-
taa heikommassa asemassa olevaa. Se on hienoa kuulla tässäkin salissa, että näin on. Mut-
ta olisin halunnut kysyä vastuuministeriltä, mitä te lainsäädännön tuottajina tänne edus-
kuntaan voisitte tehdä, kun meillä on kunnissa vammaispalveluita ja monessa kohtaa kun-
nissa on omia säädöksiä siitä, että jos hoivan tuottaja on kolme päivää sairaana, niin kun-
taan ei voidakaan palkata tälle sijaista ja vammaispalvelut jäävät sen takia saamatta niiltä,
jotka niitä palveluja tarvitsevat. Kysyn ministeriltä: olemmeko tekemässä jotain sellaista,
mikä todellakin pitäisi ihmiset tasa-arvoisessa asemassa niin, että hoivan saajan ja hoivan
tuottajan välinen yhteys ei katkea siihen, jos se ihminen, joka tarjoaa turvaa ja hoivaa tälle
vammaiselle ihmiselle, on sairaana? Mielestäni pitäisi olla niin, että jokainen suomalai-
nen, joka on kotihoivan tarpeessa, voi sen saada. Kysyn ministeriltä: mitä te teette?

16.15 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Edustajan esiin ottama tilanne on varmasti arkitodellisuutta, joka ei saisi olla
totta. Lainsäätäjänä niin hallitus kuin eduskunta yhdessä voivat asettaa lain raamit sille, jo-
hon kukin palveluita tarvitseva voi kotikunnassaan nojata: tähän olen oikeutettu, tämä mi-
nulle kuuluu, tähän kunta on velvoitettu minulle palvelut toteuttamaan. Ja ilman muuta —
ottamatta kantaa yksittäistapaukseen, jota en tunne ja jonka mainitsette kenties tämänkin
esimerkin taustalla — on selvää, että eivät vammaisen tai ikäihmisen, joka palveluita tar-
vitsee, huolet ja murheet, arkiset tarpeet katso sitä, mikä tilanne palveluntuottajalla on. Jo-
ten kysymys on siltä osin vähän vaikea, että meidän tehtävämme on huolehtia lainsäädän-
nöstä ja toisaalta kuntien valtionosuusjärjestelmän kautta, jossa tämä hallitus on pitänyt
hyvän tason yllä, tuoda kunnille reunaehdot talouteen niin, että palvelut voidaan toteuttaa.
[Puhemies koputtaa] Jos kuntapäättäjä ei toimi näin, tilanne on erittäin ongelmallinen.

16.16 Johanna Karimäki vihr (vastauspuheenvuoro): Arvoisa puhemies! Sellaisten las-
ten ja nuorten määrä, joilla ei ole yhtään ystävää, on kasvanut. Yksikin tällainen lapsi ja
nuori on aivan liikaa. Hyvä harrastus suojaa lasta, antaa mielekästä tekemistä ja antaa myös
ystävien yhteisön. Toisaalta harrastukset ovat todella kalliita ja perheiden vähävaraisuus
on lisääntynyt. Myös hallituksen leikkaukset perusturvaan ja indekseihin ovat aiheuttaneet
lisäköyhtymistä. Vähävaraisten perheen lapsilla ei monasti ole mahdollisuuksia harrastaa.
Kysynkin nyt hallitukselta ja vastaavalta ministeriltä: mitä te teette tämän lasten osallisuu-
den parantamiseksi? Mitä te teette, että jokaisella lapsella olisi mahdollisuus harrastaa jo-
takin mielekästä harrastusta?

16.17 Eurooppa-, kulttuuri- ja urheiluministeri  Sampo Terho (vastauspuheenvuo-
ro): Arvoisa puhemies! Kysymys on erittäin tärkeä, ja hallitus on tässä myös ollut toime-
lias. Tämä ongelma on tosiaan pitkään ollut tiedossa, ja olemme ryhtyneet useisiin eri toi-
menpiteisiin. Mainitsen ensimmäisenä nyt jo käynnistämäni selvityksen siitä, että haluan
luoda harrastuspassin, jonka kautta jokainen nuori saa mahdollisuuden, esimerkiksi kän-
nykkäaplikaation kautta, harrastaa varallisuudesta riippumatta ja tutustua eri harrastuksiin.
Lisäksi hallitus on tehnyt harrastustakuun, jossa kuntien kanssa yhteistyössä tätä takuuta
viedään eteenpäin niin, että nuoret saavat mahdollisimman paljon harrastusmahdollisuuk-
sia. Samoin matalan kynnyksen harrastusmahdollisuuksia halutaan rakentaa koulujen yh-
teyteen. Eli monenlaisia toimenpiteitä tässä hyvin tärkeässä kysymyksessä on käynnissä.
4



Pöytäkirjan asiakohta PTK 138/2017 vp
16.18 Anders Adlercreutz r (vastauspuheenvuoro):  Ärade talman! Edustaja Karimäki
kysyi nuorten tilanteesta. NEET-nuorten eli nuorten, jotka eivät ole koulutuksessa tai työ-
elämässä, osuus on Suomessa huomattavan iso, se on yli kaksinkertainen verrattuna mui-
hin Pohjoismaihin.

Äsken saimme myöskin kuulla, että pojat pärjäävät tyttöjä huonommin koulussa, ja kun
tähän vielä yhdistää tulevat pääsykoeuudistukset, jotka entistä enemmän painottavat ni-
menomaan koulumenestystä, niin on syytä olla huolissaan. Kysyn ministeri Grahn-Laaso-
selta: mitä voisimme tehdä kouluissa, mitä te voisitte tehdä, jotta menestyserot tyttöjen ja
poikien välillä pienenisivät?

Ärade talman! Jag frågar minister Grahn-Laasonen: Vad kunde man göra i skolan för att
minska på skillnaderna i skolframgång mellan flickor och pojkar?

16.19 Opetusministeri Sanni Grahn-Laasonen (vastauspuheenvuoro):  Arvoisa puhe-
mies! Erot tyttöjen ja poikien oppimistuloksissa ovat olleet pitkään esillä ollut kysymys, ja
tällä hetkellä asiantuntijat työskentelevät tämän aiheen parissa, ja siitä on tarkoitus maalis-
kuussa myöskin saada lisää tutkimustietoa ja sitä kautta myöskin toimenpiteitä, joita jo vie-
dään käytäntöön uusien opetussuunnitelmien myötä.

Kysymys lähti liikkeelle yksinäisyydestä, ja pidän tärkeänä sitä, että tämä keskustelu
laajeni myöskin lapsiin ja nuoriin. Se perusasiahan on siinä se, että jo kouluissa, ja tieten-
kin kotona myöskin, meidän tärkeä tehtävämme on lapsille ja nuorille opettaa kykyä aset-
tua toisen ihmisen asemaan, kykyä empatiaan, kykyä toimia ryhmässä ja ottaa leikkiin ja
kaverisuhteisiin ja harrastuksiin kaikki mukaan. [Puhemies koputtaa] Koulujen toiminta-
kulttuuria kehittämällä voimme tässä edetä, mutta se tärkeä asia on se, että tunnistetaan,
että yksinäisyys on yksi kiusaamisen muoto ja siihen pitää aina puuttua kaikissa tilanteissa
kaikkien aikuisten niin kotona kuin kouluissakin, jotta [Puhemies koputtaa] jokaisen lap-
sen ja nuoren olisi hyvä olla.

16.20 Mari-Leena Talvitie kok (vastauspuheenvuoro): Arvoisa puhemies! Nuorisotutki-
musverkosto on toteuttanut ainutlaatuisen tutkimuksen työn, koulutuksen ja harjoittelupai-
kan ulkopuolella olevista 15—29-vuotiaista nuorista. Tästä julkaistiin viime viikolla tämä
tutkimus, ja edustaja Kaikkosen kanssa myöskin olimme siellä kuuntelemassa näitä kom-
mentteja. Keskeisin syy syrjäytymiseen oli näiden nuorten mielestä nimenomaan ystävien
puute. Vaikka tyytyväisyydessä elämään työn ja koulutuksen osuus ja rooli oli merkittävä,
nimenomaan ystävien puute oli keskeisin syy syrjäytymiseen. Nuorten itsensä mielestä
tämä syrjäytyminen on ennen kaikkea ulosjäämistä sosiaalisesta elämästä. Kysynkin nyt
hallitukselta: onko meillä tilanne, jossa meidän ei enää pidä puhua syrjäytyneistä nuorista
vaan meillä on tavallaan kyse siitä, että me olemme syrjäyttäneet nuoria, [Puhemies koput-
taa] syrjäyttäneet pois sosiaalisesta elämästä ja yhteisöstä, joka on tosi tärkeä osa jokaisen
ihmisen elämää?

16.21 Opetusministeri Sanni Grahn-Laasonen (vastauspuheenvuoro):  Arvoisa puhe-
mies! Kiitos tästä tärkeästä kysymyksestä ja huomiosta ja tästä havainnosta, että yksinäi-
syys nousee entistä enemmän keskusteluun ja se tunnistetaan selkeästi riskitekijäksi ja
asiaksi, jolle voimme tehdä jotain. Tämä liittyy juuri edellisessä vastauksessa esille nosta-
maani kulttuuriin, jossa huolehdittaisiin, että kukaan ei jäisi ryhmän ulkopuolelle eikä jäisi
5



Pöytäkirjan asiakohta PTK 138/2017 vp
yksin, ja siihen voimme vaikuttaa kouluyhteisöissä ja voimme vaikuttaa harrastuksissa.
Sen lisäksi meillä on hyviä olemassa olevia käytäntöjä, joita levitetään, Kiva Koulu on yksi
esimerkki, ja sitä kehitetään edelleen. Yksinäisyys saa myös siinä mielessä uusia muotoja,
että kun elämme entistä digitaalisemmassa maailmassa, niin se myöskin jollain tavalla
myös ruokkii sitä yksin tekemisen kulttuuria, toki myös toiseen suuntaan. [Puhemies ko-
puttaa] Mutta on tärkeää tunnistaa se, että näissä kaikissa ilmiöissä, myös esimerkiksi vaik-
kapa sosiaalisen median ja muun nettimaailman ilmiöissä, on riskitekijöitä, joihin meidän
pitää löytää toimintamalleja, jotta lapset ja nuoret saavat tukea aikuisilta ja oppivat elä-
mään ja toimimaan niin, että on kykyä [Puhemies koputtaa] asettua toisen asemaan.

Ensimmäinen varapuhemies Mauri Pekkarinen: Ja vielä hallituksen aitiosta ministeri
Soini.

16.22 Ulkoasiainministeri Timo Soini (vastauspuheenvuoro):  Arvoisa herra puhemies!
Tämä on äärimmäisen tärkeä asia, koska on pystytty osoittamaan ja seuraamaan, että ni-
menomaan syrjäytetyt, syrjään sysätyt nuoret ovat alttiita kaiken maailman radikalismille,
radikalismin aivopesulle, tällaiselle toiminnalle, jossa ääriajattelulla tuodaan ihmisten elä-
mään valheellista merkitystä.

Olenkin aloittanut koulukiertueen Suomen kouluissa, olen käynyt jo Tikkurilassa, Poh-
jois-Tapiolassa, menen ensi viikolla Maunulaan, ja kysyntä on käytännössä rajatonta, ja on
äärimmäisen tärkeätä, että koulussa kerrotaan koululaisille, että ääriajattelu, uskonnolli-
nen, poliittinen tai väkivallalla perusteltu, on väärin yksiselitteisesti. Tämä on hyvin tärkeä
asia, ja tässä pitää toimia kaikkien yhdessä: koulun, päättäjien, kansalaisjärjestöjen, [Puhe-
mies koputtaa] kaikkien.

16.23 Tarja Filatov sd (vastauspuheenvuoro): Arvoisa puhemies! Ystävyys ei ole trendi,
eikä se seuraa muotia, eikä siitä saa korkoa, mutta silti se on elämän paras sijoitus. Usein
ystäviä löytää vapaaehtoistoiminnan piiristä, ja nyt esimerkiksi sosiaali- ja terveysjärjes-
telmän uudistuksessa on ollut iso huoli siitä, että monen vapaaehtoisjärjestön tuki-, avus-
tus- ja toimintamahdollisuus kapenee. [Oikealta: Kuinka niin?] Kysyisinkin, miten halli-
tus aikoo turvata sen, että esimerkiksi potilasjärjestöjen ja muiden tärkeää vapaaehtoistyö-
tä tekevien järjestöjen toimintamahdollisuudet ja resurssit ovat riittävät.

16.24 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Minusta on erinomaista, että tämän keskustelun lopuksi yksi tärkeimmistä
kansalaisyhteiskunnan ja jokaisen ihmisen arjen ja hyvän elämän vahvistamisen takeista,
kansalaisjärjestöt, nousi myös esiin. Aika ei ole niiden suhteen erityisen huono, vaikka ky-
symyksestä niin voisi päätellä. Juuri parhaillaan on käsissämme tieto, että kolmannen sek-
torin sosiaali- ja terveysjärjestöt saavat historiallisen suuren rahapotin veikkausvoittova-
roista. Mutta on aivan selvää, että sosiaali- ja terveysuudistus asettaa myös järjestöt uuden-
laiseen asemaan sosiaali- ja terveyspalveluiden virallisen ja julkisen järjestelmän kumppa-
neina. Olen ajatellut virittää ajatusta siitä, olisiko syytä käydä aivan erikseen läpi, mikä nii-
den rooli kokonaisuudessa, tässä isossa uudistuksessa on — osa järjestöistä on palvelun-
tuottajia, osa tuo vertaistukea vaikkapa potilasjärjestöjen kautta — ja tunnistan, että siinä
on vielä hahmottumattomia kohtia.
6



Pöytäkirjan asiakohta PTK 138/2017 vp
Ja viimemmäksi haluan todeta [Puhemies koputtaa] kiitoksen monelle näille kansalais-
järjestöille [Puhemies koputtaa] alkuperäiseen kysymykseen, jouluun, liittyen. Moni tar-
joaa myös tuen ja turvan [Puhemies koputtaa] juuri joulunpyhinä yksinäisille.

Kysymyksen käsittely päättyi.
7


