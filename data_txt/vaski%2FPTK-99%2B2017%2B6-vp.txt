















































DEM3477.tmpSave.xml


Pöytäkirjan asiakohta PTK 99/2017 vp
Pöytäkirjan asiakohta 

PTK 99/2017 vp

Täysistunto

Torstai 5.10.2017 klo 16.00—22.01

6. Hallituksen esitys eduskunnalle laiksi Koulutusrahastosta annetun lain 5 ja 6 §:n muut-
tamisesta

Hallituksen esitys HE 78/2017 vp
Valiokunnan mietintö TyVM 7/2017 vp

Ensimmäinen käsittely

Toinen varapuhemies Arto Satonen: Ensimmäiseen käsittelyyn esitellään päiväjärjes-
tyksen 6. asia. Käsittelyn pohjana on työelämä- ja tasa-arvovaliokunnan mietintö TyVM 7/
2017 vp. Nyt päätetään lakiehdotuksen sisällöstä.

Keskustelu

19.16 Tarja Filatov sd (esittelypuheenvuoro): Arvoisa puhemies! Tässä laissa ei ole ko-
vin suuria muutoksia — itse asiassa valtaosa liittyy siihen, että meidän ammatillisen kou-
lutuksen ja ylipäätään koulutuksen lainsäädäntö muuttuu — mutta joitakin kuitenkin.

Koulutusrahastohan on työmarkkinaosapuolten hallinnoima rahasto, ja sen tarkoitukse-
na on edistää työssä tarvittavia valmiuksia ja tukea sitä, että ihminen pystyy työllistymään
uudelleen ja pysymään ammatissansa ja menemään eteenpäin. Kyse on siis ammatillisen
koulutuksen tuesta. Koulutusrahasto myöntää aikuiskoulutusetuuksia, ja ne ovat aikuis-
koulutustuki siltä ajalta, kun aikuinen ihminen kouluttautuu, ja sen lisäksi ammattitutkin-
tostipendi. Ja tämä ammattitutkintostipendi on nyt ehkä se, jossa niitä muutoksia tapahtuu
enemmän. Niitä myönnetään vuositasolla yleensä noin 25 000. Oletetaan, että se kasvaisi
ensi vuoteen nähden parillatuhannella. Rahaa tähän on käytetty noin 9 miljoonaa, ja jatkos-
sa ajatellaan, että summa olisi 11 miljoonaa. Kysehän on siitä, että tulevaisuudessa suun-
nitellaan myös Koulutusrahaston ja työttömyysvakuutusrahastojen yhdistämistä, elikkä
siinäkin mielessä nämä asiat risteävät toisiinsa.

Nykyisin, jos tuetaan ensimmäistä ammatillista tutkintoa, tuo stipendi on 450 euroa.
Tässä esitetään, että se tippuisi 400 euroon, joka sinänsä on ikävä uudistus. Sitten taas toi-
sella puolella ajatellaan niin päin, että kun ikään kuin ei-ensimmäisestä ammattitutkinnos-
ta saatu stipendi voi olla 395 euroa, niin se sitten ikään kuin yhdenmukaisuuden vuoksi
nousisi 400 euroon. Itse asiassa noin 70 prosenttia niistä ihmisistä, jotka hakevat stipendiä,
sen saavat.

Toinen muutos, mikä tässä laissa on, liittyy ikään. Elikkä kun meidän tavoitteenamme
on ollut, että ihmiset olisivat työssä pidempään, niin tähän asti Koulutusrahasto on palvel-
lut ihmisiä, jotka ovat olleet 64-vuotiaita korkeintaan, mutta jatkossa tuo yläikäraja nousee
68 vuoteen, ja se on tietenkin perusteltua työurien pidentämisen näkökulmasta. Ylipäätään
aikuiskoulutustuki toimii lisäkouluttautumisen väylänä niillä aloilla, joilla meillä on usein
osaavasta työvoimasta myös pulaa. Oikeastaan suurin ryhmä, joka tätä käyttää, on hoiva-
 Tarkistettu
4.0



Pöytäkirjan asiakohta PTK 99/2017 vp
alan ammattilaiset. Vielä suurempi osa niistä, jotka käyttävät Koulutusrahaston etuisuuk-
sia, on naisia.

Mutta kun meillä koulutuspuolella siirrytään näyttötutkintoihin, niin myös tähän lakiin
tuodaan ne muutokset, elikkä tutkinnot suoritettaisiin täälläkin näyttötutkintona. Kyse on
siitä, miten järjestetään ammatillisia tutkintoja, miten osaamisen arviointi tapahtuu ja mi-
ten tutkintotodistus annetaan. Jatkossa se on koulutuksen järjestäjä, ja siihen pitää olla ope-
tus- ja kulttuuriministeriön myöntämä lupa.

Valiokunta teki tähän pieniä muutoksia, ei sinänsä substanssiin, vaan siihen, että kun
nämä lait tulevat vähän erirytmisesti voimaan, niin voimaantulosäännöksen muutoksilla
varmistettiin se, että meillä näitä stipendejä voidaan myöntää jatkossakin. Valiokunta yk-
simielisesti puolsi tätä esitystä.

19.20 Antero Laukkanen kd: Arvoisa herra puhemies! Oikeastaan valiokunnan puheen-
johtaja tuossa erittäin hyvin tämän vaatimattoman muutoslakiesityksen esitteli, ja olisin
vain kiittänyt siitä, että voimaantulosäännöksissä huomioitiin nämä henkilöt, jotka meina-
sivat jäädä väliinputoajiksi. Se oli erittäin hyvä ja tärkeä korjaus.

19.20 Jani Mäkelä ps: Arvoisa puhemies! Nyt kun en itse ole tässä asianomaisessa valio-
kunnassa, joka tätä käsitteli, niin olin hieman hämmentynyt tuosta lähtökohdasta, että pi-
täisi erikseen säätää, että stipendi voitaisiin myöntää kaikille ammatillisesta koulutuksesta
annetun lain mukaisen tutkinnon suorittaneille henkilöille. Mikä se nykytila sitten on ollut
ja mitkä ne ongelmat ovat olleet, ettei sitä ole voitu myöntää, ja miksi tämä muutos siis oli
tarpeen? Tämä ei itselleni oikein noista teksteistä selvinnyt, eli jos sitä joku osaa selventää,
niin olisin kiitollinen.

19.21 Tarja Filatov sd: Puheenjohtaja! Itse asiassa ei kyse ole siitä, että tässä laajennet-
taisiin sitä stipendin myöntämistä. Tässä yhdenmukaistetaan ne stipendit, jotka myönne-
tään sellaisille ihmisille, jotka suorittavat ensimmäistä ammatillista tutkintoansa tai sitten
ovat muuntautuneet ammatissansa, elikkä kyse on toisesta ammatillisesta tutkinnosta.
Meillä on ollut sellainen järjestelmä, että ensimmäisestä ammatillisesta tutkinnosta on saa-
tu suurempi stipendi, ja jos se on ollut toinen, niin silloin se stipendimäärä on ollut pienem-
pi. Nyt yhdistetään nämä summat sillä tavalla, että olipa ensimmäinen tai toinen tutkinto,
niin siitä saa sen 400 euroa. Noin 70 prosenttia niistä ihmisistä, jotka suorittavat tämän jär-
jestelmän kautta ammatillisen tutkinnon, hakevat stipendiä, ja niistäkään ihan kaikki eivät
sitä aina saa.

Yleiskeskustelu päättyi.

Eduskunta hyväksyi hallituksen esitykseen HE 78/2017 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.
2


