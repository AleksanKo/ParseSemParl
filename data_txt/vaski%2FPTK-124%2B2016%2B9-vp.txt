















































DEM9960.tmp.xml


Pöytäkirjan asiakohta PTK 124/2016 vp
Pöytäkirjan asiakohta 

PTK 124/2016 vp

Täysistunto

Torstai 1.12.2016 klo 16.00—20.53

9. Lakialoite laiksi vaikeavammaisille yrittäjille myönnettävistä veronhuojennuksista an-
netun lain 3 §:n muuttamisesta

Lakialoite LA 67/2016 vp
Valiokunnan mietintö VaVM 27/2016 vp

Ensimmäinen käsittely

Toinen varapuhemies Arto Satonen: Ensimmäiseen käsittelyyn esitellään päiväjärjes-
tyksen 9. asia. Käsittelyn pohjana on valtiovarainvaliokunnan mietintö VaVM 27/2016 vp.
Nyt päätetään lakiehdotuksen sisällöstä.

Keskustelu

20.34 Johanna Karimäki vihr: Arvoisa puhemies! Lakialoitteessa ehdotetaan, että vai-
keavammaisille yrittäjille myönnettävistä verohuojennuksista annettua erityislakia jatke-
taan vielä kahdella vuodella eli vuoden 2018 loppuun. On tärkeää, että myös vaikeavam-
maiset ihmiset voivat halutessaan osallistua työelämään yrittäjinä ja ylläpitää tälläkin ta-
valla omaa motivaatiotaan ja mielenterveyttään. Erityislain tarkoituksena on ollut varata
aikaa pysyvämmän ratkaisun löytämiseen.

On huomioitava, että määräaikaisella erityislailla säätämistä ei voi pitää tyydyttävänä
ratkaisuna kenenkään kannalta, joten on tarkoituksenmukaista selvittää OTE-hankkeen yh-
teydessä mahdollisuus korvata vammaisyrittäjien arvonlisäveron huojennus suoralla tuel-
la vammaisyrittäjille. Osatyökykyisille tie työelämään- eli OTE-kärkihankkeen on tarkoi-
tus antaa ehdotuksensa toimenpiteistä vuoden 2018 aikana. Jo vuodesta 1995 lähtien on
jatkettu määräaikaisesti tätä lakia, jossa vaikeasti vammaiset yrittäjät vapautetaan arvon-
lisäverosta.

Eduskunnan vammaisasiain yhteistyöryhmässä on käsitelty vammaisten yrittäjien tilan-
netta ja eriarvoista, heikompaa asemaa muihin yrittäjiin nähden. Olemme toimittaneet val-
tiovarainvaliokunnan verojaoston puheenjohtaja Lintilälle vammaisjärjestöjen vetoomuk-
sen pysyvämmän ja kaikkia vammaisia yrittäjiä tasaveroisemmin kohtelevan ratkaisun
löytymiseksi. Kiitos verojaostolle, että vetoomus on huomioitu. Tämän käsittelyssä olevan
aloitteen ovat allekirjoittaneet kaikkien ryhmien edustajat verojaostossa.

Invalidiliitto ry ja Näkövammaisten liitto ry ovat useissa eri yhteyksissä esittäneet kes-
tävämpää järjestelmää kuin määräaikainen erillislaki vaikeavammaisten yrittäjien aseman
turvaamiseksi. Myös Suomen vammaispoliittisessa ohjelmassa, Vampossa, on toimenpi-
de-ehdotus, että selvitetään vammaisyrittäjien arvonlisäveron huojennuksen korvaaminen
suoralla tuella vammaisyrittäjille. Velvoite asian edistämiseen tulee YK:n vammaisten
henkilöiden oikeuksien yleissopimuksesta, joka ratifioitiin Suomessa viime kesänä.
 Tarkistettu
4.0



Pöytäkirjan asiakohta PTK 124/2016 vp
Vammainen henkilö tarvitsee apuvälineitä ja muita mukautuksia työoloihin, kuten es-
teettömän työympäristön, voidakseen täysipainoisesti toimia yrittäjänä. Yrittäjänä toimi-
minen on monelle vammaiselle mieluinen ja kiinnostava vaihtoehto, sillä vammaisten työl-
listyminen muiden palvelukseen ei ole ollut helppoa. Vaikeavammaiselle yrittäjälle muo-
dostuu useita ylimääräisiä kustannuksia. Hän saattaa joutua turvautumaan toisten henkilöi-
den apuun kuljetuksissa, laskutuksessa sekä kirjanpidossa ja korvattavien laitteiden siirte-
lyssä.

Nykyisessä parin vuoden välein uusittavassa menettelyssä on puutteita. Esimerkiksi ny-
kyisen alv-vapauden rajaaminen pelkästään käsityö- ja korjausalan ammatteihin ei vastaa
tämän päivän elinkeinorakennetta. Luovan alan vammaiset yrittäjät on rajattu pois. Lisäksi
tuensaantiin sisältyy harkintaa ja eriarvoisuutta riippuen siitä, minkä alueen toimistossa
vammainen yrittäjä alv-vapautusta anoo. Erilaisia selvityksiä kompensaatiotoimenpiteistä
on vuosien varrella tehty, mutta tuloksetta.

Vammaistyöryhmä 96 ehdotti vaikeavammaisten alv-vapaudesta luopumista ja sen kor-
vaamista kauppa- ja teollisuusministeriön yritystuilla. Valtiovarainministeri on tuolloin
lausunut työryhmän ehdotuksesta seuraavaa: "Verotukien korvaaminen suorilla tuilla on
VM:n yleisen veropoliittisen linjan mukaista ja edistää tukipolitiikan selkeyttä ja läpinäky-
vyyttä. Suorat tuet soveltuvat arvonlisäverohuojennusta paremmin vammaisten yritystoi-
minnan tukemiseen, koska silloin tuki voidaan kohdistaa tasaisemmin kaikille vammaisil-
le yrittäjille."

Arvoisa puhemies! Kannatan lämpimästi tämän lakialoitteen hyväksymistä ja toivon
vauhtia pysyvän ratkaisun löytymiseksi.

20.39 Sami Savio ps: Arvoisa puhemies! Tämä valtiovarainvaliokunnan mietinnössään
puoltama lakialoite vaikeavammaisille yrittäjille myönnettävistä verohuojennuksista on
tosiaankin erittäin kannatettava. Kuten edustaja Karimäkikin totesi, tämä lakialoite on saa-
nut laajaa kannatusta yli puoluerajojen ja sen ovat allekirjoittaneet tosiaan kaikki verojaos-
ton jäsenet, itseni mukaan lukien. Vammaisjärjestöjen ääntä on siis todellakin kuultu nyt
päätöksenteossa.

Tarkoituksena on vahvistaa vaikeavammaisten asemaa työmarkkinoilla. Tässähän on
kyseessä erityislaki, jota on eduskunnassa ollut tapana jatkaa aina kaksi vuotta kerrallaan
huolimatta siitä, että myös valiokunnan pitkäaikainen toive on ollut saada laki pysyväksi.
Kuten tässä valtiovarainvaliokunnan mietinnössä todetaan, määräaikaisella erityislailla
säätämistä ei voida pitää tyydyttävänä ratkaisuna kenenkään kannalta. Mietinnössä tode-
taan myös, että on tärkeää, että myös vaikeavammaiset ihmiset voivat osallistua halutes-
saan työelämään yrittäjinä ja ylläpitää tälläkin tavalla omaa motivaatiotaan ja mielenterve-
yttään.

Muun muassa näillä perusteilla pidän tämän lakialoitteen hyväksymistä myös täällä
eduskunnan täysistunnossa tärkeänä kädenojennuksena vaikeavammaisille yrittäjille,
vaikka kuten jo totesinkin, pysyvämpi ratkaisu olisi kaikkien osapuolten kannalta ehdotto-
masti parempi.

20.41 Krista Mikkonen vihr: Arvoisa puhemies! Aivan kuten tässä edellä jo todettiin,
niin tämä lakialoite on varsin kannatettava. Edustaja Karimäki puheenvuorossaan kertoi
hyvin siitä, miten yritystoiminta voi olla vaikeavammaisille oikeastaan ainoa vaihtoehto
2



Pöytäkirjan asiakohta PTK 124/2016 vp
osallistua työelämään, ja on tärkeää, että siihen kannustetaan, niin kuin tällä verohuojen-
nuksella tehdään.

Niin kuin tässä mietinnössä todetaan, niin sosiaali- ja terveysministeriö on aloittanut
Osatyökykyisille tie työelämään- eli OTE-kärkihankkeen, ja sen on tarkoitus valmistua,
ehdotuksia toimenpiteistä, vuoden 2018 aikana. Nyt tällä esityksellä tuota verohuojennus-
ta jatketaan tuohon asti, ja, niin kuin tässä on aiemmissa puheenvuoroissa tullut toiveita,
olisi hyvä, että sitten saataisiin jonkunlainen pysyvä ratkaisu tähän tilanteeseen.

Tässä kyllä herää sellainenkin kysymys mieleen ja toive, että olisi ollut hyvä, jos halli-
tus olisi nyt, kun makeisvero poistettiin ja tiedetään, että ollaan suunnittelemassa sokerive-
roa, samalla tavalla ollut siinä kohtaa valmis jatkamaan sitä makeisveroa väliaikaisesti sii-
hen asti, kun sokerivero oltaisiin saatu kuntoon. Jos tiedetään, että jotakin pysyvää muu-
tosta ollaan valmistelemassa, niin on huono, että sitten juuri sitä ennen vastaava vero, siinä
tapauksessa makeisvero, lakkautetaan ja odotetaan, kun saadaan uusi valmisteltua. Tässä-
hän on vähän sama idea nyt, että annetaan jatkoaikaa tälle verohuojennukselle ja odotel-
laan, että tuosta OTE-hankkeesta saataisiin sitten pysyviä ratkaisuja aikaiseksi. Tässä ta-
pauksessa näin on toimittu, ja se on (Puhemies koputtaa) erittäin fiksua.

20.43 Timo Harakka sd: Arvoisa puhemies! On ilo yhtyä näihin aikaisempiin puheen-
vuoroihin yhtenä tämän lakialoitteen hyväksyjänä, allekirjoittajana. Tämä todellakin oli
täysin yksimielinen ja yhdenmielinen, tämä jaoston näkemys siitä, että vaikeavammaisten
yrittäjyyttä pitää tukea, samoin kuin siitä, että haluaisimme mielellämme tähän jonkin py-
syvämmän ratkaisun, ja sen eteen varmasti työtä tehdään.

Oli myös paikallaan ja hyvin tärkeätä, kun edustaja Karimäki aikaisemmin asetti tämän
laajempiin kehyksiin eli siihen, että vammaisten ja osatyökykyisten panosta suomalaisessa
työelämässä täytyy edistää. Korkean työttömyyden ja edelleen korkeampien vaatimusten
työmarkkinoilla käy helposti niin, että ne, jotka katsotaan edes hiukan osatyökykyisiksi,
jäävät helposti siitä jälkeen. Silloin kannattaa muistaa se vanha viisaus, että jokainen meis-
tä on jollakin tavalla vammainen. Minä olen erittäin osatyökykyinen siinä työssä, jota oma
isäni teki, eli kirvesmiehen tehtävissä. Tätä työtä haluan lämpimästi kannattaa.

Vielä tällainen huomio, että verojaostossa käydyssä keskustelussa ilmeni, että jo nyt
kohtalainen joukko, ennen kaikkea käsityöläisiä, vaikeavammaisista on niin pienituloisia,
että tämä nykyinen alvirajan enimmäisraja 10 000 euroa on jo heitä hyödyttänyt. Mutta
tämä on jälleen yksi syy ja yksi mahdollisuus ratkaista tämä ongelma myös siten, että alvin
alarajaa nostetaan noin 30 000:een, jolloin voitaisiin sitä ennen jo teettää laskelmat valtio-
varainministeriössä, josko kävisi niin onnellisesti, että sitä kautta tämä asia saataisiin py-
syvästi ratkaistua.

Yleiskeskustelu päättyi.

Eduskunta hyväksyi lakialoitteeseen LA 67/2016 vp sisältyvän lakiehdotuksen sisällön
mietinnön mukaisena. Lakiehdotuksen ensimmäinen käsittely on päättynyt.
3


