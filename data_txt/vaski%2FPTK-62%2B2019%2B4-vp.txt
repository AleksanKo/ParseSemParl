















































DEM222B.tmp.xml


Pöytäkirjan asiakohta PTK 62/2019 vp
Pöytäkirjan asiakohta 

PTK 62/2019 vp

Täysistunto

Tiistai 12.11.2019 klo 14.01—20.37

4. Hallituksen esitys eduskunnalle laeiksi työttömyysturvalain 3 luvun 1 §:n ja 6 luvun 9 §:n 
ja työttömyysetuuksien rahoituksesta annetun lain muuttamisesta

Hallituksen esitys HE 83/2019 vp

Lähetekeskustelu

Ensimmäinen varapuhemies Tuula Haatainen: Lähetekeskustelua varten esitellään päi-
väjärjestyksen 4. asia. Puhemiesneuvosto ehdottaa, että asia lähetetään sosiaali- ja terveys-
valiokuntaan, jolle työelämä- ja tasa-arvovaliokunnan on annettava lausunto.

Lähetekeskusteluun varataan enintään 45 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja.

Keskustelu

15.11 Sosiaali- ja terveysministeri Aino-Kaisa Pekonen (esittelypuheenvuoro): Arvoi-
sa puhemies! Ikääntyneiden työvoimaan osallistuminen ja työllisyys ovat kasvaneet koko
2000-luvun. Positiivisesta työllisyyskehityksestä huolimatta ikääntyneiden työllisyysas-
teet Suomessa ovat selkeästi pohjoismaisia verrokkimaita alempana. Hallitusohjelman mu-
kaan ikääntyneiden ja muiden vaikeasti työllistyvien työllisyyttä lisätään. Tällä esityksellä
toteutetaan osaltaan tätä tavoitetta ja vastataan väestörakenteen muutokseen. Esitys perus-
tuu työmarkkinajärjestöjen ehdotukseen, ja siinä on kyse vuoden 2017 eläkeuudistuksen
toimeenpanon jatkamisesta, johon hallitus on sitoutunut yhteistyössä työmarkkinajärjestö-
jen kanssa. 

Esityksellä ehdotetaan muutettavaksi työttömyysturvan lisäpäiviä eli niin kutsuttua elä-
ke- tai työttömyysputkea siten, että vuonna 1961 ja sen jälkeen syntyneiden lisäpäiväoi-
keuden alaikärajaa nostetaan yhdellä vuodella 61 vuodesta 62 vuoteen. Tämä tarkoittaa si-
tä, että jatkossa vuonna 1961 tai myöhemmin syntynyt työtön henkilö olisi oikeutettu työt-
tömyysturvan lisäpäiviin 62-vuotiaana, kun nyt ikäraja on 61 vuotta. Vanhempien ikäluok-
kien ja esimerkiksi jo työttömyysturvan lisäpäivillä olevien henkilöiden lisäpäiväoikeu-
teen ei esitetä muutoksia. 

Samalla esitetään korotettavaksi työnantajan omavastuun päättymisikää yhdellä vuodel-
la lisäpäiväoikeuden alaikärajan korotusta vastaavasti, jotta omavastuujärjestelmän kan-
nustimet ja rahoitusvastuut säilyisivät ennallaan. 

Lisäksi esitetään korotettavaksi työttömyysturvan myöntämisen yläikärajaa siten, että se
seuraa alimman eläkeiän nousua. Tämä on tärkeää, jotta estetään tilanteet, joissa oikeus
työttömyysetuuteen voisi päättyä ennen alinta vanhuuseläkeikää. 

Lisäpäiväoikeuden alaikärajan korottamisen arvioidaan aikaisemmista vastaavista muu-
toksista tehtyjen selvitysten ja tutkimusten perusteella pidentävän työuria ja siten vähentä-
vän työttömyyttä ja lisäävän työllisyyttä. Esityksessä on arvioitu, että lisäpäiväoikeuden
 Tarkistettu
4.5



Pöytäkirjan asiakohta PTK 62/2019 vp
alaikärajan nosto vähentää työttömien lukumäärää 7 400 henkilöllä ja lisää työllisten mää-
rää 6 000 henkilöllä vuoden 2025 loppuun mennessä. Vuoteen 2055 mennessä vaikutus
olisi 9 000 henkilöä. 

Lisäpäivien ikärajojen korotukset ovat aiemmin johtaneet siihen, että yhä useampi
ikääntynyt on jatkanut pidempään työelämässä. On toisaalta perusteltua kysyä, miten käy
heille, joiden oikeus lisäpäiviin myöhentyy. Mitä jos ikärajan korotus koskee minua ja työ-
suhteeni on jo päättynyt enkä pääsekään odotuksieni mukaan lisäpäiville 61-vuotiaana?
Yhtenä vastauksena tähän 60 vuotta täyttäneille työttömille työnhakijoille, jotka eivät ole
oikeutettuja työttömyysturvan lisäpäiviin, on myös olemassa subjektiivinen oikeus työllis-
tymistä edistävään palveluun tai palkkatuettuun työhön muun kuin kunnan palveluksessa.
Näihin osallistumalla henkilö voi täyttää työssäoloehdon uudelleen ja palata ansiosidon-
naiselle työttömyyspäivärahalle. Jos työtön työnhakija ei työllisty avoimille työmarkki-
noille eikä hänelle voida järjestää soveltuvaa työllistymistä edistävää palvelua tai palkka-
tuettua työtä muun kuin kunnan palveluksessa, hänellä on oikeus kunnan järjestämään työ-
hön. Ikääntyneitä työnhakijoita koskeva erityinen etuuksien ja palveluiden turvaverkko
toimii käytännössä niin, että se palauttaa takaisin ansiosidonnaiselle työttömyyspäivära-
halle henkilöt, jotka eivät työllisty avoimille työmarkkinoille. Näihin ikääntyneitä koske-
viin työttömyysturvajärjestelmän erityissäännöksiin ei tehdä tällä esityksellä muutoksia. 

Nyt keskustelussa oleva lisäpäivien alaikärajan korottaminen ei ole ainoa ikääntyneiden
työllisyyttä koskeva toimenpide, jota hallitus aikoo edistää. Hallitusohjelman mukaisesti
erityisen tuen tarpeessa olevien — mukaan lukien myöskin ikääntyneet — pääsyä työllis-
tymistä edistävien ja yksilöllisten palveluiden piiriin tehostetaan. Hallitusohjelman mu-
kaan työvoimapalveluita kehitetään siten, että erityisesti työttömyyden alun palveluja te-
hostetaan ja mahdollistetaan entistä paremmin työttömien yksilölliset tarpeet. Samalla
työttömien henkilökohtaisen palvelun resurssit TE-toimistoissa turvataan. Ikääntyneissä
on paljon työvoimapotentiaalia, ja ikääntyneiden työllisyyden parantaminen on myöskin
keskeistä 75 prosentin työllisyystavoitteen saavuttamisen kannalta.

15.17 Arja Juvonen ps:  Arvoisa rouva puhemies! Äsken puhuimme aktiivimallista ja to-
tesimme, että leikkuri osui juurikin 60-vuotiaisiin, ja nyt tämä esitys jatkaa tätä aihetta. 

Esityksen tarkoituksena on työurien pidentäminen. On tärkeää, että työ ja työllisyyspal-
velut turvataan kaikille työttömille ikään katsomatta. Tällä hetkellä tämä ei ole toiminut
hyvin. On tärkeää, että kun tämä esitys on käsittelyssä, keskustelemme myös siitä, kuinka
ikääntyneet työntekijät kohtaavat työelämässä työsyrjintää, ikäsyrjintää. Henkilön, joka
jää lähellä eläkeikää työttömäksi, on huomattavan paljon vaikeampi työllistyä kuin nuo-
remman. Työnantajalla voi olla pelkoja muun muassa siitä, lisääntyvätkö kustannukset, jos
työntekijä sairastuu, ovatko ne suurempia kuin nuoremmilla työntekijöillä. Hallituksen tu-
lisi selvittää, kuinka ikääntyneiden työttömien työllistymistä ja asemaa työmarkkinoilla
voitaisiin parantaa siten, että työnantajan kustannus työntekijän palkkaamisesta ei riippui-
si tämän iästä. Me kansanedustajat saamme — ainakin itse saan — paljon palautetta ja pos-
tia juurikin ikääntyneiltä työnhakijoilta, kun he kokevat, että ikäsyrjintä on se suurin muuri
ja este päästä siihen työelämään. 

Eläkeläisliittojen etujärjestö Eetu ottaa tässä esityksessä kantaa muun muassa yrittäjiin,
ja myös perussuomalaiset kantavat huolta siitä, millainen on yrittäjien sosiaali- ja eläketur-
va ja mitenkä sitä voisi parantaa. Kysynkin teiltä, hallitus, pääministeri Antti Rinne ja mi-
nisteri Pekonen, millä tavalla tulette parantamaan yrittäjien sosiaali- ja eläketurvaa, koska
2



Pöytäkirjan asiakohta PTK 62/2019 vp
he ovat jollakin tavalla unohdettuja ja siellä pimennossa. Yrittäjät ovat se kantava voima
meidän yhteiskunnassa, mutta asia, tämä työttömyys, koskettaa heitä myös välillä. 

Eli näihin kysymyksiin: työurien pidentäminen on tärkeää, mutta erittäin huolestuttavaa
on se, kuinka se ikäihminen löytää sitten sen työpaikan ja kuinka häneen uskotaan ja luo-
tetaan. Siellä on hiljaista tietoa, sitä kaikkein tärkeintä, mitä meidän työelämämme tarvit-
see, osaavia ihmisiä. Meidän täytyy luottaa heihin, ja kyllä se, hallitus, niin on, että teidän
täytyy keksiä niitä keinoja, millä tavalla he saavat niitä töitä.

15.19 Minna Reijonen ps: Arvoisa rouva puhemies! Eduskunnassa on käsittelyssä työt-
tömyysturvalain muutosta ja työttömyysetuuksien rahoituksen muutosta koskeva laki.
Asia koskettaa varsinkin ikääntyviä. Lainmuutoksen ohella minäkin haluan kiinnittää huo-
miota niin sanottuun ikäsyrjintään.

Usein puhutaan, että kun ikää tulee, niin tuntuu, ettei työpaikkoja ole saatavilla niin hel-
posti. Monet, esimerkiksi jo 50-vuotiaat, kertovat kokeneensa tällaista. Kuinka tähän voi-
daan puuttua? On toki niin, että kaikkialla tätä ei kohtaa, mutta varmasti ajoittain kohda-
taan, koska siitä niin paljon puhutaan. Onko ikä, työkokemus vai elämänkokemus arvok-
kain asia työhönottohaastattelussa? Tätä meidän kannattaa pohtia. Olisiko meidän suoma-
laisten otettava tässä suhteessa mallia joistain muista maista, joissa arvostetaan iäkkäitä ih-
misiä hyvin korkealle? Mielestäni meillä on oppimista tässäkin. Miten voimme vaikuttaa
niin sanottuun ikäsyrjintään? Toivottavasti hallituksella on hyviä vinkkejä tähän.

15.20 Juho Kautto vas: Kiitos, arvoisa rouva puhemies! Hallituksen esityksessä keskei-
senä asiana ehdotetaan todellakin muutettavaksi työttömyysturvalakia siten, että lisäpäivä-
rahaoikeuden ikärajaa nostettaisiin vuodella 62 vuoteen. Tämä perustuu aikaisempiin elä-
keratkaisuihin ja työmarkkinaosapuolten väliseen sopimukseen, jossa ne 31.5.19 mennes-
sä arvioivat näiden työttömyysturvan lisäpäivien vaikutusta työntekijän työmarkkina-ase-
maan ja muihin aktiivitoimiin. Kuten tässä ministeri Pekonenkin toi esille, niin arvioinnis-
sa tuli esille, että valtaosa yli 60-vuotiaista työttömyyspäivärahan enimmäisajan saavutta-
neista palaa takaisin ansiopäivärahalle velvoitetyön, palkkatukityön tai työllistymistä
edistävien palveluiden kautta. Tämä hallituksen esitys perustuu siis työmarkkinaosapuol-
ten keskinäiseen ja yhteiseen näkemykseen.

Lakimuutos on itselleni kuitenkin henkilökohtaisesti hankala. Olen aiemmin, työsken-
nellessäni Paperiliitossa työehtosihteerinä, joutunut lukuisiin yt-menettelyihin mukaan.
Olen seurannut läheltä, kuinka tuhansia työntekijöitä on irtisanottu teollisuuden piiristä.
Näissä irtisanomistilanteissa on lisäpäivärahaoikeus ollut suurena apuna, mikäli irtisano-
minen on osunut sen ikäluokan työntekijöihin, joilla tähän on ollut oikeus. Heille on lisä-
päivärahaoikeuden avulla voitu turvata edes hieman turvatumpi tulevaisuus, sillä työllisty-
minen on heidän osaltaan usein ikävä kyllä haastavaa.

Olen kuitenkin myös ehdottomasti sitä mieltä, että työmarkkinaosapuolten yhteistä kan-
taa tulee kunnioittaa. En ymmärtänyt edellisen hallituksen toimia, joilla sotkeennuttiin pa-
hoin työmarkkinaosapuolten välisiin neuvotteluihin ja pyrittiin jopa painostamalla muren-
tamaan niiden oikeutta päättää keskeisistä niille kuuluvista asioista. Viittaan tällä lähinnä
kilpailukykysopimukseen, johon edellinen hallitus erityisesti työntekijäpuolen painosti.
Hallituksen tulee kunnioittaa työmarkkinaosapuolia erityisesti eläkeasioissa. Näin itsekin
tein, vaikka ratkaisut eivät ole aina mieluisia. On ensiarvoista, että vaalimme hyvää vuo-
3



Pöytäkirjan asiakohta PTK 62/2019 vp
ropuhelua työmarkkinaosapuolten kesken ja annamme arvon heidän näkemyksilleen, vaik-
ka tietysti täällä eduskunnassa hyväksymme tämänkin lainsäädännön. 

Näillä perusteluilla olen valmis tukemaan tätä hallituksen esitystä.

15.23 Kim Berg sd: Arvoisa puhemies! Vuoden 2012 työurasopimuksessa työmarkkina-
järjestöt sopivat työttömyysturvan lisäpäiväoikeuden alaikärajan korottamisesta 60 vuo-
desta 61 vuoteen vuonna 1957 ja sen jälkeen syntyneillä. Laki tuli voimaan 1.1.2014. Vuo-
den 2014 eläkesopimuksen perusteella toteutettiin vuoden 2017 eläkeuudistus. Eläkesopi-
muksessa sovittiin lisäksi, että keskeiset työmarkkinajärjestöt arvioivat 31.5.2019 mennes-
sä eläkeputken muutosten vaikutuksia työntekijän työmarkkina-asemaan sekä erityisesti
sitä, miten työurasopimuksessa sovittu 60 vuotta täyttäneiden irtisanottujen oikeus työssä-
oloehdon täyttävään tukityöhön ja muihin aktiivitoimiin on käytännössä toiminut. Mikäli
todettaisiin, että työurasopimuksessa sovitut toimet vaikuttavat tarkoitetulla tavalla, eläke-
putken alaikärajaa nostettaisiin vuonna 1961 ja sen jälkeen syntyneillä 61 vuodesta 62 vuo-
teen. STM:n, TEMin, VM:n ja ETK:n muutosten vaikutuksista tekemän selvityksen poh-
jalta keskeiset työmarkkinajärjestöt esittivät kesäkuussa 2019 eläkeputken ikärajan nosta-
mista vuodella 61 vuodesta 62 vuoteen.

Arvoisa puhemies! Pidän erityisen tärkeänä sitä, että tämä lakiesitys on valmisteltu yh-
teistyössä keskeisten työmarkkinajärjestöjen ja Suomen Yrittäjät ry:n kanssa. Tällä esityk-
sellä toteutetaan nyt työmarkkinajärjestöjen esittämät ikärajojen nostamiset. Esitys toteut-
taa myös osaltaan Rinteen hallituksen ohjelman tavoitetta ikääntyneiden ja muiden vai-
keasti työllistyvien työllisyyden lisäämisestä. Myös lausunnonantajat pitivät esityksen ta-
voitteita ja esitettyjä muutoksia pääasiassa perusteltuina ja kannatettavina. Lausunnoissa
kiinnitettiin kuitenkin huomiota tärkeisiin seikkoihin, jotka on hyvä huomioida jatkoval-
mistelussa. 

Työttömien Keskusjärjestö painottaa lausunnossaan, että työ ja työllisyyspalvelut on
turvattava kaikille työttömille ikään katsomatta, ja katsoo, ettei tällä hetkellä näin tapahdu.
Työttömien Keskusjärjestö pitää tärkeänä, että ennen työttömyysturvan lisäpäiväoikeuden
ikärajan nostoa saatetaan voimaan työkykyohjelma, joka takaa kaikille työttömille työky-
kyarvioinnin ja sen pohjalta tehdyn työllisyyssuunnitelman palveluineen, ja katsoo, että
ikääntyneiden työnhakijoiden palveluihin tulisi tässä esityksessä määritellä vaadittavat re-
surssit. 

Eläkeläisliittojen etujärjestö Eetu ry taas kiinnitti huomiota ikään perustuvaan syrjin-
tään työelämässä, johon voitaisiin puuttua lainsäädännöllä. Eetu ry vaati lisäksi, että yrit-
täjille olisi turvattava samat oikeudet työttömyysturvan lisäpäiviin kuin palkansaajille.
Pääministeri Antti Rinteen hallitusohjelman mukaan yrittäjien sosiaali- ja eläketurvan pa-
rantamisen vaihtoehtoja tullaan selvittämään. Yrittäjän lisäpäiväoikeuden ja sen rahoitta-
misen selvittäminen sopii hyvin laajemman yrittäjien sosiaaliturvaa selvittävän hankkeen
yhteyteen. 

Valtiovarainministeriö ja Suomen Yrittäjät ry taas kiinnittivät huomiota siihen, että li-
säpäiväoikeiden yläikärajan sitominen seuraamaan työntekijän eläkelain mukaista alim-
man vanhuuseläkkeen ikärajaa johtaa osalla ikäluokista ansiopäivärahakausien pidentymi-
seen. Työttömyysturvan lisäpäiväoikeuden yläikärajan korottamisella voi lisäksi olla ne-
gatiivisia työllisyysvaikutuksia. Valtiovarainministeriö esittääkin, että esityksessä tulisi
arvioida vaihtoehtoisena toteuttamistapana lisäpäiväoikeuden alaikärajan kytkemistä elä-
4



Pöytäkirjan asiakohta PTK 62/2019 vp
keikään yläikärajaa vastaavalla tavalla, jotta niin sanottu eläkeputki ei pitkällä aikavälillä
kasvaisi.

15.28 Arto Satonen kok: Arvoisa puhemies! Kyseessä on merkittävä ehdotus. Tämä on
nimittäin työministeri Harakan 25 kohdan listasta ainoa ehdotus, jolle työ- ja elinkeinomi-
nisteriö itse pystyi laskemaan positiivisia työllisyysvaikutuksia, ehkä 4 000—5 000 työ-
paikkaa. Toki, jos eläkeputki poistettaisiin kokonaan — mikä ehkä vinkkinä hallitukselle,
kun niitä työllisyystavoitteita mietitään — vaikutus olisi ehkä yli 10 000.

On myöskin mielenkiintoista se, että kun äsken puhuttiin aktiivimallileikkurin poistos-
ta, niin hallituspuolueiden rivit olivat hyvin, hyvin, hyvin täydet, mutta nyt ovat penkit aika
lailla tyhjät — ainoastaan edustaja Berg ja jossain määrin edustaja Kautto ovat olleet mi-
nisterin lisäksi tätä asiaa puolustamassa. Voin sanoa teille, hyvät hallituspuolueiden edus-
tajat, että ei lupaa hyvää. Nimittäin tämä on helpoimmasta päästä niitä työllisyystoimia,
joita te joudutte vielä tekemään, jos te haluatte, että se 60 000:n tavoite oikeasti syntyy.

Arvoisa puhemies! Sitten tähän itse asiaan, tähän eläkeputkijärjestelmään. Ymmärrän
sen, että sellaisessa tilanteessa, jossa me olimme esimerkiksi lama-aikana, tässä oli se aja-
tus, että me päästimme niitä työuransa lopussa olevia henkilöitä eläkkeelle, jotta nuorem-
mille turvattiin työpaikkoja. Nyt siinä tilanteessa on oltu jo pitkään, kuten täällä muun
muassa edustaja Hoskonen edellisessä keskustelussa erinomaisesti todisti, että me olemme
todella kovassa työvoimapulassa. Ja sen vuoksi tästä työttömyyseläkeputkesta on tullut jär-
jestelmä, jossa yt-neuvottelujen yhteydessä, kuten täällä edustaja Kautto totesi, sekä työn-
antajalle että työntekijälle on ikään kuin kätevä järjestely se, että eläkeputkeen oikeutetut
henkilöt irtisanotaan ja siirretään eläkeputkeen. Jos tätä eläkeputkea ei olisi, niin todennä-
köisesti irtisanomiset kohdistuisivat joihinkin toisiin henkilöihin, jotka sitten työllistyisi-
vät taas muihin tehtäviin. Se asia, josta aika harvoin tässä eläkeputken yhteydessä puhu-
taan, on se, mikä on eläkeputkeen joutuneen henkilön eläketurva. Hänen eläkkeensä jää
huomattavasti pienemmäksi kuin niiden ihmisten, jotka tekevät koko työuran. Tämä on itse
asiassa merkittävä asia, koska sillä työeläkkeellä pitää ihmisen tulla kuitenkin toimeen. Eli
tämä eläkeputki ei ole mikään onnellinen ratkaisu, vaikka saattaa tuntua, että se on ikään
kuin helppo ratkaisu työnantajalle ja jossain määrin myös työntekijöille, kun se tehdään.
Että tähän suhdannetilanteeseen tämä järjestelmä ei sovellu, ja on hyvä, että sitä nyt edes
pieneltä osin tässä hallitus purkaa.

15.31 Aki Lindén sd: Arvoisa rouva puhemies! Ministeri Pekonen esitteli erinomaisesti
tämän asian. Haluan oman puheenvuoroni alkuun sanoa, että kyllä muutkin edustajat kuin
mainitut edustajat puolustavat hallituksen riveistä tätä esitystä. Tämä on nimittäin erittäin
tärkeä hallituksen esitys, ja haluan todeta eräitä perusteluja tämän tueksi.

Eliniänodote Suomessa vuonna 1971 oli miehillä hieman yli 65 vuotta. Nyt se on lähes
79 vuotta, siis 14 vuotta enemmän. Naisilla kehitys on ollut sellainen, että silloin vuonna
71 eliniänodote oli 74 vuotta ja nyt se on 84 vuotta. On aivan luonnollista ja ymmärrettä-
vää, että kun me elämme yhä pidempään, niin tietysti mielellämme suomme väestöllemme
myös pidemmän eläkkeelläoloajan, mutta samalla on kyllä niin, että me olemme terveem-
piä, meidän työkykymme on parempi ja silloin myös meidän työssäoloiän tulee nousta. No,
onneksi näin on tapahtunutkin. Suomessa 55—64-vuotiaiden työllisyysaste on tällä hetkel-
lä noin 65 prosenttia, mutta olennaista on se, että se on edelleen merkittävästi alhaisempi
5



Pöytäkirjan asiakohta PTK 62/2019 vp
kuin muissa Pohjoismaissa: Islannissa se on yli 80, Ruotsissa se on noin 75 prosenttia, Nor-
jassa ja Tanskassa se on 70 prosentin molemmin puolin.

Me olemme täällä puhuneet paljon edellisen asian yhteydessä ja muutoinkin työllisyys-
asteesta. On hyvä, että käytetään tiettyjä indikaattoreita, kun me arvioimme kehitystä vuo-
sien välillä, mutta tässä työllisyysasteessa on sellainen ongelma, että lasketaan 15—64-
vuotiaiden ikäryhmästä se prosenttiosuus, joka on työssä vähintään yhden tunnin viikossa,
ja nyt on käymässä niin, että tämä koko ikäryhmä, josta tämä lasketaan, on pienenemässä.
Kun me jaamme suomalaiset 15—64-vuotiaat viisivuotisikäryhmiin, niin meillä siellä lo-
pussa on viisivuotisikäryhmiä, joissa on 360 000 suomalaista, mutta siellä nuorimmassa
päässä on 290 000 suomalaista esimerkiksi ikäryhmässä 10—15, joka seuraavan 5 vuoden
aikana siirtyy ensimmäiseksi viisivuotisryhmäksi tässä tarkastelussa 15—64 vuotiaista.
Sen takia tulee olemaan kaikkien työllisyystavoitteiden onnistumisen kannalta ratkaisevan
tärkeää, mitä saadaan aikaiseksi yli 60-vuotiaiden työllisyyden paranemisessa. [Arto Sato-
nen: Kyllä, se on totta!]

15.34 Anu Vehviläinen kesk: Arvoisa puhemies! Ensinnäkin edustaja Lindénille: Taitaa
olla niin, että ei ole meidän käsissämme, miten tämä työllisyysaste lasketaan. Itsekin olen
aina ihmetellyt sitä, että se on 15—64-vuotiaat, mutta käsittääkseni tämä noudattaa sitä sa-
maa kaavaa, mitä on kansainvälisestikin, ainakin EU-alueella. [Arto Satonen: Kyllä! —
Aki Lindén: Kyllä kyllä, lasketaan vain!] Mutta tämä huomio oli aivan oikea.

Itse asiaan eli tähän lisäpäivärahaoikeuden alaikärajan nostamiseen: Kannatan sitä ko-
vastikin. Tässä on tietysti taustalla huoli työurien pidentämisestä — juuri siitä, mitä edus-
taja Lindénkin tavoitteli tuossa — eli meillä on pienemmät työssäkäyvät ikäluokat ja mei-
dän pitää saada ihmisiä yhä enemmän työhön. Tämä liittyy myös tosiaankin, niin kuin tääl-
lä on tullut ministerin puheenvuorossa ja muutenkin esille, koko eläkeuudistukseen ja sen
valmisteluun, ja se todettakoon, että kun eläkeuudistus tuli voimaan 2017, niin käsitykseni
mukaan nyt on nähty, että sillä on ollut myönteisiä vaikutuksia. Eihän tätä nyt hirveän no-
peasti kyllä Suomessa saatu aikaiseksi, mutta onneksi saatiin vihdoin aikaiseksi, ja kaikkia
niitä päätöksiä, mitä tähän liittyy, kannattaa viedä tiukasti eteenpäin.

Itse ajattelen sillä tavalla, että nyt täytyy seurata erittäin tarkoin tämänkin uudistuksen
eteenpäinmenoa, sitä, miten se toimii käytännössä, ja tehdä paljon töitä sen eteen, että
ikääntyneet työntekijät todellakin jaksavat olla töissä ja tehdä työtä sitten jatkossa yhä pi-
dempään — ja tämä on tullut täällä muun muassa edustaja Juvosen puheenvuorossa esille.
Kun tilastotkin jo kertovat, että vielä jokin aika sitten tuki- ja liikuntaelinsairaudet olivat se
tärkein syy, miksi ihmiset jäivät eläkkeelle ennen aikojaan, ja nythän ne ovat mielenterve-
yteen liittyvät seikat, niin itse ajattelen, että tämä korostaa erityisen paljon työpaikkojen
asenneilmastoa ikääntyneitä työntekijöitä kohtaan, ja tässä tietysti on paljon tekemistä ni-
menomaan myös työnantajilla. Puhutaan paljon johtamisen kehittämisestä, ja työkykyjoh-
taminen on varmasti sellainen, jolla pystyttäisiin edistämään myös ikääntyneitten työssä-
jaksamista ja työpanosta tälle yhteiskunnalle.

15.36 Kimmo Kiljunen sd: Arvoisa puhemies! Täällä on käytetty erinomaisen hyviä pu-
heenvuoroja, ja yksi iso haaste, joka suomalaisella yhteiskunnalla tietenkin on, on ikäsyr-
jintä, joka näkyy työhönotossa, ja osittain tässä eläkeputkiratkaisussakin aikanaan, kun se
on tehty, on ollut se, että se on työnantajalle helpottanut sitä, että voidaan siirtää eläkeput-
keen iäkkäämpiä, ansioituneita, usein kokeneita ja osaavia työntekijöitä, jotka voisivat hy-
6



Pöytäkirjan asiakohta PTK 62/2019 vp
vinkin vielä jatkaa työelämässä mukana. Tämä ikäsyrjintä on aito tilanne, ja siihen meidän
on syytä kiinnittää huomiota.

Täällä puhuttiin paljon tästä käsitteestä ”työikäinen väestö” ja siitä, että myöskin keski-
määräinen elinikä on meillä noussut. Ihan tilastotietona on sanottava, että toisen maailman-
sodan jälkeen meille on tullut 23 vuotta lisää ikää. Keskimääräinen elinikä on noussut niin-
kin paljon, tavallaan yksi sukupolvi on tullut lisää, ja siinä suhteessa toivoisi, että tämä
eläkkeellesiirtymisjärjestelmä olisi joustavampi kuin se tällä hetkellä on. Meillä on aidosti
tilanne se, että eläkkeelle sekä joudutaan että päästään. On syytä päästää eläkkeelle ne, jot-
ka eivät kykene työelämässä enää aktiivisesti olemaan mukana, mutta meillä nimenomaan
on myöskin valtava aivovuoto eläkkeelle — sinne joudutaan. Muissa Pohjoismaissahan on
siirrytty paljon joustavampiin järjestelmiin. Esimerkiksi Norjassa yleinen eläkeikä on 62
ikävuodesta 75 ikävuoteen, ja siinä haarukassa pystytään vielä iäkkäämpiä ihmisiä pitä-
mään työelämässä mukana — jos he sitä haluavat ja katsovat sen tarpeelliseksi — ja käsi-
tykseni mukaan Ruotsikin on juuri muuttanut järjestelmää niin, että eläkkeellesiirtymisikä
on noussut vuodella 68 vuodesta 69 vuoteen. 

On tärkeää oivaltaa se, että meillä on yli 65-vuotiaissa ihmisissä — kun tässä on ikään
kuin puhuttu aktiiviväestöstä ja työllisyysaste lasketaan 15:n ja 65:n ikävuoden väliin —
tosiasiassa lähes 100 000 ihmistä, jotka ovat palkkatyössä mukana. Tässä muuten on yksi
semmoinen: huoltosuhteen mukaan minä kuulun huollettavaan väestöön. Mutta tosiasias-
sa meitä on paljon, 100 000 ihmistä, jotka ovat palkkatyössä aktiivisesti mukana. Eli tämä
yli 65-vuotiaan väestön työllisyysasteen nostaminen on se iso haaste, jonka eteen meidän
on myöskin syytä ponnistaa eikä puhua kategorisesti tästä työikäisestä väestöstä vain
15:stä 65:een ikävuoteen.

15.39 Hannakaisa Heikkinen kesk: Arvoisa rouva puhemies! Tähän työllisyysasteeseen
ja sen nuorimpiin laskennassa mukana oleviin ikäryhmiin: On totta, että nuo ikäluokat pie-
nenevät, mutta jos henkilökohtaista kantaa kysytään, niin kyllä toivon, että tämäkin halli-
tus tekee kaikkensa, että oikeaan työelämään noista reilun 15 vuoden iässä olevista hyvin
harva osallistuisi, ja kaikki hankkisivat sellaisen koulutuksen, että se peilaisi niihin tarpei-
siin, mitä pitkällä työuralla tulee olemaan, ja sitten, kun on vähintään toisen asteen tutkinto
ja sellainen osaaminen siellä takataskussa, sillä on turvallista aloittaa työelämä. Omat haas-
teensa ja tarpeensa on tietysti jatkuvalla, elinikäisellä oppimisella, koska se silloin saatu
koulutus ei vielä tietenkään kaikkea kata nyt eikä tulevaisuudessa.

Mitä tulee sitten tämän ikähaarukan toisessa päässä oleviin työntekijöihin: On ollut ilo
tutustua ja pitää yhteyttä edelleen niihin hoitoalan ihmisiin, jotka vielä eläköidyttyäänkin
jaksavat ja haluavat olla mukana työyhteisössä. Jos ajatellaan heitä ja vähän heitä nuorem-
pia, jotka kamppailevat sen kanssa, pääsevätkö töihin, saako työsopimuksia ikääntyneenä
hoitajana, ja toisaalta, jaksaako siellä olla, niin kyllä siinä hirvittävän paljon enemmän on
kyse työpaikan, työyhteisöjen, johtamisesta ja asenteesta, onko tervetullut sinne työpai-
koille. Minusta tuntuu, että ei laeilla ja asetuksilla niinkään näitä asioita loppuviimein sää-
detä. Jostakin syystä meillä Suomessa ollaan vielä monilla aloilla aivan liian torjuvia
ikääntyneitten suhteen eikä nähdä sitä potentiaalia, mitä monella rautaisella ammattilaisel-
la on annettavanaan sinne työhön. Ainakin nämä hoitajat, mitä itse tunnen, kokevat, että he
elävät elämänsä parasta aikaa. He voivat itse säätää, milloinka ovat työelämän käytettävis-
sä, milloinka kenties hoitavat lapsenlapsiaan, milloinka harrastavat, tekevät kaikkea tär-
keää järjestötoimintaa. Tähänhän meidän pitäisi pyrkiä, että työelämässä on reilut säännöt
7



Pöytäkirjan asiakohta PTK 62/2019 vp
ja työpaikoilla on hyvä ja avoin ilmapiiri kaikenikäisten ihmisten vahvuuksille. Näitä ei,
kuten totesin, pelkillä laeilla säädetä.

Kysynkin aitiossa olevilta ministereiltä: mitä me voisimme yhteiskunnassa tehdä sel-
laista, joka ei suoraan ole mikään hallituksen esitys mutta heijastaisi sitä, että me ymmär-
täisimme kaikenikäisten ihmisten potentiaalin ja antaisimme sen kukkia tässä yhteiskun-
nassa meitä kaikkia paremmin palvellen?

15.42 Juho Kautto vas: Arvoisa puhemies! Tässä edustaja Satonen innosti vielä vähän
käyttämään lyhyen jatkopuheenvuoron, ettei nyt ainakaan tule väärää käsitystä siitä, mikä
oli minun pointtini siinä, että olen tämän hallituksen esityksen takana.

Jos tämä olisi tullut ilman kolmikantaista valmistelua työmarkkinaosapuolten kesken,
olisi suoraan sanottuna ollut huomattavasti vaikeampi tätä kannattaa, vaikka olenkin halli-
tuspuolueen kansanedustaja. Ay-liikkeessä toimiessani olen kyllä huomannut, että tämä
eläkeputki on ollut kuitenkin valtava turvaverkko, eritoten niissä tilanteissa, missä koko
työpaikka menee alta, eli siellä ei sitten irtisanomisjärjestystä juurikaan tarvitse noudattaa
ja siellä kaikki joutuvat kilometritehtaalle. Joten kyllä tällä oikeasti on ollut positiivinen
vaikutus, koska me tiedämme, että ikääntyvillä on, ikävä kyllä, työllistyminen vähän haas-
tavampaa.

Mutta äärimmäisen hyvä tässä esityksessä oli nimenomaisesti se, että — toki tällä saat-
taa olla työllisyysvaikutuksiakin, sitä en kiistä — me olemme palanneet kolmikantaisiin
neuvotteluihin ja kuuntelemme työmarkkinaosapuolia ja kunnioitamme heitä niissä asiois-
sa, mitkä heille kuuluvat, ja eläkeasiat ovat mitä enenevissä muodoin sitä. 

15.43 Sinuhe Wallinheimo kok: Arvoisa puhemies! Tämä on hyvä hallituksen esitys.
Työmarkkinajärjestöt siis esittävät hallitukselle, että putken alaikärajaa nostetaan vuonna
61 ja sen jälkeen syntyneiltä yhdellä vuodella 62 vuoteen — ja hyvä niin. Toki tämä esitys
ei siis vielä tällä hallituskaudella vaikuttaisi niin merkittävästi työllisyyteen, vaikka työlli-
syysvaikutuksia kylläkin on, kuten edustaja Satonen totesi. Toinen huomio on, että tämä-
kin esitys vanhenee eläkeiän noustessa nopeasti, kuten edustaja Lindénkin täällä totesi.

Itse pohdin itse asiassa samaa kuin edustaja Satonen: Jos työttömyysputken ikärajan
nosto kerran lisää työllisyyttä, niin miksi työttömyysputkea ei poisteta sitten kokonaan?
Kun putki poistettaisiin, ikääntyneiden työllisyys paranisi, työttömyys laskisi ja eläkkei-
den taso paranisi. On selvää, arvoisa puhemies, että meidän pitää jatkossa pohtia entistä ha-
nakammin niitä keinoja, joilla ikääntyneiden työllisyyttä parannetaan. Muut Pohjoismaat
ovat tässäkin meitä edellä, kuten kollegat täällä totesivat.

Arvoisa puhemies! Tämä on siis hyvä esitys, mutta se ei riitä tulevaisuudessa. Tarvitaan
tahtotila luopua eläkeputkesta. Toteutuksesta voidaan keskustella ja putkessa olevien ase-
ma turvata, mutta uusi esitys tarvitaan, ja toivottavasti se tulee vielä tällä hallituskaudella.

15.45 Arto Satonen kok: Arvoisa puhemies! Palaan vielä täällä käytettyihin puheenvuo-
roihin. Se on hyvä asia, että näyttää olevan niin, että hallituksen sisällä on tälle asialle laa-
jempi tuki kuin aluksi vaikutti. Se on tietysti ihan positiivinen asia.

Ehkä vielä siihen, mitä edustaja Lindén täällä varsinkin toi osuvasti esille: Uskon myös
vahvasti niin, että jos — ja toivottavasti kun — oikeasti tavoitellaan sitä työllisyystavoitet-
ta, mihin pääministerikin täällä aiemmin viittasi, että päätösperusteisesti päästään sinne
60 000 työpaikkaan, niin kyllä siinä ihan avainasia on se, nouseeko yli 55-vuotiaiden työl-
8



Pöytäkirjan asiakohta PTK 62/2019 vp
lisyysaste Suomessa vai eikö nouse. Silloin ne toimenpiteet, jotka siihen erityisesti vaikut-
tavat, joista juuri nyt tässä keskustellaan ja joiden jatkoonkin tässä edustaja Wallinheimo
erinomaisesti viittasi, tulevat kyllä olemaan aivan keskeinen osa sitä palettia, koska niitä
oikeasti vaikuttavia keinoja on hirveän vaikea löytää.

Totta kai aina on niin, että kun tehdään merkittäviä ratkaisuja, niin kaikki eivät ole siinä
voittajia, mutta tämä on kyllä sellainen asia, jos tässä putken poistamisessa päästään eteen-
päin, että suuri osa kyllä voittaa siinä. Ennen kaikkea voittavat ne, jotka saavat tehdä sen
täyspitkän työuran, ja niin kuin edustaja Kiljunen viittasi, ehkä tehdä työtä vielä sen jäl-
keenkin, koska se eläke-etuus on merkittävästi parempi. Ainakaan ei saisi olla... Ymmär-
rän toki Kauton puheenvuoron liittyen siihen, että jos koko tehdas lopetetaan ja mitä vai-
keuksia siihen uuteen työllistymiseen liittyy ja muuta. Olen aika monta lopetettua tehdasta
käynyt katsomassakin, kun toimin vuoden 2008 jälkeisen taantuman aikana työelämä- ja
tasa-arvovaliokunnan puheenjohtajana. Silloin valiokunnalla oli tapana, että valiokunta
teki vierailun kaikkiin Suomen silloin lopetettuihin paperitehtaisiin, ja niitä oli muuten
aika monta. Silloin käytiin tätä keskustelua, ja olen käynyt keskustelua myöskin hyvin mo-
nien ihmisten kanssa siinä tilanteessa, kun se työ, jota on kymmeniä vuosia tehty, yhtäkkiä
menee alta: miten siitä tilanteesta selvitään. Totta kai siinä tulee niitä haasteita.

Mutta kyllä tässä yhteiskunnassa entistä enemmän on niitä työtehtäviä, joissa yli 55-
vuotias työntekijä on erittäin hyvä työntekijä työnantajalle, ja sekin täytyy huomioida, että
me emme kannusta väkeä liian aikaisin pois työelämästä, koska se ei ole useimmissa ta-
pauksissa myöskään ihmisen oma etu.

15.48 Arja Juvonen ps: Arvoisa rouva puhemies! Se, että eläkeläinen ei pärjää eläkkeel-
lään, on yksi syy, miksi ikääntyneet ihmiset hakeutuvat työelämään ja tekevät työkeikkoja.
Se on tuttua hoitoalalla: Mikäli eläkeläiset, ikääntyneet ihmiset eivät menisi sinne hoitajan
hommiin, sieltä puuttuisi työvoimaa. Vanhustenhoidon pelastaa keikalle lähtevä hoitaja,
joka on eläkkeellä. Sama on autoilualalla, kuljetusalalla: Yhä useampi ikääntynyt ihminen
ajaa rekkaa. Ystäväni — terveisiä vaan Seppo Kallungille, 70 v. — ajaa viikoittain rekkaa.
Hän on hyvin aktiivinen ja näyttää esimerkkiä siitä, että ikäihminen tekee täysipäiväisesti
töitä. Monesti juurikin pakotteena on se, että eläkkeellä ei pärjää, ja tämä on kyllä se on-
gelma, johon toivoisin hallitukselta myös toimia. Toki nyt on menossa tämä pienten eläk-
keiden korotus, josta tänäänkin illalla vielä keskustelemme, mutta se ei kuitenkaan korota
kaikkia pieniä eläkkeitä, joten hallituksella riittää vielä työtä siinä, että saadaan eläkeläis-
ten tulot kohdalleen.

Mutta ikäsyrjinnästä, jonka jo ensimmäisessä puheenvuorossa nostin esille, todellakin
minusta on ilo hoitajana kertoa, että hoiva-alalla se syrjintäkynnys on matala, kyllä sinne
ikäihminen ja ikääntynyt työntekijä kelpaa. Mutta toki hoitoalallakin on erilaisia työpaik-
koja, on myös niitä kiireisiä ja hektisiä, ja olisi toivottavaa, että myös sinne erikoissairaan-
hoitoon ja päivystyksiin pääsisi töihin, kun on ammattikokemusta, osaamista ja osaaja pyr-
kimässä. Tärkeää on myös, että perehdytys toimii ja että työntekijä vastaanotetaan sinne
hyvin ja todellakin kunnioitetaan sitä hiljaisen tiedon liikkumista, mikä on erityisesti tär-
keää siellä kädentyön ammateissa ja niissä, missä tarvitaan vahvaa kokemusosaamista.

Eli tämä ikäsyrjintä on vakava ongelma Suomessa, ja niin kuin tässä edustaja Reijonen
totesi, jopa viisikymppiset kohtaavat sitä. Ennakkoluulot ja -asenteet ovat hurjat. Sitä kun
ajattelee, että hyvänen aika sentään, viisikymppinen on parhaassa työiässä, osaava, aktii-
vinen ja toimelias, lapset ovat jo isoja ja ei ole lastenhoito-ongelmia, niin luulisi, että heille
9



Pöytäkirjan asiakohta PTK 62/2019 vp
kaikille löytyisi työtä, mutta myös sitten niille ihmisille — koska työurien pidentämisestä
puhumme, ja tämä esitys tulee sosiaali- ja terveysvaliokuntaan, jossa itsekin olen — joilla
työkyky ei ole paras mahdollinen, on sitten tukitoimia, on kuntoutusta, on ohjausta aivan
kuten Reumaliitto täällä edellisessä esityksessä esitti. On toki tärkeää, että ymmärrämme
myös niitä rajoitteita, mitä on. Kyllä siinä on teillä iso reppu hallituksella kannettavana,
[Puhemies koputtaa] että saatte vietyä näitä tärkeitä asioita eteenpäin.

15.51 Heikki Vestman kok: Arvoisa puhemies! On tosiaan hienoa, että hallitus on löytä-
nyt edes yhden työllisyyskeinon, joka riippumattomien asiantuntija-arvioiden mukaan to-
della lisäisi työllisyyttä. Tosin tämäkään keino ei vaikuta tällä hallituskaudella ja kuten to-
dettu, ratkaisuna vanhenee nopeasti. Tämä työttömyysputken alaikärajan nostaminen, jota
hallitus nyt esittää, ei siis sellaisenaan riitä.

Työttömyysputken vaikutuksia tarkastelleet tutkimukset ovat osoittaneet, että työttö-
myysputki nostaa ikääntyneiden työttömyyttä ja laskee työllisyyttä. Se siirtää ikääntyneet
pois työmarkkinoilta ja toimii siten itse asiassa itseään vastaan. Edustaja Kautolle on todet-
tava, että ay-liikkeen siunaus tai sen siunauksen puute ei tee ainoastakaan työllisyyskeinos-
ta yhtään sen tehokkaampaa tai parempaa. Hallituksen kannattaa ehdottomasti luottaa riip-
pumattomiin asiantuntijoihin ja tutkimustietoon, kun näitä esityksiä työllisyyskeinoista
toivottavasti jatkossakin tehdään, ja ne riippumattomien asiantuntijoiden tekemät esityk-
set, joita hallituksen omillakin virkamiehillä on tällä hetkellä käytössään, todella kaikki
tarvitaan. Tarvitaan kaikki keinot, jotka tutkitusti lisäävät työllisyyttä, jotta hallituksen
omaan tavoitteeseen 75 prosentin työllisyysasteesta tällä kaudella päästäisiin.

No, nyt kun hallitus siis tunnustaa, että tämä työttömyysputken ikärajan nosto lisää työl-
lisyyttä, niin tosiaan — kuten edustajat Satonen ja Wallinheimo ovat tässä kysyneet —
minkä takia hallitus ei esitä koko työttömyysputkesta luopumista? Työttömyysputkesta
luopumalla nostetaan ikääntyneiden työllisyyttä merkittävästi. Nykyisten putkessa olevien
asema olisi toki turvattava, mutta eihän tästäkään päästä käymään keskustelua, ellei halli-
tuksella ole tahtotilaa edistää työttömyysputkesta luopumista kokonaan.

Olen samaa mieltä tässä keskustelussa esitetystä asiasta, että Suomessa on käytävä pe-
rusteellista ja laajaa keskustelua ikääntyneiden asemasta työmarkkinoilla. Törmäsin ja tör-
mään edelleenkin, kun tuolla Uudellamaalla liikun, tarinoihin siitä, kuinka turhautuneita
monet keski-ikäisetkin ovat siitä, että omista työhaluista huolimatta ei edes työhaastatte-
luun pääse. Ajattelen itse asiassa, että tämä työttömyysputki sisältää jo sellaisenaan tietyn-
laisen ajatuksen siitä, että tietyn iän jälkeen ihminen ei olisi enää kelvollinen työmarkki-
noille, ja tässä tarvitaan todella asenteiden muutosta laajasti suomalaisessa yhteiskunnassa
ja myös työnantajien keskuudessa.

Ensimmäinen varapuhemies Tuula Haatainen: Kysyn seuraavalta puhujalta, pidetään-
kö puheenvuoro paikalta. Edustaja Kiljunen? [Kimmo Kiljunen: Ilmeisesti keskeytetään
asian käsittely tämän jälkeen? Joo, ymmärsin näin, että se ei ollut sensuuria minulle.] —
Aikaraja on tässä 45 minuuttia. Olkaa hyvä, Kiljunen.

15.54 Kimmo Kiljunen sd: Arvoisa puhemies! Edustaja Vestmanin puheenvuoroa oli ilo
kuunnella. Siinä oli ihan oikeita aineksia. Ennen kaikkia pohdiskeltiin hyvin vakavasti si-
tä, mikä on ikääntyneempien työikäisten ihmisten asema työmarkkinoilla. Se vaatii ihan
asennemuutosta, ja siinä oli ihan oikeita aineksia.
10



Pöytäkirjan asiakohta PTK 62/2019 vp
Edustaja Satonen, te myöskin käytitte hyvän puheenvuoron siitä, että mitä pidempään
ihminen on siinä viimeisessä vaiheessaan ennen eläkkeelle siirtymistä töissä, sen parem-
maksi eläketurva tulee, ja se on tärkeä asia huomioida. 

Mutta minä haluaisin alleviivata sitä, että iäkkäämmillä ihmisillä, jotka haluavat olla
työelämässä mukana, joita on paljon, joilla on osaamista ja kykyä ja mahdollisuuksia olla
työelämässä mukana, kyse ei välttämättä ole enää pelkästään toimeentulosta. Se on iäk-
käämmälle ihmiselle myöskin mahdollisuus olla osallinen yhteiskunnassa, antaa panos-
taan, osaamistaan. Se on vähän niin kuin sanoin, että runoilija ja taiteilija eivät koskaan
siirry eläkkeelle. Meillä on paljon ihmisiä professoreista diplomaatteihin, akateemisia ih-
misiä, yritysjohtajia ja muita, joilla on mahdollisuus vielä auttaa ja antaa paljon panostaan
yhteiskunnalle, antaa sen oman osaamisensa, ja heidät pannaan hyllylle, kun he joutuvat
eläkkeelle. Ollaan tässä suhteessa joustavampia. Norjahan on loistava malli, toistan sen
vielä: Norjassa eläkkeellesiirtymisikä on 62—75, eli siellä on todellakin myöskin yhteis-
kunnan ja yksilöiden mahdollisuus hyväksikäyttää sitä, että eläkkeelle siirtyminen ei ole
pakko. 

Ensimmäinen varapuhemies Tuula Haatainen: Edustaja Wallinheimo, pidättekö pai-
kalta? — Olkaa hyvä.

15.56 Sinuhe Wallinheimo kok: Pidetään vaan. — Arvoisa puhemies! Hyvä hallitus, te
tiedätte, että nämä työllistämiskeinot, jotka nyt jatkossa tulevat, eivät tule olemaan helppo-
ja. Se huomattiin jo äskeisestä aktiivimallikeskustelusta, joka täällä salissa oli. Me teimme
viime kaudella toimia. Jotkut olivat hyviä toimia, jotkut olivat huonoja toimia, ja tässä ol-
laan. 

Mielestäni tämä eläkeputken poisto olisi yksi niistä helpoimmista keinoista, vaikka se-
kin on vaikea. Minä toivoisin, että te vakavasti harkitsisitte tätä nyt sitten jatkossa, koska ei
ole enää helppoja keinoja, mutta tämä on yksi niistä tietyllä lailla pehmeimmistä keinoista
kuitenkin noista. Eläkeputken poistolla voitaisiin luoda jopa 10 000 uutta työpaikkaa. Se
olisi yksi kolmasosa teidän päätösperusteisista työpaikkatarpeistanne, joten pitäkää tämä
mielessä ja koettakaa viedä tätä eteenpäin.

15.57 Jari Myllykoski vas: Arvoisa rouva puhemies! Sanottakoon, että kyllä hallitus var-
masti tekee viisaita päätöksiä ja pitäisi pystyä kaikesta päättämään, mutta nyt on pakko ko-
koomuksen suuntaan sanoa, että kyllä ne tahot, jotka työmarkkinoita säätelevät, ovat niitä
tahoja, jotka päättävät myös tästä eläkejärjestelmästä, eli kun eläkekassat ovat kuitenkin
pääsääntöisesti työmarkkinaosapuolten rahoittamia, niin niistä siellä myös päätetään. Ja
tämä on jo vuodelta 2014 olevan eläkesopimuksen jatkumo, jonka osalta tässä käsittelyssä
tänä vuonna ja vuonna 2017 päädyttiin siihen ratkaisuun, että uskallettiin nyt ottaa se as-
kel, että lähes kaikki niistä vuonna 2017 työttömiksi jääneistä, joilla lisäpäiväoikeus tuli
täyteen 450 päivän osalta — heitä oli tilastojen mukaan 1 493 — kuitenkin pääsivät vel-
voitetyöllistävien piiriin eli pääsivät uudelleen niin sanotusti ansiosidonnaisen työturvan
piiriin. Tämä on ollut se keskeinen osa, miksi me vasemmistossa olemme myöntymässä tä-
hän ratkaisuun, koska työmarkkinajärjestöt ovat nähneet, että turvaverkostoa ei poisteta
niiltä ihmisiltä, jotka esimerkiksi sen paperitehtaan sulkemisen vuoksi olisivat muutoin
jääneet vaille työtä. Se vanhemman väestön ja ikääntyneen ihmisen työmarkkinastatus ei
ole ollut työnantajalle kovinkaan vetävä, vaikka siellä on, niin kuin tässä edustaja Kiljunen
11



Pöytäkirjan asiakohta PTK 62/2019 vp
on sanonut, paljon osaamista, paljon annettavaa yhteiskunnalle. Tämä on se askel, mikä nyt
otettiin työmarkkinajärjestöjen yhteisen näkemyksen mukaan. Sen takia hallituksessa va-
semmistolaisena kansanedustajana tätä on syytä kannattaa.

Ensimmäinen varapuhemies Tuula Haatainen: Ja ministeri Pekonen, 2 minuuttia, ol-
kaa hyvä. 

15.59 Sosiaali- ja terveysministeri Aino-Kaisa Pekonen: Arvoisa puhemies! Hyvät
edustajat! Haluan kiittää tästä erittäin rakentavasta keskustelusta, joka täällä salissa on vii-
meisen tunnin aikana käyty. Täällä ovat useat edustajat kiinnittäneet huomiota ja nostaneet
esiin sen huolen, että meillä todella on ikäsyrjintää työelämässä, työmarkkinoilla tässä yh-
teiskunnassa. Ajattelen, että tässä meillä kaikilla on myös vastuu vaikuttaa asenteisiin ja il-
mapiiriin. Minä haluan muistuttaa, että tämä esitys on osaltaan myöskin yksi keino vähen-
tää ikäsyrjintää. Hallitus panostaa myös jatkuvaan oppimiseen, jolla myöskin turvataan
ikääntyvien pysyminen tiiviisti työelämässä, ja näen sen tärkeänä asiana.

Täällä edustajat Vehviläinen ja Juvonen ja edustaja Heikkinen kiinnittivät huomiota tä-
hän työhyvinvointiin ja työssäjaksamiseen, ja itse suhtaudun siihen äärimmäisen vakavas-
ti. Meidän pitää huolehtia erityisesti heistä, jotka ovat mukana työelämässä, niin ettei yk-
sikään tippuisi pois, työelämän ulkopuolelle. Sen takia meidän pitää erityisesti kehittää eri-
laisia palveluita paitsi siellä terveydenhuollon puolella, niin myöskin siellä työllistämispal-
veluissa esimerkiksi osatyökykyisten ihmisten parissa.

Edustaja Heikkinen nosti myös erittäin hyvin esiin jo eläköityneet työntekijät voimava-
rana työelämässä ja erityisesti työvoimapulasta kärsivällä hoitoalalla, kuten myös edustaja
Juvonen täällä tämän asian nosti. Se on itsellekin hyvin tuttu. Haluaisin, että me voisimme
kunnioittaa nimenomaan sitä kokemusta ja arvostaa sitä osaamista, mikä jo eläkkeellä ole-
villa työntekijöillä on.

Lopuksi vielä, puhemies: Edustaja Juvonen kysyi yrittäjien eläke- ja sosiaaliturvasta.
Kerron, että hallitusohjelmaan on kirjattu, että hallitus selvittää keinoja yrittäjien sosiaali-
turvan eri tulomuotojen toimivaan yhteensovittamiseen ja eläketurvan parantamiseen, ja
tämän mukaisesti me tulemme hallituksessa myöskin toimimaan.

Toinen varapuhemies Juho Eerola: Keskustelu ja asian käsittely keskeytetään. Asian kä-
sittelyä jatketaan tässä istunnossa päiväjärjestyksen muiden asiakohtien tultua käsitellyik-
si.

Keskustelu keskeytettiin kello 16.01.

————

Keskustelua jatkettiin kello 20.36.

Toinen varapuhemies Juho Eerola: Nyt jatketaan aiemmin tässä täysistunnossa keskey-
tetyn asiakohdan 4 käsittelyä. Siellä jäi yksi puheenvuoro pitämättä. Edustaja Yrttiaho —
poissa.

Keskustelu päättyi.
12



Pöytäkirjan asiakohta PTK 62/2019 vp
Asia lähetettiin sosiaali- ja terveysvaliokuntaan, jolle työelämä- ja tasa-arvovaliokunnan
on annettava lausunto.
13


	4
	15.11
	15.17
	15.19
	15.20
	15.23
	15.28
	15.31
	15.34
	15.36
	15.39
	15.42
	15.43
	15.45
	15.48
	15.51
	15.54
	15.56
	15.57
	15.59


