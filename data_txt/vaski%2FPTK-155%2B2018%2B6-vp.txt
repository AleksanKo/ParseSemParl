















































DEM3617.tmp.xml


Pöytäkirjan asiakohta PTK 155/2018 vp
Pöytäkirjan asiakohta 

PTK 155/2018 vp

Täysistunto

Torstai 7.2.2019 klo 16.01—20.03

6. Hallituksen esitys eduskunnalle laeiksi ylioppilastutkinnosta ja lukiolain 1 ja 6 §:n muut-
tamisesta

Hallituksen esitys HE 235/2018 vp
Valiokunnan mietintö SiVM 15/2018 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 6. asia. Käsittelyn pohjana on sivistysvaliokunnan mietintö SiVM 15/
2018 vp. Nyt päätetään lakiehdotusten sisällöstä.

Keskustelu

18.06 Tuomo Puumala kesk (esittelypuheenvuoro): Arvoisa puhemies! Tässä esitykses-
sä on siis kysymys ylioppilastutkinnon uudistamisesta. Esitys on osa hallituksen laajem-
paa lukiokoulutuksen kehittämiseen tähtäävää suunnitelmaa. Tavoitteena on säilyttää yli-
oppilastutkinto jatkossakin yleissivistävänä ja jatko-opintokelpoisuuden takaavana tutkin-
tona. Ylioppilastutkintoa suorittavan kokelaan olisi suoritettava nykyisen neljän sijaan vii-
si koetta, joihin sisältyvät äidinkielessä ja kirjallisuudessa järjestettävä koe sekä kokelaan
valinnan mukaan vähintään kolme koetta ryhmässä, johon kuuluvat matematiikassa, toi-
sessa kotimaisessa kielessä, vieraassa kielessä ja reaaliaineissa järjestettävä koe. Viiden-
nen aineen opiskelija voi valita itse. Samalla ylioppilastutkinnon kokeisiin ilmoittautumi-
seen liittyviä menettelyjä joustavoitettaisiin. Taustalla on tietysti tuo korkeakoulujen pää-
sykoeuudistus.

Sivistysvaliokunta pitää hallituksen esitystä yleisesti kannatettavana. Mietinnössä olem-
me kuitenkin kiinnittäneet huomiota kolmeen asiaan: ylioppilastutkinnon rakenteeseen, lu-
kiodiplomeihin ja englanninkieliseen ylioppilastutkintoon. Sen osalta esitämme myös
muutoksia hallituksen esitykseen. Lisäksi esitämme kolmea lausumaa.

Toinen osa tuota hallituksen esitystähän oli englanninkielisen ylioppilastutkinnon mah-
dollistaminen. Tässä olisi ollut perusteluita koulutusviennin näkökulmasta, mutta koska
esityksen perustuslainmukaisuudesta heräsi valiokunnassa kysymys, päätimme esittää ky-
seisten pykälien poistamista esityksestä kokonaan. Valiokunnan arvio oli, että perustusla-
kivaliokunta ei välttämättä olisi ehtinyt asiaa käsittelemään. 

Tästä asiasta valiokunta esittää lausumaa. Tuon lausuman mukaisesti ”Eduskunta edel-
lyttää, että hallitus harkitsee uuden esityksen tekemistä englanninkielisen ylioppilastutkin-
non järjestämisen ja suorittamisen mahdollistamiseksi. Esityksessä tulee ottaa huomioon
kansalliskielten asema ja perustuslain vaatimukset”. 

Ylioppilastutkinnon rakenne on pääosin kannatettava. Viisi kirjoitettua ainetta tukee
korkeakouluihin hakeutumista ja on linjassa tehtyjen pääsykoeuudistusten kanssa. Suurin
 Tarkistettu
3.1



Pöytäkirjan asiakohta PTK 155/2018 vp
osa opiskelijoista suorittaa jo tällä hetkellä vähintään viisi ainetta. Asiantuntijakuulemisis-
sa on kuitenkin herännyt huoli erityisesti kaksoistutkintojen ja aikuisopiskelijoiden tilan-
teesta. Asia on tärkeä. 

Tämän pohjalta esitämme lausumaa: ”Eduskunta edellyttää, että hallitus seuraa ja arvi-
oi, miten ylioppilastutkinnon uusi rakenne vaikuttaa lukio-opintojen ja ylioppilastutkin-
non suorittamiseen, ottaen erityisesti huomioon kahta tutkintoa suorittavat opiskelijat ja ai-
kuisopiskelijat, ja antaa siitä sivistysvaliokunnalle selvityksen, kun uudistuksen toimeen-
panosta on saatavissa seurantatietoa riittävästi.”

Hallituksen esityksessä ei oteta kantaa lukiodiplomeihin. Valiokunta kuitenkin katsoo,
että taito- ja taideaineille ominaiset tiedon tuottamisen tavat tulee nähdä uudistuneessa lu-
kiokoulutuksessa yhdenvertaisina nykyisin ylioppilastutkintoon sisältyvien oppiaineiden
tiedon tuottamisen kanssa. 

Esitämmekin lausumaa: ”Eduskunta edellyttää, että hallitus ryhtyy selvittämään lukio-
diplomijärjestelmän muuttamista kaikkia koulutuksen järjestäjiä velvoittavaksi ja sen pe-
rusteella ryhtyy tarvittaviin lainsäädäntötoimiin.”

Arvoisa puhemies! Näillä muutoksilla ja lausumilla sivistysvaliokunta esittää hallituk-
sen esityksen hyväksymistä. Mietintöön sisältyy yksi vastalause.

18.10 Eeva-Johanna Eloranta sd: Arvoisa puhemies! Olemme tosiaan esittäneet vasta-
lausetta. 

Tällä vaalikaudella lukiokoulutusta on leimannut hallituksen suoranainen uudistusvim-
ma, missä ei ole kuitenkaan otettu huomioon toisen asteen kokonaisuutta eikä oppilaiden ja
opettajien kuormitusta jatkuvan muutoksen kourissa. Tässä hallituksen esityksessä olem-
me halunneet kiinnittää huomiota erityisesti lakiesityksessä esitettyyn viiden kokeen ra-
kenteeseen, mikä aiheuttaa toteutuessaan useita ongelmia. Pakollisten ylioppilaskokeiden
määrää ollaan siis nostamassa neljästä viiteen. Se on tässä ytimenä.

Esitys on ristiriidassa sen kanssa, että tavoitteena on lisätä lukion suorittaneiden määrää
sekä yo-tutkinnon suorittamista. Lukiossa opiskelee erilaisista taustoista tulevia opiskeli-
joita, joilla on oppimisvaikeuksia tai muun tuen tarve. Näiden opiskelijoiden lukion ja yli-
oppilastutkinnon suorittaminen tämän esityksen seurauksena vaikeutuu. Tutkinnon raken-
ne lisää tutkinnon kuormittavuutta, ja voidaan ennakoida, että lukio-opintojen keskeyttä-
minen lisääntyy, samoin kuin niiden määrä, jotka eivät kykene tutkintoa hyväksytysti suo-
rittamaan. Lisäksi aikuisopiskelijoiden sekä kaksoistutkinnon suorittavien asema heikke-
nee tutkintoon sisältyvän valinnaisuuden vähentyessä. On selvää, että koulutuksesta putoa-
vien määrä lisää syrjäytymistä. Näihin ongelmiin ovat kiinnittäneet huomiota useat
lausunnonantajat.

Toisen asteen koulutusjärjestelmää tulee tarkastella kokonaisuutena. Nyt tehty esitys
ylioppilastutkintoon kuuluvien kokeiden määrästä on ristiriidassa ammatillisen koulutuk-
sen reformin tavoitteiden kanssa. Ammatillisen koulutuksen reformin keskeinen ajatus on
ollut lisätä opiskelijan mahdollisuuksia koota yksilöllisesti hänelle soveltuva tutkinto, jol-
la hän pystyy saavuttamaan omien tavoitteiden mukaisen ja edellyttämän osaamisen. Kak-
soistutkinto ja muuten lukiokoulutukseen kuuluvien opintojen kautta hankittu osaaminen
on ollut ja tulee jatkossakin olemaan keskeisessä roolissa niiden ammatillista tutkintoa
suorittavien opiskelijoiden kohdalla, jotka ovat asettaneet tavoitteekseen esimerkiksi kor-
keakouluopinnot. 
2



Pöytäkirjan asiakohta PTK 155/2018 vp
Ammatillisissa oppilaitoksissa kaksoistutkintoa suorittavan opiskelijan opintoja pyri-
tään nykyisin vauhdittamaan esimerkiksi niin, että ammatilliseen perustutkintoon sisälty-
vien yhteisten aineiden opinnot voi korvata lukion vastaavilla aineilla. Viidennen ylioppi-
laskokeen suorittamisen edellyttämiä lukio-opintoja ei olisi kuitenkaan mahdollista tun-
nustaa osaksi opiskelijan ammatillista perustutkintoa. Näin ollen uudistus pidentäisi kak-
soistutkinnon suorittajan opintoaikoja ja lisäisi koulutuksen järjestäjien kustannuksia. To-
dennäköisesti yhä harvempi oppilas tuon kaksoistutkinnon suorittaisi. Tänään tapasin kak-
soistutkintoa suorittavia nuoria, ja he pitivät tätä uudistusta valitettavana.

Ylioppilastutkinnon rakenteen muutos ei ole tarpeellinen, sillä meneillään oleva korkea-
koulujen opiskelijavalintauudistus kannustaa kokelaita suorittamaan esityksen tavoitteen
mukaiset viisi koetta jo nytkin. Muutoksen hyödyt olisivat siis minimaaliset verrattuna sen
aiheuttamiin haittoihin kaksoistutkinnon suorittajille, aikuislukiolaisille ja oppimisvai-
keuksista kärsiville opiskelijoille. Uudistus pidentäisi kahden tutkinnon suorittajien opin-
toaikoja. Jo nykyisellä lukion kurssimäärällä ja neljällä suoritettavalla kokeella on osalla
opiskelijoista vaikeuksia suorittaa tutkinto kolmessa vuodessa. Pääsääntöisesti opiskelijat
saavat ammatillisen tutkinnon suoritettua kolmessa vuodessa tai jopa sen alle, mutta yliop-
pilastutkinto jäisi vielä kesken. Tällä voisi olla vaikutuksia myös ammatillisen koulutuk-
sen järjestäjien rahoitukseen. Tarvetta rakenteen uudistamiseen ei ole myöskään siksi, että
uusi lukiolaki jo pitää sisällään kaikki tarvittavat elementit opiskelijoiden laaja-alaisen ja
monipuolisen osaamisen ja vahvemman yleissivistyksen kehittämiseen tulevaisuudessa. 

Koulutusjärjestelmän kehittämisessä suuntana on ollut elinikäisen oppimisen polkujen
edistäminen. Työn ja teknologisen muutoksen aikana tämä on korostetun tärkeää. Kaksois-
tutkinnon suorittaneet työllistyvät hyvin, osa valmistuneista hakee ammattikorkeakouluun
tai yliopistoon jatko-opiskelijaksi. Jos nuori haluaa suorittaa kahden tutkinnon opinnot,
tätä pitäisi pyrkiä edistämään kaikin mahdollisin keinoin eikä vaikeuttaa sitä. Ehdotettu
ylioppilastutkinnon rakenteen muutos uhkaa kuitenkin romuttaa kaksoistutkinnon.

Aikuislukioiden tutkinnon suorittajat kuuluvat pääosin siihen 20 prosentin ryhmään
maamme kokelaista, jotka suorittavat tutkinnossaan vain nykyiset neljä pakollista koetta.
Kuudesta aikuislukiosta kerätyn epävirallisen datan perusteella opiskelijat tekevät keski-
määrin noin 4,3 koetta tutkintoa kohden. Monille heistä viides pakollinen aine voi olla se
ratkaiseva ylimäärinen kuorma, joka aiheuttaa opintojen keskeytymisen. 

Tutkinnon rakenteen uudistaminen esitetyllä tavalla tuottaa lukiouudistuksen tavoittei-
den vastaisesti juuri sen, mitä uudistuksella pyrittiin välttämään: lukion oppimäärän ja tut-
kinnon suorittamisen vaikeutumisen tai jopa opintojen keskeytymisen. Tämä on erityisen
lyhytnäköistä tänä päivänä, kun kaikin tavoin yritämme saada aikaan sen, että jokainen
suomalainen nuori suorittaa vähintään toisen asteen tutkinnon. Tämä lyö tuota tavoitetta
korvalle.

Arvoisa puhemies! Esitän vastalauseen mukaisen pykälämuutosehdotuksen.

18.16 Jani Toivola vihr: Arvoisa herra puhemies! Kokonaisuudessaan tämä esitys on
meidän mielestämme kannatettava. Näemme, että siinä on useitakin tällaisia ehkä nimen-
omaan sen opiskelijan ja kokeen suorittajan käytännön arkea helpottavia tekijöitä liittyen
kokeisiin ilmoittautumiseen ja siellä tehtäviin valintoihin, tutkinnon suoritusaikaan ja
mahdollisuuteen siirtää yksittäisiä kokeita ikään kuin myöhemmäksi niin, että ne kuiten-
kin pysyvät osana sitä koko tutkintoa. Nämä ovat tärkeitä osia.
3



Pöytäkirjan asiakohta PTK 155/2018 vp
Niin kuin tässä aikaisemmissa puheenvuoroissa kävi ilmi, varmastikin tämä viiden ko-
keen vaatimus on se, mikä on kaikista eniten herättänyt keskustelua. Valiokunnassa siitä
puhuttiin paljon, omassa ryhmässäni keskusteltiin siitä hyvin pitkään: nähdään, että se ei
ole helppo tai mustavalkoinen asia. Ja ne huolet, mitä siihen liittyy nimenomaan opiskeli-
joiden kuormittumisen ja jaksamisen näkökulmasta, ovat ehdottomasti meidänkin mieles-
tämme näkökulmia, jotka on otettava todella vakavasti. Sen takia onkin hyvä ja tärkeää,
että valiokunnalla on tämä lausuma nimenomaan siitä, että tilannetta seurataan.

Samaan aikaan ehkä itse näen, että nämä jaksamiseen liittyvät kysymykset ovat usein
sellaisia, mitkä saattavat nousta jo aika paljon aikaisemmin siellä opinpolulla. Nämä eivät
ole ikään kuin uutta tietoa myöskään sivistysvaliokunnalle, vaan valitettavan useissa asia-
yhteyksissä lasten ja nuorten jaksamiseen ja mielenterveyteen liittyvät kysymykset ovat eri
tavoin nousseet esiin. Ne ovat totta kai laajasti sellaisia, joita täytyy tukea, ja koko ajan täy-
tyy tehdä töitä sen eteen, että kattavat palvelut on saatavilla. Mutta omassa ryhmässäni kui-
tenkin lopulta suhteessa tähän esitykseen kallistuttiin siihen, että ollaan myöskin valmiit
tukemaan tätä viiden kokeen velvoitetta nimenomaan sen laajan yleissivistyksen näkökul-
masta. Sillä oli meidän keskustelussamme paljon painoarvoa.

Vielä näistä lausumista sen verran, että on tosi hienoa ja tärkeätä, että myöskin tämä lu-
kiodiplomi on nyt nostettu esiin, että saataisiin se yhdenvertaiseen asemaan. Se on tosi tär-
keätä myöskin siitä näkökulmasta, että on erilaisia taitoja, erilaisia tapoja oppia, omaksua
tietoa tai ilmaista ja näyttää se oma osaaminen, tietopääoma, ja se, että me vahvistamme
sellaisia polkuja, on äärimmäisen tärkeä tavoite siinä, kun me puhumme jokaisen nuoren
mahdollisuuksista rakentaa itsellensä yhdenvertaista tulevaisuutta suomalaisessa yhteis-
kunnassa.

18.18 Li Andersson vas: Arvoisa puhemies! Kuten tässä yhdessä aikaisemmassa puheen-
vuorossa on todettu, tämä on ongelmallinen esitys monella tapaa, ja se kytkeytyy myöskin
moniin aika ongelmallisiin piirteisiin, mitä on ollut koulutuspolitiikassa tämän vaalikau-
den aikana ja tämän hallituksen alaisuudessa. 

Ensinnäkin tässä edetään ikään kuin väärässä järjestyksessä koulutuspolitiikan näkökul-
masta. Syy sille, että tätä lakia ylipäätänsä nyt tehdään, on se, että opetusministerin aloit-
teesta on tehty yhteistyössä korkeakoulujen kanssa tämä pääsykoeuudistus ja siinä menet-
tely herätti niin laajasti ihmetystä, että jopa hallituspuolueiden edustajat jättivät aiheesta
kirjallisen kysymyksen, ja nyt tehdään ikään kuin sen uudistuksen seurauksena näitä muu-
toksia lainsäädäntöön ja ylioppilastutkinnon rakenteeseen. Tämä johtaa tietenkin tilantee-
seen, jossa tästä kokonaisuudesta ei ole tehty kunnollisia vaikuttavuusarviointeja eikä
myöskään käyty laajempaa koulutuspoliittista keskustelua siitä, mihin nämä kaikki yksit-
täiset muutokset johtavat. 

Sen seurauksena hallitus esittää nyt siis ylioppilastutkinnon vaativuuden kasvattamista,
ja ihmettelen kyllä erityisesti vihreiden kantaa tähän esitykseen, koska nämä hyvät muu-
tokset tässä laissa olisi kyllä mahdollista hyväksyä ilman että samalla nostetaan suoritetta-
vien kokeiden vähimmäismäärää. Kuten tiedämme, kuormittuneisuus ja stressi on jo tällä
hetkellä erittäin iso ongelma lukiolaisten keskuudessa, ja se ilmenee jo aikaisemmassa vai-
heessa lukiokoulutuksen aikana johtuen siitä, että ylioppilastutkinnon painoarvoa koko
ajan on lisätty, mikä jo on omiaan lisäämään stressiä, kun ihminen joutuu miettimään esi-
merkiksi kurssivalintoja jo ensimmäisestä vuodesta lähtien sen mukaan, mitä tulee kirjoit-
4



Pöytäkirjan asiakohta PTK 155/2018 vp
tamaan ylioppilastutkinnossa. Tämä ei ole yleissivistävä suunta lukiokoulutuksen kehittä-
miselle vaan pikemminkin vie päinvastaiseen suuntaan. 

Nyt tätä siis tehdään siitä huolimatta, että tämä entuudestaan lisää vaativuutta ja sitä
kautta kuormittuneisuutta, ja siitä huolimatta, että se vaikeuttaa aikuisopiskelijoiden ja
kaksoistutkinnon suorittavien asemaa, eli sellaisen opiskelijaryhmän asemaa, jota muuten
ollaan pyritty auttamaan ja sitä kautta nostamaan ylioppilastutkinnon suorittavien nuorten
ja aikuisten määrää. 

Hyödyt ja haitat eivät ole tasapainossa, ja ehkä kaikista ongelmallisinta on se, että tämä
on taas yksi muutos, jolla eriytetään meidän toisen asteen eri koulutuspolkuja toisistaan, eli
tämänkin seurauksena nyt lukiokoulutus ja ammatillinen koulutus eriytyvät toisistaan sen
sijaan, että me kehittäisimme toista astetta kokonaisuutena. 

Näistä syistä kannatan vastalauseessa olevia muutosehdotuksia.

18.21 Mikaela Nylander r: Värderade talman! Den här lagen är bra och framför allt än-
damålsenlig om man enbart tittar på studentexamen och på gymnasieutbildningen. Den all-
mänbildande funktionen stärks i och med lagen. Dessutom kommer högskolorna i framti-
den att beakta fem ämnen i urvalsproven och då är det logiskt att minimikravet att skriva
fem ämnen i stället för fyra, såsom nu, införs. Redan i dag skriver 80 procent av alla abi-
turienter fem eller fler ämnen.

Men det ska sägas att tyvärr innehåller det här lagförslaget en baksida som jag anser vara
värd att nämnas och diskuteras också i plenum. Kraven på dem som avlägger två examina,
student- och yrkesexamen, och på vuxenstuderande kan bli för stora. I utskottshörandet
fördes fram oro och rädsla för att lagen kommer att minska på intresset att avlägga student-
examen bland just de här två grupperna. Man ska komma ihåg också att av dem som skri-
ver två examina är det enbart 29 procent som i dag skriver fem eller fler ämnen i student-
examen. Den här oron bör tas på allvar och därför tycker jag att det är oerhört bra att vi har
tagit in en uppföljningsklausul.

Arvoisa puhemies! Jos ajatellaan pelkästään yo-kirjoituksia, niin hallituksen esitys on hyvä
ja perusteltu. Ja mielestäni se on hyvä asia, että lukion yleissitovaa funktiota tällä tavalla
vahvistetaan. Täytyy pitää mielessä, että nyt jo 80 prosenttia kaikista ylioppilaista kirjoit-
taa viisi ainetta tai enemmän yo-kirjoituksissa. 

Mutta niille, jotka suorittavat kahta eri tutkintoa, ja aikuisopiskelijoille muutos voi olla
liian haasteellinen. Riskinä on, että laki sotii yleisiä koulutuspoliittisia tavoitteita vastaan
— sen myönnän — ja myönnän myös, että ammatillinen koulutus ja lukiokoulutus eriyty-
vät entisestään tämän lakiehdotuksen myötä. Siksi on mielestäni hyvä ja aivan välttämä-
töntä, että meillä on seurantavelvoite sisällytetty tähän meidän lausuntoomme, jotta voi-
daan palata tähän asiaan, jos näyttää siltä, että ne pahimmat skenaariot toteutuvat tässä lais-
sa. Mutta kuten vihreät, mekin olemme käyneet sisäistä keskustelua ja olemme kuitenkin
päätyneet siihen, että me tuemme tätä lakia näistä riskeistä ja huolista huolimatta. Toivo-
taan, että käytännössä siellä arjessa pystytään sitten tukemaan ja auttamaan myös niitä, jot-
ka suorittavat kahta tutkintoa, ja aikuisopiskelijoita.

18.25 Tarja Filatov sd: Arvoisa puhemies! Kun en ole valiokunnassa ollut kuulemassa
asiantuntijoita, on pakko sanoa, että hämmästyttää vähän, miksi viides aine pitää tehdä pa-
kolliseksi, kun valtaosa sen suorittaa jo nyt. Tuolla pakollisuudella ei sitä kautta saada sitä
5



Pöytäkirjan asiakohta PTK 155/2018 vp
hyötyä mitä on ajateltu, mutta tiedetään, että se tuo haittaa niille, jotka suorittavat kaksois-
tutkintoa tai ovat aikuisopiskelijoita. Elikkä tavallaan tätä kun punnitsee, jää kysymys, että
miksi pakollisuus, jos asia jo nyt toteutuu näin laajasti. 

Mielestäni olisi äärimmäisen tärkeää tarkastella toista astetta kokonaisuutena, lukio-
opetusta ja ammatillista opetusta rinnan, ja kun me teemme reformeja, meidän kannattaisi
katsoa sitä kokonaisuutta. Itse tulen kaupungista, jossa meillä on yhdistetty ammatillinen
koulutus ja lukiokoulutus samaan hallinnolliseen rakenteeseen, ja se on tuottanut pelkäs-
tään hyviä asioita. Se on tuottanut kustannussäästöä, mutta se on tuottanut myös vaihtoeh-
toja opiskelijoille. Pidän kaksoistutkintoa tämmöisenä parhaana mahdollisena vakuutukse-
na tulevaisuuden työelämää varten, koska siinä saadaan valmiuksia ikään kuin molemmil-
le puolille, ja siitä näkökulmasta tuntuu surulliselta, että tämä uudistus saattaa tehdä kak-
soistutkinnosta vähemmän houkuttelevan ja se saattaa jopa estää sen suorittamisen, vaikka
päinvastoin pitäisi yhdistää näitä kahta asiaa, varsinkin jos on niin, että viidennen ylioppi-
laskokeen opintoja ei voida millään tavalla hyödyntää siellä ammatillisen perustutkinnon
puolella. Olisi äärimmäisen tärkeää, että me ylipäätään koulutuksessa osaisimme yhdistää
erilaisia asioita ja hyödyntää jo kerran opittua toisessa tutkinnossa paremmin. Se kai on
koko meidän muuntokoulutuksen ja uudelleenkoulutuksen ja erilaisten moduulikoulutus-
ten, mitä tässä maassa on kehitetty, idea.

Itse asiassa, vaikka koulutus ei missään tapauksessa voi olla vain työelämää varten vaan
se on ihmisen elämää varten ja omia valmiuksia varten ja tulevaisuutta varten, sillä on kui-
tenkin merkitystä myös työelämän näkökulmasta. Tästä syystä olen tavallaan surullinen
siitä, että tämä lukiodiplomi ei tullut voimakkaammin kirjoitetuksi sinne, että se voisi olla
yksi näistä ylioppilasaineista. Me tiedämme, että Suomi tarvitsee luovuutta ja se tarvitsee
innovaatioita ja se tarvitsee uusia ajatuksia, ja me emme voi sitä koulussa pakottaa, mutta
me voimme luoda sellaiset olosuhteet, jotka ruokkivat luovuuttamme. Silloin jos opiskel-
laan taideaineita ja luovia aineita ja taitoaineita, silloin luodaan noita olosuhteita, ja sitä
osaamista, sitä vuorovaikutustaitoa ja muuta, jota syntyy taideaineiden kautta, me tarvit-
semme elämässä ja me tarvitsemme työelämässä. Sen vuoksi olisi ollut äärimmäisen tär-
keää, että lukiodiplomi olisi tullut voimakkaasti yhdeksi ylioppilastutkinnon osaksi ja että
sitä ruokittaisiin enemmän. On hyvä, että sitä selvitetään, mutta on tavallaan harmi, että se
tässä vaiheessa on jäänyt tästä kokonaisuudesta pois.

18.28 Esko Kiviranta kesk: Arvoisa puhemies! Lukio-opetuksella on valtava yleissivis-
tävä merkitys meidän koulujärjestelmässämme. Täällä on ehkä perustellustikin ihmetelty
tätä ylioppilastutkintoon sisältyvien aineiden määrän korottamista neljästä viiteen. Sitä on
ihmetelty senkin takia, että jo nyt noin 80 prosenttia tekee viisi tutkintoainetta. Jos tätä poh-
ditaan positiivisen kautta, niin tälläkin, että sitä kasvatetaan viiteen, saattaa olla varsin mer-
kittävää yleissivistävää merkitystä pitkän päälle. 

On myös tärkeää, että meidän lukioverkostomme pidetään tiheänä koko maassa, että pi-
detään toimiva, ihmisten tarpeita hyvin palveleva lukioverkosto. On huolestuttavaa, että
ammatillisella puolella verkosto on aika keskittynyt tätä nykyä. Lukioverkosto on vielä
kohtuullisen tiheä, ja sen pitäminen tällaisena on erittäin tärkeää koko Suomen kannalta. 

18.29 Tuomo Puumala kesk: Arvoisa puhemies! Täällä on puhuttu toisen asteen pohti-
misesta kokonaisuutena. Olen siitä ihan samaa mieltä. Toivon, että tulevissa uudistuksissa
6



Pöytäkirjan asiakohta PTK 155/2018 vp
ei tehdä enää niinkään erikseen lukiopuolen uudistuksia ja ammatillisen puolen uudistuk-
sia vaan löytäisimme niistä yhteisiä siltoja, se on hyvä ajatus. 

Kyllä myös se edustaja Anderssonin kritiikki on aivan paikallaan siitä, että eihän tämä
marssijärjestys tässä ideaali ole. Tietenkin aina lähtökohtana pitäisi olla se, että täällä ta-
lossa tehdään lainsäädäntöuudistuksia ja sitten niihin reagoivat esimerkiksi ne pääsykoe-
järjestelmät. Tässähän mennään toisinpäin. Kysymys ei kuitenkaan ole ihan yksinkertai-
nen, koska siellä korkeakoulupuolella on se autonomia olemassa, ja sitten siihenkin tässä
reagoidaan. Mutta ihan perusteltu ajatus, ja oikeampi lähtökohta, totta kai, olisi näin. 

No, sitten tästä lukiodiplomista nousi täällä ajatus. Minun mielestäni se on aika vahvasti
tässä sanottu, eli tässähän esitetään lausumaa, että ”ryhdytään selvittämään lukiodiplomi-
järjestelmän muuttamista kaikkia koulutuksen järjestäjiä velvoittavaksi ja sen perusteella
ryhdytään tarvittaviin lainsäädäntötoimiin”. Lausumana mielestäni ihan vahvasti sanottu
asia. Itse menisin tämän mietinnön ulkopuolelta jopa vähän pitemmälle tässä lukiodiplo-
mityyppisen ajattelun jalostamisessa. Ajattelisin niin, että nykyisten ylioppilaskirjoitusten
rinnalle kehitettäisiin järjestelmää, jossa lukiolainen voisi jatkuvasti osoittaa omaa osaa-
mistaan, kerätä ikään kuin omaa portfoliota, omaa kansiota, ja hän voisi osoittaa sitten kor-
keakouluun pyrkiessään sen oman kypsyytensä, minkä on lukion aikana saavuttanut, vaik-
kapa oppiainerajojen yli menevillä ainekirjoituksilla tai tutkielmilla, ja sitä kautta voisi
tehdä ikään kuin minigradua jo siellä lukion sisällä. Mielestäni tässä on paljon kehitettävää. 

Yleissivistyksen periaate, joka tässä tuli voimakkaasti esille, on kyllä tärkeä, ja sen täy-
tyy olla meidän lukion keskeinen lähtökohta myös tulevaisuudessa. 

18.31 Sami Savio ps: Arvoisa puhemies! Myös perussuomalaiset ovat pitkän ja perusteel-
lisen harkinnan jälkeen yhtyneet tähän mietinnön vastalauseeseen ja siinä olevaan pykälä-
muutosehdotukseen, jolla ylioppilastutkinnon laajuus säilytettäisiin nykyisenlaajuisena. 

Tämän vastalauseessa olevan pykälämuutosehdotuksen toteutuessakin lukio-opiskeli-
joilla luonnollisesti säilyisi mahdollisuus kirjoittaa huomattavasti useampia aineita kuin
neljä kappaletta, aivan kuten heillä nytkin on. Korostan, että meidänkin mielestämme opis-
kelijoita toki tulee kannustaa mahdollisimman laaja-alaiseen ja yleissivistystä lisäävään
opiskeluun, mutta erityisesti kaikkein heikoimpien opiskelijoiden pakottaminen siihen
lainsäädännöllisin keinoin on ehkä hieman kummallinen lähestymistapa, varsinkin kun tä-
män hallituksen esityksen vaikutusarviot ovat Sipilän hallitukselle ominaiseen tapaan jää-
neet myös asiantuntijalausuntojen mukaan varsin puutteellisiksi. 

Mitä sitten tulee tähän yliopistojen pääsykoevaatimukseen, josta on paljon puhuttu, niin
niissä on mielestäni kyllä usein mahdollisuus sisäänpääsyyn, jos on vaikkapa kolmesta ai-
neesta ylioppilaskirjoituksissa saanut hyvät pisteet. Yliopistojen näkökulmasta viiden ai-
neen suorittamista ei siis käsittääkseni nykyisinkään edellytetä, mutta tämän ylioppilastut-
kintoa säätelevän lain takia näin käy jatkossa, mikä vaikeuttaa opiskelijoiden asemaa. 

Nämä ongelmalliset ryhmät, kuten täällä on tuotu esille, ovat nimenomaan kaksoistut-
kintoa suorittavat opiskelijat, aikuislukioissa opiskelevat ja yleisemmin ottaen syrjäyty-
misvaarassa olevat opiskelijat. Ja on suuri pelko siitä, että lakiesityksen toteutumisen myö-
tä nuorten syrjäytyminen voisi lisääntyä. Mielestämme tätä riskiä ei kannata ottaa. 

Tässä alkuperäisessä hallituksen esityksessä oli mahdollisuus myös englanninkielisen
ylioppilastutkinnon suorittamiseen. Se kuitenkin valiokuntakäsittelyn aikana poistettiin
esityksestä, koska katsottiin, että siihen sisältyi huomattavia epäilyksiä esityksen perustus-
7



Pöytäkirjan asiakohta PTK 155/2018 vp
laillisuudesta kansalliskielten aseman näkökulmasta. Mielestäni tämä valiokunnan yksi-
mielinen päätös oli tältä osin hyvinkin perusteltu ja oikea.

Arvoisa puhemies! Totean lopuksi, että yhdyn täällä esitettyyn näkemykseen siitä, että
kattava lukioverkko on tärkeää säilyttää koko maassa, jolloin opiskelijoilla on paljon pa-
remmat mahdollisuudet valita lukio-opinnot.

18.34 Li Andersson vas: Arvoisa puhemies! Vielä kommentti liittyen tähän yleissivistyk-
seen, mitä minäkin pidän lukiokoulutuksen keskeisenä periaatteena, mutta vierastan sitä
ajatusta, että yleissivistystä lisää vain pakollisten ylioppilaskirjoitusaineiden määrä eli että
sen koulutuksen yleissivistävä funktio ikään kuin määräytyisi sen mukaan, kuinka monta
ainetta kirjoittaa ylioppilaskirjoituksissa. Kyllähän se yleissivistys syntyy sitä kautta, mitä
nuori opiskelee sen kolmen vuoden aikana lukiossa ja miten laajasti meillä on esimerkiksi
pakollisia kursseja eri aloilta ja eri aineissa. Päinvastoin, mitä enemmän ylioppilaskirjoi-
tuksia ja -tutkintoa painotetaan, sitä todennäköisemmin se johtaa kehitykseen, jossa nuori
joutuu jo silloin lukion ensimmäisenä vuotena päättämään, mitä minä tulen ylioppilaskir-
joituksissa kirjoittamaan, ja esimerkiksi niissä pitkissä aineissa, joissa kursseja on paljon,
valitsee keskittymisen niihin aineisiin sen sijaan, että opiskelisi laaja-alaisemmin eri asioi-
ta, mitkä kiinnostavat.

Pidän myöskin ristiriitaisena, että tämä hallitus, joka hyvin heikolla valmistelulla toteut-
ti myöskin tämän lukion valinnaisuuskokeilun eli siis mahdollisti nuorille monien ainei-
den pois jättämisen, puhuu nyt yleissivistyksen merkityksestä tässä ylioppilastutkinnon
kokeiden vähimmäismäärän noston yhteydessä, koska ainakin tähän asti tämä lukiokoulu-
tuksen kehittämispolitiikka on ollut sellaista, jota myöskin monet opettajat ja kasvatusalan
asiantuntijat ovat kritisoineet juuri siitä syystä, että se vähentää lukion yleissivistävää
funktiota ja päinvastoin edustaa enemmänkin tällaista putkitutkintoajattelua jo silloin toi-
sella asteella, jolloin kaikista tärkeintä myöskin nuoren jatko-opiskelukykyjen ja oppimis-
kykyjen näkökulmasta olisi se, että saa mahdollisimman vahvan ja laaja-alaisen yleissivis-
tyksen, jonka turvin nuori näin halutessaan voi sitten jatkaa opintojaan kolmannella asteel-
la.

18.37 Mikaela Nylander r: Arvoisa puhemies! Tietysti on yleissivistyksen kannalta ai-
van keskeistä, mitä opiskellaan näitten kolmen tai neljän vuoden aikana, mutta emme me
valiokuntana voineet ihan sivuuttaa ylioppilastutkintolautakunnan lausuntoa siitä, että hei-
dän mielestään neljä ainetta, siis nykyinen malli, joka nyt on voimassa oleva lainsäädäntö,
ei riittävästi ylioppilaskirjoituksissa mittaa tätä yleissivistävää funktiota. Minun mielestä-
ni emme me voi ihan sivuuttaa sitäkään, ja vaikka tähän liittyy riskejä, duubioita, pelkoja,
niin siksi olemme kuitenkin valmiita kannattamaan tätä lakiehdotusta. 

Minun mielestäni ratkaisevaa tulee olemaan, miten käytännössä siellä arjessa pystytään
tukemaan myös niitä, jotka suorittavat kahta tutkintoa, ja aikuisopiskelijoita. Ja taas kerran
on aivan selvää, että opinto-ohjaus nousee aivan uuteen valoon ja tarvitaan paljon opinto-
ohjausta. 

Sitten tietysti tällaiset mallit, mitä on Hämeenlinnassa käytössä, ovat järkeviä, koska
siellä pystytään varmasti eniten tukemaan kaikkia opiskelijoita ja luodaan joustavia opin-
topolkuja ja tehdään yhteistyötä.
8



Pöytäkirjan asiakohta PTK 155/2018 vp
18.38 Eeva-Johanna Eloranta sd: Arvoisa puhemies! Tulevaisuuden hyvinvointimme
rakentuu sille, että kaikkien suomalaisten osaamistaso nousee, ja meidän pitää varmistaa,
että jokaisella nuorella on vähintään joko ammatillinen tutkinto tai lukiotutkinto taskus-
saan, sillä sen suuren työelämän muutoksen takia, jota koko ajan elämme, peruskoulun va-
rassa on enää hyvin vaikea työllistyä. On tunnettu fakta, että viimeisen 30 vuoden aikana
on hävinnyt jopa 600 000 sellaista työpaikkaa, joihin riittää peruskoulupohja, eli perusas-
teen työpaikoista on jäljellä enää 30 prosenttia. 

On ihan selvää, että tämän ajan peruskoulutus vaatii vähintään toisen asteen koulutuk-
sen, joko ammatti- tai lukiotutkinnon. Kuitenkaan suomalaisista nuorista jopa 15 prosen-
tilla ei 25 vuoden ikään mennessä ole taskussaan tuota toisen asteen tutkintoa, ja perusas-
teen varassa olevista onkin vain alle puolet eli noin 43 prosenttia töissä. Sen takia olisi vält-
tämätöntä huolehtia siitä, että jokaisella vähintään tämä toisen asteen tutkinto on, jotta työl-
listyy. Juuri tämän asian takia on hyvin vaikea hyväksyä, että lukiotutkinnon suorittamista
nyt vaikeutetaan tällä hallituksen lakiesityksellä muun muassa kaksoistutkinnon suorittaji-
en osalta, aikuislukiolaisten osalta tai niiden osalta, joilla on vaikeuksia oppimisessaan.
Täällä on moneen kertaan tämä seikka todettu. On hyvin vaikea ymmärtää, minkä takia täl-
laista lyhytnäköistä politiikkaa tehdään. Tämä on todellakin lyhytnäköinen muutos eikä
edistä meidän suomalaisten tärkeää kansallista tavoitetta siitä, että meillä koulutustaso ja
samalla työllisyysaste nousee.

18.40 Li Andersson vas: Arvoisa puhemies! Ajattelin vielä vastata edustaja Nylanderille
liittyen yleissivistykseen ja siihen, onko tarvetta muuttaa tutkintoa vai ei tästä syystä. 

Kuten tässä on monissa puheenvuoroissa tuotu esille, yli 80 prosenttiahan kirjoittaa jo
enemmän kuin viisi ainetta. Eli tältä osin ne mahdolliset hyödyt, mitä tällä muutoksella
voidaan saada aikaiseksi, ovat mielestäni suhteellisen pieniä verrattuna niihin haittoihin,
mitä tämä saattaa tuoda mukanaan tilanteessa, jossa tämä vaikeuttaa aikuisopiskelijoiden
tai kaksoistutkinnon suorittaneiden nuorten asemaa. Merkille pantavaa on mielestäni
myöskin se, että se työryhmä, joka tutkii ylioppilastutkinnon uudistamisen eri vaihtoehto-
ja, itse asiassa ei esittänyt suoraan vain tätä vähintään viiden kokeen mallia, vaan yritti ra-
kentaa esitystä, jossa ikään kuin olisi huomioitu myöskin niitä opiskelijoita, jotka syystä tai
toisesta eivät viittä koetta ehdi tai pysty suorittamaan, neljän kokeen mallilla, jossa kuiten-
kin valinnanvapautta olisi ollut vähemmän. Eli siinä esitettiin tällaisen neljän ja viiden ko-
keen ikään kuin yhdistelmämallia, joka ei ollut ihan ongelmaton sekään, mutta jossa kui-
tenkin käy ilmi, että ikään kuin tiedostettiin ne ongelmat, mitä tämä hallituksen ajama rat-
kaisu saattaa tuoda mukanaan monille nuorille ja aikuisillekin opiskelijoille.

18.41 Veera Ruoho kok: Arvoisa puhemies! Kiitos edustajakollegoille — oikein hyvää
pohdintaa ja kritiikkiäkin tähän esitykseen liittyen. Koulutus ja sivistys on kaiken kehityk-
sen pohja ja perusta, näin sanoi minulle eilen Suomi—Namibia-ystävyysryhmän tapaami-
sessa namibialainen pormestari ja Namibian suurlähettiläs, kun puhuttiin siitä, miten saa-
daan muita maita samalle tasolle kuin esimerkiksi nyt Suomi. Suomessa kuitenkin täytyy
olla kiitollisia siitä, miten pitkälle edistyneitä ollaan, mutta aina pitää tehdä paremmin.

Edustaja Nylanderin puheenvuorosta innostuin, ja nimenomaan tästä yleissivistävyy-
destä, mitä hän korosti, ja miten tärkeän pohjan se sitten antaa ihmisen jatkoelämään ylei-
sestikin. Minä ajattelen sitä asiaa myös vähän siltä kannalta, että jos nuori haluaa maail-
man huipulle urheilussa, niin silloin on mahdollisimman tärkeää se, että hän on kokeillut
9



Pöytäkirjan asiakohta PTK 155/2018 vp
vähän monenlaista lajia ja monella lailla kehittänyt sitä kroppaansa, ja samalla lailla pää-
täkin on hyvä kehittää sillä lailla, että tietää laajasti ja sitten ehkä siiloutuu jossain vaihees-
sa se, mistä on itse aidosti kiinnostunut, ja haluaa pistää oman kortensa kekoon sen asian
osalta. 

Vielä tähän hyödyntämiseen. Sitä kannatan, että voitaisiin lukion opintoja hyödyntää.
Minun mielestäni se täällä taisi tullakin jossain puheenvuorossa jo esille. Juuri itse gradun
jättäneenä keskustelin yhden ihmisen kanssa siitä, että minulla oli ainakin hienoa, kun
minä pystyin omaa työkokemustani hyödyntämään, että sai seitsemän opintopistettä sillä
kasaan, kun oli jo työelämässä ollut. Ei tarvinnut sitä kurssia suorittaa niin sanotusti. 

18.44 Tuomo Puumala kesk: Arvoisa puhemies! Edustaja Andersson taisi viitata Gaude-
amus igitur -työryhmän työhön, jossa he mahdollistivat tämmöisen neljänkin aineen kir-
joittamisen, mikä sittemmin hylättiin. En muista, oliko edustaja Andersson silloin valio-
kunnassa — yleensä olette, olette erittäin ahkera edustaja, mutta oliko teillä silloin juuri
päällekkäisyys — kun tämän Gaudeamus igitur -ryhmän, oliko puheenjohtaja ja varapu-
heenjohtaja olivat valiokunnassa. He eivät enää itse kannattaneet tuota mallia vaan vetosi-
vat erittäin voimakkaasti viiden kokeen mallin eteen. Se löytyy nyt jo julkistetuista kirjal-
lisista lausunnoistakin, että he erittäin voimakkaasti kannattavat viiden kirjoituksen mallia
nimenomaan tällä yleissivistysperusteella ja sen vuoksi, että nyt kun valintakoejärjestelmä
on muuttunut, he pitivät sitä välttämättömänä. 

Sitten se asia, mikä ei ole vielä ollut tässä salissa keskustelussa, lienee vielä paikallaan
sanoa: Tämähän ei saa muodostua esteeksi kenellekään, etteikö voisi päästä ylioppilaaksi,
ja sitä vartenhan siellä on olemassa tämä kompensaatiojärjestelmä, että jos jostakin ainees-
ta tulee hylätty, niin sitten toisesta aineesta vähän paremmin kirjoittamalla on edelleen
mahdollista päästä ylioppilaaksi. Sitä pidän äärimmäisen tärkeänä, koska kannatan kak-
soistutkintoja, aikuislukio-opiskelua ja sitä, että heillä on mahdollisuus päästä ylioppilaak-
si ja halutessaan jatko-opintoihin sen jälkeenkin. Tätähän valiokunta mietinnössään alle-
viivasi.

18.45 Mikaela Nylander r: Arvoisa puhemies! Aivan lyhyesti vielä tässä lopuksi halusin
lukea yhden lauseen meidän hyvästä ja kattavasta mietinnöstämme: ”Ylioppilaiden hidas
sijoittuminen jatko-opintoihin on nykyisin merkittävä ongelma, sillä noin 70 prosenttia” —
70 prosenttia — ”uusista ylioppilaista ei sijoitu välittömästi lukio-opintojen jälkeen tutkin-
totavoitteiseen koulutukseen.” Kyllä jos ajatellaan puhtaasti niitä, jotka käyvät lukiota ja
suorittavat yo-kirjoitukset ja -kokeet, kyllähän tämä on merkittävä ja huomattava paran-
nus. Sitä se on. Sitten tietysti tiedostan kaikki nämä haasteet, jotka liittyvät tähän, mutta
mielestäni kuitenkin tästä löytyy ihan sellaisia puoltavia seikkoja, jotka mahdollistavat
sen, että voidaan puoltaa tätä lakiehdotusta.

18.46 Li Andersson vas: Arvoisa puhemies! Kuten totesin, en ihan näe, millä tavalla tämä
on parannus niiden opiskelijoiden näkökulmasta, koska kuten tässä on jo moneen ottee-
seen keskustelussa tuotu esille, valtaosa nuorista kirjoittaa jo tällä hetkellä vähintään sen
viisi koetta. 

Mitä tässä tulee edustaja Puumalan puheenvuoroon, niin taas kerran mielestäni käy ilmi
tämä suurin problematiikka, mikä tässä on, eli tässä reagoidaan nyt tähän pääsykoeuudis-
tukseen. Sen takia mainitsin tämän työryhmän eri mallit, että mielestäni se oli kuvaava esi-
10



Pöytäkirjan asiakohta PTK 155/2018 vp
merkki siitä, että siinä oli yritetty hakea jotain tällaista yhdistelmäratkaisua, ja kuten tote-
simme myöskin valiokunnassa, se on ihan totta, että siihen liittyi ongelmia, mitä tulee esi-
merkiksi eri aineiden keskinäiseen arvostukseen, joka olisi jollain tavalla ainakin reaaliai-
neiden osalta muuttunut tässä viisi ja neljä -mallissa. Mutta nyt siirrytään kuitenkin sellai-
seen järjestelmään, jossa suoritettavien kokeiden vähimmäismäärä nostetaan kaikkien
osalta, siitä huolimatta, että me tiedostamme, että tämän pienemmän ryhmän kohdalla,
joka yrittää suorittaa kaksoistutkintoa, tai niiden, jotka suorittavat ylioppilastutkintoa ai-
kuisiässä, tämä saattaa merkittävästi kyllä vaikeuttaa sen tutkinnon suorittamista. Mieles-
täni ei ole oikein silloin, että päättäjät ilmoittavat, että no me ajattelimme, että kuitenkin
pääset ylioppilaaksi sitä kautta, että voi kompensoida hylätyn kokeen. Toki se on mahdol-
lisuus, mutta eihän se voi olla se ratkaisuesitys, minkä me nyt tässä viestimme näille opis-
kelijoille ikään kuin ratkaisuna niihin potentiaalisiin epäkohtiin ja riskeihin, mihin tämä
hallituksen lakiesitys todennäköisesti tulee johtamaan.

Yleiskeskustelu päättyi ja asian käsittely keskeytettiin.
11


