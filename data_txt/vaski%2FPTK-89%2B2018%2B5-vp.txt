















































DEM8E89.tmp.xml


Pöytäkirjan asiakohta PTK 89/2018 vp
Pöytäkirjan asiakohta 

PTK 89/2018 vp

Täysistunto

Tiistai 25.9.2018 klo 14.00—17.09

5. Hallituksen esitys eduskunnalle laiksi korkeakouluopiskelijoiden opiskeluterveyden-
huollosta sekä eräiksi siihen liittyviksi laeiksi

Hallituksen esitys HE 145/2018 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 5. asia. Puhemiesneuvosto ehdottaa, että asia lähetetään sosiaali- ja ter-
veysvaliokuntaan, jolle perustuslakivaliokunnan ja sivistysvaliokunnan on annettava lau-
sunto.

Lähetekeskusteluun varataan enintään 30 minuuttia. Mikäli puhujalistaa ei ehditä anne-
tussa ajassa käydä loppuun, asiakohdan käsittely keskeytetään ja sitä jatketaan tämän päi-
vän istunnossa muiden asiakohtien tultua käsitellyiksi. Jos keskustelu asiasta puolestaan
päättyy ennen sille varatun määräajan päättymistä, siirrytään päiväjärjestyksen seuraavaan
elikkä 6. asiakohtaan.

Keskustelu

16.10 Perhe- ja peruspalveluministeri Annika Saarikko (esittelypuheenvuoro): Arvoi-
sa puhemies! Tässä on hyvin mieluisa tehtävä saada esitellä uusi laki. Siinä ehdotetaan sää-
dettäväksi korkeakouluopiskelijoiden opiskeluterveydenhuollosta uusi laki, jossa on sää-
dökset korkeakouluopiskelijoiden opiskeluterveydenhuollon järjestämisestä, tuottamises-
ta ja rahoituksesta. Tämän esityksen tavoitteena on turvata korkeakouluopiskelijoiden
opiskeluterveydenhuollon palvelut valtakunnallisesti, parantaa palveluiden laatua ja saata-
vuutta. Avainsanana on opiskelijoiden välinen yhdenvertaisuus korkeakoulujärjestelmäs-
sämme.

Opiskeluterveydenhuollossa kiinnitetään huomiota erityisesti opiskelukykyyn vaikutta-
viin tekijöihin, erityisesti nuorten aikuisten elämäntilanteeseen liittyviin erityiskysymyk-
siin mutta myös opiskeluihin liittyen voimavaroihin, terveyteen, opiskelutaitoihin, opiske-
luympäristöön ja -yhteisöön.

Opiskeluterveydenhuollon erityisluonteen vuoksi on tärkeää, että korkeakouluopiskeli-
joiden palvelut toteutetaan terveydenhuollon osalta valtakunnallisesti yhdenmukaisesti.
Palvelujen laatu turvataan sillä, että henkilökunta näissä tehtävissä on erikoistunut nimen-
omaan opiskelijoiden elämäntilanteeseen ja terveyteen liittyviin aiheisiin.

Tällä esityksellä ja näillä periaatteilla luodaan yhdenvertaiset palvelut kaikille korkea-
kouluopiskelijoille ja kavennetaan hyvinvointi- ja terveyseroja ennen kaikkea nyt yliopis-
to- ja ammattikorkeakouluopiskelijoiden kesken, voidaan kai yhdessä todeta, jo vuosien
valmistelun, asiaan liittyneen poliittisen keskustelun ja laajan edunvalvonnan hyvän yh-
teistyön seurauksena. Tässä yhteydessä haluankin lausua erityisen lämpimät kiitokset suo-
 Tarkistettu
4.1



Pöytäkirjan asiakohta PTK 89/2018 vp
malaiselle opiskelijajärjestökentälle ja YTHS:n säätiöpohjaiselle toiminnalle ja sen luotta-
mushenkilöille siitä arvokkaasta yhteistyöstä ja tämän asian aktiivisesta esillä pitämisestä,
joka varmasti osaltaan oli vaikuttamassa siihen, että opiskeluterveydenhuollon erityisosaa-
minen haluttiin tämän ison sote-uudistuksen kyljessä tunnistaa tietynlaisena erityiskysy-
myksenä, etenkin kun sen oikeutus erillisratkaisuna perustuu nyt vihdoin opiskelijoiden
saattamiseen samalle viivalle korkeakoulutasolla.

Arvoisa puhemies! Korkeakouluopiskelijat voisivat jatkossakin käyttää muiden asuk-
kaiden tavoin maakunnan yleisiä terveyspalveluja. Sosiaali- ja terveydenhuollon valinnan-
vapaus ja sen lainsäädäntö ei koske opiskeluterveydenhuoltoa, mutta silloin kun opiskelija
käyttää maakunnan yleisiä sosiaali- ja terveyspalveluja, valinnanvapautta voi tietysti käyt-
tää samalla tavalla kuin muutkin maakunnan asukkaat.

Tämän muutoksen on tarkoitus toteutua samalla aikataululla kuin muu maakunta—
sote-uudistus nyt uutena vuosilukuna vuoden 2021 alusta. Toisen asteen oppilaat lukiossa
tai ammatillisessa koulutuksessa saavat opiskeluterveydenhuollon palvelut oman maakun-
tansa järjestäminä.

Arvoisa puhemies! Ammattikorkeakouluopiskelijat tulisivat YTHS:n tuottaman opiske-
luterveydenhuollon piiriin tämän lakiesityksen myötä, kuten aiemmin totesin. Se tarkoit-
taa käytännössä sitä, että YTHS:n palvelujen piirissä olevien opiskelijoiden määrä yli kak-
sinkertaistuu. Tämä merkitsee tietysti myös huomattavaa toiminnan laajentamisen tarvetta
YTHS:n näkökulmasta, muun muassa toimitiloja ja henkilöstöä tarvitaan tietysti lisää. Toi-
minta laajenee nyt myös maantieteellisesti paikkakunnille, missä se ei toistaiseksi ole ol-
lut, ja tätä varten kaikkineen toiminnan laajentumiseen on valtion talousarviossa varattu
määrärahaa.

Opiskeluterveydenhuollon palvelujen sisältö määriteltäisiin edelleenkin terveydenhuol-
tolaissa, ja se olisi sama kaikille opiskelijoille. Tämä lainsäädäntö säätää nyt ikään kuin jär-
jestelmästä, ei niinkään palvelujen sisällöstä. Opiskeluterveydenhuoltoon sisältyy oppilai-
toksen opiskeluympäristön terveellisyyden, turvallisuuden ja koko opiskeluyhteisön hy-
vinvoinnin edistäminen ja seuranta, ei siis vain yksilötason vaan myös suomalaisen opis-
kelijayhteisön huomioiminen.

Opiskeluterveydenhuolto sisältää jatkossakin jokaisen opiskelijan kannalta perusterve-
ydenhuollon terveyden ja sairaanhoidon palvelut. Lisäksi siihen kuuluu opiskelijan erityi-
sen tuen tai tutkimuksen tarpeen varhainen tunnistaminen, tarvittaessa jatkotutkimuksiin
tai jatkohoitoon ohjaaminen sekä psykoterapiaan ohjaamisen edellyttämä hoito ja lausun-
to. Erityisesti painotan YTHS-erillisratkaisun merkitystä ja toisaalta sen laajentamisen
merkitystä mielenterveyskysymyksissä, jotka selvästi korostuvat — paikoin huolestutta-
vallakin tavalla — nimenomaan opiskelijaväestön keskuudessa.

Arvoisa puhemies! Järjestelmätason huomio vielä tämän lainsäädännön sisältä. Esityk-
sen mukaan Kansaneläkelaitos vastaisi korkeakouluopiskelijoiden opiskeluterveydenhuol-
lon järjestämisestä valtakunnallisesti, ei siis tulevat maakunnat vaan Kela. Se olisi uusi teh-
tävä Kelalle, joka järjestämisvastuullisena tahona huolehtisi korkeakouluopiskelijoiden
palveluiden riittävästä saatavuudesta ja saavutettavuudesta valtakunnallisesti. Lisäksi Ke-
lan tehtäväksi jää seurata ja arvioida palvelun laatua, vaikuttavuutta, kustannuksia, tuotta-
vuutta ja myös taloudellisuutta.

YTHS toimisi puolestaan opiskelijoiden terveydenhuollon palveluiden valtakunnallise-
na tuottajana. YTHS vastaisi palveluiden tuottajana toimivuudesta, resursoinnista, kehittä-
misestä, ammattihenkilöstön riittävyydestä, osaamisesta, palvelujen saatavuudesta, saavu-
2



Pöytäkirjan asiakohta PTK 89/2018 vp
tettavuudesta, ammattimaisesta johtamisesta ja omavalvonnasta. Tässäkin siirrymme siis
järjestäjä—tuottaja-pohjaiseen sote-rakenteeseen.

Rahoituksen osalta oleellista on todeta, että kustannuksista vastaisivat valtio ja opiske-
lijat. Valtion osuus olisi 77 prosenttia ja opiskelijoiden 23 prosenttia, ja tämä suhdeluku
vastaa nykyistä opiskelijoiden maksuosuutta. Opiskelijoiden rahoitusosuus katettaisiin
kaikilta korkeakouluopiskelijoilta perittävällä pakollisella terveydenhoitomaksulla. Se
määriteltäisiin vuosittain asetuksella siten, että se vastaisi kustannuksista tuota 23:a pro-
senttia. Nykyisen arvion mukaan opiskelijan kukkarossa tämä tuntuisi noin 77 eurolla vuo-
dessa vuonna 2021, ja se perittäisiin kahdessa erässä. Oleellista on, että tämän lisäksi opis-
kelijoilta ei perittäisi käyntimaksuja YTHS:n palveluiden käytöstä.

Valtion rahoitus toimintaan ohjattaisiin valtion talousarvion kautta Kelalle, ja korkea-
kouluopiskelijoiden opiskeluterveydenhuollon hyväksyttävien kustannusten määrä tarkis-
tettaisiin vuosittain valtion talousarvion yhteydessä.

Arvoisa puhemies! Vielä lopuksi: Koen, että tällä esityksellä turvataan kaikille korkea-
kouluopiskelijoille valtakunnallisesti yhtenäisesti järjestetyt ja tuotetut palvelut, ja rinnas-
tamme korkeakoulut yhtä arvokkaiksi myös siltä osin, että kummankin järjestelmän opis-
kelija on samanlaisten palveluiden ja niiden saatavuuden ja vaikuttavuuden piirissä. Tarjo-
amme tällä ratkaisulla siis yhdenvertaisuutta. Opiskelijoiden opiskelukykyä tuetaan halli-
tuksen mielestä parhaiten tuottamalla palvelut opiskeluterveydenhuoltoon erikoistuneen
järjestelmän ja henkilöstön avulla.

Tämän uudistuksen yhteydessä harva on tullut kritisoimaan nykyistä YTHS:n toimin-
taa. Päinvastoin, yleinen laaja poliittinen tahto on liittynyt sen toiminnan yhdenvertaisuu-
teen myös AMK-opiskelijoiden osalta. Uskomme ja arvioimme, että tällä uudistuksella on
myönteisiä vaikutuksia erityisesti juuri nyt ammattikorkeakouluopiskelijoiden opiskeluky-
vyn vahvistamiseen.

Ensimmäinen varapuhemies Mauri Pekkarinen: Puhujalistaan.

16.18 Pekka Puska kesk: Arvoisa puhemies! Tämä on iloinen asia ja iloinen päivä, kii-
tokset hallitukselle ja kiitokset ministerille. Vuosien sote-väännön jälkeen YTHS:n asema
on nyt turvattu ja myöskin saatu ammattikorkeakoulujen opiskelijat YTHS:n piiriin. Tässä
sote-väännön aikanahan on jatkuvasti ollut huolta ja epäilyä siitä, mikä YTHS:n kohtalo
tulee olemaan.

YTHS:llähän on pitkä historia. Se on käsittääkseni perustettu jo ennen sotia erityisesti
opiskelijoiden keuhkokuvausten järjestämiseksi tuberkuloosin, silloisen kansantaudin, tor-
junnassa. Kuten ministeri sanoi, yleisesti tunnustetaan, että YTHS on erittäin hyvin toimi-
va järjestelmä, joka nauttii yliopisto-opiskelijoiden tukea ja jota opiskelijajärjestöt ovat
vuosikausia voimakkaasti puolustaneet.

Tämän sote-keskustelun aikaan on hyvä todeta, kuinka YTHS on erittäin kokonaisval-
tainen järjestelmä, niin kuin ainakin tuolla USA:ssa puhutaan, health maintenance -järjes-
telmä, jossa on nykyaikaista terveyskasvatusta, ehkäiseviä palveluja ja toimiva peruster-
veydenhuolto. YTHS:n piirissä hyödynnetään myös tehokkaasti nykyaikaista digitaalista
teknologiaa. YTHS on myös hyvin kustannustehokas järjestelmä, jonka kustannuksiin siis
myös opiskelijat osallistuvat. Myös yhteiskunnan kannalta on merkittävää ja tärkeää, että
opiskelijoiden hyvinvointiin panostetaan ja että terveydenhuolto on kunnossa. Vielä tätä
sote-keskustelua ajatellen voidaan todeta, että YTHS muodostaa itse asiassa monella taval-
3



Pöytäkirjan asiakohta PTK 89/2018 vp
la maakunnille esikuvan hyvästä, terveyttä edistävästä perusterveydenhuollon järjestel-
mästä.

Tässä lakiesityksessä, kuten ministeri totesi, on tietysti myöskin erittäin ilahduttavaa,
että vuosien toiveiden jälkeen myös ammattikorkeakoulujen opiskelijat on saatu YTHS:n
piiriin. Tämä saattaa kaikki korkeakouluopiskelijat yhtenäisen palvelujärjestelmän piiriin.
Näin ollen tämä uudistus ja YTHS:n laajennus eivät tietenkään tapahdu ilman lisähaastei-
ta, ilman taloudellisia lisäkustannuksia, ja on hienoa, että tähän tärkeään uudistukseen on
nyt löytynyt tarvittavat varat.

YTHS:n aseman turvaamisessa, kuten ministeri kertoi, on siis päädytty ratkaisuun, että
Kela toimii korkeakouluopiskelijoiden opiskeluterveydenhuollon palvelujen järjestäjänä,
mikä on eräällä tavalla Kelalle uudentyyppinen tehtävä. Sitten, kun ministeri aikanaan vas-
taa, olisi kiinnostavaa kuulla vielä arvioita siitä, mitä tämä merkitsee Kelan toiminnan kan-
nalta. Varmaan myöskin opiskelijapiireissä halutaan selvyyttä siitä, onko odotettavissa,
että opiskelijoiden maksut eivät nykyisestään ainakaan olennaisesti nousisi, ja kiinnosta-
vaa on myöskin se tekniikka, tuleeko opiskelijoiden maksun kerääminen, siis tämä ter-
veydenhoitomaksutapahtuma, niin kuin nykyään ylioppilaskuntien toimesta vai ihan eril-
lisillä maksuilla.

Arvoisa puhemies! Lopuksi on siis toivottavaa ja luulisin, että tämän hyvän uudistuksen
käsittely sosiaali- ja terveysvaliokunnassa sujuu joutuisasti ja että laki saadaan esityksen
mukaan sitten aikanaan voimaan.

16.22 Kimmo Kivelä sin (vastauspuheenvuoro): Puhemies! Tämä lakiesitys on jälleen
kerran osoitus siitä, että tämä hallitus tekee — aikaisemmat hallitukset ovat puhuneet. Jo
silloin, kun ammattikorkeakouluverkostoinstituutio luotiin, esitettiin vaatimuksia, että
kaikki korkeakouluopiskelijat pitää saada terveydenhuollon osalta samalle viivalle. Pit-
kään perusteltiin, että ei tämmöistä uudistusta voida toteuttaa, sillä ammattikorkea-
kouluopiskelijat harjoittelevat eri paikkakunnilla, ja että käytännön toteuttaminen olisi
mahdotonta. On myös viisasta, että on ymmärretty realiteetti, että sosiaali- ja terveysuudis-
tuksen, sote-uudistuksen, aikana YTHS-järjestelmä säilyy, sillä miksi korjata sellaista,
mikä ei ole rikki.

Ja edustaja Puskalle: Minä myös muistan opintokirjastani, että siellä oli lopussa vielä ne
tuberkuloosirokotukset ja keuhkot. [Puhemies koputtaa] Ne ovat vanhaa jäännettä. — Kii-
toksia.

Ensimmäinen varapuhemies Mauri Pekkarinen: Arvoisat edustajat, olen tässä nyt alka-
jaisiksi merkinnyt vastauspuheenvuorot edustajille Kari, Räsänen, Mäkelä, Essayah, Wal-
linheimo, ja sitten jatketaan, kun siihen asti on päästy.

16.23 Emma Kari vihr (vastauspuheenvuoro): Arvoisa puhemies! Kyllä silloin täytyy
kiittää, kun on kiittämisen paikka, ja tässä on kyllä nyt kiittämisen paikka ministerille. On
todella hienoa, että tämä opiskelijoitten terveydenhuollon erilliskysymys on nyt vihdoin
hoitumassa kuntoon. Tämä on ehdottomasti hyvä uudistus, jota opiskelijaliike on pitkään
ajanut ja jota on pitkään toivottu, ja hienoa, että se on vihdoin täällä. Tämä lisää korkea-
kouluopiskelijoitten yhdenvertaisuutta ja huomioi ne matalan kynnyksen palvelut ja niit-
ten tärkeyden, erityisesti tuolla mielenterveyspuolella, jossa ne ovat opiskelijoille tänä päi-
4



Pöytäkirjan asiakohta PTK 89/2018 vp
vänä todella todella tärkeitä. Ja erityisesti myös kiitos tästä käyntimaksujen poistumisesta,
joka madaltaa kynnystä hakeutua hoitoon. Se on opiskelijoille tärkeä asia.

Mutta kuten kaikkiin suuriin uudistuksiin, totta kai tähänkin liittyy huolia, ja yksi asia on
ollut tämä terveydenhoitomaksujen takaisinperintä opintotuesta. Opiskelijoilla on huolia
siitä, tuleeko tämä lisäämään semmoisia asioita, kuten esimerkiksi maksuhäiriömerkintöjä
ja takaisinperintöjä, jotka ovat nuorille Suomessa suuri ongelma. Tähän toivoisin mielellä-
ni kuulevani ministerin näkemyksen.

Ensimmäinen varapuhemies Mauri Pekkarinen: Ja seuraavana Räsäsistä Joona Räsä-
nen.

16.25 Joona Räsänen sd (vastauspuheenvuoro): Arvoisa puhemies! Tässä asiassa voi
kyllä erittäin mieluusti kiitellä hallitusta hyvästä esityksestä, ja on paikallaan todeta, että
vihdoin koittaa se aika — toivon mukaan nyt — kun tämä eriarvoinen tilanne suhteessa
opiskeluterveydenhuoltoon ammattikorkeakoulu- ja yliopisto-opiskelijoiden välillä päät-
tyy. Tätä on kyllä odotettu: muistan jo vuodelta 2008, kun olen itse lähtenyt opiskelijatoi-
mintaan mukaan, että ensimmäinen ja keskeisin asia ammattikorkeakouluopiskelijoille oli
se, että pystytään parantamaan omien terveydenhuoltopalveluiden laatua ja saatavuutta
vastaamaan sitä, mitä yliopisto-opiskelijoilla on. On hieno tilanne, että kaikkien näiden
vuosien jälkeen nyt on ainakin näköpiirissä, että tämä tilanne koittaa. Tässä sopii varmaan
antaa kiitoksia kaikille, ketkä tämän matkan varrella ovat töitä tämän asian eteen tehneet
niin opiskelijaliikkeen puolella kuin muuallakin.

Seuraavaksi varmaan voidaan sitten katsoa myös tämä jäsenyyskriteeriasia. Nytten kun
poistuu se eroavaisuus ammattikorkeakoulu- ja yliopisto-opiskelijoiden jäsenyyskriteeril-
lekin, mikä liittyy siihen, onko pakko kuulua ylioppilaskuntaan [Puhemies koputtaa] vaiko
ei, niin ehkä tämäkin voitaisiin nyt sitten ratkaista tulevaisuudessa.

16.26 Jani Mäkelä ps (vastauspuheenvuoro): Arvoisa puhemies! Tuohon äskeiseen pu-
heenvuoroon kyllä sanoisin, että se pakko pitäisi poistaa kaikilta, päinvastoin.

Mutta tämä esitys on hyvä ja kannatettava. On oikein, että ammattikorkeakouluopiske-
lijat saavat yhdenvertaiset terveydenhuoltomahdollisuudet korkeakouluopiskelijoiden
kanssa. Paremminkin voisi kysyä, miksi tämä on esillä vasta nyt, ja tietysti jatkaa ajatusta,
että mitä voitaisiin tehdä ammattiin opiskelevien tilanteen parantamiseksi.

Tässä yhteydessä täytyy mainita varmasti monelle poliitikolle mieleen jääneestä koulu-
tuslupauskampanjasta ja niistä yhteiskuvista, joita sosiaalisessa mediassa on sen koommin
levitelty, kun niitä kaikkia lupauksia ei sitten aivan pystyttykään täyttämään. Moni polii-
tikko ehkä miettii ensi vaalien alla, mihin kuviin lähtee mukaan ja mitä lupauksia tekee.
Nyt kuitenkin, jos tämä esitys menee läpi tällaisenaan, itse saan menemään läpi 50 prosent-
tia antamistani koulutuslupauksista, joten asiaa siltäkin pohjalta lämpimästi kannatan.

16.27 Sari Essayah kd (vastauspuheenvuoro): Arvoisa puhemies! Tuolla käytävässä mi-
nisterille muistelin, että ensimmäisellä eduskuntakaudellani 2003—2007, kun ministerinä
oli Liisa Hyssälä, me eri puolueitten edustajat otimme vastaan Samokin elikkä ammatti-
korkeakoulujen oppilaskuntien edustajia, jotka toivat tämän huolensa esille, että olisiko-
han millään tavalla mahdollista saada nämä samat palvelut kuin YTHS:llä on yliopisto-
opiskelijoille. Joten tässäkin näemme, että joskus vie muutamia vaalikausia, ennen kuin
5



Pöytäkirjan asiakohta PTK 89/2018 vp
asiat menevät kohdalleen. Tässä kyllä voi todellakin näille opiskelijajärjestöille antaa
myöskin kiitosta siitä, että he eivät keskenänsä ole sitten lähteneet asioista kinaamaan vaan
ovat yhteen suuntaan halunneet tätä asiaa viedä kaikkien opiskelijoiden parhaaksi.

Samalla olisin halunnut vielä ministeriltä varmistaa, kun en ihan tuohon ministerin pu-
heenvuoron alkuun päässyt kuulemaan, että miten oli tämän lainsäädännön kohdalla, onko
tämä erillään nyt tästä sote-ratkaisusta. Jos sote-ratkaisulle käy huonosti, miten tämän lain-
säädännön kanssa sitten käy?

16.28 Sinuhe Wallinheimo kok (vastauspuheenvuoro): Arvoisa puhemies! Minäkin ha-
luan kiittää erityisesti ministeriä ja hallitusta tästä hyvästä esityksestä. En usko, että täällä
salissa kukaan tätä vastustaa, päinvastoin, tämä on äärimmäisen hyvä uudistus.

Tilanne on ollut absurdi ammattikorkeakoulun opiskelijoilla erityisesti niissä kaupun-
geissa, joissa on ollut sekä yliopisto että ammattikorkeakoulu: heillä ei ole ollut oikeutta
käyttää näitä YTHS:n palveluita, ja kuntien järjestämät palvelut ovat olleet, mitä ovat.

Mutta tähän liittyen kiinnitän huomiota tässä esityksessä tehtyyn havaintoon ammatil-
lista tutkintoa suorittavien opiskelijoiden asemasta uudistuksen jälkeen. Kuinka tämä
muuttuu, ja jos ei muutu, niin onko tässä mahdollisesti sitten seuraava kehityspaikka?

Ensimmäinen varapuhemies Mauri Pekkarinen: Arvoisat edustajat, olen vielä merkin-
nyt tässä vastauspuheenvuorot edustajille Vikman, Parviainen, Jarva ja Savio. Jos sopii,
niin otetaan kaikki. Näillä mennään.

16.29 Sofia Vikman kok (vastauspuheenvuoro): Arvoisa puhemies! Yliopisto-opiskeli-
jat ovat saaneet nauttia YTHS:n erinomaisista palveluista jo 50-luvulta lähtien. Nyt nämä
palvelut laajennetaan myös ammattikorkeakouluopiskelijoille. Se on erinomaisen hyvä
asia. Uudistuksella luodaan siis yhdenvertaiset palvelut ja kavennetaan hyvinvointi- ja ter-
veyseroja.

Kiinnittäisin huomiota siihen, että ylioppilaskuntien pakkojäsenyyttä on usein perustel-
tu nimenomaan YTHS:n maksun keräämisellä. Käsittelyssämme olevan uudistuksen myö-
tä perusteluja yliopisto-opiskelijoiden yhdistymisvapauden rajoittamiselle ei enää ole, jo-
ten kysyisinkin ministeriltä: onko hallituksen piirissä ollut pohdinnassa, kun tätä erin-
omaista lakiesitystä on tehty, että täytyisikö seuraavaksi pohtia sitä, että [Puhemies koput-
taa] yliopisto- ja ammattikorkeakouluopiskelijat tuotaisiin nyt samalle viivalle [Puhemies
koputtaa] myös yhdistymisvapauden osalta?

16.30 Ulla Parviainen kesk (vastauspuheenvuoro): Arvoisa puhemies! Yhdyn näihin kii-
toksiin ja kehuihin, mitä täällä jo aiemmin on tullut. Tämä lakiesitys on erittäin hyvä jat-
kumo tällä kaudella tehtyihin parannuksiin, kuten perheellisten opiskelijoiden opintorahan
korotukseen ja opiskelijoiden siirtoon yleisen asumistuen piiriin.

Tässä tämä laajenee, siis maantieteellisesti, myös sellaisille paikkakunnille, missä ei täl-
lä hetkellä ole tätä palvelua. Ylioppilaskunnat halusivat laajentaa tätä myöskin erikoislää-
käripalvelujen suuntaan, kuten gynekologin ja ihotautilääkärin palvelujen suuntaan. Ar-
voisa ministeri, harkittiinko tällaista laajennusta, ja onko tätä mahdollisesti jatkossa tulos-
sa?
6



Pöytäkirjan asiakohta PTK 89/2018 vp
16.31 Marisanna Jarva kesk (vastauspuheenvuoro): Arvoisa puhemies! On vaikea olla
eri mieltä tämän esityksen ja salin kanssa siitä, että on erittäin hyvä esitys käsillä.

Kun tuossa jo aikaisemmin muisteltiin, mitä opiskelijavaikuttamisaikoina on tehty tälle
asialle, niin vuodesta 2004 asti olemme tätä opiskelijakuntien ja ylioppilaskuntien kanssa
tosiaan ajaneet. Vaasassa itse opiskelin ja silloin olin sosiaalipoliittisena vastaavana siellä
ylioppilaskunnassa, ja jo silloin oli vahva yhteinen käsitys siitä, että ammattikorkeaopiske-
lijatkin ansaitsevat saada YTHS:n palvelut jatkossa. On hyvä, että tämä saadaan nyt sitten
keskustajohtoisen hallituksen aikana vihdoinkin toteutettua.

Olisin vielä arvoisalta ministeriltä kysynyt, että nyt kun on myös noussut esiin nuorten ja
opiskelijoitten mielenterveyden tilanne — nykyään meillä on liian paljon ehkä ongelmia
tällä puolella, lisääntyvässä määrin — niin minkälaiset ovat resurssit nykyään siihen, että
myös YTHS:n puolella ja yleisesti voidaan nuorelle opiskelijalle tarjota näitä palveluita
riittävällä tavalla.

Ensimmäinen varapuhemies Mauri Pekkarinen: Arvoisat edustajat, myönnän vielä täs-
sä debattivaiheessa puheenvuorot edustajille Savio, Laiho ja Päivi Räsänen ja sen jälkeen
sitten ministerille 3 minuuttia haluamaltaan paikalta.

16.32 Sami Savio ps (vastauspuheenvuoro): Arvoisa puhemies! Yhdyn täällä aiemmin
esitettyihin näkemyksiin siitä, että tämä lakiesitys itsessään on hyvin kannatettava. Kuten
täällä on tuotu esille, opiskelijajärjestöt ovat toistuvasti jo vuosien ajan tuoneet esille toi-
veensa siitä, että ammattikorkeakouluopiskelijat tuotaisiin YTHS:n asiakkaiksi, tasavertai-
sesti yliopisto-opiskelijoiden kanssa, ja nyt tämä esitys näyttää tosiaan toteutuvan — siitä
kiitos hallitukselle.

Edustaja Essayah otti tässä edellä esiin kysymyksen siitä, onko tämä lakiesitys liitetty
suoraan soteen. Itse tulkitsen, että se ei suoraan siihen liity vaan kyse on erillisestä laista,
mutta nythän kuitenkin nämä molemmat, sekä sote-esitys että tämä laki, on tarkoitus saat-
taa voimaan vuonna 2021, joten tietyllä tapaa ne ovat rinnakkaisia. Haluaisinkin nyt kysyä
ministeriltä — ja kysynkin: Nyt on käyty kovasti spekulaatioita, meneekö sote-esitys läpi
vai kaatuuko se. [Puhemies koputtaa] Jos se kaatuu, niin aikaistetaanko tätä esitystä?

16.34 Mia Laiho kok (vastauspuheenvuoro): Arvoisa puhemies! Korkeakouluopiskelijat
pääsevät viimeinkin samalle viivalle terveydenhuollon osalta riippumatta siitä, opiskele-
vatko he yliopistossa tai ammattikorkeakoulussa. Tämä on erinomainen asia. Uudistus ka-
ventaa terveyseroja näiden opiskelijoiden välillä ja parantaa myös palvelujen saatavuutta.

Suuri ongelma nykyään on nuorten ja opiskelijoiden kasvavat mielenterveysongelmat.
Puuttumalla varhaisessa vaiheessa opiskelijoiden mielenterveysongelmiin voimme ehkäis-
tä niiden pahenemista pitkittyviksi ja hankaliksi, ja tällä on sekä inhimillisesti että talou-
dellisesti merkittäviä vaikutuksia.

Uudistus vahvistaa YTHS:n tärkeää asemaa opiskelijoiden terveyden edistäjänä.
YTHS:n ennalta ehkäisevät palvelut turvaavat opiskelijoiden opiskelukyvyn niin yhteisöl-
listen kuin yksilöllisten palveluiden avulla. Olemme tästä asiasta varmasti kaikki samaa
mieltä.

16.35 Päivi Räsänen kd (vastauspuheenvuoro):  Herra puhemies! Haluan myös antaa
lämpimät kiitokset ministerille ja hallitukselle tästä esityksestä, joka todellakin parantaa eri
7



Pöytäkirjan asiakohta PTK 89/2018 vp
opiskelijoiden, korkeakouluopiskelijoiden, yhdenvertaisuutta. Mutta se huoli, mikä useis-
sa lausunnoissa on noussut esiin — toivon, että ministeri sitä kommentoisi — on Ylioppi-
laiden terveydenhoitosäätiön tuottamien palveluiden riittävä resursointi. Kun asiakasmää-
rät lisääntyvät, on oletettavaa, että myös ammattikorkeakouluopiskelijoiden osalta palve-
lujen kysyntä kasvaa verrattuna nykyiseen kuntien järjestämien palvelujen tilanteeseen, ja
sen vuoksi kysyn, riittävätkö resurssit näiden tärkeiden palvelujen tuottamiseen.

Ensimmäinen varapuhemies Mauri Pekkarinen: Ja ministeri, 3 minuuttia.

16.36 Perhe- ja peruspalveluministeri Annika Saarikko: Arvoisa puhemies! Hallituk-
sen puolesta vastaanotan mielelläni ja suurella nöyryydellä kiitokset tästä valmistelusta,
erityisesti siksi, että koen, että tämän lainsäädännön taustalla on laaja ja vahva parlamen-
taarinen tahto eduskunnasta. Kiitos siitä.

Nyt olemme ikään kuin toimeenpanon lähettyvillä. Laki pitää saada eduskunnasta hy-
väksyttyä, valiokunnan suuren työruuhkan keskeltä, ja sitten jätämme tilaa sekä Kelalle
valmistautua järjestäjätehtävään että YTHS:lle palveluntuottajan rooliin, joka todella on
laajeneva, niin kuin monessa puheenvuorossa on käynyt ilmi.

Yritän vastata kysymyksiinne parhaani mukaan aikataulun suomissa puitteissa.
Ylioppilaskuntien jäsenmaksu, joka täällä on nostettu esiin, automaatiomaksu ylioppi-

laskuntaan kuulumisesta, on erillinen YTHS-maksusta. On vain traditio kerätä ne yhtäai-
kaisesti, mutta niiden perusteet ovat erilaiset. Tässä lainsäädännössä ei oteta siis kantaa
niin kutsuttuun ylioppilaskuntien automaatiojäsenyyteen. Se on opetus- ja kulttuuriminis-
teriön asiaa, ja tässä yhteydessä säädämme nyt siis vain terveydenhuoltomaksuista. Niiden
osalta kyseltiin myös maksujen tasoa tai riskiä maksujen nousulle. Vuosittainen talousar-
viotarkistuskohta on se, kun 23 prosenttia on opiskelijoiden osuus kustannuksista, että
minkä suuruinen sen pohjalta on kunkin opiskelijan maksettava osuus, ja minusta tämä ra-
hoitusmalli on omiaan myös kannustamaan YTHS:ää tuottamaan palvelut tehokkaasti ja
järkevällä tavalla, niin että kustannukset eivät tuosta vuoden 21 oletetusta 77 eurosta mer-
kittävästi nousisi.

Palveluiden kysynnästä edustaja Räsänen taisi esittää kysymyksen. Se on oikeutettu
huoli, ja samalla ajattelen, että kuitenkin on parempi, että saamme avun useammalle opis-
kelijalle perustason palveluissa kuin esimerkiksi kuormittavammissa ja kalliimmissa eri-
koissairaanhoidon palveluissa, esimerkiksi mielenterveyskysymysten osalta. Muutoin eri-
koispalveluista, erityistason palveluista edustaja Parviainen tiedusteli. Kuten kaikkialla
muuallakin terveydenhuollossa, me lähdemme myös opiskelijoiden osalta siitä, että esi-
merkiksi gynekologipalvelut ovat erityistason palveluita ja vastaavaa seksuaali- ja lisään-
tymisterveyteen liittyvää terveydenhuollon palvelua voi saada myös perustason palvelui-
den osana. Eli asia oli esillä, ja siitä keskusteltiin, mutta palvelu haluttiin selkeästi osoittaa
vastaavanlaiseksi ennaltaehkäisyn ja perustason painopisteeksi kuin muutkin sote-keskuk-
sen perustason palvelut kaikille kansalaisille.

Esiin on noussut myös toiseen asteeseen laajentaminen. Voi olla, että se on seuraava
keskustelun aihe, ja esimerkiksi ministeriön virkamiehet ovat tuoneet tätä aktiivisesti esil-
le. Se ei ollut pöydällä nyt, mutta on väistämätöntä, että toisen asteen opiskelijoiden osalta
tästä keskustelua tullaan jatkamaan. Nyt lainsäädäntö ohjaa heidän opiskeluterveydenhuol-
lon palvelunsa maakunnan järjestettäväksi, vastaavasti kuin muiden kansalaisten palvelut.
8



Pöytäkirjan asiakohta PTK 89/2018 vp
Ilahduin myös siitä, että keskustelussa ainakin edustaja Kari nosti esiin juuri tämän mie-
lenterveyspalveluiden osuuden, joka korostuu valitettavallakin tavalla.

Viimemmäksi, arvoisa puhemies, taisi olla edustaja Mäkelä, joka, vähän kärjekkäällä-
kin tavalla, nosti esiin hallituksen edustajien kasvokuvilla otetut poseeraukset koulutus-
leikkausten torjumisen nimissä ennen vaaleja. Yksi osuus oli sellainen esitys, jossa ainakin
itse poseerasin: YTHS-palvelut laajennetaan koskemaan kaikkia ammattikorkea-
kouluopiskelijoita ja lisätään opiskelijoiden yhdenvertaisuutta. Ilokseni voin todeta, että
tuo kuva ei mennyt hukkaan.

Ensimmäinen varapuhemies Mauri Pekkarinen: Arvoisat edustajat, tämän asian käsit-
telyyn varattu puoli tuntia meni sekunnilleen. Keskustelu ja asian käsittely keskeytetään.
Asian käsittelyä jatketaan tässä istunnossa päiväjärjestyksen muiden asiakohtien tultua kä-
sitellyiksi. 

Keskustelu keskeytettiin kello 16.40.

————

Keskustelua jatkettiin kello 16.56.

Ensimmäinen varapuhemies Mauri Pekkarinen: Nyt jatketaan aiemmin tässä täysistun-
nossa keskeytetyn 5. asiakohdan käsittelyä.

16.56 Sofia Vikman kok: Arvoisa puhemies! Yliopisto-opiskelijat ovat saaneet nauttia
YTHS:n tarjoamista laadukkaista palveluista jo vuosikymmeniä, ja nyt YTHS:n erinomai-
set palvelut laajennetaan koskemaan myös ammattikorkeakouluopiskelijoita. Uudistuksel-
la luodaan yhdenvertaiset palvelut kaikille korkeakouluopiskelijoille ja parannetaan palve-
luiden saatavuutta sekä kavennetaan hyvinvointi- ja terveyseroja yliopisto- ja ammattikor-
keakouluopiskelijoiden kesken.

Uudistus on kauan odotettu ja kaivattu. Sen puolesta on tehty hyvin pitkään laajaa yh-
teistyötä, ja on erinomaista, että hallitus tämän asian vie nyt eduskunnan laajalla tuella
maaliin. Omalta osaltani olen ollut tätä asiaa viemässä eteenpäin paitsi kansanedustajana
myös opiskelijapolitiikassa jo lähemmäs vuosikymmen sitten, kun tämän asian puolesta on
laajalla rintamalla jo silloin tehty töitä. Erinomaista, että asia etenee, ja se on oikein kan-
natettava.

Opiskelijoiden yhdenvertaisuus on tämän lakiesityksen kantava teema. Sen vuoksi ha-
luan tässä yhteydessä nostaa esiin sen seikan, että ylioppilaskunnissa opiskelijoiden pak-
kojäsenyyttä ja pakkojäsenmaksua ylioppilaskunnalle on usein perusteltu nimenomaan
YTHS-maksun keräämisellä pakkojäsenmaksun yhteydessä. Ammattikorkeakouluopiske-
lijoilla vastaavaa pakkoa liittyä omaan opiskelijakuntaansa ei ole ollut. Nyt käsittelyssäm-
me olevan uudistuksen myötä perusteluja yliopisto-opiskelijoiden yhdistymisvapauden ra-
joittamiselle ei enää ole, järjestyväthän YTHS:n palvelut nyt ilman pakkojäsenyyttä am-
mattikorkeakouluopiskelijoillekin, siis kaikille pakollisen terveydenhoitomaksun kautta
tulevaisuudessa, kun tämä esitys on hyväksytty. Näin ollen yliopisto- ja ammattikorkea-
kouluopiskelijat tuodaan yhdenvertaiseen asemaan terveydenhuoltopalveluiden osalta, sa-
malle viivalle siis. Niinpä kysyn: olisiko syytä tuoda korkeakouluopiskelijat samalle vii-
9



Pöytäkirjan asiakohta PTK 89/2018 vp
valle ja yhdenvertaiseen asemaan myös yhdistymisvapauden osalta? Nimittäin totesihan
ministerikin lakiesityksen esittelypuheenvuorossaan, että avainsana ”opiskelijoiden yh-
denvertaisuus” on ollut siis tämän lakiesityksen perusteena. Eikö sen saman avainsanan,
”yhdenvertaisuus”, tule koskea opiskelijoita myös yhdistymisvapauden osalta nyt, kun
poistuu tämä pakkojäsenyyden perusteena usein käytetty jäsenmaksu YTHS:ään? Se pe-
ruste siis poistuu, kun kaikille tulee pakollinen terveydenhoitomaksu, jonka kerääminen on
täysin pakkojäsenyydestä riippumatonta.

Mutta vielä sanon sen lopuksi, että itse tämä lakiesitys, että YTHS:n palvelut laajenevat
kaikille korkeakouluopiskelijoille, on aivan erinomainen ja kannatettava.

17.01 Joona Räsänen sd: Arvoisa puhemies! Todella tällä lakiesityksellä ollaan nyt laa-
jentamassa Ylioppilaiden terveydenhoitosäätiön palveluita kattamaan myös ammattikor-
keakouluopiskelijat. Tämähän nyt sitten toteutuessaan vuonna 21 poistaa sen epätasa-ar-
voisen tilanteen, mikä meillä on tässä vallinnut jo siitä asti, kun ammattikorkeakoululaitos-
ta 90-luvulla pystytettiin, eli sen, että ammattikorkeakouluopiskelijat ovat olleet opiskelu-
paikkakunnan opiskeluterveydenhuollon piirissä ja vastaavasti yliopisto-opiskelijat Yliop-
pilaiden terveydenhoitosäätiön piirissä.

Tätä keskustelua on todella jo useampi kymmenen vuotta käyty, ja siinä ovat niin eri
opiskelijasukupolvet kuin eri päättäjäsukupolvet pyrkineet löytämään ratkaisua, jolla tämä
epätasa-arvo poistuu, joka sinänsä enitenhän näkyy nimenomaan palveluiden saatavuudes-
sa ja laadussa. On hienoa, että viimein olemme nyt sitten ottamassa viimeisen askeleen,
että myös tämä lainsäädäntö toteutuu.

Tässähän vuosina 2011—2014 järjestettiin kokeilu, jossa siis pilotoitiin sitä, millä taval-
la nämä YTHS:n palvelut sitten soveltuvat ammattikorkeakouluopiskelijoille, ja siinä ko-
keilussa todettiin, että opiskelijat, kun näitä palveluita oli saatavilla, niitä myös mielellään
käyttivät. Mutta siinä kokeilussa myös todettiin se, että mikäli tämä terveydenhuoltomak-
su perustuu pelkästään vapaaehtoisuuteen, määrät jäävät aika pieniksi, joten on perustel-
tua, että myös ammattikorkeakouluopiskelijat osallistuvat YTHS:n kustannuksiin tämän
pakollisen terveydenhuoltomaksun osalta.

Arvoisa puhemies! Mitä sitten tulee tulevaisuuteen, niin on varmaan niin kuin tässä lä-
hetekeskustelussa jo useampi kansanedustaja totesi, että tämä kysymys eri opiskelijayhtei-
söjen jäsenyydestä liittyen siis ylioppilaskuntien jäsenyyteen, joka on tällä hetkellä yliopis-
to-opiskelijoille pakollinen, suhteessa sitten ammattikorkeakouluopiskelijakuntien jäse-
nyyteen, joka on vapaaehtoinen, pitäisi myös tulevaisuudessa ratkaista. Tämä pakollinen
terveydenhuoltomaksuhan pystytään keräämään myös ilman sitä, että se linkitetään tähän
jäsenmaksuun. Päädyttiin sitten tilanteeseen, jossa tämä automaatiojäsenyys laajennetaan
koskemaan ammattikorkeakouluopiskelijoita, tai sitten niin, että tämä vastaavasti otetaan
pois yliopisto-opiskelijoilta, niin tämä olisi kuitenkin ihan perusteltua, koska tässäkään yh-
teydessä yhdenvertaisuus ei vielä toteudu. Siltä osin on varmaan syytä, että joko tämä hal-
litus tai seuraava hallitus pohtii, miten tästä mennään eteenpäin.

Mutta kaiken kaikkiaan, arvoisa puhemies, toivon, että eri uudistuksista, joita tässä on
päällä, riippumatta tämä asia nyt viedään loppuun ja mahdollistetaan se, että ammattikor-
keakouluopiskelijat pääsevät Ylioppilaiden terveydenhoitosäätiön palveluiden piiriin.

17.04 Tarja Filatov sd: Arvoisa puhemies! Pakko sanoa, että jotain hyvää sote-rintamal-
ta ja myös jotain hyvin yksimielistä ja myös jotain sellaista, jota on tutkittu ja joka on tun-
10



Pöytäkirjan asiakohta PTK 89/2018 vp
nustettu hyväksi ja sen jälkeen laitetaan täytäntöön, eli siinä mielessä esitys, jota varmasti
kaikki täällä ilolla tervehtivät.

Ministeri esitteli tämän varsin perusteellisesti ja hyvin ja kuvasi niitä tilanteita, jotka liit-
tyvät yhdenvertaisuuden näkökulmaan ja jotka liittyvät siihen, että voitaisiin ehkäistä tiet-
tyjä terveydellisiä ongelmia ja voitaisiin ehkäistä myös terveyseroja. Silloin kun noita ko-
keiluja tehtiin Lappeenrannassa ja Seinäjoella, yksi mielenkiintoinen asia, joka sieltä nou-
si esiin, oli se, että ammattikorkeakoululaiset, silloin kun he olivat tämän järjestelmän pii-
rissä, käyttivät enemmän terveyspalveluita kuin tiedekorkeakoulujen opiskelijat. Tämä tie-
tyllä tavalla indikoi sitä, että myös kustannuksissa tulee olemaan jonkun verran eroja, ja tä-
män taustalla varmasti oli se, että terveyserot, jotka liittyvät tietyntyyppisiin sairauksiin,
näiden kahden, erityyppisissä korkeakouluissa opiskelevien välillä olivat näkyvissä. Toi-
von, että kun tähän mekanismiin mennään, niin tällä hyvällä työllä, mitä YTHS:n puolella
on tehty, saadaan myös kiinni niitä terveydellisiä eroja, joita ammattikorkeakoululaisiin
nähden on ollut.

Tässä on puhuttu paljon yhdenvertaisuudesta ja esimerkiksi tästä pakkojäsenyydestä.
Mielestäni ministeri vastasi siihen hyvin niin, että tuo pakkojäsenyys ei itse asiassa ole
tämä terveysmaksu. Se ei liity siihen, vaan se on erillinen asia, ja kun se on erillinen asia, se
pitäisi myös erillisesti ratkaista, koska ei ole perusteluja sille, että meillä on erilaiset käy-
tännöt erilaisten korkeakouluopiskelijoiden välillä.

Toinen erillinen asia liittyy nimikkeisiin. Kun meillä valmistutaan joko ammatillisesti
suuntautuneesta korkeakoulusta ylempään korkeakoulututkintoon tai sitten tiedekorkea-
koulusta, niin siitä seuraa erilainen nimike. Ja tuo erilainen nimike työelämässä johtaa var-
sinkin työnantajat hiukan eri teille, eikä aina ymmärretä, että silloin kun se ylempi korkea-
koulututkinto on suoritettu, se on itse asiassa samanarvoinen näiden kahden koulutusjär-
jestelmän välillä.

Ehkä vielä yksi asia, jonka tähän liittyen voisi sanoa: Ei ole muutenkaan perustetta sille,
että meillä on hyvin erilaiset systeemit näissä kouluissa. Meillä on yliopistoja, jotka ovat
ostaneet ammattikorkeakouluja, meillä on fuusioita ammattikorkeakoulujen ja yliopisto-
jen välillä, ja ylipäätään tämä yhdentyminen on ollut voimakasta. Sen vuoksi olisi perus-
teltua katsoa, että myös muu lainsäädäntö kohtelee opiskelijoita yhdenvertaisesti. Mutta en
tarkoita tällä sitä, että ammattikorkeakoulut ja yliopistot pitäisi yhdistää, vaan ne kannattaa
pitää erillänsä, koska niillä on erilainen funktio ja erilainen ydinosaaminen.

17.07 Joona Räsänen sd: Arvoisa puhemies! Yhdyn tähän edustaja Filatovin huomioon
siitä, että varsinkin nyt, kun koulutuskentällä murros on yhä enenevässä määrin menossa
siihen suuntaan, että meillä syntyy erilaisia konserneja, joiden osana on sekä yliopisto että
ammattikorkeakoulu, olisi perin kummallista, mikäli saman konsernin sisällä opiskelijoita
kohdeltaisiin hirveän eri tavoilla, joten tästäkin syystä olisi ihan järkevää, että näissä lain-
säädännöissä nyt sitten viimeisetkin erot koskien opiskelijoita niin yliopistolain osalta kuin
ammattikorkeakoululain osalta käydään erikseen läpi. Tätä tukee myös se, että koko ajan
sivistyspolitiikassa ollaan menty siihen suuntaan, että ollaan mahdollistettu läheisempi yh-
teistyö korkeakoulujen välillä yli tämän perinteisen duaalimallirajan, ja se on kohtuullisen
hyvä ratkaisu varsinkin sellaisessa maassa kuin Suomessa, jossa meillä on niukat resurssit,
kun me yritämme aina kuitenkin niillä resursseilla saada parasta mahdollista aikaiseksi.
Tästäkin syystä erilainen lakien läpikäynti siltä osin, millä eri tavoilla ne kohtelevat opis-
kelijoita, on ihan perusteltua. Toivottavasti tähän vielä jonain päivänä päästään.
11



Pöytäkirjan asiakohta PTK 89/2018 vp
Keskustelu päättyi.

Asia lähetettiin sosiaali- ja terveysvaliokuntaan, jolle perustuslakivaliokunnan ja sivistys-
valiokunnan on annettava lausunto.
12


	5
	16.10
	16.18
	16.22
	16.23
	16.25
	16.26
	16.27
	16.28
	16.29
	16.30
	16.31
	16.32
	16.34
	16.35
	16.36
	16.56
	17.01
	17.04
	17.07


