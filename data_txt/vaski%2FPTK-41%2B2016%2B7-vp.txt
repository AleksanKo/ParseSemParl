















































DEM5D5C.tmpSave.xml


Pöytäkirjan asiakohta PTK 41/2016 vp
Pöytäkirjan asiakohta 

PTK 41/2016 vp

Täysistunto

Torstai 21.4.2016 klo 16.00—19.18

7. Lakialoite laiksi edunvalvontavaltuutuksesta annetun lain 3 ja 21 §:n muuttamisesta
Lakialoite LA 14/2016 vp Johanna Ojala-Niemelä sd

Lähetekeskustelu

Toinen varapuhemies Paula Risikko: Lähetekeskustelua varten esitellään päiväjärjes-
tyksen 7. asia. Puhemiesneuvosto ehdottaa, että asia lähetetään lakivaliokuntaan.

Keskustelu

18.30 Johanna Ojala-Niemelä sd (esittelypuheenvuoro):  Arvoisa rouva puhemies! Toi-
min Lapin muistiliiton hallituksessa, ja tämä on meidän lääkärijäsenemme aloitteesta syn-
tynyt ajatus, johon hän on törmännyt käytännön elämässä. Esitän lakialoitteen laiksi edun-
valvontavaltuutuksesta annetun lain 3 §:n ja 21 §:n muuttamisesta. 

Aloitteen pääasiallinen sisältö on se, että aloitteen tarkoituksena on laajentaa edunval-
vontavaltuutuksen tekemismahdollisuuksia tilanteissa, joissa henkilön lähipiiri on esteelli-
syyssäännösten vuoksi estynyt toimimaan henkilön valtuuttamana edunvalvojana. Laissa
edunvalvontavaltuutuksesta säädetään valtuutuksesta, jonka valtuuttaja on määrännyt tule-
maan voimaan siinä tapauksessa, että hän tulee sairauden, henkisen toiminnan häiriintymi-
sen, heikentyneen terveydentilan tai muun vastaavan syyn vuoksi kykenemättömäksi huo-
lehtimaan asioistaan, eli kyseessä on niin sanottu edunvalvontavaltuutus. Lain 3 §:n mu-
kaan edunvalvontavaltuutettu voi olla ainoastaan luonnollinen henkilö, ja tässä aloitteessa
ehdotetaankin lakia edunvalvontavaltuutuksesta muutettavaksi niin, että myös oikeushen-
kilö voisi toimia edunvalvontavaltuutettuna. Lisäksi tässä aloitteessa ehdotetaan muutetta-
vaksi saman lain 4 luvun 21 §:ää, johon ehdotetaan lisättäväksi maininta siitä, että valtuu-
tetun tehtävään määrättyyn edunvalvontaan sovellettaisiin jatkossa holhoustoimilain si-
jaan edunvalvontavaltuutuksesta annettua lakia.

Tätä perustellaan sillä, että käytännön elämässä on ilmennyt tilanteita, joissa henkilölle,
jonka toimintakyky on alentunut, ei lähipiiristä löydy sopivaa luonnollista henkilöä, jonka
kanssa edunvalvontavaltuutus voitaisiin tehdä, ja esteellisyys on monesti näissä tilanteissa
syy siihen, ettei sopivaa henkilöä löydy lähipiiristä. Toisaalta on tilanteita, joissa henkilö ei
lähipiiristään lainkaan löydä luonnollista henkilöä, jota voisi ylipäänsä ajatella valtuutetun
tehtävään. Näissä tilanteissa edunvalvontavaltuutus jää kokonaan tekemättä. Mikäli val-
tuutettua ei löydy lainkaan, asioita hoitamaan määrätään viime kädessä yleinen edunvalvo-
ja. Tällöin on ilmennyt tulkintaongelmia koskien sovellettavaa lakia, sillä kun esteellisen
valvojan tilalle määrätään edunvalvoja, tilanteeseen sovelletaan holhoustoimilakia. Tilan-
ne tuo ongelmia edunvalvojalle, sillä se estää muun muassa lahjoitukset kokonaan ja tuo
monia asioita viranomaisten lupaharkinnan piiriin. Inhimilliseltä kannalta katsoen keskei-
sin ongelma lienee kuitenkin se, ettei henkilö edellä mainituissa tilanteissa toimintakykyi-
 Tarkistettu
4.1



Pöytäkirjan asiakohta PTK 41/2016 vp
senä ollessaan voikaan toivotulla tavalla loppuun asti itse säännellä valtakirjalla taloudel-
listen tai henkilöään koskevien asioiden hoitamista. Edellä mainitut tilanteet kuormittavat
tarpeettomasti hallintoa johtuen ylimääräisestä päätöksenteosta valmisteluineen niin lupa-
asioissa kuin edunvalvojan määräämisasioissa, ja myös oikeuslaitos kuormittuu edunval-
vojan määräämiseen liittyvissä tuomioistuinprosesseissa tilanteissa, joissa valtuutettua ei
ole löytynyt mutta toisaalta toimintakyky on siinä määrin laskenut, että apua asioiden hoi-
tamiseen tarvitaan.

Tutkijat ja asiaa selvittänyt maistraattien valtakunnallinen prosessikehittämistyöryhmä
ovat esittäneet, että tilanteessa voisi soveltaa edunvalvontavaltuutuksesta annettua lakia,
mutta tämä vaatisi muutoksen lakiin edunvalvontavaltuutuksesta. Edellä olevan perusteel-
la ehdotankin, että eduskunta hyväksyy seuraavan lakiehdotuksen:

Laki edunvalvontavaltuutuksesta annetun lain 3 §:n ja 21 §:n muuttamisesta.
3 §. Valtuutetun henkilö. Tässä laissa tarkoitettuna valtuutettuna voi toimia sekä luon-

nollinen henkilö että oikeushenkilö.
21 §. Edunvalvojan määrääminen valtuutetun tehtävään. Jos valtuutettu on sairauden tai

esteellisyyden vuoksi tai muusta syystä tilapäisesti estynyt hoitamasta tehtäväänsä eikä
valtuuttaja ole nimennyt varavaltuutettua, käräjäoikeus tai valtuutetun pyynnöstä holhous-
viranomainen voi määrätä edunvalvojan valtuutetun tehtäviin soveltaen, mitä holhoustoi-
mesta annetussa laissa säädetään sijaisen määräämisestä edunvalvojalle. Valtuutetun teh-
täviin määrättävään edunvalvojaan sovelletaan, mitä tässä laissa säädetään valtuutetusta,
jollei erikseen toisin säädetä.

Edellä 1 momentissa tarkoitetun edunvalvojan tehtävä lakkaa, kun valtuutettu ja edun-
valvoja esteen lakattua yhdessä tekevät siitä ilmoituksen 29 §:ssä tarkoitetulle holhousvi-
ranomaiselle. Jos valtuutettu ja edunvalvoja ovat eri mieltä siitä, onko edunvalvojan tehtä-
vä lakannut, holhoustoimesta annetun lain 70 tai 71 §:ssä tarkoitettu käräjäoikeus ratkai-
see asian jommankumman hakemuksesta.

18.35 Merja Mäkisalo-Ropponen sd: Arvoisa puhemies! Kiitos edustaja Ojala-Nieme-
lälle hyvästä aloitteesta. Muistiliiton puheenjohtajana kannatan lämpimästi tätä lakiesitys-
tä, ja tästä asiasta on keskusteltu Muistiliitossa jo aiemminkin. Nyt muutaman sanan ha-
luan muistisairaan ihmisen näkökulmasta puhua.

Sosiaali- ja terveysministeriössä valmistellaan parasta aikaa itsemääräämisoikeuslakia.
Lakia on odotettu ja myös valmisteltu kauan. Toivottavasti se saadaan pian tänne eduskun-
nan käsittelyyn, sillä muistisairautta sairastavien itsemääräämisoikeuden toteuttamisessa
on paljon puutteita. Laki ei toki yksin auta, sillä kysymys on usein myös tiedon ja taidon
puutteesta sekä kielteisistä asenteista. Laki kuitenkin antaa puitteet toiminnalle ja myös
asenteiden muutostyölle.

Liian usein muistisairautta sairastavien kohdalla ajatellaan, ettei itsemääräämisoikeutta
voi toteuttaa ja että muut tietävät paremmin, mikä muistisairaalle on hyväksi. Ajattelu pi-
täisi kuitenkin kääntää siihen, mistä kaikesta muistisairautta sairastava voi edelleen mää-
rätä itse ja miten varmistetaan hänen oma tahtonsa. Toivottavasti tulevassa itsemääräämis-
oikeuslaissa ja sen perusteluissa otetaan kantaa myös muistisairautta sairastavan henkilön
itsemääräämisoikeuksien ja oikeusturvan kannalta kahteen erittäin tärkeään asiaan eli hoi-
totahtoon ja tässä lakiesityksessä mainittuun edunvalvontavaltuutukseen. Toivottavasti
molemmat asiat tulevat selkeästi kirjatuiksi myös tähän uuteen itsemääräämisoikeuslakiin. 
2



Pöytäkirjan asiakohta PTK 41/2016 vp
Arvoisa puhemies! Jos henkilö on tehnyt oikeustoimikelpoisena hoitotahdon, niin sitä
tulisi noudattaa, ellei ole perusteltua syytä toimia toisin. Tämä pitäisi jotenkin lainsäädän-
nössä myöskin varmistaa, koska näin ei aina tapahdu, vaikka henkilöllä olisikin hoitotahto
kirjattu ja vaikka se olisi tehty oikeustoimikelpoisena. 

Edunvalvontavaltuutuksen avulla ihminen voi itse määrätä, määritellä, kuka hänen
asioitaan hoitaa sen jälkeen, kun hän ei itse esimerkiksi muistisairauden takia ole enää ky-
kenevä niitä hoitamaan. Hän voi itse hakea edunvalvontaoikeutusta haluamalleen henkilöl-
le. Kaikilla ihmisillä ei ole luottohenkilöä tai läheistä henkilöä, ja siksi tämä lakiehdotus on
kannatettava.

Tässä lakiesityksessä ehdotetaan siis, että luonnollisen henkilön lisäksi myös oikeushen-
kilö, siis esimerkiksi Muistiyhdistys, voisi toimia edunvalvontavaltuutettuna. Tiedän käy-
tännöstä, että Muistiyhdistykseltä usein pyydetään tätä, koska sairastuneella ja Muistiyh-
distyksen ihmisillä ja Muistiyhdistyksellä voi olla monta vuotta kestävä ja hyvä suhde, ja
on luottamus tähän Muistiyhdistyksen toimintaan. Mutta tällä hetkellähän tämä ei lainsää-
dännön mukaan ole mahdollista. 

Lisäksi tämä lakiesitys toteutuessaan vähentäisi myös maistraattien työtä, eli tämäkin on
tärkeä näkökanta tässä asiassa. Tämä lakiesitys on todellakin kannatettava. 

18.39 Esko Kiviranta kesk:  Arvoisa puhemies! Edunvalvontavaltuutus on hyvä oikeu-
dellinen väline, joka tuli Suomen lainsäädäntöön aika myöhään, vasta vuonna 2007. Aika
monissa tapauksissa on jouduttu ongelmiin, esimerkiksi yritysten ja myös maatilojen su-
kupolvenvaihdoksissa, kun edunvalvontavaltuutus on kokonaan puuttunut ja asia on sitten
joutunut yleisen maistraatin edunvalvojan käsiin ja asiat ovat voineet jumiutua vuosikym-
meniksi.

Tämä edunvalvontavaltuutus on kai tarkoitettu tässä meidän lainsäädännössämme an-
nettavaksi läheiselle, sukulaiselle tai muulle läheiselle, mutta tämä edustaja Ojala-Nieme-
län esille tuoma mahdollisuus, että se voitaisiin antaa paitsi luonnolliselle henkilölle myös
oikeushenkilölle, on varmasti hyvinkin pohdinnan arvoinen. En tiedä, tarkoittaako edusta-
ja Ojala-Niemelä nyt sitä, että esimerkiksi hyvämaineinen asianajotoimisto voisi toimia
edunvalvojana, jolloin pelkoa väärinkäytöksistä ei ehkä niin paljon olisi. Tosiaan tätä kan-
nattaa varmasti pohtia. Siinä tietysti helposti lähestytään sitten jo varsinaista myöhästettyä
toimeksiantoa.

Sitten ymmärtäisin, että tässä on tarkoitus ollut puuttua toiseen asiaan. Eli kun yleinen
maistraatin edunvalvoja astuu kuvaan, niin tietysti sitten astuvat kaikki nämä holhouslain
säännökset, ja ne tekevät siitä toiminnasta täysin mahdotonta tai ainakin hyvin vaikeaa,
vaikka tämä maistraatin edunvalvoja olisi ihan järkeväkin henkilö. Ilmeisesti tästä on ollut
kysymys.

Toivoisin, että edustaja Ojala-Niemelä avaisi tätä hyvin ansiokasta aloitettaan vielä li-
sää tässä meille kaikille.

18.41 Leena Meri ps: Arvoisa rouva puhemies! Minusta on aina mukava puhua maistraa-
tin holhoustoimesta, olen siellä varmaan 12 vuotta tehnyt uraa ja erittäin syvällisesti tun-
nen edunvalvontavaltuutuksen, olen ollut kehittämässä tätä lakia ja näitä ongelmakohtia.

Mielestäni tämä yhtiön mukaan ottaminen voisi olla hyvä idea. Silloin kun edunvalvon-
tavaltuutuslakia säädettiin hallituksen esityksessä vuonna 2007, lähdettiin siitä, että se on
niin henkilökohtainen ja kahdenvälinen yksityisoikeudellinen instrumentti, että siihen täy-
3



Pöytäkirjan asiakohta PTK 41/2016 vp
tyy olla se nimetty henkilö. Mutta en näe estettä sille, jos henkilö itsemääräämisoikeutensa
puitteissa määrittelee jonkun tietyn toimiston siihen tehtävään. En näe siinä mitään suurta
ongelmaa, ja olen samaa mieltä siitä, että itsemääräämisoikeutta pitää korostaa, ja tämä
edunvalvontavaltuushan nimenomaan korostaa sitä. 

Voin kyllä edunvalvojan määräämistä koskevissa asioissakin vakuuttaa, että maistraa-
tin työssä päämies on nykyisin se, joka siellä on keskeisimmässä roolissa. Aikaisemman
holhoustoimilain aikanahan sukulaiset ja heidän intressinsä olivat ne, joita kuultiin — itse
päämiesehdokas oli sivuseikka.

Mutta ihan muutamia asioita, joista haluan ehkä tarkennusta, ja onko tässä tullut ehkä
vähän väärinymmärrystä osittain — tuohon edunvalvojan henkilöön tai valtuutetun henki-
löön en oikeastaan enempää puutu, kun ajattelen, että se voisi ihan hyvin olla yhtiökin, kos-
ka maistraattihan tutkii sen edunvalvontavaltakirjan vahvistamisvaiheessa, että henkilö on
ymmärtänyt valtuutuksen merkityksen ja on ollut oikeustoimikelpoinen.

Tässä puhutaan siitä, että ei löydy sopivia henkilöitä, ja sitten toisaalta esteellisyydestä.
Siis valtuutettuhan voi olla läheinen, hän saa olla esteellinen, mutta jos tulee tilanne, että
valtuutetun ja valtuuttajan pitäisi keskenään tehdä oikeustoimia, tai jos siellä on oikeustoi-
men toisena osapuolena valtuutetun läheinen, niin silloin valtuutettu on esteellinen. Nämä
tilanteet, joita tämä lakialoite ilmeisesti koskee, ovat nämä esteellisyystilanteet tietyissä
yksittäisissä oikeustoimissa.

Tässä täytyy sitten huomata se, että jos tähän edunvalvojaan, joka on tilapäinen edun-
valvoja ja on määrätty valtuutetun tehtäviin, sovellettaisiin holhoustoimilakia, ja sitten toi-
saalta, jos tämä edunvalvoja olisi yleinen edunvalvoja, se ei ole mahdollista, koska yleinen
edunvalvoja ei ole velvollinen hoitamaan edunvalvontavaltuutuslain mukaisia tehtäviä.
Että siinä mielessä täytyy muistaa sitten, kun tätä lakialoitetta mahdollisesti käsitellään, pi-
tää erossa se.

Itse näkisin, että tätä edunvalvontavaltuutuslakia voitaisiin soveltaa tämmöiseen edun-
valvojaan, jos valtuuttaja on itse näin valtakirjassa määrännyt. Nyt tässä annetaan auto-
maatio. Voi olla tilanne, että valtuutettu määrää ja ehdottaa sitä edunvalvojan sijaishenki-
löä. Valtuuttaja ei silloin tiedä, kuka hän on. Me emme voi antaa näin laajaa oikeutta edel-
leensiirtoon. Kyllä silloin pitäisi olla merkintä valtakirjassa, että henkilö toteaa, että jos tä-
hän tehtävään joudutaan joskus määräämään sijainen esteellisyyden vuoksi, niin se voi olla
silloin henkilö, johon sovelletaan tätä edunvalvontavaltuutuslakia. Se on minusta erittäin
tärkeää. Siellä on muitakin pykäliä, muun muassa luvanvaraisuus, joista valtuutettu voi itse
päättää, ja tämä on sen verran merkittävä asia, että tästä pitäisi minun mielestäni valtuutta-
jan itse voida päättää.

Käytännön ongelmista suurin on oikeastaan se, että siellä edunvalvontavaltuutuslain
20 §:ssä todetaan, että mikäli halutaan, että se valtuutetun tehtävä kattaa myös kiinteistön
panttauksen, myynnin ja panttikirjojen haltuunoton, niin siitä pitää olla erillinen merkintä
edunvalvontavaltakirjassa. Näin ei usein ole, kun ei käytetä asiantuntijoita, ja suurin ongel-
ma on kyllä tullut näissä tilanteissa siitä, että edes se edunvalvojan sijaisen määrääminen-
kään ei riitä, tai sen varavaltuutetun valtakirjan vahvistaminen, koska siellä valtakirjassa ei
ole oikeutta siihen kiinteistön myyntiin, ja silloin jää ainoaksi vaihtoehdoksi määrätä tämä
edunvalvoja. Oikeastaan myös olisi voinut pohtia tätä problematiikkaa, että onko sen syytä
enää olla siellä.
4



Pöytäkirjan asiakohta PTK 41/2016 vp
On erittäin hyvä, että näitä holhoustoimilain asioita pohditaan, mutta tässä oli monta
semmoista asiaa, että on pikkuisen ehkä mennyt se asia, ettei... Itse tietysti osaan nämä
kuin omat taskuni, kun olen näitä tehnyt vuosikausia, että kysykää, jos haluatte.

18.46 Johanna Ojala-Niemelä sd:  Arvoisa rouva puhemies! Tässä on tullut hyviä pu-
heenvuoroja, ja kuten tuossa alussa kerroin, tämä aloite on ihan käytännön elämän tarpeis-
ta lähtenyt. Sukusuhteet ovat siinä määrin höllentyneet kuin myös sitten ei välttämättä siitä
lähiympäristöstä löydy rintaperillisiä ja niitä läheisiä ihmisiä, joille tämä tehtävä voitaisiin
uskoa.

Edustaja Kivirannalle sanoisin, että miksi se ei voisi olla hyvämaineinen lakiasiaintoi-
mistokin, en sulje sitä pois. Ja samoin sitten edustaja Mäkisalo-Ropponen otti nämä muis-
tiyhdistykset yhtenä esimerkkinä esille, mitä pidän myös hyvänä asiana.

Itse tein myös lopputyön tästä holhoustoimesta ja edunvalvonnasta periaatteitten tasol-
la, mutta käytännön työn parissa en ole ollut, että siinä määrin en omaa samaa kokemusta
tästä kuin edustaja Meri varmasti tämän käytännön työn kannalta.

Tässä tuli hyvää evästystä tuonne valiokuntakäsittelyyn ja varmasti tärkeitä näkökohtia
siellä sitten punnittavaksi.

18.47 Merja Mäkisalo-Ropponen sd: Arvoisa puhemies! Itse olen tähän asiaan törmän-
nyt, tai itse asiassa Muistiliitto ja muistiyhdistykset ovat tähän asiaan törmänneet juuri sel-
laisessa tilanteessa, jossa sairastunut henkilö haluaisi antaa edunvalvontavaltuutuksen ni-
menomaan sille muistiyhdistykselle, jonka kanssa hän on toiminut pitkään, ja se luottamus
on syntynyt sitten siihen yhdistykseen ja sen yhdistyksen toimintaan.

No, nyt täällä on puhuttu juristeista ja tämänkaltaisista toimistoista, niin minä vielä ha-
luan kysyä edustaja Ojala-Niemelältä: mitä kaikkia oikeushenkilöitä hän ajatteli, tai mitä
siellä Lapin Muistiyhdistyksessä ajateltiin, mitä ne oikeushenkilöt voisivat olla, joita tämä
koskisi?

18.48 Esko Kiviranta kesk: Tämä edunvalvontavaltuutus olisi tärkeä saada yleiseen tie-
toisuuteen, että ihmiset osaisivat sellaisen tehdä. Itse olen tehnyt edunvalvontavaltuutus-
asiakirjan, ja siihenhän ei oikein löydy mitään kunnollisia mallejakaan, vaan siinä täytyy
itse sitten ymmärtää, minkälainen paperi kannattaa kirjoittaa. Siinä tietysti kannattaa sitten
ottaa huomioon myöskin niitä vaihtoehtoja, että se, jolle valtuutus ollaan antamassa, todel-
la menettää oikeustoimikelpoisuutensa. Tietysti Muistiliitto voisi vähän enemmän muistut-
taa ihmisiä, niin kauan kuin he vielä muistavat, tämän edunvalvontavaltuutuksen tärkey-
destä.

18.49 Merja Mäkisalo-Ropponen sd:  Arvoisa puhemies! Muistiliitto tekee erittäin pal-
jon tätä työtä ympäri maata. Jos Muistiliiton sivuille menee, niin siellä saa ohjeet myöskin,
miten edunvalvontavaltuutusta viedään eteenpäin ja miten asia hoidetaan, niin että
www.muistiliitto.fi, sieltä löytyy runsaasti asiasta tietoa, myös hoitotahdosta, joka on
myöskin hyvin tärkeä muistisairaan ihmisen tai kenen tahansa meidän oikeusturvan kan-
nalta tehtävä asiakirja.

Keskustelu päättyi.
5



Pöytäkirjan asiakohta PTK 41/2016 vp
Asia lähetettiin lakivaliokuntaan.
6


