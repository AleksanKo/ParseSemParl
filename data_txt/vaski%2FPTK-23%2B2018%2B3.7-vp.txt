















































DEM8ACA.tmp.xml


Pöytäkirjan asiakohta PTK 23/2018 vp
Pöytäkirjan asiakohta 

PTK 23/2018 vp

Täysistunto

Torstai 15.3.2018 klo 15.59—18.58

3.7. Suullinen kysymys mikromuovien ympäristöön pääsyn  estämisestä (Sari Sarkomaa 
kok)

Suullinen kysymys SKT 35/2018 vp

Suullinen kyselytunti

Puhemies Paula Risikko: Kokoomuksen eduskuntaryhmä, edustaja Sarkomaa.

Keskustelu

16.54 Sari Sarkomaa kok: Arvoisa rouva puhemies! Muovi ei kuulu luontoon. Näkyvän
muoviroskan lisäksi esimerkiksi Itämereen on arvioitu valuvan vuosittain 40 tonnia mikro-
muovia. Mikromuovihan on paljain silmin havaitsematon muovihiukkanen, joka sisältää
ympäristömyrkkyä, ja se kulkeutuu jopa eläinten ja ihmisten elimistöön.

Useat Euroopan maat ovat tarttuneet toimeen, ja viimeksi naapurimme Ruotsi on kieltä-
nyt muun muassa mikromuovin kosmetiikassa. Kysynkin: mihin toimiin hallitus on ryhty-
nyt sen estämiseksi, että mikromuovi valuu luontoon ja ravintoketjuumme? Mielestäni
Suomen pitää olla ympäristöpolitiikassa edelläkävijä eikä perässätulija.

16.55 Asunto-, energia- ja ympäristöministeri Kimmo Tiilikainen (vastauspuheen-
vuoro): Arvoisa puhemies! Onneksi juuri näin on, eli Suomi on ympäristöpolitiikassa edel-
läkävijä, ja monet sitten hiihtävät meidän perästä, kunhan kerkeävät. Tämä mikromuovi-
kysymys on osa laajempaa muovikysymystä, ja todellakin siitä on monenlaisia haittoja
olemassa niin eliöille kuin sitten viime kädessä meille ihmisillekin.

Tuo kosmetiikkaan sisältyvä mikromuovi on tietysti niin sanotusti iholle tuleva kysy-
mys. Vaikka se on hyvin pieni osuus kaikista mikromuoveista, niin totta kai on syytä vä-
hentää tarpeetonta mikromuovien käyttöä, ja onneksi tässä ovat jo monet tuotevalmistajat
lähteneet luopumaan kokonaan näistä mikromuoveista kosmetiikassa.

Suomi toivoo, että tässä edetään koko Euroopan unionin rintamalla yhteisesti, ja sitä
myös tuolla ympäristöneuvoston kokouksessa korostin. Sen sijaan olemme tarttuneet pal-
jon laajemmin tähän muoviin ja lähdemme laatimaan muovitiekarttaa, missä myös muihin
muovin ongelmiin niin ihmisten terveyden kuin ympäristönkin kannalta puututaan.

Puhemies Paula Risikko: Otetaan yksi lisäkysymys, edustaja Sarkomaa, ja sen jälkeen
vielä yksi kysymys.

16.56 Sari Sarkomaa kok (vastauspuheenvuoro): Arvoisa rouva puhemies! Kyllä me tar-
vitsemme tiukempaa muovipolitiikkaa ja ripeitä toimenpiteitä. Mielestäni odottelun ei pidä
olla vaihtoehto. Yksi kestävä tapa vähentää muoviroskaantumista on kiertotalous. Toisaal-
 Tarkistettu
4.1



Pöytäkirjan asiakohta PTK 23/2018 vp
ta tarvitsemme käyttötavan muutosta, koska muovistahan jopa 95 prosenttia käytetään vain
kerran, sitten se heitetään pois. 

Kysynkin, mitä toimia hallitus on tehnyt kiertotalouden vauhdittamiseksi ja toisaalta sen
vähentämiseksi, että kertakäyttömuovia ei olisi näin laajassa mittakaavassa Suomessa käy-
tössä. Kysyn myös, voisiko hallitus selvittää muoviveron mahdollisuutta. Komissaari Ka-
tainen on ottanut EU-tasolla tämän hyvin esille, ja huomasin, että myös valtiovarainminis-
teri Orpo on tästä puhunut. Onko mahdollista, että selvittäisimme, voisiko muovivero olla
osa ratkaisua, kun yritämme kitkeä muoviroskaa?

16.57 Asunto-, energia- ja ympäristöministeri  Kimmo  Tiilikainen (vastauspuheen-
vuoro): Arvoisa puhemies! En voisi olla enempää edustaja Sarkomaan kanssa samaa miel-
tä siitä, että tähän muoviongelmaan täytyy tomerasti ja ripeästi puuttua. Sen takia olemme
yhdessä ministeri Lintilän kanssa panemassa pystyyn tämän muovitiekarttaa laativan ryh-
män, mihin itse asiassa olemme kutsuneet edustaja Hanna Kososen vetäjäksi, lukuisista
ministeriöistä ekspertit ja sen lisäksi tietenkin alan toimijoita. Tavoitteena on yksinkertai-
sesti se, miten vähennämme muovin käyttöä, miten paremmin kierrätämme muoveja ja mi-
ten joitain turhia muoveja voidaan myös korvata muilla materiaaleilla, kuten puupohjaisil-
la aineilla. 

Kierrätyksessä ja kiertotalouden edistämisessä Suomi on aivan eturintamassa maailmas-
sa, ja hyvä näin. Siellä meidän täytyykin olla. Tämän muoviongelman ratkaiseminen on
yksi äärimmäisen tärkeä asia. Hallitus aikoo tuoda muovia koskevan selonteon ensi syksy-
nä eduskunnan käsittelyyn.

Puhemies Paula Risikko: Ja lyhyesti, ministeri Orpo.

16.58 Valtiovarainministeri Petteri Orpo (vastauspuheenvuoro): Arvoisa rouva puhe-
mies! Kyllä muovi on valtava ympäristöhaaste, haaste eläimille, luonnon monimuotoisuu-
delle ja ihmisten terveydelle. Siihen pitää laajalla rintamalla käydä kiinni, ja minusta on
hyvä, että tähän on havahduttu ja tosiaan tätä tiekarttaa tehdään kotimaisestikin.

Me olemme ajatelleet valtiovarainministeriön suunnalla tuoda tähän yhtenä elementtinä
muoviveroa tutkittavaksi, pohdittavaksi, koska sillä voitaisiin saavuttaa suuria käyttäyty-
mismuutoksia. Hyvänä esimerkkinä on jo 90-luvulla Suomessa, ensimmäisenä maailmas-
sa, käyttöön otettu hiilen verotus, joka on ollut aivan loistava tapa verottaa sitä, mikä on
haitaksi, ja sitä kautta hillitä sen kulutuskäyttöä. Minusta tätä samaa meidän pitää nyt va-
kavasti miettiä myöskin muovin osalta, käyttäytymismuutoksiin myöskin pakottaa vero-
tuksen kautta.

Kysymyksen käsittely päättyi.
2


	3.7
	16.54
	16.55
	16.56
	16.57
	16.58


