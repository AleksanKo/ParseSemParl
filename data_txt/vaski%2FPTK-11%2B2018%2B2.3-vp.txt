















































DEMD04D.tmp.xml


Pöytäkirjan asiakohta PTK 11/2018 vp
Pöytäkirjan asiakohta 

PTK 11/2018 vp

Täysistunto

Torstai 22.2.2018 klo 16.00—17.23

2.3. Suullinen kysymys lapsen subjektiivisesta oikeudesta päivähoitoon (Olli-Poika Parviai-
nen vihr)

Suullinen kysymys SKT 11/2018 vp

Suullinen kyselytunti

Puhemies Paula Risikko: Seuraava kysymys: vihreiden eduskuntaryhmä, Olli-Poika Par-
viainen.

Keskustelu

16.31 Olli-Poika Parviainen vihr: Arvoisa rouva puhemies! Jatkan lapsiteemalla.
Lapsiasiavaltuutettu luovutti tällä viikolla eduskunnalle kertomuksen Suomen lasten oi-

keuksien ja hyvinvoinnin tilasta. Lapsiasiavaltuutettu kuvailee tilannetta Suomessa raken-
teelliseksi välinpitämättömyydeksi. Raportin mukaan hallituksen leikkaukset ovat johta-
neet esimerkiksi varhaiskasvatuksessa sekavaan tilanteeseen. Hallitus onkin kasvattanut
ryhmäkokoja, heikentänyt hoitajamitoitusta, ja lapset jakautuvat kahteen kastiin. Tulevai-
suuden toivomme jakautuvat heihin, joilla on subjektiivinen oikeus varhaiskasvatukseen,
ja heihin, joilla on vanhempien työllisyystilanteesta johtuva häpeäleima.

Arvoisa rouva puhemies! Vanhempien elämäntilanne ei saa koskaan vaikuttaa lapsen oi-
keuksiin. Kysynkin ministeri Grahn-Laasoselta: palauttaako hallitus vihdoinkin kaikkien
lasten subjektiivisen ja yhtäläisen päivähoito-oikeuden?

16.32 Opetusministeri Sanni Grahn-Laasonen (vastauspuheenvuoro):  Arvoisa puhe-
mies! Suomessa jokaisella lapsella on oikeus varhaiskasvatukseen vähintään 20 tuntia vii-
kossa, mikä on 5 tuntia enemmän kuin Ruotsissa. Sen yli varhaiskasvatusta tarjotaan per-
heille tarpeen mukaan, ja lakiin on kirjattu, että jos lapsen etu on ja lapsi tarvitsee esimer-
kiksi sosiaalisista syistä vaikkapa perheeseen liittyvien ongelmien tai lapsen oppimiseen
liittyvien havaintojen pohjalta varhaiskasvatusta enemmän, sitä tulee lain mukaan ehdot-
tomasti tarjota.

Samoin lapsiasiavaltuutetun eilisessä raportissa, johon tutustuin, pystyn kyllä helposti
yhtymään niihin havaintoihin, jotka liittyvät siihen palvelujärjestelmämme hajanaisuu-
teen. Puhutaan rakenteellisesta välinpitämättömyydestä, puhutaan pois lähettämisen kult-
tuurista eli siitä, osaammeko kohdata perheet ja lapset yksittäisinä, ainutlaatuisina ihmisi-
nä ja perheinä ja tapauksina myöskin silloin, kun puhutaan vaikkapa vaikeista tilanteista,
ylisukupolvittuneesta köyhyydestä [Puhemies koputtaa] ja huono-osaisuudesta ja niin
edelleen, ja tähän liittyen hallitus on käynnistänyt lapsi- ja perhepolitiikan muutosohjel-
man, [Puhemies: Minuutti!] jossa pyritään yhteensovittamaan palveluja paremmin.
 Tarkistettu
4.1



Pöytäkirjan asiakohta PTK 11/2018 vp
Puhemies Paula Risikko: Pyydän niitä edustajia, jotka haluavat esittää lisäkysymyksiä,
ilmoittautumaan painamalla V-painiketta ja nousemalla seisomaan.

16.34 Olli-Poika Parviainen vihr (vastauspuheenvuoro): Arvoisa rouva puhemies! Lap-
sen oikeudet ovat jakamattomat, tai ainakin niiden pitäisi olla. Politiikan perustana on ol-
tava se, että lasten eriarvoisuutta lisääviä päätöksiä ei yksinkertaisesti tehdä. Lapsiasiaval-
tuutettu kertoo, että hallitus on kääntänyt hyvinvointivaltion alisuoriutumisen tilaan. Me
emme enää onnistu nostamaan heikommassa asemassa olevia lapsia mukaan.

Me vihreät emme kannata lasten luokkayhteiskuntaa. Tähän kehitykseen on puututtava.
Lasten asema kuvaa sitä, miten yhteiskunta suhtautuu tulevaisuuteen, se kuvaa yhteiskun-
tamme arvoja.

Kysynkin edelleen ministeri Grahn-Laasoselta: mihin kiireellisiin toimiin te ryhdytte,
jotta jokainen lapsi saisi samat mahdollisuudet hyvään koulutukseen ja elämään?

16.34 Opetusministeri Sanni Grahn-Laasonen (vastauspuheenvuoro):  Arvoisa puhe-
mies! Yksi keino, jota edistämme, on varhaiskasvatukseen osallistuminen. Eli olen eniten
huolissani siitä, että ne lapset, jotka hyötyisivät varhaiskasvatuksesta, monesti osallistuvat
siihen vähiten. Eli meillä on Pohjoismaiden ja, voi sanoa, koko OECD-maiden alhaisimpia
varhaiskasvatuksen osallistumisasteita ylipäätään.

Hallitus muun muassa tämän vuoden alusta laski merkittävästi varhaiskasvatusmaksuja.
Se tuntuu perheiden kukkarossa, helpottaa vaikeaa taloudellista tilannetta ja toi 6 700 per-
hettä maksuttoman varhaiskasvatuksen piiriin. Ja nyt käynnistämme kokeilua viisivuotiai-
den maksuttomasta varhaiskasvatuksesta. Tässä muutamia toimia.

Lisäksi mainitsin jo perheiden palvelujen kehittämisen, mikä on aivan keskeistä. Esi-
merkiksi vaikka se, miten tulevaisuudessa neuvolat ja päiväkodit voisivat työskennellä tii-
viimmin yhteistyössä perheen ja myös vanhemmuuden tukemiseksi lapsen parhaaksi. Uusi
varhaiskasvatuslaki on tällä hetkellä lausunnoilla, ja se alleviivaa aiempaa lainsäädäntöä
vahvemmin lapsen edun ensisijaisuutta.

Sen lisäksi edistämme muun muassa koulutuksen tasa-arvoa peruskoulua kehittämällä.
[Puhemies: Minuutti!] Oikeastaan koko koulutusjärjestelmään ja lasten harrastuksiin on
tällä hallituskaudella panostettu runsaasti.

Puhemies Paula Risikko: Jotta ehdimme käydä kaikki kysymykset läpi, myönnän enää
yhden tähän, elikkä edustaja Torsti.

16.36 Pilvi Torsti sd (vastauspuheenvuoro): Arvoisa puhemies! Ministeri nosti esiin sen
keskeisimmän asian, eli osallistumisen varhaiskasvatukseen, ja erityisesti niiden lasten
osallistumisen, jotka eivät tällä hetkellä osallistu täysimääräisesti.

Valitettavasti nämä keinot, joita esiteltiin, ovatkin sitten menneet pieleen. Tämä ei ole
vain henkilökohtainen mielipiteeni, vaan meillä on hiljattainen, tammikuussa julkaistu ta-
louspolitiikan arviointineuvoston raportti. Siinä todetaan hyvin yksiselitteisesti, että kyllä,
nämä maksuttomuuskokeilut tai hinnanalennukset hyödyttävät mahdollisesti työmarkkina-
tilannetta mutta ne eivät pureudu siihen kysymykseen, johon ministeri viittasi, eli niiden
lasten osallistumiseen, jotka varhaiskasvatusta eniten tarvitsevat ja ovat haavoittuvimmas-
sa asemassa. [Susanna Huovinen: Aivan, tämä on oleellista!]
2



Pöytäkirjan asiakohta PTK 11/2018 vp
Kysynkin ministeriltä: oletteko valmis korjaamaan tätä linjaanne, valintoja, joita var-
haiskasvatuksessa tehdään, tämän talouspolitiikan arviointineuvoston raportin perusteella,
joka on nimenomaan arvioinut näitä tehtyjä politiikkatoimia niin Suomessa kuin kansain-
välisesti ja päätynyt aivan toisiin lopputuloksiin kuin te?

16.37 Opetusministeri Sanni Grahn-Laasonen (vastauspuheenvuoro):  Arvoisa puhe-
mies! Tästä puheenvuorosta olisi melkein voinut päätellä, että te olette sitä mieltä, että var-
haiskasvatusmaksuja ei olisi pitänyt alentaa [Vasemmalta: Ei!] ja tuoda 6 700 perhettä
maksuttoman varhaiskasvatuksen piiriin. Jos ajatellaan keskituloista perhettä, keskiluok-
kaa, me voimme todeta, että kun siellä on perhe, jossa on kaksi lasta, [Susanna Huovinen:
Ei kun vastatkaa kysymykseen!] keskimäärin 1 200 euroa enemmän on käytettävissä rahaa
näillä perheillä perheen keskeisiin hankintoihin ja lapsiperhe-elämään. [Hälinää]

Mitä tulee kaikkein heikoimmassa asemassa olevien perheiden tilanteeseen, joita ovat
esimerkiksi maahanmuuttajat, palveluohjauksella ja lukuisilla eri toimenpiteillä voidaan li-
sätä näiden perheiden osallistumista varhaiskasvatukseen, ja siihen pyrimme erittäin voi-
makkaasti panostamaan. Se on myös keskeinen asia, kun seuraavalla hallituskaudella toi-
vottavasti pohditaan perhevapaauudistuksen toteuttamista. Erilaisilla keinoilla, muun
muassa maksuttoman varhaiskasvatuksen kokeiluilla ja muilla, pyrimme siihen, että sai-
simme mahdollisimman suuren osan ikäluokasta tulevaisuudessa laadukkaan varhaiskas-
vatuksen piiriin. [Puhemies koputtaa]

Vielä yhtenä toimena haluan [Puhemies: Minuutti!] mainita tämän uuden varhaiskasva-
tuslain, joka on lausunnoilla. Se vahvistaa lapsen etua, [Puhemies: Minuutti!] mutta se pa-
nostaa myös varhaiskasvatuksen laatuun ja henkilöstöön.

Kysymyksen käsittely päättyi.
3


	2.3
	16.31
	16.32
	16.34
	16.34
	16.36
	16.37


