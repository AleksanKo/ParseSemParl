















































DEMA09B.tmp.xml


Pöytäkirjan asiakohta PTK 111/2018 vp
Pöytäkirjan asiakohta 

PTK 111/2018 vp

Täysistunto

Torstai 8.11.2018 klo 16.01—19.58

8. Lakialoite laiksi tuloverolain 95 §:n ja elinkeinotulon verottamisesta annetun lain 8 §:n 
muuttamisesta

Lakialoite LA 37/2018 vp Stefan Wallin r

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 8. asia. Puhemiesneuvosto ehdottaa, että asia lähetetään valtiovarainva-
liokuntaan.

Keskustelu

18.46 Stefan Wallin r (esittelypuheenvuoro): Arvoisa puhemies! Kuten tiedämme, Suo-
men valtiontalouden tasapainottamiseksi on viime vuosien aikana ryhdytty mittaviin toi-
menpiteisiin. Menoja on leikattu, se sattuu aina, ja kokonaisveroaste on myös vallitsevan
korkeasuhdanteen aikana pysynyt suhteellisen korkealla tasolla. Samalla on viimeisten
vuosien aikana käyty kovallakin kädellä läpi erilaisia verovähennyksiä ansiotuloverotuk-
sessa. Asuntolainoissa pitkään vallinneeseen, lähestulkoon pyhään korkovähennykseen
puututtiin jo vuosia sitten, ja nyt se laskee asteittain todennäköisesti ennen pitkää kohti nol-
laa. Vapaaehtoisten eläkevakuutusmaksujen verovähennysoikeutta on karsittu. Kotitalous-
vähennystä ensin pienennettiin ja sitten nostettiin, mutta vähennyksen taso on edelleen pie-
nempi kuin 2011. Jo vuosia sitten poistettiin verovähennys vaikkapa silmälasihankinnois-
ta. Tätä listaa niistä verovähennyksistä, joita vuosien varrella on leikattu, poistettu tai va-
rustettu omavastuuosuudella, voisi jatkaa. Johdonmukaisuuden, siis tiiviimmän veropoh-
jan, nimissä on perusteltua, että myös jäljellä olevia täysin omavastuuvapaita ja siis koko-
naan vähennyskelpoisia saavutettuja etuja ansiotuloverotuksessa käydään läpi kriittisellä
silmällä.

Olen omassa talousarvio- ja lakialoitteessani jälleen ehdottanut, että työmarkkinajärjes-
töjen jäsenmaksujen verovähennykseen tulisi omavastuu. Tämä koskisi sekä palkansaaji-
en maksuja ay-järjestöille, joissa omavastuu olisi 100 euroa, että yritysten maksuja työn-
antajajärjestöille, joiden kohdalla omavastuu olisi 500 euroa. Tällä hetkellä nämä jäsen-
maksut ovat siis täysimääräisesti verovähennyskelpoisia.

On, puhemies, päivänselvää, että työmarkkinajärjestöt historiallisen roolinsa ja nykyi-
senkin toimenkuvansa kautta tekevät merkittävää yhteiskunnallista työtä. Mutta niin teke-
vät myös Punainen Risti, Pelastakaa Lapset, Unicef, Syöpäyhdistys, Pakolaisapu, Amnes-
ty, Sotaveteraanit ja niin edelleen. Niihin kuuluminen ei kuitenkaan ole vähennyskelpoista
verotuksessa. Ei, en ehdota, että näin pitäisi olla. Totean vain, että linja ei todellakaan ole
kirkas. Ehdottamani omavastuu säilyttäisi siis verovähennyksen perustan ja sen taustalla
 Tarkistettu
4.0



Pöytäkirjan asiakohta PTK 111/2018 vp
olevan idean, mutta toisi silti valtion kassaan tarpeellisia lisäverotuloja ja siis ansiotulove-
rotukseen lisää johdonmukaisuutta.

Vuoden 2019 talousarvioesityksen mukaan nykyinen täysimääräinen verovähennys tar-
koittaa, että valtio menettää 205 miljoonaa euroa verotuloja. Ehdottamani omavastuun sää-
täminen toisi VM:n mukaan ainakin 75 miljoonaa lisää verotuloja valtiolle, kunnille ja kir-
kolle.

Talman! I dag är skatteavdraget i förvärvsinkomstbeskattningen för medlemsavgifter till
arbetstagar- och arbetsgivarorganisationer 100-procentig, vilket enligt finansministeriet
betyder att staten årligen förlorar över 200 miljoner euro i skatteinkomster. Samtidigt har
man under de senaste åren beskurit flera avdragsrätter bland annat för räntor på bostadslån
och premierna för frivilliga pensionsförsäkringar. Också hushållsavdraget har sänkts jäm-
fört med nivån som rådde år 2011.

I en statsekonomi som till och med i rådande högkonjunktur behöver nya miljardlån för
att uppnå balans, och med en statsskuld som kostar 2 300 euro per minut i bara räntekost-
nader, kan inga kor längre vara heliga på avdragssidan i inkomstbeskattningen.

Jag har i mina budget- och lagmotioner i höst upprepat mitt förslag om en självrisk på
100 euro i skatteavdraget för privatpersoner och 500 euro för företag. Förslagen skulle allt-
så bevara skatteavdragets fundament men skulle ändå ge finansministeriet minst 75 miljo-
ner euro mer i skatteinkomster till staten, kommunerna och kyrkan. Samtidigt skulle vi få
mer konsekvens i skatteavdragspolitiken i det här landet.

Det är alltså mycket pengar det handlar om, men också — och det är kanske det vikti-
gaste — ett steg mot en mer konsekvent syn på skatteavdragens existensberättigande i för-
värvsinkomstbeskattningen i vårt land.

18.52 Sari Essayah kd: Arvoisa puhemies! Kristillisdemokraattien omassa vaihtoehto-
budjetissa on tämä verovähennysoikeuden rajoittaminen nyt jo muistaakseni kolmatta ker-
taa tällä hallituskaudella. Meillä tähän sisältyy myöskin sitten se, että työnantajajärjestöjen
vastaavat jäsenmaksut olisivat kokonaan verovähennyskelvottomia. Elikkä tietyllä tavalla
samantyyppinen ajatus lähtee meillä siitä, että työntekijäjärjestöjen jäsenmaksuissa oma-
vastuu olisi puolet tästä summasta, mikä sitten kulloisessakin liikkeessä on jäsenmaksun
suuruus, mutta sitten työnantajajärjestöjen kohdalla kokonaan verovähennyskelvotonta.
Tämä perustuu ihan siihen empiiriseen kyselyyn, joka tuolla yrittäjäjärjestöjen tilaisuudes-
sa on ollut ja jossa on kysytty, että onko tämä yrittäjäjärjestöissä semmoinen tärkeä asia,
että tämä on nimenomaan verovähennyskelpoinen. Siellä on tullut kyllä se palaute, että ei
ollenkaan, että he joka tapauksessa kuuluisivat järjestöön. Se ei ole se syy, minkä takia
kuulutaan järjestöön, että asia on verovähennyskelpoinen.

Siinä mielessä kristillisdemokraatit ovat tässä kyllä olleet koko kauden hyvin samoilla
linjoilla ja aika lailla samantyyppisillä perusteluilla, että meillä on hyvin monissa erilaisis-
sa henkilöön liittyvissä verovähennyksissä jonkinlaisia omavastuuosuuksia, ja se on tietyl-
lä tavalla, voisiko sanoa, tervettä tämäntyyppisessä verotuksessa, että meillä pyritään sii-
hen, että verotus olisi yksinkertaista ja se olisi johdonmukaista. Ja siinä mielessä varsin
kannatettava esitys. Hivenen erilaisilla summilla liikutaan ja pikkaisen erilaisella logiikal-
la, mutta voi sanoa, että samaan suuntaan ajatukset kulkevat tässä.

Jos ajatellaan myöskin sitten valtiontalouden kannalta, mielestäni on tärkeä pohtia, mit-
kä ovat niitä valtion käyttämiä kannustimia erilaisten asioitten edistämiseen yhteiskunnas-
2



Pöytäkirjan asiakohta PTK 111/2018 vp
sa. Siinä mielessä, kun kohta tuossa päästään eteenpäin tällä päiväjärjestyksen listalla, niin
täältä löytyy sitten joitakin sellaisia verovähennyksiä, joita sitten esimerkiksi kristillisde-
mokraatit pitävät tärkeämpinä kuin nyt tämäntyyppistä verovähennystä, joka kokonaisuu-
dessaan olisi sitten valtion rahoittamaa. Tässä katsomme, että on tärkeää olla myöskin se
omavastuu.

18.54 Antero Laukkanen kd: Arvoisa herra puhemies! Kiitos edustaja Wallinille tästä
esityksestä, joka antaa mahdollisuuden hieman keskustella tästä asiasta.

Pohdin tässä, että tämä tulonsiirto valtiolta suoraan ammattiyhdistysliikkeille ei mieles-
täni enää vastaa tätä aikaa, jossa me elämme. Jos sitä esimerkiksi tarkastellaan oikeuden-
mukaisuuden periaatteen kannalta ja sitä verrataan muiden yhteiskunnalliseen työhön osal-
listuvien järjestöjen tukemiseen, niin me olemme aivan eri tasolla, eri maailmassa. Tämä ei
millään tavoin enää täytä yhdenvertaisuusperiaatteen näkökulmaa.

Tämä asia on vain tabu. Tästä ei saa keskustella ilman, että saa leiman, että jaa, sinä vas-
tustat ammattiyhdistysliikkeitä. No, en sillä tavalla, mutta ehkä hieman sitä periaatetta —
tai ei se ole periaate — vaan tätä toteumaa, mikä tästä aikanaan hyvästä periaatteesta on
syntynyt, että ammattiyhdistysliikkeiden johtajien palkat ovat korkeampia kuin pääminis-
terin palkat ja nämä rakennukset, joissa he istuvat, ovat valtavia monumentteja. Tämä on
jäänne joltakin ajalta, ja se on vain kehittynyt tällaiseksi.

Pidän tärkeänä sitä, että tästä asiasta voitaisiin keskustella avoimesti ja pohtia, miten
muut yhteiskunnallista tehtävää täyttävät yhdistykset ja järjestöt voisivat myös sitten olla
tällaisen merkittävän satojen miljoonien tuen piirissä.

Joten kiitos tästä aloitteesta, joka antaa mahdollisuuden nyt sanoa ja laittaa päänsä ikään
kuin ampiaispesään. Teen sen ihan mielelläni, koska toivoisin, että laajemminkin keskus-
teltaisiin tästä.

18.56 Mari-Leena Talvitie kok: Arvoisa puhemies! Kiitoksia edustaja Wallinille hyväs-
tä keskustelunavauksesta. Silloin, kun yhteiskunnassa on niin sanotusti niukkuuden aikaa
ja sitä aikaa, että joudutaan tekemään myöskin paljon heikennyksiä erilaisiin etuuksiin —
ja sitähän tällä kaudella on jouduttu tekemään ja säästämään myöskin monenlaisista asiois-
ta — pidän kovin vastuullisena sitä, että tässä salissa oleva kollega tekee aloitteen myöskin
sentyyppisestä asiasta, joka, kuten kollega, edustaja Laukkanen tässä sanoi, antaa mahdol-
lisuuden keskustelulle mutta myöskin tuo sitä vastuullisuutta tähän saliin, koska nimen-
omaan on niin, että kun joku asia tulee automaatioksi, niin sitä ei enää oikeastaan osata
enää arvostaakaan, vaan se vain tulee sellaiseksi, että verovähennysoikeus on riippumatta
siitä, mikä se euromäärä on ja onko se suuri vai pieni ja onko se edes kohtuullista. Meillä on
käynyt monen asian kanssa, kuten asumistuen ja myös monen muun kanssa, niin, että sil-
loin kun se etuus tulee automaattiseksi, niin sitten myöskin ne summat tulevat kokonaista-
loudellisesti valtion kannalta tosi suuriksi. Pidän lakialoitetta perusteltuna ja hyvänä.

18.57 Sari Essayah kd: Arvoisa puhemies! Haluaisin vielä tässä puheenvuorossa tuoda
esille sen, että kristillisdemokraatit omassa vaihtoehtobudjetissaan myös ovat korostaneet
sitä, ja itsekin tässä puheenvuorossa haluan tuoda esille sen, että ei ole mitään järjestäyty-
misen vapautta vastaan. Hyvin herkästi tämäntyyppisestä aloitteesta aina katsotaan, että
tässä jollakin tavalla halutaan hyökätä tällaista perusvapautta vastaan, mikä tulee perustus-
laista, järjestäytymisen vapaus. Voin kertoa omalta kohdaltani, että olen ollut Ekonomilii-
3



Pöytäkirjan asiakohta PTK 111/2018 vp
ton jäsen opiskelija-ajoista saakka. Silloin liityin opiskelijajäseneksi Ekonomiliittoon ja
olen pitänyt tärkeänä sitä, että on mahdollisuus kuulua ammattiyhdistysliikkeeseen. Sieltä
on tullut vuosien varrella joskus oikeudellista neuvontaa, on tullut erilaisia etuja, on tullut
tilaisuuksia, mielenkiintoisia seminaareja ynnä muita. Olen pitänyt sitä toimintaa itsessään
kannatettavana. Minä maksaisin kyllä sen jäsenmaksun riippumatta siitä, tuleeko siitä ve-
rovähennystä vaiko ei, koska arvostan sitä työtä, mitä omassa ammattiyhdistysliikkeessäni
tehdään, ja siinä mielessä uskon, että aika monilla suomalaisilla on vastaavanlainen näke-
mys. Sinällänsä se, että maksaa jonkun järjestön jäsenmaksun, kertoo nyt ainakin sen, voi-
siko sanoa, ensimmäisen positiivisen näkemyksen siitä, miksi haluaa, että joku järjestö on
olemassa, miksi haluaa tukea sen työtä, miksi haluaa katsoa, että se tekee yhteiskunnassa
tärkeitä asioita. Siinä mielessä minä en usko, että tällä olisi esimerkiksi järjestäytymisen
asteeseen juurikaan minkäänlaista merkitystä. Ehkä pikemminkin voi olla, että olisi sitten
tämmöistä läpinäkyvyyttä ja myöskin sitten jäsenistölle tulevaa tietoa siitä, millä tavoin
erilaisia asioita tuetaan ja minkä tyyppisiä asioita halutaan olla edistämässä. Muun muassa
tässä, kun ollaan vaalikevättä kohti lähestymässä, olen seurannut, että erilaisilla ammatti-
yhdistysliikkeillä on hyvinkin erilaisia tapoja tukea vaikkapa vaaleissa ehdokkaita, jotka
kuuluvat ammattiyhdistysjärjestöön. Ekonomiliitto on parhaimmillaan tarjonnut sitä mah-
dollisuutta, että saa siinä lehdessä sitten kirjoittaa itsestään muutaman rivin, ja tämä valtai-
sa mahdollisuus on tarjottu sitten jokaiselle Ekonomiliiton jäsenelle, joka vaaleissa on eh-
dolla, ja sehän tietenkin on ihan passeli tapa, kun se on kaikille sama. Mutta olen kuullut,
että muutamissa ay-liikkeissä hivenen toisellakin tavalla sitten tuetaan ja erityisesti ehkä
tiettyjen poliittisten suuntien edustajia.

Mutta siis kaiken kaikkiaankin erittäin kannatettava aloite, ja toivon, että tämä keskus-
telu yhteiskunnassa lähtisi liikkeelle ja että siihen ei heti kilpistyisi tällainen ajatus, että täs-
sä ollaan jollakin tavalla perustuslaillista järjestäytymisen vapautta vastaan, ja huomioitai-
siin se, että monet meistä, jotka tätä verovähennysoikeuden poistamista kannatamme,
olemme kuitenkin ihan selkeästi sitä mieltä, että näillä ammattiyhdistysliikkeillä on tärkeä
roolinsa suomalaisessa yhteiskunnassa.

19.00 Stefan Wallin r: Arvoisa puhemies! Juuri tähän analyysiin on erittäin helppo yh-
tyä. Kysymys ei ole siitä, että lähtisi hyökkäämään ammattiyhdistysliikkeen kimppuun,
vaan kysymys on aivan muista asioista, joihin palaan hetken kuluttua.

On tietysti pakko myöntää, että en pidä varsin todennäköisenä, että tämä aloite menisi
nyt läpi. Olisin aika yllättynyt. Ehkä on suurempi todennäköisyys, että Liechtenstein voit-
taa jalkapallon maailmanmestaruuden jossain vaiheessa. Mutta tarkoitus on nimenomaan
herättää keskustelua, ja olen aivan samaa mieltä edustaja Laukkasen kanssa, että mikään
tämäntyyppinen aihe, jossa veronmaksajien rahoja käytetään pelinappuloina, ei saa olla ta-
bu, vaan silloin on yhteisestä asiasta kysymys.

Kun tein tämän aloitteen ensimmäisen kerran vuonna 2013, sain kuulla eräästä vasem-
man laidan lehdestä — taisi olla jopa päätoimittaja tai pääkirjoitussivun kolumnisti — että
Wallin yrittää horjuttaa yhteiskuntarauhaa. [Naurua] Se oli kyllä ansiotonta arvonnousua,
eikä se missään tapauksessa ollut ajatuksena, mutta se vain kertoo siitä, että tästä on ollut
hirveän vaikeaa keskustella. Tästä pitää voida keskustella. Ja on hyvä, että tätä keskustelua
ollaan käyty nyt melkein puoli tuntia, koska se taitaa olla tämän aloitteen historian ennä-
tys. Kiitos siitä.
4



Pöytäkirjan asiakohta PTK 111/2018 vp
19.02 Antero Laukkanen kd: Arvoisa puhemies! Tosiaan tämä asia on näiden sisäisten
jännitteiden takia vaikea. Otan ihan tämmöisen verrokin tähän rinnalle: Olen tehnyt use-
aan kertaan talousarvioaloitteen siitä, että jos kansalainen haluaa lahjoittaa kehitysyhteis-
työhön varoja, hän tiettyyn rajaan saakka saisi vähentää ne verotuksessa. Tämä ei ole kos-
kaan johtanut mihinkään, sitä on pidetty huonona esityksenä. Kuitenkaan sitä ei ole verrat-
tu tähän asiaan, johon se olisi aivan selkeästi verrannollinen, koska tiedämme kaikki, että
nämä isot kansalaisjärjestöt tekevät todella merkittävää työtä ja suomalaiset mielellään an-
taisivat vielä enemmän siihen varoja kuin mitä verovarojen kautta menee. Tämän halusin
vielä nostaa tähän rinnalle.

19.03 Sari Essayah kd: Arvoisa puhemies! Kun tuossa edustaja Wallin kertoi omasta ko-
kemuksestaan vuodelta 2013, että hänestä tuli suuri yhteiskuntarauhan järkyttäjä, niin täy-
tyy nyt sitten kertoa se, että kun 2015 Helsingin Sanomat teki jutun ja sitten vielä aika tuo-
reena puheenjohtajana esittelin meidän vaihtoehtobudjettimme sisältöä siinä ja kerroin täs-
tä aiheesta ja myöskin juuri tämän, että myös yrittäjäjärjestöjen jäsenmaksut poistettaisiin
kokonaisuudessaan, niin kyllähän sieltä tuli se, voisiko sanoa, kristillisdemokraateille var-
sin tyypillinen palaute, elikkä siellä kirjoitettiin, että, tuore puheenjohtaja Essayah, nyt lii-
kutaan vaarallisilla vesillä, minä ainakin eroan kirkosta. [Naurua]

Keskustelu päättyi.

Asia lähetettiin valtiovarainvaliokuntaan.
5


