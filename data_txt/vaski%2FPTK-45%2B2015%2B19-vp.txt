















































DEM842C.tmpSave.xml


Pöytäkirjan asiakohta PTK 45/2015 vp
Pöytäkirjan asiakohta 

PTK 45/2015 vp

Täysistunto

Tiistai 6.10.2015 klo 14.02—21.11

19. Hallituksen esitys eduskunnalle laiksi valtion televisio- ja radiorahastosta annetun lain 
3 §:n väliaikaisesta muuttamisesta

Hallituksen esitys HE 44/2015 vp

Lähetekeskustelu

Toinen varapuhemies Paula Risikko: Lähetekeskustelua varten esitellään päiväjärjes-
tyksen 19. asia. Puhemiesneuvosto ehdottaa, että asia lähetetään liikenne- ja viestintävalio-
kuntaan.

Keskustelu

19.56 Ilkka Kantola sd: Arvoisa puhemies! Yleisradion indeksin jäädyttäminen, josta
tässä hallituksen esityksessä on kysymys, ei ole taloudellisilta vaikutuksiltaan kovin suuri,
3—4 miljoonaa ehkä, riippuen siitä, miten kustannuskehitys kehittyy, on sen vaikutus
Yleisradion budjettiin, joka on vähän päälle 500 miljoonan vuositasolla. Kysymys ei ole
isosta rahasta, mutta kysymys on isosta periaatteesta, jota hallitus nyt tässä toteuttaa, jossa
hallitus toimintatavallaan poikkeaa siitä sopimuksesta, minkä varassa Yleisradiota lähdet-
tiin kehittämään ja sen rahoitus- ja toimintamallia oikeastaan kaksi vaalikautta sitten vuon-
na 2007 alkaneella vaalikaudella.

Me tiedämme hyvin kaikki, miten vaikeata Yleisradion rahoituksen järjestäminen on ol-
lut. Taustalla on hyvin pitkä kehitys Yleisradion siinä vaiheessa, jolloin Yleisradion rahoi-
tus perustui televisiolupaan, jonka maksaminen oli lakisääteinen velvollisuus televisiovas-
taanottimen omistajalle. Kuitenkin havaittiin, että televisioluvan maksuhalukkuus oli ra-
pautumassa. Osa ihmisistä maksoi televisiomaksun ja osa ei, ja tästä seurasi sellainen kier-
re, että paitsi että Yleisradion rahoitus oli vaarassa, Yleisradion toimintakyky sitä kautta,
myös sitten oli sellainen kohtuuton ja epäoikeudenmukainen tilanne, että ne, jotka jättivät
maksun maksamatta, pääsivät nollan euron kustannuksilla ja taas sitten niillä, jotka mak-
soivat uskollisesti, niin kuin laki velvoittaa, se televisioluvan maksu nousi koko ajan.

Tätä yritettiin monessa eri vaiheessa ratkaista. 2007 alkaneella vaalikaudella ministeri
Suvi Lindén valmisteli asiaa, josta näytti tulevan yksi ratkaisu televisiolupamaksun kor-
vaavaksi malliksi Yleisradion rahoitukseen, mutta se ratkaisu ei koskaan johtanut tulok-
seen, ja silloinen hallitus luopui järjestelmän muuttamisesta ja televisiomaksulla jatkettiin.
Kuitenkin tuon vaalikauden loppupuolella 2010 saatiin aikaan eduskuntaryhmien puheen-
johtajien kesken sopimus siitä, että Yleisradion rahoitusta lähdetään uudistamaan uudelta
pohjalta, ja samassa eduskuntaryhmien puheenjohtajien sopimuksessa, siis parlamentaari-
sesti yksimielisessä konsensushengessä, päätettiin Yleisradion rahoituksen tasosta, että sen
tulisi olla siinä 500 miljoonan euron luokkaa.
 Tarkistettu
4.0



Pöytäkirjan asiakohta PTK 45/2015 vp
Niin sitten seuraavalla vaalikaudella, 2011 alkaneella vaalikaudella, ministeri Krista
Kiurun vetämänä, uusien eduskuntaryhmien puheenjohtajien toimesta ja heidän yhteisellä
sopimuksellaan, saatiin ensin aikaan tämä sopimus siitä, että mennään niin kuin edellisellä
vaalikaudella oli sovittu. Sitten saatiin lopulta tämä lainsäädäntö aikaiseksi, jolloin siirryt-
tiin tähän yleisradiovero-malliin niin, että Yleisradion rahoitukseen kerätään erillistä ve-
roa, joka sitten tuloutetaan valtion budjettiin ja sieltä sitten siirretään radio- ja televisiora-
hastoon, josta sitten vuosittain, lähtien siitä 500 miljoonan euron määrästä, maksetaan
Yleisradiolle rahoitusta sen toiminnan turvaamiseksi. Koko ajan tätä sopimusta tehtäessä
ja lainsäädäntöä valmisteltaessa henki ja kirjaukset olivat sen mukaisia, että parlamentaa-
risesti — joka tarkoittaa sitä, että kaikki eduskuntaryhmät yksimielisesti neuvotellen hy-
väksyvät yhteisen ratkaisun — tätä rahoitusjärjestelmää kehitetään, ja niin myös Yleisra-
diota koskevaa lainsäädäntöä laadittiin ja kehitettiin.

Yhden kerran vuodelle 2014 siirryttäessä, kun tämä yleisradiovero vuoden 2013 aikana
tuli ensimmäisen kerran voimaan, nostettiin sitten lain mukaisesti indeksillä Yleisradion
rahoitusta, mutta jo tälle vuodelle 2015 suunnitellun rahoituksen osalta indeksi jäädytet-
tiin. Tämä tapahtui eduskuntaryhmien puheenjohtajien ja eduskuntaryhmien yhteisellä so-
pimuksella niin, että koko eduskunta neuvotellen löysi yhteisen ratkaisun, että all right, ta-
loustilanne on vaikea, monia indeksejä leikataan, kansalaiset joutuvat monesta tinkimään,
yritykset joutuvat monesta asiasta tinkimään, irtisanomisia, työttömyyttä on kasvussa ja
niin poispäin. Päädyttiin siihen, että yleisradioindeksi jäädytetään vuodelle 2015. Sen pää-
töksen yhteydessä kirjattiin, kun se yhteisesti oli sovittu, että tämä on ainutkertainen, ker-
taluonteinen ratkaisu, tästä ei seuraa mitään jatkoa.

Nyt hallitus on, tämä hallitus, omin toimin tehnyt esityksen ilman neuvottelua, ilman
eduskuntaryhmien yhteisen tahdon muodostamista on tehnyt ratkaisun, että indeksi jäädy-
tetään — on tuonut siis sen tänne, ja eduskunnan yksinkertaisella enemmistöllä tietysti hal-
litus saa tahtonsa läpi. Tämä on se periaatteellinen muutos, joka on tapahtunut, ja minusta
tästä on syytä olla huolestunut. Hallitus ottaa nyt omaan hoitoonsa Yleisradion kysymättä
koko eduskunnan tahtoa, etsimättä konsensusta eduskuntaryhmien kesken. Ja samaan ai-
kaan tässä valtiontalouden pidemmässä suunnitelmassa, joka meillä myös tänään oli käsit-
telyssä, julkisen talouden suunnitelma 2016—2019, kerrotaan, että indeksi hallituksen esi-
tyksen mukaan tullaan jäädyttämään koko vaalikaudeksi ja että Yleisradion rahoitus, joka
nyt on kehyksen ulkopuolella, siirretään kehyksen sisään. Tästä kävimme hallintoneuvos-
tossa aika tiukankin keskustelun ja kuulimme erilaisia arvioita siitä, onko tämä ollenkaan
perusteltua, asiantuntija-arvioita, joissa tähän suhtauduttiin kriittisesti.

Tässä ollaan ottamassa nyt isoa linjaa siihen suuntaan, joka ei tällaisessa demokraatti-
sessa vapaan sivistyksen, sananvapauden tyyssijassa, jollainen suomalainen yhteiskunta
on, ole oikein meille kunniaksi, että nyt olemme ikään kuin siirtämässä julkisen palvelun
mediayhtiötä, Yleisradiota, enemmän hallituksen radioksi. Tässä on sellainen suunta. En
sano, että se saman tien on hallituksen radio, mutta jotta Yleisradion riippumattomuus hal-
lituksesta ja poliittisista suhdanteista voitaisiin taata, olisi tavattoman tärkeää kuitenkin pi-
tää kiinni siitä, että eduskunta yhteisellä päätöksellä, konsensuspohjaisesti, tekee Yleisra-
diota koskevia rahoitus- ja muita ratkaisuja — ei niin, että kulloisenkin hallituksen poliit-
tisten mieltymysten tai linjausten mukaisesti Yleisradio joutuu joko pelkäämään rahoitus-
taan tai sitten panemaan toivonsa siihen, että nyt olisi sellainen hallitus, josta saadaan vä-
hän lisärahaa. On tärkeätä, että keskeinen media, Yleisradio, on hallituksesta riippumaton
media. Tätä meidän tulee yhdessä puolustaa.
2



Pöytäkirjan asiakohta PTK 45/2015 vp
20.03 Antti Lindtman sd: Arvoisa puhemies! Edustaja Kantola tässä hyvin kävi läpi sitä
historiaa, mikä Yleisradioon liittyy. Vaikka tässä on nyt käsittelyssä vain ensi vuosi, niin
on kyllä hyvä huomata ja tuoda esiin tässä keskustelussa, että hallitus on nyt täälläkin ai-
kaisemmin mainitun lyhyen vallassaolonsa aikana tehnyt merkittäviä, siis vuoren kokoi-
sia, yksipuolisia päätöksiä Yleisradion rahoitukseen liittyen.

Tuossa aikaisemmin oli käsittelyssä julkisen talouden suunnitelma. Sieltä käy ilmi, että
hallitus on päättänyt, että Yleisradio siirretään osaksi valtion budjettia, valtion budjettike-
hyksiin, kysymättä oppositiolta yhtään mitään, keskustelematta eduskuntaryhmien kesken
siitä sanallakaan, tuomalla tänne vain esityksen, jossa Yleisradio siirretään kehyksen si-
sään — ja kaiken lisäksi vielä koko kehyskaudelle on indeksi leikattu nollaan. Tämä on
vastoin sitä sopimusta — tämä on vastoin sitä sopimusta — jonka eduskuntaryhmät yhdes-
sä ovat tehneet 16. joulukuuta 2011. Siinä sopimuksessa todetaan, että mikäli on tarvetta
aineellisille tai muille Yleisradion asemaa koskeville muutoksille — siis aineellisille eli ra-
hoitusta koskeville muutoksille — niin se pitää käsitellä parlamentaarisesti. Tämän pohjal-
ta silloinen ministeri Kiuru valmisteli yleisradiolain. Ja nyt sitten yhtäkkiä tänne ilmestyy
hallituksen päätös siitä, että Yleisradio on siirretty kehykseen julkisen talouden suunnitel-
massa, (Puhemies koputtaa) ja sitten myös tämä indeksiasia. Tämä on merkittävä (Puhe-
mies: Aika!) linjanmuutos, ja voi kysyä, onko kyseessä eduskunnan radio. — Jatketaan
keskustelua myöhemmin.

20.05 Maarit Feldt-Ranta sd: Arvoisa puhemies! Jokaisella päätöksellä on seuraamuk-
sensa, niin myös tällä hallituksen aikeella siirtää tämä Yle-rahoitus osaksi budjettirahoitus-
ta. Katsoin vähän, mitä on muualla tapahtunut, kun näin on tehty, mitä on tapahtunut niissä
maissa, joissa yleisradioyhtiöt on alistettu tavallaan hallituksen peukalon alle.

Rumimmat esimerkit ovat Unkarin tyyppisistä maista, joissa yleisradioyhtiö on täysin
hallituksen radio ja tv ja toimii sen propagandan välittäjänä. Mutta myös Hollannissa, jos-
sa vuonna 2000 luovuttiin lupamaksuista ja siirryttiin meidän tyyppiseen järjestelmään, en-
sin annettiin takeet siitä, ettei julkisen palvelun rahoitus vähenisi, mutta mitä teki siellä
seuraava hallitus? Teki mittavan leikkausohjelman, joka myös ulotettiin tähän kansallisen
yleisradioyhtiön NPO:n budjettiin, ja nyt on myös siellä uusista leikkauksista päätetty. Is-
lannissa on ollut ihan samantyyppinen kehitys. Aluksi todettiin, että tämä on vain tekninen
siirto, tämä ei millään tavalla tule vaikuttamaan rahoitukseen, mutta toisin kävi. Sielläkin
korvamerkinnästä luovuttiin ja inflaatiokorotuksia ei tehty, ja tänä päivänä Islannin radio-
tv RÚV saa vain noin 86 prosenttia siitä rahasta, mikä alun perin oli tarkoitettu. Näitä esi-
merkkejä on useita.

Tällaisen oven Suomen hallitus on nyt avannut, ja olisi mielenkiintoista kuulla — täällä
on liikenne- ja viestintävaliokunnan puheenjohtaja Jalonen paikalla — mihin arvioihin pe-
rustuu se lupaus, että Suomessa ei näin kävisi.

20.07 Pia Viitanen sd: Arvoisa rouva puhemies! Tässä keskustelussa on kyllä käynyt har-
vinaisen selvästi ilmi, että nyt on liikkeellä tosi isoja ongelmia liittyen Yleisradion tulevai-
suuteen, oli kyse sitten Yleisradion riippumattomasta asemasta tai sitten noin yleisesti siitä
menettelytavasta, mitä täällä kaiken kaikkiaan nyt hallitus on valinnut. Aikanaan tosiaan,
kuten todettu, on yhdessä todettu, kuinka tärkeää onkaan se, että Yleisradiota koskevat
kaikki merkittävät linjaukset tehdään parlamentaarisesti. Yleisradio ei ole kerta kaikkiaan
hallituksen käsikassara, vaan se on kansan radio, sitä kautta kansanvallan radio, eduskun-
3



Pöytäkirjan asiakohta PTK 45/2015 vp
nan radio, ja tämä periaate on ollut hyvin tärkeä jo pitkän aikaa. En mitenkään voisi ym-
märtää, miksi voisimme tästä periaatteesta kaiken kaikkiaan luopua.

Kun yleisradiolakia on uudistettu matkan varrella ja niihin periaatteisiin palattu, on
myös pidetty hyvin tärkeänä tätä riippumattomuutta. Me tarvitsemme laadukkaan, riippu-
mattomassa asemassa olevan Yleisradion. Tätä kautta nyt nämä uudistukset, mitä hallitus
on tekemässä yksipuolisesti, oppositiolta kysymättä, ja myös sisällöllisesti, esimerkiksi
juuri tämä budjettisiirto, ovat kyllä omiaan ihan tosissaan vaarantamaan tätä asemaa. Tämä
tilanne on vakava.

Minä toivon, että tähän voidaan palata. En kerta kaikkiaan voi ymmärtää, miksi näin ly-
hyessä ajassa hallitus on tehnyt — edustaja Lindtman sanoi minusta aika kuvaavasti; hän
sanoi, että tässä on tehty vuoren kokoisia päätöksiä — vuoren kokoisia päätöksiä. Näin to-
den totta on. Jokainen meistä, joka on seurannut tätä Yleisradion parlamentaarista käsitte-
lyä ja yhteistä historiaa, voi varmasti tämän allekirjoittaa. Toivon, että tämä on nyt jonkin-
lainen vaihe, josta vielä hallitus peruuttaa ja tulee tässä suhteessa uudelle linjalle, sille pe-
rinteiselle linjalle, yhteistoiminnan linjalle, ja muutenkin harkitsee myös sisällöllisesti tä-
mänkaltaisia päätöksiä. Me emme kerta kaikkiaan (Puhemies koputtaa) voi oppositiossa
hyväksyä tätä menettelytapaa.

20.09 Markku Pakkanen kesk: Arvoisa rouva puhemies! Edustaja Kantola tuossa hyvin
asiallisesti perusteli sitä historiaa, miten Yleisradion rahoitusta 2007—2011 eduskunnassa
käsiteltiin ja suunniteltiin. Itse näen tässä tilanteessa, että alle prosentin muutos Ylen rahoi-
tukseen ei vie Ylen riippumattomuutta ja Yle säilyy kyllä eduskunnan radiona. Täällä on
kovasti esitelty, että tuleeko Ylestä hallituksen radio. Itse en näe näin, vaan kun kuuntelen
niitä ohjelmia ja tunnen niitä toimittajia ja ihmisiä, jotka siellä työskentelevät, niin ei ole
pelkoa, että siitä tällä pienellä rahoituksen siirrolla — niin kuin edustaja Kantola ne sum-
mat kertoi — tulisi hallituksen radio. Kyllä se säilyy eduskunnan radiona.

20.10 Antti Lindtman sd: Arvoisa puhemies! Kyllä tämä on nyt aidosti niin iso asia, että
tästä on pönttöön tultava puhumaan.

Edustaja Kantola kävi tässä hyvin historiaa läpi, ja yhteinen tavoite vuonna 2010, jol-
loin ensimmäinen julkilausuma tehtiin ja jolloin eduskuntaryhmien kesken sovittiin, että
Ylen rahoitus uudistetaan, oli se, että Ylen asema pitää turvata niin, että se on riippumaton
hallituksen päätöksistä, ja tähän asemaan kuuluu rahoitus ja sen taso. Vuonna 2010 todet-
tiin ensinnäkin, että valmistelun tavoitteena on luoda rahoitus- ja hallintomalli, joka pitkä-
jänteisesti turvaa Ylen julkisen palvelun kehittämisen ja riippumattomuuden nykyisen kal-
taisessa laajuudessa. Sitten 2011 joulukuussa eduskuntaryhmät sopivat, tekivät sopimuk-
sen siitä, että ensinnäkin "Yleisradio Oy:n riippumattomuuden turvaamiseksi on perustel-
tua, että julkisen palvelun vero ei sisälly valtiontalouden kehyksiin". Tämä siis todetaan
erikseen. Sitten todetaan, että vuonna 2013 Yleisradio Oy:n julkisen palvelun rahoituksen
taso on 500 miljoonaa veroineen ja tasoa tarkistetaan vuosittain. Nimenomaan sitä tilan-
netta varten, että mikäli tätä pitää arvioida uudelleen — edes yhden vuoden osalta, edes yh-
den vuoden osalta, saatikka kehyskaudesta, saatikka siitä, miten Yle-veroa muutetaan, saa-
tikka siitä, onko kehyksessä vai ei — täällä todetaan, että jos sovitun ratkaisun jatkoval-
mistelussa havaitaan tarvetta aineellisiin muutoksiin, myös niiden valmistelussa nojaudu-
taan parlamentaariseen tukeen. Ja siinä hallituksen esityksessä, joka valmisteltiin silloisen
ministeri Kiurun johdolla, todetaan sivulla 33 hyvin selkeästi, että tämä lakiehdotus perus-
4



Pöytäkirjan asiakohta PTK 45/2015 vp
tuu eduskuntaryhmien tekemään sopimukseen Yleisradion rahoitusta koskien. Nyt on hyvä
muistaa, että Yleisradion eduskuntaryhmäthän päättivät vuonna 2014, että Yleisradion ra-
hoitusindeksi jäädytetään tälle vuodelle, mutta jos nyt katsotaan, mikä näiden kahden asian
ero on, niin ensinnäkin tästä asiasta eduskuntaryhmien puheenjohtajat tekivät maaliskuus-
sa yhteisen sopimuksen ja sen pohjalta hallitus toi käsittelyyn lakiesityksen Yleisradion in-
deksin väliaikaisesta jäädyttämisestä. 

Nyt jos käydään vielä tämän vuoden prosessi läpi, miten tämä asia tuotiin esiin, niin op-
positiopuolueet ovat olleet hyvin tyytymättömiä siihen tapaan, miten tämä on käsitelty. Me
saimme suurimman ryhmän puheenjohtajalta elokuussa viestin, jossa pyydettiin ryhmien
johdon tuntoja koskien Yleisradion indeksijäädytystä, ja siinä todettiin erikseen, että mi-
nisteri ottaa asiaan kantaa vasta sen jälkeen, kun eduskuntaryhmien tunnot ovat tulleet. Sen
jälkeen yhtäkkiä saimme lukea viestin, että hallituspuolueet ovat päättäneet, että Yleisra-
dion indeksi jäädytetään — siis ilman yhtään neuvottelua, ilman yhtään tapaamista. Tä-
män jälkeen, kun kokoonnuimme neuvottelemaan ja paheksuimme tätä tapaa, saimme
kuulla, että kyseessä onkin päätös, joka koskee koko kehyskautta, ja vielä sen jälkeen saim-
me kuulla, että hallitus onkin päättänyt kiertoteitä, keittiön kautta, siirtää Yleisradion val-
tiontalouden kehyksiin. Eli kyllä tässä on tapahtunut valtavan iso muutos, jossa käytännös-
sä hallituksen toiminta on rikkonut sitä sopimusta, jonka eduskuntaryhmät ovat yhdessä
tehneet. Ja aivan olennainen osa tätä riippumattomuutta siinä sopimuksessa, jonka me
olemme aikaisemmin tehneet, on nimenomaan se, että kukin hallitus ei pääse muotoile-
maan rahoitusta tai rahoitustasoa mieleisekseen ja sillä tavalla ikään kuin olisi mahdollista
pitää uhkaa yllä tai tavalla tai toisella vain hallituksesta käsin puuttua Yleisradion ase-
maan. Tämä on se suurin syy eli se tapa, miten Yleisradion rahoituksesta päätetään. Sillä
on merkittävä vaikutus siihen, onko Yleisradio riippumaton radio, joka on nimenomaan
koko eduskunnan radio, ja tässä on räikeästi rikottu niitä menettelytapoja, joita on päätetty.

Nyt ongelma on se, että ministeri on ilmoittanut, että nyt perustetaan parlamentaarinen
työryhmä, joka alkaa ensi vuoden alusta käsittelemään Yleisradion asemaa. Tilanne on se,
että eduskunta joutuu ottamaan nyt tänä syksynä kantaa Yleisradion ensi vuoden indeksiin
julkisen talouden suunnitelman yhteydessä, koko nelivuotiskauden indeksiin, ja eduskunta
joutuu ilman parlamentaarista käsittelyä ja valmistelua ottamaan kantaa siihen, kuuluuko
Yleisradion rahoitus valtiontalouden kehyksiin vai ei — puhumattakaan niistä muutoksis-
ta, joita ollaan tekemässä Yle-veroon. Riippumatta siitä, mitä mieltä näistä kaikista asiois-
ta on, niin nyt ongelma on se, että tänä syksynä eduskunta nyt tämän toiminnan takia jou-
tuu ottamaan kantaa näihin asioihin, ennen kuin koko työryhmä edes ehtii aloittaa työtään.
Olen esittänyt hallituspuolueiden eduskuntaryhmille, että tämä tilanne olisi ratkaistavissa.
Olisi ollut järkevää, että hallitus vetäisi nyt tämän käsillä olevan lakiesityksen pois, olisi
muuttanut julkisen talouden suunnitelmaa niiltä osin, jättänyt asian auki, ja tämän jälkeen
olisimme voineet käsitellä täällä yhdessä parlamentaarisesti Yleisradion asemaa ja niitä
muutostarpeita, joita tässä on, ja kytkeä sen tähän parlamentaariseen työhön.

Jos joku väittää, että nyt ne muutokset, joita hallitus on yksipuolisesti tehnyt, eivät mi-
tenkään liity Yleisradion asemaan tai että edes tämä yksi päätös ei vaikuta Yleisradion ase-
maan, niin hän kyllä joko puhuu palturia tai huijaa itseään. Tästä on kyse. Tämä on vakava,
todella vakava asia. Sillä, miten Ylen rahoituksesta, sen tasosta, sen rakenteesta päätetään,
on vaikutusta, onko Yle riippumaton vai ei. Nyt hallitus on astumassa sellaiselle polulle,
jolla ennemmin tai myöhemmin varmasti tulee karhu vastaan. Kysyn läsnä olevilta halli-
5



Pöytäkirjan asiakohta PTK 45/2015 vp
tuspuolueiden edustajilta: onko eduskuntaryhmien 16. joulukuuta 2011 solmima sopimus
edelleen voimassa vai ei?

20.19 Krista Kiuru sd: Arvoisa puhemies! Täytyy ajassa palata hieman taaksepäin ja
pohtia, mitä eduskunnassa itse asiassa sovittiin Yleisradion rahoituksesta vuonna 2011.
Elettiin ihan joulukuun viimeistä päivää ja viimeisiä hetkiä, 16.12.2011 linjattiin kaikkien
parlamentaaristen ryhmien päätöksellä: "Yleisradion riippumattomuuden turvaamiseksi on
perusteltua, että julkisen palvelun vero ei sisälly valtiontalouden kehyksiin. Vero tuloute-
taan teknisesti valtion talousarvioon, josta varat ohjataan Valtion televisio- ja radiorahas-
toon. Vuonna 2013 Yleisradio Oy:n julkisen palvelun rahoituksen taso on 500 miljoonaa
euroa veroineen. Tasoa tarkistetaan vuosittain alkaen vuodesta 2014 indeksin mukaista
vuotuista kustannustason nousua vastaavasti." Samassa lausumassa myös kirjoitetaan
näin: "Jos tänään sovitun ratkaisun jatkovalmistelussa havaitaan tarvetta aineellisiin muu-
toksiin, myös niiden valmistelussa nojataan parlamentaariseen tukeen." Siis nojataan par-
lamentaariseen tukeen.

Arvoisa puhemies! Tässä joitakin lausuman katkelmia siitä, mistä oikeastaan Yle-ratkai-
su sai tuulta alleen. Viimeiset kolme vuosikymmentä olemme yhdessä yrittäneet Yle-ve-
ron uutta ratkaisumallia. Aikoinaan mietittiin, onko se Yle-maksu vai olisiko se Yle-vero,
ja päädyttiin sitten lopulta tähän nykyiseen malliin. Jo 40-luvulta Suomen viestintäpolitii-
kan aivan keskeinen linja on ollut siinä, että Yleisradion rahoituksen pitää perustua riippu-
mattomaan lähteeseen, ikään kuin riippumattomiin käsiin. Nyt me olemme tilanteessa, jos-
sa tämä 40-luvulla alkanut totuus on selkeästi kyseenalaistettu. Se työ, joka tehtiin yhdessä
kaikkien eduskuntaryhmien kanssa viime kaudella, on muodostumassa aika rammaksi an-
kaksi, jos käytännössä nämä hallituksen suunnitelmat sellaisinaan tulevat menemään läpi.
Eli olemme tilanteessa, jossa käytännössä ollaan rikkomassa tätä yksimielisesti valmistel-
tua pohjaa.

Siltä varalta, että tulee epäselvää siitä, millä tavalla tämä keskustelu jatkui: Yle-lainsää-
däntöä ruvettiin tämän lausuman pohjalta valmistelemaan, ja kun tätä Ylen loppuratkaisua
valmisteltiin tämän lausuman pohjalta, hallituksen esityksessä 29/2012 vp aikoinaan ni-
menomaan todettiin sivulla 33: "Pääministeri Jyrki Kataisen hallitusohjelman mukaan
Ylen rahoituksen malli ja keräystapa uudistetaan eduskuntaryhmien yhteisen vuonna 2010
hyväksytyn kannanoton mukaisesti." Ja tästä samasta lausumasta on otettu myöskin tähän
hallituksen esityksen samaiselle sivulle 33 huomio, jossa todetaan: "Hallitusohjelmassa
viitatun vuoden 2010 kannanoton mukaan rahoituksen tason on oltava riittävä." Lisäksi sa-
malla todettiin: "Tämän esityksen ehdotukset perustuvat edellä mainittuun julkilausumaan
ja valtioneuvoston periaatepäätökseen. Julkisen palvelun rahoituksen muutokseen liittyvä
esitys uuden yleisradioveron perimiseksi on valmisteltu valtiovarainministeriössä."

Arvoisa puhemies! Mitä tällä kaikella yritän sanoa? Nyt me olemme tilanteessa, jossa
kaikki tämä, joka on äsken kuvattu, on tehty tyhjäksi. Sen jälkeen, kun tätä Yle-veroratkai-
sua ruvettiin tekemään, tehtiin ensimmäiseksi periaatepäätös, jossa nämä samat kannat,
jotka teille luin, ovat myöskin esillä. Ja sen jälkeen tehtiin Yle-laki ja siihen liittyvä rahoi-
tuksen osuus, joka valmisteltiin valtiovarainministeriössä, ja myös nämä kaikki edellä mai-
nitut kirjaukset toistetaan näissä esityksissä. Eli Yleisradion toimintaan, rahoituksen ta-
soon ja myöskin tähän Yleisradion rahoitusmekanismiin liittyvään ratkaisuun voi tehdä
muutoksia vain nojaamalla parlamentaariseen tukeen. Ja se on todettu myös tämän silloi-
sen lakiesityksen luonnoksissa ja hyväksytyssä eduskunnan kannassa.
6



Pöytäkirjan asiakohta PTK 45/2015 vp
Nyt, arvoisa puheenjohtaja, me olemme tulleet tilanteeseen, jossa hallitus on toiminut
yksipuolisesti, ensinnäkin toteamalla jo hallitusohjelmassaan, että Yle ei kuulukaan enää
näihin kehyksen ulkopuolisiin eriin. Minä tietysti ihmettelen tätä sen takia, että vaikka Val-
tiontalouden tarkastusvirasto on edellyttänyt, että olisi hyvä, että kaikki erät, erityisesti
nämä suhdannepoliittiset erät, kuuluisivat kehyksen sisään, niin tätä samaa periaatetta ei
ole noudatettu kuitenkaan kaikkien muiden poliittisesti kiinnostavien asioiden kohdalla,
niin kuin esimerkiksi Makeran kohdalla. Mutta Yleisradion kohdalla hallitus yksipuolises-
ti päätti, että tämä erä kuuluu kehyksen sisään, mikä on selkeä poliittinen kannanotto ja
vastoin näitä linjauksia, joita on tehty.

Toiseksi olin yllättynyt siitä, että hallitus päätti, tosin kyllä kuunneltuaan varoituksen sa-
naa... Itsekin julkisuudessa varoitin siitä, että jos Yle-indeksiä yksipuolisesti muutetaan,
syntyy tilanne, jossa meillä jää käytännössä rahoituksen tasoon selkeä pluskertymä, ja
tämä kumulatiivinen kertymä tulee olemaan — ainakin tämän lakiesityksen mukaan, joka
on laadittu — käytännössä 60 miljoonaa euroa suurempi. Tästä syystä johtuen hallitus pää-
tyi siihen, että tämä 60 miljoonaa voitaisiin käyttää johonkin muuhun tarkoitukseen. Sitä
kautta he omalla toiminnallaan budjettiriihessä päätyivät siihen, että tämä pienin maksuun-
pantava määrä korotettaisiin 51:stä 70 euroon. Sitä me sosialidemokraatit kannatimme
myös silloin, kun tätä lakiesitystä aikoinaan valmisteltiin, mutta on totuuden nimissä sa-
nottava, että tässä salissa kahdelta ryhmältä sille ei ollut kannatusta. Ja tämä johtaa nyt sii-
hen, että kun tämä laki menee täällä läpi, niin käytännössä — niin kuin vaikutuksista tode-
taankin tällä sivulla, jolla on "vaikutukset julkiseen talouteen" — ehdotettu muutos mer-
kitsee sitä, että noin 20 miljoonaa euroa pienempi on Yle-verokertymä kuin aikoinaan yh-
dessä linjattiin. Mistä tämä 20 miljoonaa katetaan, tätä ei tässä esityksessä sanota.

Ja kaiken lopuksi totean, että Yleisradio-indeksijäädytys oli jo kerran aikaisemmin esil-
lä ja silloin sovittiin, että jos indeksijäädytyksiä tehdään, ne tehdään yhteisesti asiasta päät-
tämällä, ja tässä tapauksessa näin ei ole käynyt, koska hallitus on päättänyt, että tämä in-
deksijäädytys kun tehdään, niin se voidaan tehdä ainoastaan hallituspuolueiden tuella. Ja
näin koskaan ei päätetty. Siitäkin on olemassa lausuma, indeksijäädytys vuodelle 2015.
Hallituksen perusteluissa lukee: "Ehdotus perustuu eduskuntaryhmien puheenjohtajien 21.
päivänä maaliskuuta 2014 tekemään sopimukseen, jonka mukaan taloustilanteesta johtuen
Yleisradio Oy:n indeksin jäädyttämiseksi valmistellaan tarvittava lainsäädäntömuutos.
Yksimielisesti tehty poikkeuksellinen päätös koskee vuotta 2015" — yksimielisesti tehty
poikkeuksellinen päätös. Eli täytyy kyllä todeta, että olen hyvin pettynyt siihen, että Suo-
messa viestintäpolitiikka ei ole pitkäjänteistä, ja tällä vaarannetaan koko Yleisradion rahoi-
tus tuleville vuosille ja tullaan olemaan tilanteessa, että se, että saimme tv-lupatarkastajat
suomalaisten ovilta pois (Puhemies koputtaa) ja tämän Yle-veroratkaisun tehtyä tavalla,
joka nautti silloin yksimielisyyttä tässä salissa, voidaan pyörtää minkä tahansa hallituksen,
minkä tahansa joukon, toimesta, ja joka kerta, joka ainoa hallituskausi, tehdään omin päin
Yleen muutoksia. Se ei ole mahdollista, koska se johtaa tilanteeseen, jossa meillä ei ole sel-
laista Yle-ratkaisua, joka kestäisi aikaa. Ja nyt minä varoitan todella vakavasti: Toivon to-
della, että valiokunnassa — puheenjohtaja näyttää olevan täällä — te perehdytte tähän
asiaan, katsotte, mitä näissä lakiesityksissä on aikoinaan lukenut ja miksi niihin on päädyt-
ty niin kuin on päädytty. Ja tästä riippumattomuudesta on hyvin pitkät luvut siinä laissa, jo-
hon Yle-rahoitus ja Yle-laki tänä päivänä perustuvat. Että sen takia pyydän vielä malttia ja
pyydän perehtymään tähän asiaan ennen kuin tehdään aivan peruuttamattomia virheitä. —
Kiitos.
7



Pöytäkirjan asiakohta PTK 45/2015 vp
20.28 Sinuhe Wallinheimo kok: Arvoisa rouva puhemies! Ensinnäkin tästä dramaattises-
ta kehyssiirrosta — huom. dramaattisesta siis lainausmerkeissä. Rahastosiirto sisältyy val-
tion talousarvion momenttiin 31.40.60 Siirto valtion televisio- ja radiorahastoon. Valtion
televisio- ja radiorahasto on valtion talousarvion ulkopuolinen tilinpidollinen rahasto, jota
hoitaa Viestintävirasto. Rahaston varoja suoritetaan Yleisradio Oy:lle valtioneuvoston
vahvistaman käyttösuunnitelman ja yhtiön rahoitustarpeen mukaisesti.

Mielestäni tähän ei liity edustaja Lindtmanin kuvaamaa vuoren kokoista dramaattista
ongelmaa. (Krista Kiuru: Kyllä liittyy!) Te voitte toki oppositiossa olla varmasti toista
mieltä.

Toiseksi, tässä taloudellisessa tilanteessa, kun joudumme leikkaamaan eläkeläisiltä,
opiskelijoilta, työttömiltä, työssä käyviltä, keliaakikoilta tai vaikka keneltä, SDP ei voisi
hyväksyä Yleisradion indeksin jäädyttämistä. Anteeksi vain, mutta nyt ei kuulosta vastuul-
liselta politiikalta. (Antti Lindtman: Tässä se nyt tuli!) Uskon, että suuri yleisö tämän jää-
dytyksen kuitenkin ymmärtää ja hyväksyy.

Arvoisa rouva puhemies! Ja mitä parlamentaariseen työryhmään tulee, uskon, että se jat-
kuu täysin normaalisti, kunhan työryhmän vetäjä Matti Vanhanen vain sen saa kunnolla
aktivoitua.

20.30 Markku Pakkanen kesk: Arvoisa rouva puhemies! Ilman sen suurempaa drama-
tiikkaa totean, kun tässä ovat nämä hyvin perustellut selvitykset opposition puolelta tul-
leet, että viime kaudella oli varmaan vastuullinen oppositio tekemässä hyvää parlamentaa-
rista yhteistyötä ja saatiin hyviä päätöksiä, mutta niin kuin edustaja Wallinheimo tuossa to-
tesi, tilanne on hiukan muuttunut tällä hetkellä.

20.31 Eero Heinäluoma sd: Arvoisa puhemies! Todellakin erittäin merkittävä kysymys,
miten turvaamme moniarvoisen tiedonvälityksen Suomessa tulevaisuudessa ja millä peri-
aatteella tähän moniarvoiseen tiedonvälitykseen olennaisesti kuuluvaa Yleisradiota halli-
taan. Meillähän on vuosikymmenten perinne sekä lainsäädännön kautta että myös synty-
neenä tapakulttuurina, että hallitus ei tee Yleisradiota koskevia päätöksiä vaan Yleisradion
ohjaus tapahtuu eduskunnan toimesta, ja se on tärkeää kaikissa länsimaisissa yhteiskunnis-
sa siltä pohjalta, että sitä isoa tiedonvälitysvoimaa, joka kansallisessa radioyhtiössä on,
voidaan käyttää riippumattomasti.

Hallitus ei pyri rakentamaan ohjausta uutistoimintaan eikä muuhunkaan yleisradiotoi-
mintaan, vaan hyväksytään se ajatus, että on olemassa riippumaton tiedonvälitys, ja sitä
myös kansallinen Yleisradio-yhtiö edustaa. Tämä periaate on ollut johdonmukaisesti voi-
massa ei vain viime vaalikaudella vaan sitä edeltävillä vaalikausilla myös, ja siihen ovat
kaikki eduskuntaryhmät ja eduskuntapuolueet johdonmukaisesti sitoutuneet. Nyt on tapah-
tumassa erittäin iso ja merkittävä muutos, ja toivon, että edustajat puoluekantaan katsomat-
ta miettivät tämän muutoksen sisältöä ja sen toivottavuutta. Tämä ei ole mikään säästöky-
symys, vaan kysymys on siitä, voiko Yleisradio luottaa siihen, että sen riippumattomuus on
turvattu ja sen toiminnalle tarpeelliset resurssit on myös järjestetty.

Kun täällä on viitattu aikaisempiin kannanottoihin, on syytä sanoa, että ne ovat olleet hy-
vin johdonmukaisia siitä vuoden 2010 eduskuntaryhmien yhteisestä kannanotosta lähtien
ja tietysti sitä ennenkin, mutta kun silloin täällä yleisradiolaki ei saanut ehkä ihan hurraa-
huutoja, se oltiin kuitenkin valmiit viemään silloin lävitse, mutta sitten esittelevä ministeri
Lindén päätyi siihen, että hän vetää ehdotuksen pois. Tässä tilanteessa ryhmät kantoivat
8



Pöytäkirjan asiakohta PTK 45/2015 vp
yhdessä vastuun ja katsoivat, että Yleisradiota ei voida jättää rahoitukseltaan eikä toimin-
taperiaatteeltaan tyhjän päälle vaan tärkeätä on, että ryhmillä on yhteinen kanta, joka ohjaa
sitten yleisradiolain valmistelua. Tämä yhteinen kanta syntyi keskustelujen pohjalta, ja täl-
le pohjalle sitten ministeri Kiuru rakensi tämän lain uusimisen, joka johti myös sitten
Yleisradion rahoituksen uusimiseen.

Rahoituksessa aivan keskeinen kysymys oli, että kun siirrytään lupamaksusta uuteen ra-
hoitusjärjestelmään, niin voidaan luottaa siihen, että riippumattomuus on turvattu, eikä
niin, että kulloinenkin hallitus ryhtyy säätelemään tätä rahoitusta ja sitä kautta pyrkii luo-
maan oman peukalonsa tänne Yleisradion valtimon päälle. Tältä kannalta katsoen on olen-
naista, että eteneminen ei tapahdu niin kuin nyt olemme nähneet, että hallituspuolueet te-
kevät päätöksiä, mikä on Yleisradion tarvitsema rahoitus, ja sitten tehdään päätöksiä siir-
tää kehykseen Yleisradion menot, toisin kuin mikä oli aikaisempi poliittinen yhteisymmär-
rys.

Pidän erittäin huonona tätä esitystä indeksin jäädyttämisestä. Ilmeisesti — en tiedä, ei-
hän meille ole edes kerrottu asiaa — on tarkoitus, että nämä leikkaukset tehdään useampa-
na vuotena peräjälkeen. Täällä me istumme eduskunnassa emmekä edes tiedä, mitä halli-
tus on tästä päättänyt, mutta semmoinen tieto on liikkeellä, että tarkoitus on leikata Yleis-
radion toimintaedellytyksiä joka ikinen vuosi koko vaalikauden ajan. Ja sitten, kun nämä
pannaan kehykseen, sehän tosiasiassa tarkoittaa sitä, että vastoin hyvin laajaa aikaisempaa
yhteisymmärrystä Yleisradiota ollaan tekemässä osaksi budjettitaloutta. Ja sitten tullaan
pelaamaan Yleisradion tarpeet suhteessa muihin budjetissa oleviin tarpeisiin, niin että jos
sinne pannaan jotain, niin sitten pitää kehyksestä ottaa jostain muualta pois. Tämä on erit-
täin iso linjanveto, joka tässä tehdään.

Tältä kannalta katsoen tämä on surullista, että eduskunta aivan meidän tiedonvälityksen
keskeisistä periaateasioista keskustelee näin vajaalukuisesti illan myöhäisinä hetkinä il-
man, että paikalla on esittelevää ministeriä, että edes tiedettäisiin, mitä hallitus aikoo teh-
dä, ja ilman, että täällä ovat paikalla hallituspuolueiden eduskuntaryhmien puheenjohtajat,
jotka ovat näissä keskusteluissa olleet mukana. On maita, jotka tekevät tällä tavalla päätök-
siä, ja nyt en siis liioittele, vaan meiltä löytyy itäisen Keski-Euroopan maista entisiä kom-
munistimaita, jotka ovat siirtyneet tällaiseen järjestelmään, jossa hallitus pyrkii ohjaamaan
kansallista yleisradioyhtiötä ja sitä kautta vaikuttamaan maan asioihin. Ja sitten illan myö-
häisinä hetkinä tehdään lainsäädäntömuutoksia mahdollisimman huomaamatta ja ilman,
että niistä käydään kunnollista keskustelua.

Tämä kehityssuunta ei aidosti ole hyvä, ja jotta tämä voidaan estää, niin kyllä se edel-
lyttää sitä, että puoluekantaan katsomatta kansanedustajat ovat valmiita puolustamaan kes-
täviä Yleisradioon liittyviä periaatteita, jotka ovat olleet voimassa vuosikymmeniä, jotka
ovat syntyneet käytännön kokemuksen kautta ja jotka ovat toimineet kaikissa suhdanteissa
järkevällä tavalla turvaten Yleisradion toiminnan uskottavuuden.

Tätä ei tee helpommaksi se, että tässä tilanteessa olemme sitten nähneet senkin ihmeel-
lisen suorituksen, että hallitus ja sen pääministeri haluavat suoran lähetysajan Yleisradiol-
ta, ja samaan aikaan keskustellaan Yleisradion rahoituksesta. Semmoista kysymystä ei oli-
si koskaan pitänyt laittaa Yleisradion johdon eteen, että ovat yhtä aikaa esillä Yleisradioon
tehtävät leikkaukset ja se, antaako Yleisradio suoraa lähetysaikaa pääministerille asiassa,
joka on voimakkaasti riidanalainen ja jossa on erittäin erilaisia käsityksiä sekä eduskunnan
sisällä että myös työmarkkinoilla.
9



Pöytäkirjan asiakohta PTK 45/2015 vp
Tämä kehityssuunta on huono, ja sitä löytyy joistakin mainitsemistani maista, vaikkapa
Unkarista, tätä iltamyöhään tapahtuvaa käsittelyä vajaille saleille niin, että ministerit ovat
poissa ja asia viedään vain nopeasti ilman kunnollista valokeilaa ja kunnollista tarkastelua.
Se on huono kulttuuri, siihen ei pitäisi mennä, ei millään hallituspohjalla. Voi olla, että
kaikki ei ole tässä siis tahallista, ja voi olla, että tässä on myös sattumaa joukossa. Mutta
aika monta asiaa menee nyt huonoon kulmaan, ja ne aiheuttavat tietysti huolen siitä, millä
tavalla tämä keskeinen demokratiaan kuuluva asia, moniarvoinen tiedonvälitys ja kansal-
lisen yleisradioyhtiön riippumattomuus, turvataan. Olen huolestunut tästä kehityssuunnas-
ta. Olen hyvin pettynyt siihen, että näin lyhyessä ajassa unohtuu kaikki, mitä on vuosien ja
vuosikymmenten aikana opittu ja puhuttu.

Minusta tässä on koko eduskunnan intressi, että se, mitä on aikaisemmin sovittu, pide-
tään voimassa, ja jos jotain muuta mieltä ollaan, niin sitten keskustellaan niin, että kaikki
ovat paikan päällä, eikä niin, että joku porukka hallituksessa menee omaan nurkkaansa ja
sitten tulee ja kertoo, että näin tämä on, ja eduskunta pannaan tapahtuneiden tosiasioiden
eteen. Tässä on iso oppimisen ja oppiraportin paikka kaikissakin tapauksissa. Sen ohella
pidän erittäin tärkeänä, että eduskunta ei asetu kumileimasimen asemaan eikä hyväksy näi-
tä nyt tehtyjä päätöksiä ilman kriittistä, asiallista ja monipuolista asioiden läpikäyntiä.

20.38 Antti Lindtman sd:  Arvoisa puhemies! Todella kyse on paitsi periaatteellisesti
myös asiallisesti niin isosta asiasta, ettei tätä voi päästää täällä käsittelemättä vain muuta-
man puheenvuoron käsittelyllä.

Ensinnäkin totean, mitä tulee edustaja Pakkasen kommenttiin siitä, että nyt tästä aiheu-
tunut keskustelu johtuisi jotenkin siitä, minkälainen oppositio meillä on, niin minä luulen,
että tämä kommentti vähän nyt osoittaa sitä, ettei tiedetä, kuinka valtavia asioita tässä ol-
laan nyt päättämässä. Siis jos tässä olisi ollut pyrkimys pitää kiinni siitä sopimuksesta, joka
yhdessä on tehty, jos olisi aidosti pyrkimys ja halu keskustella Yleisradion rahoituksen ta-
sosta vaikkapa verraten siihen, mitä muualla yhteiskunnassa tapahtuu, niin olisi voinut
olettaa, että hallitus tai vastaava ministeri tai suurimman eduskuntaryhmän puheenjohtaja
kutsuu eduskuntaryhmät koolle käsittelemään nyt niitä asioita ja argumentteja, joita tässä
esimerkiksi hallituspuolueiden kansanedustajien keskustelussa on tullut esiin.

Ei kukaan ole kiistänyt sitä, etteikö Yle ole osa julkista taloutta. Kyse on todella siitä,
että mikäli tähän rahoitukseen ylipäätänsä halutaan muutoksia tehdä, puhumattakaan siitä,
onko se järkevää, niin jos hallitus ei edes kutsu — siis me olemme tunnustaneet, että Yleis-
radio on riippumaton ja että sen pitää olla nimenomaan eduskunnan alla — neuvotteluja
kokoon, ei ensi vuoden indeksistä, ei muutoksista Yle-veroon, ei siitä, mikä on vaalikau-
den kehys, ei siitä, että siirretään kehyksen sisään, niin onko tässä kysymys tietoisesta tar-
koituksesta ottaa Yleisradio pois eduskunnan alta? Siis olisitteko te hyväksyneet viime
kaudella tätä sopimusta, jos hallitus olisi tehnyt esityksen kertomatta teille ja sanonut, että
laittakaa nimi alle? En usko — enkä usko, että kukaan tässä salissa siihen uskoo.

Tämä on valtavan iso asia. Ja nyt, mikäli tämä eduskunta tämän prosessin ja näiden esi-
tysten pohjalta tämän askeleen ottaa, niin sitten ollaan kyllä todella todella vaarallisella
tiellä, niin kuin edellisessä puheenvuorossa kuultiin. Me olemme nähneet maailmalta, mitä
tapahtuu, kun hallitus ottaa paikallisen yleisradioyhtiön haltuun.

Ja ehkä vielä vakavaksi tämän tekee se, että silloin kun hallitusta vielä muodostettiin,
kun aidosti tässä on kyse siitä, että emme tiedä, onko kyse siitä, että ei ole ollut tietoa, ei ole
ollut sitä sopimusta käsillä, mikä olisi pitänyt hallituksessa tietää hallitusneuvottelujen tai
10



Pöytäkirjan asiakohta PTK 45/2015 vp
budjettiriihen ajan, niin juuri tämän takia jo hallitusneuvotteluiden aikaan me silloiset tu-
levat oppositiopuolueet ja niiden eduskuntaryhmien puheenjohtajat lähestyimme hallitus-
tunnustelija Juha Sipilää.

Toukokuussa 2015 silloiselle hallitustunnustelija Sipilälle veimme henkilökohtaisesti
kannanoton, jossa toivoimme parlamentaarista käsittelyä eri asioissa. Siinä kannanotossa
todettiin, että edelleen pidämme tärkeänä sitä, että Yleisradion asemaan, tehtäviin ja rahoi-
tukseen liittyvät asiat käsitellään vakiintuneen tavan mukaisesti parlamentaarisesti eikä
niistä sovita hallitusneuvotteluiden yhteydessä. Kaikki läsnä olevat jäivät siihen ymmär-
rykseen, että tähän silloinen hallitustunnustelija sitoutui.

Ja nyt jos puhutaan tästä kehyksestä, mihin edustaja Wallinheimo viittasi ja sanoi, että
tämä on vain tämmöinen tekninen asia, että ei siinä ole mitään poliittista arvovalintaa, niin
jos hallitus päätti siirtää nimenomaan Yleisradion kehykseen, josta on siis pohjalla tämä
parlamentaarinen sopimus, eduskuntaryhmien sopimus, (Krista Kiuru: Ja periaatepäätös!)
— ja periaatepäätös — minkä takia Maatilatalouden kehittämisrahasto jätettiin sitten ke-
hyksen ulkopuolelle? Minkä takia vaikkapa Ara jätettiin kehyksen ulkopuolelle? Kanna-
tan, että se on kehyksen ulkopuolella, mutta ei näistä kahdesta ole olemassa parlamentaa-
rista sopua. Sen sijaan näistä rahastoista hallitus päättää siirtää sen rahaston, josta on ole-
massa parlamentaarinen sopimus eduskuntaryhmien kanssa, kehyksen sisään, ja se tulee
keittiön kautta ilmi oppositiolle. Eli kyse ei ole vain tekniikasta. Hallitus on tehnyt tietoi-
sen valinnan siitä, että esimerkiksi näistä rahastoista nimenomaan Yleisradio siirretään
mutta Makera ja Ara jätetään ulkopuolelle.

Ja kun tätä on nyt selvitetty sen jälkeen, kun tämä tuli ilmi, niin on vasta nyt käynyt ilmi,
että itse asiassa tästä tehtiin päätös mitä ilmeisimminkin hallitusneuvotteluissa. Hallitusoh-
jelmasta löytyy lista niistä rahastoista, jotka ovat kehyksen ulkopuolella, ja kun olen kysy-
nyt tätä valtiovarainministeriöstä, mihin tämä päätös perustuu — siis se päätös, että kävel-
lään eduskunnan yli, hallitus kävelee eduskunnan yli asiassa, josta on eduskuntaryhmien
sopimus — niin he ovat todenneet, että nämä rahastot päätettiin hallitusneuvotteluissa jät-
tää kehyksen ulkopuolelle, ja siinä ei ole Yleisradiota. Tällä tavalla päätöksiä tehdään, eikä
niistä kerrota. Vasta myöhemmin keittiön kautta saadaan kuulla, että kehyssiirto on tapah-
tunut.

Nyt on esitettävä vakava kysymys. Jos näin aiotaan käsitellä Yleisradion rahoitusta —
johon liittyy tämä asema ja liittyy se kaikkein tärkein asia, riippumattomuus kulloisestakin
hallitusvallasta — niin herää kysymys, mikä tässä on tavoite. Mutta on mahdollista, että
tässä on edelleen kyse siitä, että he, jotka ovat näitä päätöksiä tehneet, eivät välttämättä ole
tienneet, kuinka isosta, vuoren kokoisesta asiasta on kyse, ja silloin olisi viisainta vetää kä-
sijarrua. Mehän olemme nähneet hallituksen muissakin asioissa niin sanotusti vetävän kä-
sijarrua tai muuttavan lyhyellä aikavälillä päätöksiään.

Olisi järkevää, että hallitus vetäisi tämän lain pois, muuttaisi julkisen talouden suunni-
telmaa tai toteaisi, että tämä kehyssiirto perutaan, samaten muutokset, mitä on tehty bud-
jettiriihessä Yleä koskien. Ja vaikka sitten aikaistettaisiin tätä parlamentaarisen työn käyn-
nistymistä tai jätettäisiin ne asiat sinne päätettäväksi, minusta se olisi suurta viisautta, ja us-
kon, että kaikki ne kansanedustajat, jotka syvällisesti perehtyvät tähän asiaan, perehtyvät
siihen, miten tähän on tultu, minkä takia Yleisradion riippumattomuus halutaan turvata, ja
perehtyvät siihen, miten aikaisemmin on esimerkiksi tehty päätöksiä vaikkapa koskien tätä
vuotta, millä prosessilla, niin uskon, että kaikki tulevat sille kannalle, että näin olisi järke-
vää toimia. Eli vielä ei ole liian myöhäistä, se kannattaisi tehdä, mutta jos nyt eduskunta pa-
11



Pöytäkirjan asiakohta PTK 45/2015 vp
kotetaan ottamaan kantaa ilman parlamentaarista valmistelua prosessilla, jossa on rikottu
eduskuntaryhmien yhteistä sopimista, niin pelkään, että siltä askeleelta ei ole enää paluu-
tietä.

20.47 Krista Kiuru sd: Arvoisa puhemies! Otan itsekin kiinni vielä siitä, millä tavalla
Yle-veroa ja Yle-lainsäädäntöä koskevaa valmistelua on tehty.

Kyllä eduskunnassa useimmiten peräänkuulutetaan hyvää lainvalmistelua, ja tässä ta-
pauksessa tuntuu siltä, että hallitus itsekään ei tiennyt, mitä tuli oikein päätettyä. Iso kysy-
mys liittyy ylipäätään siihen, onko Ylen rahoitusta tai Yle-lainsäädäntöä koskevia muutok-
sia mahdollisuus tehdä omin päin. Siitä on nykyisen lain pohjassa selkeät kirjaukset, että ne
kaikki muutokset, jotka siihen pohjaan tehdään, nojaavat parlamentaariseen tukeen. Tässä
tapauksessa parlamentaarinen tuki kaventui varsin pienelle porukalle ja vain hallituspuo-
lueiden pohjalle, mikä tarkoittaa sitä, että sentyyppisiä esityksiä eduskunnassa ei ole Yleis-
radiota koskien tehty. 40-luvulta on ollut periaate, jossa Suomen Yleisradion riippumatto-
muus on varmistettu sillä, että kaikki Yleisradiota koskevat päätökset tehdään yhdessä
koko eduskunnan suomin turvin.

Tämä johtaa myös siihen, että nyt me olemme erikoisessa tilanteessa, jossa viikonlop-
puna ei kukaan vielä tiennyt, ollaanko Yle siirtämässä kehyksen osaksi vai ei. Sitä on aivan
turva saivarrella, että tässä on kysymys teknisestä muutoksesta. Jos kerran hallitusohjel-
massa jo päätetään, mitkä jäävät ikään kuin kehyksen ulkopuolelle, ja sinne löytyy kuiten-
kin poliittisesti suojeltuja rahastoja niin kuin Ara ja Makera, niin tältä osin Yleisradio, jolla
on ainoana koko tämän eduskunnan tuki säilyä kehyksen ulkopuolisena rahastona, on pää-
tetty siirtää kehyksen sisään. Tältä osin minä ihmettelen sitä, koska, niin kuin totesin,
Yleisradiota koskevat päätökset on tehty silloisessa lausumassa vuodelta 2011, sitä koske-
vassa valtioneuvoston periaatepäätöksessä, joka perustui sanatarkasti (Puhemies koputtaa)
tähän äskeiseen lausumaan, ja sitten sitä koskevassa lainsäädännössä, joka säädettiin. Näin
ollen kysyn vielä kerran: onko nämä vaikutusarvioinnit selvitetty, koska jossakin nyt puut-
tuu hyvin paljon rahaa siitä Yle-ratkaisusta, (Puhemies koputtaa) joka aikoinaan tehtiin?

20.49 Eero Heinäluoma sd: Arvoisa puhemies! Tässähän on hyvin paljon kiinni siitä, mi-
ten hallituspuolueissa tätä asiaa tarkastellaan, ja mielestäni myös aika paljon siitä, mitä hal-
lituspuolueiden kansanedustajat tästä asiasta ajattelevat, ja aivan erityisesti, mitä eduskun-
nassa olevat kansanedustajat tästä asiasta ajattelevat. Toivoisin tosi paljon ja sydämestäni,
että tätä ei nyt liitettäisi siihen pitkään listaan erimielisyyksiä budjettipolitiikasta, sosiaali-
turvan säästöistä tai julkisista menoista tai verotuksesta, koska tämä asia on eri kategorias-
sa. Ja toivoisin, että hallituspuolueiden edustajat aidosti paneutuisivat tähän asiaan ja kävi-
sivät tämän vanhan historian lävitse ja miettisivät, haluammeko tehdä erittäin ison periaat-
teellisen muutoksen siinä tavassa, jolla Yleisradion asioista Suomessa päätetään. Tämä ei
ole rahakysymys, tämä on periaatekysymys ja riippumattoman tiedonvälityksen kysymys,
ja tätä on vaikea hoitaa tai oikaista oppositiosta käsin. Tämä edellyttää sitä, että pitää olla
hallituspuolueen edustaja, jolla on kulttuurin tuntemusta ja ymmärrystä yli suhdanteiden.
Joten toivon, että tämä keskustelu ei jäisi tähän vaan että tässä talossa voitaisiin aidosti
käydä asiallinen pohdinta irrallaan normaalista poliittisesta miekkailusta siitä, onko tämä
se suunta, johon me haluamme viedä asioita Yleisradio-yhtiön osalta. 
12



Pöytäkirjan asiakohta PTK 45/2015 vp
20.51 Katja Taimela sd: Arvoisa rouva puhemies! Niin kuin tästä keskustelusta olemme
voineet havaita, olemme todella ison asian äärellä varsin pienellä porukalla. Me olemme
käsittelemässä hallituksen valintaa ohi sovitun tähän aikaan illasta ilman hallituspuoluei-
den vastauksia, mihin olemme todellisuudessa jatkossa menossa. Lisäksi olemme voineet
havaita, että matkan aikana, viimeksi viikonloppuna, on esitetty erilaisia tietoja ja käsityk-
siä Yleisradion tulevaisuudesta yleensä.

Koen, että vähintä, mitä me voimme tässä kohdin tehdä, on ottaa aidosti lisäaika, ja tästä
johtuen esitän, että asia jätetään pöydälle 13.10. istuntoon.

Toinen varapuhemies Paula Risikko: Edustaja Katja Taimela on ehdottanut, että asia
pannaan pöydälle 13.10.2015 pidettävään täysistuntoon. Asia jää siis pöydälle. Onko mui-
ta ehdotuksia pöydällepanon ajankohdasta?

Keskustelu pöydällepanosta päättyi.

Asia pantiin pöydälle 13.10.2015 pidettävään täysistuntoon.
13


