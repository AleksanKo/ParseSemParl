















































DEM5F67.tmp.xml


Pöytäkirjan asiakohta PTK 177/2018 vp
Pöytäkirjan asiakohta 

PTK 177/2018 vp

Täysistunto

Torstai 14.3.2019 klo 10.00—13.56

3. Valtioneuvoston selonteko liikuntapolitiikasta
Valtioneuvoston selonteko VNS 6/2018 vp
Valiokunnan mietintö SiVM 22/2018 vp

Ainoa käsittely

Puhemies Paula Risikko: Ainoaan käsittelyyn esitellään päiväjärjestyksen 3. asia. Nyt
päätetään sivistysvaliokunnan mietinnön SiVM 22/2018 vp pohjalta kannanotosta selon-
teon johdosta.

Sivistysvaliokunnan puheenjohtajan Tuomo Puumalan esittelypuheenvuoron jälkeen
keskustelu käydään etukäteen pyydettyjen puheenvuorojen osalta nopeatahtisena. Ryhmä-
puheenvuorokierrosta ei ole. Etukäteen varattujen puheenvuorojen pituus on enintään 5
minuuttia. Puhemiesneuvosto suosittaa, että myös nopeatahtisen keskusteluosuuden jäl-
keen pidettävät puheenvuorot kestävät enintään 5 minuuttia. Lisäksi myönnän harkitse-
massani järjestyksessä vastauspuheenvuoroja.

Keskustelu

10.01 Tuomo Puumala kesk (esittelypuheenvuoro): Arvoisa puhemies! Olen erittäin
iloinen ja ylpeä, kun saan esitellä liikuntapoliittisen selonteon mietintöä — tärkeä asiakir-
ja. Kyseessä on tärkeä avaus suomalaisen liikuntapolitiikan kehittämiseksi. Selonteko esit-
tää suuren joukon kehittämisehdotuksia, joiden muodostama viesti on selvä: suomalaiset
liikkumaan vauvasta vanhuksiin.

Selonteko tarkastelee sekä kuntoliikuntaa että kilpaurheilua. Tämä kokonaisvaltainen
lähestymistapa on valiokunnan mielestä oikea. Liikunnallinen kulttuuri tukee huippu-ur-
heilun menestysedellytyksiä. Menestyvät urheilijat puolestaan kannustavat liikkumaan ja
tarjoavat suomalaisille unohtumattomia elämyksiä.

Valiokunta on kiinnittänyt selonteon esitysten pohjalta huomiota erityisesti liikunnan
terveysvaikutuksiin ja liikkumattomuuden kustannuksiin, koko väestön liikuttamiseen
koko elämänkaarella, vammaisurheilun asemaan, huippu-urheilun menestysedellytyksien
parantamiseen, liikunnan ja urheilun rahoitukseen sekä liikunnan ja urheilun edistämiseen
poikkihallinnollisesti. Näiden pohjalta sivistysvaliokunta esittää eduskunnan hyväksyttä-
väksi kannanottoa, joka koostuu 12 konkreettisesta toimenpide-ehdotuksesta. Avaan näis-
tä muutamaa:

Ensinnäkin poikkihallinnollisuuden tarpeista. Liikunnan lisääminen on koko yhteiskun-
nan asia. Liikuntapoliittisen selonteon toimeenpanon on tapahduttava hallinnon rajat ylit-
tävällä tavalla. Liikkeen lisäämisen näkökulma on huomioitava liikuntapolitiikan lisäksi
sosiaali- ja terveydenhuollossa, liikennepolitiikassa, aluesuunnittelussa sekä monella
muulla sektorilla. Tämän vuoksi valiokunta esittää valtioneuvoston harkittavaksi liikun-
 Tarkistettu
4.0



Pöytäkirjan asiakohta PTK 177/2018 vp
nan koordinoimista. Mahdollisia toimenpiteitä ovat esimerkiksi valtion liikuntaneuvoston
aseman vahvistaminen sekä siirtäminen valtioneuvoston kanslian yhteyteen, ja myös il-
miöpohjaisen budjetoinnin sopivuutta liikunnan edistämisessä on arvioitava. [Eduskun-
nasta: En kuule mitään!] — Täällä esitettiin toive, että kuulisi paremmin. [Puhemies ko-
puttaa] Kiitoksia, arvoisa puhemies. [Paavo Arhinmäen välihuuto] — Tai sitten edustaja
Arhinmäki kuuntelee. [Paavo Arhinmäki: Minä kuulen ihan hyvin, minulla on korvat!] —
Kiitoksia.

Lasten ja nuorten liikkumisesta: Valiokunta edellyttää panostuksia lasten ja nuorten lii-
kunnan lisäämiseen. Liikkuva koulu -hanke on osoittautunut menestystarinaksi. Toimin-
taa on laajennettava kaikille kouluasteille ja varhaiskasvatukseen, liikuntaa on edistettävä
erityisesti niissä oppilas- ja opiskelijaryhmissä, jotka liikkuvat kaikkein vähiten, ja kou-
luissa ja oppilaitoksissa järjestettävän liikunnan laatua ja vaikuttavuutta on parannettava.
Liikunnan lisäämiseksi on luotava myös uusia malleja. Valiokunta edellyttää, että hallitus
edistää aktiivisesti koulujen, liikuntaseurojen ja muun kolmannen sektorin toimijoiden
kanssa yhteistyössä järjestettävää koulupäivän jälkeistä kerho- ja harrastustoimintaa ja har-
rastustakuun toteutumista kaikille lapsille ja nuorille perheen taloudellisesta tilanteesta
riippumatta.

Koko kansan liikuttaminen: Eri-ikäisten suomalaisten liikkeen ja liikunnan lisäämiseksi
tarvitaan monipuolista keinovalikoimaa. Valiokunnan mielestä hallituksen on tarkastelta-
va kunto- ja terveysliikunnan johtamisjärjestelmää ja sen toimivuutta. Tässä yhteydessä on
selkiytettävä aluejärjestöjen roolia merkittävänä liikkumisen edistäjänä. Sote-sektori on
saatava tiiviimmin mukaan liikkeen edistämiseen. Liikunnan merkittäviä terveysvaikutuk-
sia koskevaa osaamista on edistettävä sosiaali- ja terveydenhuollon palveluissa kaikilla
palvelujen järjestämisen tasoilla neuvolatoiminnasta aina ikäihmisten hoivaan ja hoitoon.

Valiokunnan mielestä myös ihmisten omaehtoiseen liikuntaan on löydyttävä uusia väli-
neitä. Edellytämme, että hallitus selventää liikuntapalvelujen arvonlisäverokäytäntöjä siir-
tymällä nollaveroluokkaan kuuluvien terveys- ja hyvinvointipalveluiden lisäksi yhteen,
kaikki liikuntapalvelut kattavaan arvonlisäverokantaan.

Vammaisurheilu: Suomalaisen urheilun viime vuosien positiivisimpia ilmiöitä on ollut
vammaisurheilun nousu. Paraurheilijat ovat tuoneet menestystä laajalla rintamalla. Vielä
riittää kuitenkin paljon tehtävää liikunnan ja urheilun tasa-arvon parantamiseksi. Sivistys-
valiokunta edellyttää, että hallitus edistää kattavasti niiden väestöryhmien käytännön liik-
kumismahdollisuuksia, joilla toimintakyvyn rajoitteen tai muun vastaavan syyn vuoksi on
rajoitetut mahdollisuudet harrastaa yhdenvertaisesti ja tasa-arvoisesti liikuntaa ja urheilua,
muun muassa varmistamalla vammaisurheilussa ja erityisliikunnassa tarvittavien avustaja-
palveluiden, apuvälineiden ja kuljetuspalveluiden saatavuuden.

Lisäksi valiokunta pitää tärkeänä, että vammaisurheilun integrointia osaksi lajiliittojen
toimintaa vahvistettaisiin. Esitämme hallitukselle harkittavaksi mahdollisuutta kannustaa
uudella ylimääräisellä kannustinrahalla urheilun lajiliittoja ja muita liikunnan valtionavus-
tuksia saavia kansalaisjärjestöjä toteuttamaan nykyistä vaikuttavammin liikunnan ja urhei-
lun esteettömyyttä, tasa-arvoa ja yhdenvertaisuutta.

Huippu-urheilu: Urheilun menestysedellytysten parantamisesta sanomme, että siihen on
löydyttävä uusia välineitä. Kansainvälisen menestyksen tavoittelu edellyttää kansainväli-
sen tason resursseja. Myös johtamistapaa on mietittävä uudelleen. Selonteossa esitetään
vetovastuun siirtämistä Olympiakomitean huippu-urheiluyksikölle. Tämän vuoksi sivis-
2



Pöytäkirjan asiakohta PTK 177/2018 vp
tysvaliokunnan mielestä hallituksen on arvioitava tarve säätää erillinen laki huippu-urhei-
lusta.

Valiokunta kiinnittää huomiota myös siihen, että huippu-urheilu on tänä päivänä tiimi-
työtä myös yksilölajeissa. Edellytämme mietinnössä, että hallitus etsii keinoja sekä urhei-
lijoiden että valmentajien taloudellisen aseman parantamiseksi. Tällöin yhä useampi nuori
lahjakkuus uskaltaisi laittaa itsensä likoon ja tavoitella menestystä.

Puhemies! Lopuksi liikunnan ja urheilun rahoituksesta. Liikunnan valtionrahoitus pe-
rustuu lähes yksinomaan veikkausvoittovaroihin. Tämän vuoksi valiokunnan mielestä on
tärkeä säilyttää rahapelien kilpailukykyinen yksinoikeusjärjestelmä. Näin voidaan ehkäis-
tä myös pelaamisen haittoja. Valiokunta korostaa mietinnössään myös sitä, että liikunnan
rahoitusta on monipuolistettava, kuten selonteossa esitetään. Sivistysvaliokunta edellyt-
tää, että hallitus varmistaa liikunnan ja urheilun kattavan edistämistyön vaatiman riittävän
rahoituksen ja mahdollisuuksien mukaan rahoittaa niitä jatkossa rahapelituottojen lisäksi
myös varsinaisen budjettitalouden varoista ja pääomittamalla olympiarahastoa.

Erittäin iloinen olen siitäkin, että valiokunnan mietintö on yksimielinen.

Puhemies Paula Risikko:  Kiitoksia. — Ja sitten ministeri Terho haluaa käyttää puheen-
vuoron, olkaa hyvä, 5 minuuttia.

10.08 Eurooppa-, kulttuuri- ja urheiluministeri Sampo Terho: Arvoisa puhemies!
Kiitän ensinnäkin sivistysvaliokuntaa liikuntapoliittiseen selontekoon liittyvästä mietin-
nöstä, joka tukee vahvasti selonteon päälinjoja. Historian ensimmäisessä liikuntapoliitti-
sessa selonteossa tuodaan esille liikunnan yhä laajempi ja monipuolisempi merkitys yh-
teiskunnassa. Selonteolla luodaan pohjaa 20-luvun liikuntapolitiikalle maassamme. Selon-
teon tavoitteena on olla strateginen ja yhteiskuntapoliittinen asiakirja.

Liikunnalla on yhteiskunnassa jatkuvasti kasvava kansanterveydellinen sekä kasvatuk-
sellinen rooli ja merkitys. Liikuntapoliittisen selonteon ensisijainen viesti on, että Suomi
tarvitsee lisää liikuntaa kaikissa ikäryhmissä. Liikunnan lisäämisellä voitaisiin saavuttaa
sekä mittavia terveys- ja hyvinvointihyötyjä että myös taloudellisia hyötyjä. Selonteon
vahva viesti on myös se, että liikunta on poikkihallinnollinen ilmiö. Jotta liikkuminen li-
sääntyy kaikissa väestöryhmissä ja yhteiskuntamme on liikkumismyönteinen, tarvitaan
kaikkien hallinnonalojen ja kaikkien toimijoiden yhteistyötä. Liikunta ja mahdollisuudet
liikkumiseen pitää viedä sinne, missä ihmiset muutoinkin ovat, eli varhaiskasvatukseen,
kouluun, toisen asteen ja korkea-asteen oppilaitoksiin, työelämään, vanhustenpalveluihin
ja niin edespäin. Selonteossa on toimenpide-ehdotuksia elämänkulun kaikkiin vaiheisiin.

Selonteon mukaan liikunnan lisäämisen onnistumiseksi tulevissa hallitusneuvotteluissa
tulisi päättää enimmillään noin 120 miljoonan euron kertaluontoisesta lisäinvestoinnista
liikuntaan 20-luvun alussa. Selonteossa esitetään konkreettisia toimenpide-ehdotuksia lii-
kuntapolitiikan kaikkien lohkojen, kuten liikuntapaikkarakentamisen, kansalaistoimin-
nan, avustamisen ja huippu-urheilun, edistämiseksi. Nykyisellään rahapelitoiminnan tuo-
toista rahoitettava valtion liikuntabudjetti on noin 155 miljoonaa euroa vuodessa, eikä ra-
hoitusta budjettivaroista ole käytännössä lainkaan. Toimialoista liikunta on ainoa, joka on
valtion talousarviossa kokonaan riippuvainen rahapelitoiminnan tuotoista. Siksi olisi pe-
rusteltua, että liikuntaan lisätään asteittain budjettirahoitusta 20-luvulla.

Arvoisa puhemies! Jokaiselle lapselle ja nuorelle tulee taata mahdollisuus harrastami-
seen. Konkreettiset välineet harrastamisen saavutettavuuden parantamiseen ovat harrastus-
3



Pöytäkirjan asiakohta PTK 177/2018 vp
passi ja seuratoiminnan kehittämistuki. Harrastuspassi on pilotointivaiheessa ja laajenee
myöhemmin valtakunnalliseksi. Harrastamisen mahdollisuuden takaaminen kaikkein hei-
koimmassa asemassa oleville lapsille ja nuorille on yhteinen haasteemme, johon tarvitaan
useiden toimijoiden yhteistyötä.

Myös liikuntapaikkarakentamisessa on kehittämistarpeita. Tällä hetkellä valtio tukee lii-
kuntapaikkarakentamista vuodessa noin 30 miljoonalla eurolla, josta vajaa kolmannes oh-
jataan aluehallintovirastoille pienten liikuntapaikkahankkeiden tukemiseen. Opetus- ja
kulttuuriministeriö myöntää tukea noin 30 hankkeelle, ja hakemuksia tulee noin kolmin-
kertainen määrä tähän verrattuna. Voidaan siis arvioida, että liikuntapaikkarakentamisen
tuen lisätarvetta on. Lisäksi selonteon mukaan 20-luvun alussa tarvittaisiin budjettivarois-
ta noin 20 miljoonan euron suuruinen kertaluontoinen lisäpanostus korjausvelan hoitami-
seen.

Suomessa on 2010-luvulla toteutettu varhaiskasvatuksen liikkumis- ja hyvinvointiohjel-
ma Ilo kasvaa liikkuen, jonka avulla on luotu hyviä verkostoja ja toimintatapoja liikkumi-
sen lisäämiseen varhaiskasvatuksessa. Kattavaa avustusjärjestelmää työlle ei kuitenkaan
ole ollut. Siksi tarvitsemme laaja-alaisen, poikkihallinnollisen liikkuvan varhaiskasvatus-
ohjelman. Ohjelmalla on valmis toimintaperusta, ja siinä voidaan hyödyntää myös Liikku-
va koulu -ohjelman menestystekijöitä varhaiskasvatuksen toimintaympäristöön sovellettu-
na.

Nopeasti ikääntyvän väestömme pysyminen terveenä, toimintakykyisenä ja hyvinvoiva-
na on keskeinen yhteiskunnallinen haasteemme. Erityisen suuri tarve liikkumisen lisäämi-
seen on itsenäisesti kotona asuvilla ikäihmisillä, joilla on alkavia liikkumiskyvyn ongel-
mia. Suomeen on perusteltua rakentaa laaja-alainen ohjelma, joka sisältää paitsi kotona il-
man säännöllisiä palveluja asuvat kuin myös kotihoidon ja hoitolaitosten piirissä olevat
ikäihmiset. — Kiitoksia.

Puhemies Paula Risikko:  Otetaan tässä lyhyt keskustelu. Ensiksi edustaja Kanerva.

10.13 Ilkka Kanerva kok (vastauspuheenvuoro): Arvoisa puhemies! Kiitoksia erinomai-
sesta työstä, mitä tässä on tehty. Tuen sitä kyllä ehdottomasti ja solidisti.

Yksi huomautus kuitenkin. Ja se on se, että täältä heijastuu läpi ajatus siitä, että vahvis-
tamalla valtion keskushallinnon hallinnollisia resursseja — muun muassa valtion liikunta-
neuvoston siirtämisellä valtioneuvoston kansliaan — siitä on tullut ikään kuin yleispätevä
lääke, johon en usko.

Muistakaa, että valtionhallinnon, julkisen hallinnon tehtävä on antaa resursseja, ei itse
hoitaa niitä asioita, vaan resursoikaa urheiluseuroja, paikallisia urheiluseuroja ja resursoi-
kaa lajiliittoja, joiden puitteissa olennainen liikunnan edistämistyö kuitenkin Suomessa
keskeisimmiltä osiltaan lepää.

10.14 Jukka Gustafsson sd (vastauspuheenvuoro): Arvoisa puhemies! En nyt tässä yh-
teydessä tuohon hallintoon kiinnitä muuta huomiota kuin, että pidän itsekin ensisijaisena,
että tuetaan seuroja, käytännön seuratyötä ja siinä sivussa tietysti lajiliittoja, jotka sitten
edesauttavat nimenomaan tätä seuratyötä.

Arvoisa puhemies! Minusta tämän mietinnön yksi suuri linja on oikea, ja se on se, että
tätä liikuntaa ohjataan, kannustetaan erityisesti niille ihmis- ja väestöryhmille, jotka ovat
siinä aliedustettuina. Tämä käytännössä tarkoittaa erittäin suurta osaa nuoria, lapsiakin, ja
4



Pöytäkirjan asiakohta PTK 177/2018 vp
sen takia esimerkiksi koululiikunnan jatkaminen, laajentaminen kaikkiin oppilaitoksiin on
tärkeätä.

Me olemme tässä nyt paljon puhuneet ammatillisesta reformista. Minä viittaan tässä yh-
teydessä asiantuntijalausuntoon, jossa todettiin, että erityisesti ammattikoululaiset liikku-
vat erittäin vähän ja tarvitsisivat lisää ja enemmän liikuntaa ja siihen liittyvää ohjausta.
[Eduskunnasta: Pitää paikkansa!]

10.15 Sari Essayah kd (vastauspuheenvuoro): Arvoisa rouva puhemies! Tämä ensimmäi-
sen liikuntapoliittisen selonteon mietintö nostaa näissä omissa ponsissaan erittäin hyviä
asioita esille ja tärkeitä kohtia. Ehkä muutamaan niistä tartun.

Ensinnäkin suomalainen urheiluseuratoiminta on valtavan suurta vapaaehtoistoimintaa,
ja se on ehkä kaikkein suurin sektori, mikä pistää suomalaiset vapaaehtoistyön pariin. Ja
siinä mielessä täytyy todeta, että on tärkeää, että emme ole todellakaan rakentamassa lisää
byrokratiaa ja hallintoa, vaan ennen kaikkea antamassa resursseja sinne, missä niitä tarvi-
taan, ja luotetaan siihen, että kolmannen sektorin kansalaisjärjestötoimijat kyllä tietävät
parhaiten, millä tavalla heidän tulee asiaansa edistää.

Täällä on nostettu esille myöskin tämä arvonlisäverokantojen sekavuus, mikä liittyy lii-
kuntapalveluihin. Tämä on myöskin syytä hyvin nopeasti saattaa sille tasolle, että ihmiset
tietävät, että kun me olemme liikuntapalveluissa mukana, olemme edistämässä terveyttä.
Itse näkisin, että nämä voisivat olla vaikka tulevaisuudessa kokonaan nollaverokannallisia
palveluita. On niin tärkeästä asiasta kysymys, kun puhutaan suomalaisten liikuttamisesta ja
suomalaisen kansakunnan [Puhemies koputtaa] kunnon kohottamisesta.

10.17 Jani Toivola vihr (vastauspuheenvuoro): Arvoisa rouva puhemies! Koko selon-
teon ehkä arvokkain, ikään kuin ydin, on ehdottomasti tämä elinkaariajattelu, liikkumisen
merkitys jokaisessa elämän ikävaiheessa. Se tietysti kytkeytyy myös vahvasti tasa-arvon ja
yhdenvertaisuuden tavoitteeseen niin, että jokaisella on mahdollisuus eri elämänvaiheissa
myöskin liikuntaa harrastaa.

Mitä sivistysvaliokunta nosti vahvasti esiin, on se, että muistaisimme koko ajan, että me
puhumme myöskin hyvinvoinnista, liikkumisen ilosta ja siitä ajatuksesta, että niin monta
kuin on ihmistä, niin monta on myöskin erilaista tapaa liikkua, ja kun me pohdimme liik-
kumattomuutta tai liikkumista, niin me emme asettaisi myöskään vääriä ehtoja tai tavoit-
teita. Koska mitä enemmän me menemme tiukkaan ajatteluun, että ihmisen pitäisi näyttää
joltakin tai olla fyysisesti tietyssä kunnossa tai suoriutua jostakin, niin me luomme myös-
kin riskejä epäterveelle liikkumiskäyttäytymiselle. Esimerkiksi syömishäiriöiden kanssa
työskentelevät järjestöt ovat nostaneet paljon esiin, että koko ajan siinä liikkumiseen, ak-
tiiviseen elämään kannustamisessa kulkee mukana se terveyden ja hyvinvoinnin ajattelu ja
että se lähtisi siitä yksilöstä ja siitä omasta oivalluksesta löytää myöskin se liikkumisen ja
hyvinvoinnin ilo.

10.18 Sari Multala kok (vastauspuheenvuoro): Arvoisa puhemies! On todella hienoa,
että meillä on mahdollisuus keskustella kerrankin liikunnasta, liikunnan edistämisestä ja
urheilusta tässä salissa vähän pidemmän aikaa. Tämä selonteko oli monelta osin todella an-
siokas, ja me sivistysvaliokunnassa käytännössä sieltä poimimme niitä edistettäviä asioita. 

Ehkä yksi asia, jonka haluaisin nostaa, joka on vähän erisuuntainen kuin mitä selonteos-
sa oli mahdollisesti ajateltu, on juuri tämä, mistä edellisessäkin puheenvuorossa puhuttiin,
5



Pöytäkirjan asiakohta PTK 177/2018 vp
että pitäisi ehkä siirtyä ajattelemaan niin, että jokainen askel on askel oikeaan suuntaan. Eli
puhutaan arkiliikunnan hyödyistä, siitä liikkumisen ilosta ja edusta, vaikka ei ihan niihin
kaikkiin liikuntasuosituksiin pääsisikään. Meillä on ehkä vähän se ongelma, että me aina
pyrimme täydellisyyteen ja mittaamme sitä, kun jokaisesta askeleesta todella on hyötyä.
Kaiken liikunnan ei tarvitse olla niin, että verenmaku suussa mennään. Jos tästä ajattelusta
pääsisimme kiinni, niin ehkä jokainen meistä pystyisi tekemään ihan vähän enemmän
oman terveytemme ja hyvinvointimme eteen liikkumalla vähän enemmän.

10.19 Kimmo Kivelä sin (vastauspuheenvuoro): Arvoisa puhemies! On todella hieno
asia, että meillä on liikuntapoliittinen selonteko käsittelyssä. Suomalainen järjestelmä lii-
kunnan ja urheilun rahoittamiseen, veikkausvoittovarat, on upea järjestelmä, ja tässä mie-
tinnössäkin tuodaan esille se huoli, että veikkausvoittovarat eivät mitä ilmeisimmin ole ai-
nakaan merkittävästi kasvamaan päin, päinvastoin.

Me tiedämme jokainen, että liikkumattomuudella on hintansa. Se on yksilön terveyden
näkökulmasta, yksilön elämänlaadun näkökulmasta hinta ja se on myös kansantaloudelli-
nen hinta. Onkin tärkeää, koska ihminen on Homo ludens, leikkivä ihminen, että leikin var-
jolla eri-ikäiset ihmiset saataisiin entistä enemmän liikkumaan ja rakentamaan omaa hen-
kilökohtaista hyvinvointiaan.

10.20 Hanna Kosonen kesk (vastauspuheenvuoro): Arvoisa rouva puhemies! Edustaja
Kanervalle sanoisin, että kyllä kuitenkin näkisin, että tässä selonteossa ja myös meidän
mietinnössämme on ollut nimenomaan ajatuksena se, että todella selkeytetään hallintoa,
koska sitä me liikuntapuolellakin tarvitsemme. Resurssien todella täytyy mennä sinne ruo-
honjuuritasolle, jotta liikettä tulee lisää.

Sanoisin aivan samalla tavalla kuin edustajat Multala ja Toivola, että kaikki liike on hy-
väksi, ja siitä olen iloinen meidän valiokunnan mietinnössä, kuinka sieltä korostuu jokai-
sen lapsen, nuoren, aikuisen, vanhemman riemu ja yhteisöllinen näkökulma liikuntaan,
koska jokaiselle varmasti löytyy se oma laji. Erityisen hyvää tässä on tämä elämänkulku ja
se katkeamattomuuden ajattelu, että liikunta olisi jokaiselle meille läsnä ihan jokaisessa
elämänvaiheessa.

Toivon vielä kaikilta puolueilta, kun hallitusneuvotteluja kohti mennään, sitä tahtoa to-
dellakin tuoda resursseja lisää liikuntaan.

10.21 Paavo Arhinmäki vas (vastauspuheenvuoro): Arvoisa rouva puhemies! Se on tär-
keä huomata, että vaikka me eduskunnassa tietysti puhumme ennen muuta valtion panos-
tuksesta liikuntaan, niin kunnat ovat ne, jotka taloudellisesti panostavat noin kuusi kertaa
enemmän kuin valtio, ja tästä näkee sen, että se liikuttaminen ei tapahdu ylätasolla, vaan se
tapahtuu nimenomaan ruohonjuuritasolla, kuntatasolla, ja miten kunnat saadaan edes poik-
kihallinnollisesti miettimään niitä ratkaisuja, joilla saadaan liikutettua kaikenikäisiä ihmi-
siä. Ruohonjuuritasolla, paikallistasolla liikutetaan ihmisiä, ja aivan kuten edustaja Kaner-
va täällä nosti esille, urheiluseuroissa tehdään aivan merkittävä ja keskeinen työ tämän lii-
kuttamisen eteen, ja siksi seuratuki on aivan oleellinen elementti, jolla pidetään huolta sii-
tä, että jokaisella olisi varaa ja mahdollisuus osallistua seuratoimintaan. Olen tyytyväinen,
että eduskunta budjettikäsittelyssään nosti seuratukea, mutta vasta nyt se on palautettu sil-
le tasolle, millä se oli siinä vaiheessa, kun itse sitä urheiluministerinä nostin. Mutta tästä
seuraava askel [Puhemies koputtaa] on kohti Islannin mallia.
6



Pöytäkirjan asiakohta PTK 177/2018 vp
10.22 Pilvi Torsti sd (vastauspuheenvuoro): Arvoisa puhemies! Tästä on hyvä jatkaa. En-
sinnäkin täytyy tietysti kiittää tätä tietomäärää, joka meillä on nyt kaikilla käsissämme. Ai-
nakaan tiedosta ei jää kiinni meidän liikunnan edistäminen tässä yhteiskunnassa. Suoma-
lainen Islannin malli oikeastaan nähdäkseni tässä tapauksessa on juuri sitä, että me ymmär-
rämme, missä meidän ongelmamme ovat, ja puutumme niihin sitten niillä keinoilla, mitä
meillä on.

Ja tästä selonteosta jos poimii yhden ongelman, niin se kertoo muun muassa sen, että
meidän lukiolaisista viidesosa ja ammatillisessa koulutuksessa olevista neljäsosa liikkuu
terveyteensä nähden liian vähän. Eli meidän pitää päästä lasten liikkumiseen ihan toisella
tavalla käsiksi, ja siihen on olemassa keino: joustava koulupäivä, aamu- ja iltapäivätoimin-
nan uudistaminen. Eli sieltä se suomalainen Islannin malli löytyy. Tartutaan tähän lasten
liikkumattomuuteen sitä kautta, että viedään se liikunta yhä voimakkaammin sinne, missä
kaikki lapset ja nuoret ovat. Eli tätä kohti jos me kykenemme etenemään tulevina vuosina,
niin uskon, että teemme kaikkein voimakkaimman teon sille ongelmalle, minkä tämä si-
nänsä ansiokas selonteko meille osoittaa.

10.24 Krista Mikkonen vihr (vastauspuheenvuoro): Arvoisa puhemies! Urheiluseuroil-
la on tärkeä rooli varsinkin lasten ja nuorten liikuttamisessa, ja on hyvä varmistaa, että se
laaja ja mittava vapaaehtoistoiminta, mitä siellä tehdään, on mahdollista ilman esteitä eikä
lisätä niitä esteitä vaan pikemminkin helpotetaan. Mutta on myös syytä muistaa se, että
omaehtoinen liikkuminen ja liikunnan harrastaminen ovat tänä päivänä yhä tärkeämpiä. Ja
myös lasten ja nuorten kohdalla täytyy mahdollistaa se, että voi harrastaa, voi pelata piha-
pelejä, mennä sinne kentälle myös silloin, kun ei ole urheiluseurassa mukana, vaan on
mahdollisuus käyttää näitä liikuntapaikkoja. No, pyöräily ja kävely ovat tietenkin se arki-
liikunnan, kuntoliikunnan hyvä muoto, mihin meidän pitäisi panostaa kaikkein eniten. Ke-
vyen liikenteen väylät ovat edelleen kaikkein käytetyin liikuntapaikkamme, ja kuntien tu-
lee huolehtia, että näitä tehdään niin, että se arjen liikkuminen on sujuvaa, ja samalla kä-
velyn ja pyöräilyn edistämisessä myös vähennämme ilmastopäästöjä ja liikenteen päästöjä.

10.25 Marisanna Jarva kesk (vastauspuheenvuoro): Arvoisa puhemies! Käsillä tosiaan
on liikuntapoliittinen selonteko ja historiallisesti ensimmäinen sellainen Suomessa. Ennen
kaikkea liikuntatavoitteista meille tärkeimmän tulee olla lasten ja nuorten liikkeen lisäämi-
nen. Jokaisen lapsen ja nuoren tulee voida harrastaa maksuttomasti, kokea liikkumisen
iloa, kokeilla eri lajeja ilman menestyksen pakkoa ja saada ohjausta osaavien valmentajien
ja ohjaajien vetämänä. Tähän on lisättävä resursseja erityisesti seuroille, joissa tehdään niin
vapaaehtoisten kuin ammattilaisten toimesta tärkeää työtä.

Liikkuva koulu -mallia on syytä ryhtyä soveltamaan myös varhaiskasvatuksessa, kor-
keakouluissa, työpaikoilla ja vanhustenhuollossa. On ennen kaikkea saatava panostuksia
siihen, että liikuntahyvinvointi- ja liikuntamatkailualoille saadaan uusia työpaikkoja.
Huippu-urheilun toimintaedellytyksiä pitää parantaa ja vetovastuu siirtää Olympiakomite-
aan. Tämä liikunnan johtaminen tulee myös laajentaa opetus- ja kulttuuriministeriöstä kat-
tamaan kaikki hallinnonalat: liikenne, sote, elinkeinot. Ja myös paraurheilu tulee integroi-
da osaksi lajiliittojen toimintaa kannustinrahoituksella.

Tämä on hyvä selonteko, ja toivottavasti seuraava hallitus vie tätä jämerästi eteenpäin.
7



Pöytäkirjan asiakohta PTK 177/2018 vp
10.26 Raija Vahasalo kok (vastauspuheenvuoro): Arvoisa puhemies! Liikunnan edistä-
minen ei ole vain yhden tahon asia. Se ei ole pelkästään seurojen ja lajiliittojen asia, vaan se
koskettaa koko meidän yhteiskuntaa ja muitakin liikuntajärjestöjä. Meidän täytyy saada
tästä liikunnasta yksi meidän yhteiskuntamme keihäänkärki ja miettiä, miten esimerkiksi
työpaikoilla järjestetään työnteko niin, että se mahdollistaa liikkumisen myöskin keskellä
työpäivää, eli tapana toimia arjessa. Tämä koskettaa kaikkia ikäryhmiä, ja on aika huono
juttu, jos ihminen on huonossa kunnossa jo eskarissa: mikä mahtaa olla meidän yhteiskun-
tamme kantokyky sen jälkeen? Liikunta on positiivinen mahdollisuus ja ennalta ehkäisevä
vastaisku kuluille. Ja kun me puhumme ympäristöteoista, niin nyt meidän pitäisi puhua
myöskin liikuntateoista.

10.27 Ville Skinnari sd (vastauspuheenvuoro): Arvoisa rouva puhemies! Tietysti valtion
liikuntaneuvoston jäsenenä olen iloinen, että olemme nyt tänään tässä. Tämä on historial-
linen saavutus, kiitos siitä sivistysvaliokunnalle, yksimieliselle sellaiselle, ja toki kaikille
valmisteluun osallistuneille. Ne kaikki kohdat, mitä nyt on nostettu esiin, ovat tärkeitä ja
katsovat pitkälle tulevaisuuteen ja etenkin kansalaisten hyvinvoinnin ja terveyden edistä-
misen merkitykseen ja kansalaisten toimintakyvyn kehittämiseen ja ylläpitoon, joilla on
sitten suoraan vaikutuksia sote-sektorille ja niihin liittyviin kustannuksiin.

Arvoisa puhemies! Kuten edustaja Vahasalo totesi, tämä on erittäin strateginen asia. Ja
siinä mielessä, arvostamani edustaja Kanerva, se, miksi me ajoimme tätä valtion liikunta-
neuvostonkin roolia enemmän strategiseksi valtioneuvostotasolle, johtuu siitä, että me
olemme edelleen liian siiloutuneita. Me tarvitsemme poikkihallinnollisuutta, jotta, niin
kuin edustaja Vahasalo hyvin kuvasi, me kosketamme koko yhteiskuntaa, emme vain yhtä
hallinnonalaa, niin kuin me nyt valitettavasti liian usein teemme. Konkreettisena esimerk-
kinä esimerkiksi yhteistyö [Puhemies koputtaa] sosiaali- ja terveysministeriön kanssa,
mikä on edelleen ollut hyvin haastavaa. [Ilkka Kanerva: Mikä estää sitä nyt?]

10.28 Tuomo Puumala kesk (vastauspuheenvuoro): Arvoisa puhemies! Tunti liikuntaa
päivässä kouluissa on ollut suuri menestystarina tällä vaalikaudella. Näemme erittäin tär-
keänä tuossa valiokunnan mietinnössä ja itse näen tärkeänä ja keskusta näkee tavattoman
tärkeänä, että sitä laajennetaan ja kehitetään seuraavalla vaalikaudella niin, että se koskee
esimerkiksi ammatillista koulutusta, jossa näemme todellisia haasteita, toista astetta, kor-
kea-astetta, varhaiskasvatusta, ja saadaan se jalkaantumaan aidosti sinne kouluille.

Sen jatkoksi tulisi seuraava askel, että me saisimme iltapäivät vielä vahvemmin käyt-
töön siellä kouluissa. Ja siinä todella on paikallaan ajatella tämmöistä suomalaista sovel-
lusta Islannin mallista maksuttomaan harrastusmahdollisuuteen: matalalla kynnyksellä
mahdollisuus kaikille. Se maksaa kyllä itsensä moninkertaisesti takaisin paitsi liikkumat-
tomuuden kustannuksissa myös siinä, jos sitä kautta löytää itsellensä kaverin tai mielekäs-
tä tekemistä.

Toinen tärkeä asia on tämä poikkisektoriaalisuus. Siihen esitimme myös konkreettisia
keinoja. Mielelläni kuulisin ministeriltä, mitä olette niistä keinoista mieltä.

10.29 Stefan Wallin r (vastauspuheenvuoro): Arvoisa puheenjohtaja! Urheilu ja liikunta
on iloinen asia — kaikki urheilu ja liikunta on iloinen asia — ja arvokasta sekä yhteiskun-
nalle että yksilölle. Ei voi olla eikä pidä olla eikä ole sellaista tilannetta, jossa julkiset pa-
nostukset huippu-urheiluun olisivat jotenkin ristiriidassa junioritoiminnan kanssa. Ei ole
8



Pöytäkirjan asiakohta PTK 177/2018 vp
tällaista vastakkainasettelua, ei pidä olla eikä voi olla. Olen aina itse ollut sitä mieltä, että
huippu-urheilu tarvitsee jälkikasvua ja jälkikasvu tarvitsee esikuvia. Ei ole siis ristiriitaa,
vaan ne tukevat toinen toisiaan hyvinkin loogisella ja johdonmukaisella tavalla. Mutta sil-
ti, puhemies, törmää edelleen välillä tämmöisiin toisenlaisiin väitteisiin, joissa näitä kahta
asetetaan vastakkain. Miten, herra ministeri, teidän mielestänne pitäisi toimia, argumentoi-
da ja taistella tätä täysin keinotekoista vastakkainasettelua vastaan?

10.30 Sinuhe Wallinheimo kok (vastauspuheenvuoro): Arvoisa puhemies! Olemme kyl-
lä liikuttavan yksimielisiä täällä salissa siitä liikunnan tarpeesta yhteiskunnassa. Mutta kun
olemme neljä vuotta tapelleet täällä siitä, kuinka sosiaali- ja terveyskustannuksia saadaan
hillittyä 3 miljardilla, ja sitten me näemme papereita, joissa puhutaan, että liikkumatto-
muus maksaa yhteiskunnalle 3—7 miljardia vuosittain, niin eikö sieltä voisi löytää jonkun-
laisen yhtälön? Se tarvitsee tätä poikkihallinnollisuutta niin valtion tasolla kuin kuntien ta-
solla. Se tarvitsee myös vaikutusten arviointia, kun lakeja arvioidaan, että siellä nimen-
omaan katsotaan liikuntanäkökulmasta.

Liikkuvan koulun lisääminen, sitä on ehdottomasti lisättävä ja nimenomaan, kuten tääl-
lä otettiin esille, ammatilliseen koulutukseen. Liike siellä on aivan liian vähäistä. Meillä on
mahdollisuuksia tehdä uudistuksia verotuksen kautta. Tällä hetkellä, mitä lähemmäksi me-
net yksilöä, sen enemmän maksat siitä alvia. Se ei ole mielestäni oikein.

Paljon on tehtävää vielä jäljellä, jotta asiat saadaan paremmalle mallille.

10.31 Johanna Karimäki vihr (vastauspuheenvuoro): Arvoisa puhemies! Pallo on nyt
heitetty tulevalle eduskunnalle, tämä tärkeä selonteko ja sivistysvaliokunnan hyvät pon-
net, jotka yksimielisesti hyväksyttiin. Hyvin tärkeitä kysymyksiä: lasten ja nuorten harras-
tustakuu, liikuntamäärärahojen lisääminen, erityisesti seurojen toimintamahdollisuuksien
parantaminen, Liikkuvan koulun laajentaminen toiselle asteelle, mutta myös korkea-
kouluihin — haluaisin sitä korostaa, sillä korkeakoulu on juurikin se paikka, missä on vii-
meinen hetki napata nuori mukaan liikunnalliseen elämäntapaan.

Haluaisinkin kysyä ministeriltä: millä tavalla on ajateltu jalkautettavaksi tätä Liikkuva
korkeakoulu -ohjelmaa yhä vahvemmin ja mitä toimenpiteitä? Minusta olisi hienoa osal-
listaa nuoret itsensä tähän mukaan, opiskelijat, Opiskelijoiden Liikuntaliitto, ja kysyä heil-
tä parhaita ratkaisuja.

10.32 Ari Torniainen kesk (vastauspuheenvuoro): Arvoisa rouva puhemies! Kaikki teot
liikkumisen lisäämiseksi ovat tärkeitä, ja niitä tulee tehdä.

Omasta mielestäni tässä liikuntapoliittisessa selonteossa on tärkeä ja hyvä asia se, että
vapaaehtoistyön ja järjestötyön normien purkamista jatketaan. Se on tärkeää, sillä seurat ja
vapaaehtoisjärjestöt tekevät äärettömän paljon hyvää työtä kaikkien suomalaisten hyväksi.

Samoin on myöskin hyvää se, että seuratukea esitetään nostettavaksi nykyisestä neljästä
miljoonasta kuuteen miljoonaan euroon. Se on tärkeä asia. Liikuntaan ja urheiluun kannat-
taa aina panostaa. Omasta mielestäni kuntoliikuntaa, kaikkea liikuntaa ja huippu-urheilua
ei saa asettaa vastakkain, vaan kaikkia tarvitaan. Me tarvitsemme myöskin huippu-urhei-
lusta sellaisia tähtiä, joita nuoret seuraavat. Kannustetaan sitä kautta nuoria myöskin liik-
kumaan.
9



Pöytäkirjan asiakohta PTK 177/2018 vp
Liikuntapoliittinen selonteko ei ole täydellinen asiakirja, vaan se antaa toiveita liikun-
nan ja urheilun arvostuksen nostamiseen. Kuitenkin vasta teot osoittavat, miten se toteu-
tuu.

10.34 Merja Mäkisalo-Ropponen sd (vastauspuheenvuoro): Arvoisa puhemies! Sivis-
tysvaliokunnan mietinnössä on hyviä kannanottoja. Erityisesti iloitsen siitä, että valiokun-
ta esittää pohdittavaksi ilmiöpohjaisen budjetoinnin sopivuutta hallintorajat ylittävän liik-
kumisen edistämiseen.

Myös ehdotus edistää tietoisuutta liikunnan terveysvaikutuksista kaikissa sosiaali- ja
terveydenhuollon palveluissa, sieltä lastenneuvolasta ikäihmisten hoitoon ja hoivaan, on
tärkeä kannanotto. Tällä hetkellä esimerkiksi kotihoidon asiakkaat pääsevät hyvin harvoin
ulos kodeistaan, vaikka se olisi paras ikäihmisen toimintakykyä, aktiivisuutta ja hyvin-
vointia edistävä asia. Siellä saattaa olla kotihoidossa asiakkaita, jotka eivät oikeastaan kos-
kaan pääse omasta kodistaan ulos. Ja kun tilanne on tällainen, niin voidaan myöskin ajatel-
la, että tämä, etteivät ikäihmiset pääse ulos omasta kodistaan, on jopa ihmisoikeusrikko-
mus, puhumattakaan siitä, mitä se tarkoittaa toimintakyvyn heikkenemisen kannalta.

10.35 Sirkka-Liisa Anttila kesk (vastauspuheenvuoro): Arvoisa puhemies! On hieno
asia, että tämä selonteko on nyt palautekeskustelussa. Se sisältää hyvin paljon asioita, joi-
den toteuttamisesta sitten seuraavat hallitukset ja päättäjät vastaavat.

Mutta meillä jokaisella on tässä oma rooli. Liikehän on lääke, niin kuin täällä on mo-
neen kertaan todettu, ja minä nyt kannustan kaikkia edustajia, että lähdetään itse malliksi
siihen. Voin kertoa, että minulla on ihan omakohtaiset kokemukset, kuinka hyvin liikku-
minen auttaa ihmistä selviytymään ikääntyneempänäkin. Tehdään itse, kootaan joukko
ympärille, joiden kanssa liikutaan yhdessä. Me voimme jokainen sen tehdä omalta kohdal-
tamme, ja se ei maksa yhtään mitään. Kaiken kaikkiaan tärkeintä on se, että liikkumisesta
tulee elämäntapa. Se pitäisi meidän jotenkin pystyä saamaan ihmisille sellaiseksi, että se
kuuluu aivan samalla tavalla meille joka päivä kuin se, että me syömme. Liikkuminen on
aivan yhtä tärkeä meidän yleisen hyvinvoinnin näkökulmasta.

10.36 Simon Elo sin (vastauspuheenvuoro): Arvoisa rouva puhemies! On hyvä, että tässä
salissa emme liikutu vain omista sanoistamme vaan haluamme myös liikuntaa edistää koko
yhteiskunnassa historiallisen liikuntapoliittisen selonteon avulla.

Tässä on nostettu seuratyö esille. Se on tärkeää, ja on hyvä, että siihen lisätään resursse-
ja, mutta hieman epäilen sitä, päästäänkö perinteisellä seuratyöllä kiinni niihin lapsiin ja
nuoriin, jotka eivät liiku lainkaan. Siinä esimerkiksi koululiikunta on tärkeässä osassa.
Tämä tunti liikuntaa päivässä on tietysti hyvä tavoite ja palvelee erityisesti niitä, jotka liik-
kuvat jonkin verran ja saavat vielä lisäbuustia siitä, että tulee tämä tunti liikuntaa päivässä.
Mutta entä ne nuoret, jotka lannistuvat enemmän koululiikunnassa kuin siitä innostuvat?
Toivon, että siihen kiinnitettäisiin huomiota ja tehtäisiin ratkaisuja. Esimerkiksi nämä ar-
vosanat, oli sitten liikunta tai kuvataide, hieman kyseenalaistan sitä, onko niille tarvetta.
Niin kuin edustaja Arhinmäki toi esille, kunnilla on tässä iso rooli. Moni sanoo sitä, että
seurat vievät kaikki kuntien liikuntatilojen ajat, ei riitä aikaa näille höntsäporukoille. Siellä
höntsäporukoissa todennäköisesti on juuri niitä lapsia ja nuoria, jotka muuten eivät riittä-
västi liiku. [Eduskunnasta: Tärkeä huoli!]
10



Pöytäkirjan asiakohta PTK 177/2018 vp
10.37 Pauli Kiuru kok (vastauspuheenvuoro): Arvoisa rouva puhemies! Ensinnäkin ha-
luan kiittää vapaaehtoistyöntekijöitä, kolmatta sektoria. Se työ, mitä seuroissa tehdään, on
äärimmäisen arvokasta, ja kaikki sellaiset päätökset, jotka vaikuttavat siihen, pitää aina
katsoa siitä näkökulmasta, että vapaaehtoistyötä ja talkootyötä emme vaaranna. Se on se
kasvujalka ja kivijalka, jonka varaan suomalainen urheilu perustuu.

Toisena: Kun on puhuttu tästä poikkihallinnollisuudesta, haluan nostaa esiin kuntien hy-
vinvointikertomukset. Ne pitää tehdä, mutta niissä pitää ottaa erittäin vahva poikkihallin-
nollinen näkökulma. Sillä, mitä liikunnan parissa tehdään, on suora yhteys sitten sinne ter-
veyskuluihin ja muihin kuluihin.

Sitten ministerille kysymys: Aika vähän käytetään entisiä huippu-urheilijoita ikään kuin
mentorointimielessä. Meillä on satoja entisiä huippu-urheilijoita, joilla on paljon annetta-
vaa ja jotka olisivat mahdollisesti veloituksetta käytettävissä nuorten sparraajiksi. Onko jo-
tain mallia organisoitavissa, jossa saataisiin organisoidusti tämä porukka ja heidän osaami-
sensa ja asenteensa käyttöön?

10.38 Eeva-Johanna Eloranta sd (vastauspuheenvuoro): Arvoisa puhemies! Ikäihmis-
ten liikkuminen kaipaa enemmän huomiotamme, sillä liikunta on tärkeä tekijä ikääntyvän
väestön toimintakyvyn säilyttämisessä. Liikunnan tulisikin olla mukana sekä kotipalve-
luissa että laitospalveluissa, ja erityisesti tietenkin tulisi kiinnittää huomiota toimintaky-
vyltään tai terveydeltään heikentyneisiin iäkkäisiin, jotka asuvat kotonaan tai sitten ovat il-
man säännöllisiä palveluita.

Vanhusten laitospalveluissa voitaisiin aloittaa tämmöinen Liikkuva koulu -tyyppinen
ohjelma, jossa sitten kokeiltaisiin, miten liikunta saataisiin ihan jokapäiväiseksi osaksi
vanhusten palvelulaitoksia, ja samoin myöskin kotipalveluissa voitaisiin hanketoiminnalla
aloittaa kokeiluhanketta, jossa esimerkiksi kunnan palkkaama tai muu liikuntaneuvoja
kiertäisi kotipalvelun piirissä olevien vanhusten kodeissa. Täytyy muistuttaa — liikunnan
asiantuntijat ovat ainakin minulle kertoneet — että vielä yhdeksänkymppinenkin voi pa-
rantaa lihaskuntoaan niin paljon, että toimintakyky paranee, ja esimerkiksi kotona selviy-
tyminen sitten hoituu pidempään.

10.39 Olavi Ala-Nissilä kesk (vastauspuheenvuoro): Arvoisa puhemies! On puhuttu Is-
lannin ilmiöstä. Mikä ilmiö se on: se on hyvin pitkälle joukkueurheiluilmiö. Näemme jal-
kapallossa ja käsipallossa aivan uskomattomia suorituksia. Emme ole kyllä paljon nähneet
islantilaisia juoksijoita ja hiihtäjiä tuolla menestyjinä. Sama ilmiö on Suomessa: Saamme
MM-kisoista pronssimitalin, mutta sen sijaan joukkueurheilussa Suomi menestyy. Siihen
nuoret tulevat aivan eri tavalla mukaan.

Viimeksi kulttuuriministeri Karpela ymmärsi joukkueurheilun merkityksen. Hänen ai-
kanaan tuli — olimme sitä esittämässäkin, minäkin Lentopalloliiton puolesta — tämmöi-
nen joukkueurheilurahan huomioiminen. Edustaja Arhinmäen aikana en huomannut, että
joukkueurheilua olisi huomioitu erityisesti, mutta nyt asetan toiveeni ministeri Terhoon:
Onko meillä rahoitus huomioimassa tällä hetkellä riittävästi sen, että nykyään nuoret ovat
joukkueurheilussa erittäin vahvasti ja että siellä myöskin Suomi menestyy erittäin vahvas-
ti? Olemmeko ajan tasalla tässä suhteessa?

10.40 Sari Tanus kd (vastauspuheenvuoro): Arvoisa rouva puhemies! Terveyttä ja hy-
vinvointia edistävä ja iloa elämään tuova liikunta pitäisi saada jokaisen kansalaisen ar-
11



Pöytäkirjan asiakohta PTK 177/2018 vp
keen. Meillä tulevaisuusvaliokunnassahan käsittelimme tätä selontekoa ja kuulimme usei-
ta asiantuntijoita, ja kirjallisena saimme nipun myös, ja nostimme yhtenä ensimmäisistä
asioista esille sen, että nimenomaan arkiliikunnan lisääminen olisi keskeinen keino, millä
suomalaisten liikkumattomuusongelmaa saisimme vähennettyä, ja tässä tietysti esteetön ja
liikkumaan houkutteleva yhteiskuntasuunnittelu on yksi asia myös.

Hyvinvointia ja terveyttä edistävä liikunta kaikissa ikäryhmissä — kouluissa eri asteil-
la, ruuhkavuosina työpäivään mutta myös sitten sinne ikäihmisten joukkoon — kyllä sääs-
tää euroja myös terveydenhuoltokustannuksissa.

Haluaisin kysyä: kun nostimme esiin myös, että pitäisi valtion varoja korvamerkitä en-
tistä voimakkaammin seuratuissa niihin yhdistyksiin, jotka ottavat huomioon vähän liikku-
via lapsia ja nuoria sekä eri tavoin syrjäytymisvaarassa olevia nuoria, niin onko tätä ajatus
edistää, nimenomaan että eri yhdistykset huomioisivat jollakin tavoin syrjäytymisvaarassa
olevat ja että myös tuessa tämä huomioitaisiin?

Puhemies Paula Risikko: Täällä on muutama vastauspuheenvuoro vielä, ja sen jälkeen
mennään puhujalistalle.

10.42 Seppo Kääriäinen kesk (vastauspuheenvuoro): Arvoisa puhemies! Tämä selonte-
ko on arvokas selonteko, ehdotuksia on oikein hyviä, niitä kannattaa kannattaa, niin kuin
täälläkin on käynyt selväksi.

Kolme punktia:
Ensinnäkin kannattaa ja täytyy antaa suuri tuki ja arvostus kaikelle vapaaehtoistyölle

myös liikunnan merkeissä. Sitä tehdään seuroissa tavaton määrä, eikä kysytä, että mitä te
minulle oikein maksatte.

Punkti 2. Liikunnalla on ihan suora yhteys tähän paljon puhuttuun soteen, joka joskus
myös toteutuu, ja valtakunnallisena järjestelynä se ennalta ehkäisee erittäin paljon sem-
moisia juttuja, jotka maksavat paljon, jotka pitää saada kuntoon joka tapauksessa. Se kan-
nattaa tehdä joka tapauksessa.

Kohta 3. Hallintoa kannattaa aina justeerata ja hakea järkeviä juttuja, mutta olennaisinta
on kuitenkin se, että toiminta pelaa, että toimintaan suunnataan voimavaroja mahdollisim-
man paljon. Siihen varmaan tässäkin tähdätään.

Liikunta on elämäntapa, se on hieno elämäntapa, siinä hoitaa terveyttään, siitä tulee
hyvä olo, siinä säästää kaikenlaisia menoja. Se elämäntapa lähtee siitä, että kodeissa ja
kouluissa nämä asiat ovat voimakkaasti esillä. Tähänkin sopii turkulainen viisaus, että lii-
ke on tärkeämpi kuin päämäärä.

Puhemies Paula Risikko: Ja sitten vielä kolme vastauspuheenvuoroa, edustajat Heino-
nen, Pakkanen ja Wallin, Harry.

10.43 Timo Heinonen kok (vastauspuheenvuoro): Arvoisa puhemies! Suomi tarvitsee li-
sää liikuntaa. Liikkumattomuuden kustannukset ovat itse asiassa suuremmat kuin kuntien
liikuntabudjetit tänä päivänä, ja meidän pitää kääntää tämä ja ottaa hyöty siitä liikunnasta
paremmin irti.

Liikkuvasta koulusta: Sitä pitää laajentaa ja päästä kohti liikkuvaa elämäntapaa. Kerho-
toiminta, harrastustakuu, jotka ministerikin toi esille, ovat tässä äärimmäisen tärkeitä ja ar-
vokkaita.
12



Pöytäkirjan asiakohta PTK 177/2018 vp
Raha on saatava tehokkaampaan käyttöön, ja kyllä se niin on, että seurat ja urheilijat ja
liikkujat sen työn tekevät, ja sinne sitä kannattaa ehdottomasti ohjata. Myös on arvokasta,
että huippu-urheilu on nostettu tässä sille kuuluvalle tasolle. Se on itse asiassa meitä kaik-
kia innostava, liikuttava. Muistan, kuinka pienenä poikana, kun Matti Nykänen hyppäsi
Lahdessa, me hyppäsimme Viertolassa, ja näin se tapahtuu tänä päivänäkin ilmaveivien,
koripallon ja kaiken muun kautta. Me tarvitsemme esikuvia, ja niitä pitää Suomeen saada
lisää.

10.44 Markku Pakkanen kesk (vastauspuheenvuoro): Arvoisa rouva puhemies! Tämä
liikuntapoliittinen selonteko, minkä edustaja Puumala asiantuntevasti meille esitteli, on to-
dellakin tärkeä paperi, ja tässä nostetaan monta hyvää kohtaa.

Itse haluan korostaa erityisesti kolmannen sektorin merkitystä, urheiluseurojen kasvat-
tavaa vaikutusta nuorille. Samoin myös koululiikunnan osuutta tulisi kehittää ja lisätä.
Tunti liikuntaa päivässä on hyvä tavoite ollut, ja sitä kautta nuoret oppivat kenties tulevai-
suudessa tämän Islannin ihmeen myös Suomessa.

Täälläkin salissa on monta huippu-urheilijaa. He ovat esimerkkeinä meille, että huippu-
urheilun jälkeen, kun lähdetään viemään asioita eteenpäin, muistetaan kuitenkin tämä pe-
rusjoukkue, urheiluseurat, nuoret. Sitä kautta meillä aikanaan näitä huippu-urheilijoitakin
sitten maailmalle saadaan tarjottua.

Puhemies Paula Risikko: Edustaja Wallin, Harry, sen jälkeen ministeri, ja sitten men-
nään listalle.

10.45 Harry Wallin sd (vastauspuheenvuoro): Arvoisa puhemies! En tiedä, kuinka te
kollegat tiedätte tämänhetkisen tilanteen tuolla kentällä. Itse sponsoroin 11-vuotiaan nuo-
ren pojan jalkapalloharrastusta runsaalla 100 eurolla kuukaudessa Tampereelle sen takia,
että jos en sponsoroisi, niin hän joutuisi lopettamaan perheen taloudellisen tilanteen vuok-
si sen harrastuksen.

Näinhän on aika monella nuorella tilanne tällä hetkellä. Eli seuramaksut ovat niin kor-
keita, pahimmillaan 500 euroa kuukaudessa jääkiekossa, että eihän siihen ole varaa taval-
lisilla perheillä ja varsinkaan yksinhuoltajaperheillä, jos on työttömyyttä. Eli silloin pitää
isovanhempien tulla mukaan tähän hommaan. Nyt me puhumme vähän niin kuin ylätasol-
la tässä keskustelussa tästä asiasta.

Meillä on Seinäjoella S-Kiekko, joka pelaa jääkiekkoa Suomi-sarjassa. Siellä on NitroS-
kiekko, eläkeläisten liikuntakerho, ja me olemme pitäneet kirkkokonsertteja, joittenka tuo-
tolla annetaan stipendi vähävaraisten lasten seuramaksuihin, mutta se auttaa vain sen yh-
den kerran, se ei ole jatkuva tuki.

Minä sanoisin vain näin täältä ruohonjuuritasolta: mieluummin rahat seuratoiminnan tu-
kemiseen, niin kuin edustaja Arhinmäen ollessa ministerinä, kuin sinne huippu-urheiluun.
Täällä kentällä sitä rahaa tarvitaan. Huippu-urheilijat pärjäävät kyllä sponsoroinnin kautta
muutenkin. [Sari Multala pyytää vastauspuheenvuoroa]

Puhemies Paula Risikko: Edustaja Multala, vastauspuheenvuoro.

10.47 Sari Multala kok (vastauspuheenvuoro): Arvoisa puhemies! Tähän on pakko tode-
ta se, että jos katsotaan huippu-urheilijoita, suurinta osaa niistä urheilijoista, jotka amma-
13



Pöytäkirjan asiakohta PTK 177/2018 vp
tikseen harjoittelevat, moni heistä on opiskelija, rahoittaa urheiluaan opintolainalla. Spon-
sorirahan saaminen on itse asiassa Suomessa todella hankalaa ja erityisesti niille nuorille
urheilijoille, joiden tuloksia vielä odotetaan eli jotka ovat potentiaalisia mutta joiden on
harjoiteltava yhtä paljon kuin huippujen. Suomessa itse asiassa sponsorirahamarkkinat laa-
haavat huomattavasti jäljessä esimerkiksi siitä, missä ollaan Ruotsissa, ja olemme aivan eri
tasolla siinä, jolloin on aika erikoista sanoa, että urheilijat pärjäisivät ainoastaan sillä.

Ainakin jos omasta kokemuksestani katson tätä asiaa, niin en olisi millään päässyt hui-
pulle ja pärjännyt, pysynyt siellä yli vuosikymmentä, jollei käytettävissä olisi ollut myös
julkisen sektorin, valtion ja kunnan, ja seuran tukea.

Puhemies Paula Risikko:  Nyt alkaa taas tulla lisää puheenvuoroja. Otetaan nämä lyhyet:
Kosonen, Arhinmäki, Wallin ja Pauli Kiuru.

10.48 Hanna Kosonen kesk (vastauspuheenvuoro): Arvoisa rouva puhemies! Voin hy-
vin yhtyä edustaja Multalan näkemykseen siitä, että valtion tukea kyllä tarvitaan myös
huippu-urheilijoille. Ehkä vielä semmoinen yksilöurheilijan näkemys erityisesti: on nimit-
täin todella tutkittu, että suuri osa ihan huipulla urheilevista yksilöurheilijoista on köyhyys-
rajalla tulojensa suhteen, joten kaikki tuki on tärkeää.

Julkinen tuki Suomessa on suunnilleen samalla tasolla kuin muissa Pohjoismaissa, mut-
ta niin kuin Multala tuossa juuri totesi, juurikin yritystuki on saatava mukaan vahvemmal-
la kokonaisuudella. Siksi näkisin erityisesti nuorilla, että siinä nivelvaiheessa, kun nuoret
miettivät juuri sen läpimurron kynnyksellä, mihin elämän osa-alueeseen lähteä panosta-
maan, täytyy julkisen tuen olla mukana, ja siihenhän me tällä kaudella olemme satsanneet-
kin miljoonalla eurolla. Nämä ovat pieniä rahoja mutta saavat valtavasti aikaan. Tämä on
ollut hyvin kiitelty muutos.

10.49 Paavo Arhinmäki vas (vastauspuheenvuoro): Arvoisa rouva puheenjohtaja! Aina
sanotaan, että raha olisi se resepti, jolla suomalainen urheilu palautetaan taas menestyksen
tielle. Jos se olisi, niin meidän pitäisi menestyä paremmin kuin menestyimme 10 tai 15
vuotta sitten. Nimittäin veikkausvoittovarat ovat kasvaneet tähän asti, ja itse asiassa huip-
pu-urheilurahoituksen osuus siitä on kasvanut.

Ongelma ei ole se, että meidän julkinen rahoitus huippu-urheilulle ei olisi samalla tasol-
la kuin muissa Pohjoismaissa, aivan niin kuin edustaja Kosonen tässä totesi, vaan ongelma
on se, että se iso gäppi tulee yksityisen puolen rahoituksesta, jos verrataan muihin Pohjois-
maihin.

Erityisesti nuoret huippuvaiheeseen murtautumassa olevat urheilijat, lupaavat urheilijat
ovat se joukko, joka erityisesti ei saa näitä sponsorituloja ja jolla on vaikeuksia tehdä sitä
viimeistä loikkaa tai viimeistä potkaisua, jotta he nousisivat aivan huipulle, ja tähänhän nyt
on yritetty löytää ratkaisua. Se on tärkeää, mutta iso kuva on tietenkin se, että lasten ja
nuorten liikkumiseen pitää panostaa ja rakenteista sinne ruohonjuuritasolle.

10.51 Harry Wallin sd (vastauspuheenvuoro): Joo, en halunnut tästä kiistaa huippu-ur-
heilun ja lasten liikunnan välille mutta minä kysyn vain, kuinka moni teistä kuukausittain
osallistuu jonkun lapsen urheilun sponsorointiin sen takia, että jos ei tätä tekisi, niin se ur-
heilu loppuisi. [Eduskunnasta nousee käsiä ylös] Siis meillähän on se tilanne tällä hetkellä,
14



Pöytäkirjan asiakohta PTK 177/2018 vp
että kohta käy niin, että tämä yhteiskunta jakautuu siltäkin osin, että vähävaraisten perheit-
ten lapset eivät voi osallistua kilpaurheiluun, koska ei ole varaa maksaa seuramaksuja.

Puhemies Paula Risikko:  Nyt alkaa olla vähän liikaa vastauspuheenvuoroja tässä vai-
heessa. Me jatkamme sitten myöhemmin, mutta täällä on nyt varattuna Kiuru Pauli, Mik-
konen, Puumala ja Jarva, ja sitten mennään ministerin puheenvuoroon. Otetaan debattia
sitten myöhemmin.

10.51 Pauli Kiuru kok (vastauspuheenvuoro): Arvoisa rouva puhemies! Wallin toi mie-
lenkiintoisen näkökulman ja kannatettavan näkökulman. Kaikilla ei tietenkään ole talou-
dellisia mahdollisuuksia lähteä tuolla tavalla tukemaan, mutta niin kuin tuossa aikaisem-
massa puheenvuorossani sanoin, niin tämä vapaaehtoistyö ja se oma aika on vähintäänkin,
ellei vieläkin arvokkaampaa kuin se rahallinen tuki, mitä sitten yksityiseltä henkilöltä voi
odottaa ja olettaa. Tähän sponsorointiin ja yhteistyöhön liike-elämän ja muiden tahojen
kanssa liittyy myös merkittäviä mahdollisuuksia. On sanottu, että me emme osaa markki-
noida urheilua, osaa tehdä sponsorointia ja tällaista mielekkäällä tavalla, mutta siihen on
nyt koulutusta tullut. Esimerkiksi Jyväskylän ammattikorkeakoulussa on urheilun johtami-
seen ja markkinointiin liittyvä koulutusohjelma. Me puhumme osaamisesta, koulutuksesta
ja sitten poikkihallinnollisesti liitetään se urheiluun ja kuntoiluun, jossa on merkittävät
mahdollisuudet viedä asioita niin, että myös se euro liikkuu positiivisella tavalla eteenpäin.

10.52 Krista Mikkonen vihr (vastauspuheenvuoro): Arvoisa puhemies! Minusta tässä on
tosi tärkeä näkökulma tullut esille: on aivan totta, että seuroissa harrastaminen on monelle
lapselle ja monelle perheelle liian kallista ja on hyvä, että myös näitä seuratukia on ohjattu
siihen, että se myös semmoiseen harrasteenomaisempaan toimintaan, matalan kynnyksen
toimintaan ohjataan, koska varsinkin silloin, kun on hyvin tavoitteellista urheilua, niin har-
joitusmäärät ovat suuria, kisamatkat vievät paljon rahaa ja on tärkeätä, että me voimme
varmistaa, että jokaisella on mahdollisuus liikkumiseen.

Olen iloinen siitä, että valiokunnan mietinnössä on nostettu nimenomaan esiin se, että si-
vistysvaliokunta yhtyy valtiovarainvaliokunnan arvioon siitä, että liikunnan rahoitukseen
mahdollisesti syntyvää liikkumavaraa tulee kohdentaa ensisijaisesti sellaiseen liikuntatoi-
mintaan, joka edistää kansanterveyttä ja sen myötä kansantaloutta, ja julkisen talouden nä-
kökulmasta on olennaisempaa huolehtia kansanterveyttä edistävän liikunnan edistämises-
tä. Olisin kysynyt ministeriltä: tässä on nostettu Olympiakomitean rooli, jolla on tärkeä
rooli terveyden ja arkiliikunnan edistäjänä, niin voisitko vähän avata tätä lisää, koska itse
ajattelen, että Olympiakomitea, jossa lajiliitot ennen kaikkea ovat jäsenenä, suuntautuu
kuitenkin ennemmin sinne kilpa- ja huippu-urheiluunkin.

10.54 Marisanna Jarva kesk (vastauspuheenvuoro): Arvoisa puhemies! Tästä seuratoi-
minnasta puhuttaessa erityisen tärkeää on se, että saadaan ohjaajille, valmentajille, niin va-
paaehtoisille kuin ammattimaisesti toimiville ne resurssit, koska se on sitä, mikä tarjoaa
lapselle ja nuorelle mahdollisuuden siihen ohjaukseen. Se on merkittävin kustannus siellä
ja siihen meidän pitää panostaa niin julkisen sektorin kuin yrityssektorin puolesta, jotta ei
tarvita yksityistä sponsorointia siihen, että voidaan jokaiselle lapselle turvata vähintään
yksi harrastus hänen haluamassaan lajissa.
15



Pöytäkirjan asiakohta PTK 177/2018 vp
Arvoisa puhemies! Olisin kiinnittänyt huomiota varusmiespalvelukseen, siitä on ehkä
vielä vähän puhuttu. Meillä huomataan noissa testeissä ja Cooperin testeissä, että nuoren
ikäpolven kunto on heikentynyt. Puolustusvoimissa tehdään tärkeää työtä tähän liittyen,
että reservi pysyy hyvässä kunnossa ja saadaan se valmius siellä jo varusmiespalveluksen
aikana. Mutta meillä olisi syytä käynnistää ensi kaudella kuntiin kattava kokeiluhanke, jos-
sa kunnat tarjoaisivat ilmaiseksi ja valtion tuella ohjattua liikuntaa ennen palvelukseen as-
tumista, että kunto saataisiin parempaan kuntoon. Ennen kaikkea aloitettaisiin tulevaisuus-
kutsunnat, joihin otetaan myös naiset mukaan ja tarjotaan se liikuntaohjaus jo tarpeeksi
ajoissa. Tällä on merkittävä vaikutus koko elämän kattavaan liikuntaan.

Puhemies Paula Risikko:  Ja sitten edustaja Puumala. Otetaan sitten vielä edustaja Elo-
maan vastauspuheenvuoro.

10.55 Tuomo Puumala kesk (vastauspuheenvuoro): Arvoisa puhemies! Vielä se iso ku-
va: mielestäni ei ole mitään vastakkainasettelua huippu-urheilun ja liikunnan välillä, las-
ten ja nuorten liikunnan välillä. Molemmat tarvitsevat toinen toisiansa. Kun kansa liikkuu
ja se on kaikille terveydellisesti hyvä, niin sieltä tulee myöskin niitä huippuja. Sitten kun
tulee huippuja, ne ruokkivat taas uusia nuoria lähtemään mäkeen tai lähtemään kokeile-
maan jalkapalloa tai jääkiekkoa tai koripalloa tai mitä tahansa. Molempia tarvitaan.

Mutta tämä edustaja Wallinin esiin nostama asia on kyllä tärkeä: miten löytäisimme vie-
lä keinoja siihen, että harrastus myös seurassa olisi niin monelle kuin suinkin mahdollista,
mielellään kaikille. Siinä nämä iltapäivät, mistä täällä puhuttiin, ovat tavattoman tärkeitä.
Seurat voisivat olla toteuttamassa sitä toimintaa sieltä iltapäivissä. Ja kysyisin mielellään
ministeriltä: mitä tälle yleislisenssiajatukselle kuuluu tällä hetkellä? Siis paljonhan kokei-
luja on menossa siitä, että yhdellä lisenssillä voisi kokeilla tai harrastaa monenlaista, mo-
nessa seurassa. Se olisi yksi askel siihen suuntaan, että kynnys olisi mahdollisimman ma-
tala harrastuksen aloittamiselle ja sen toteuttamiselle seurassa. Mitä voisimme tehdä tässä
suhteessa vielä enemmän?

Puhemies Paula Risikko:  Edustaja Elomaa, ja sen jälkeen ministeri.

10.57 Ritva Elomaa ps (vastauspuheenvuoro): Arvoisa puhemies! Totta kai se on niin,
että sinne varhaiseen ikään pitää pyrkiä vaikuttamaan silloin, kun puhutaan liikkumatto-
muudesta, niin että perheet kasvavat siihen, että yhdessä liikutaan ihan pienestä asti ja po-
rukalla ja se jatkuu sitten elämässä pidemmälle ihan aikuisikään asti ja siitä eteenpäin. Yksi
harrastus jokaiselle vähintään, sellainenkin harrastus, mikä voi olla hintava, se pitäisi olla
mahdollista kaikille lapsille, nuorille. Ja sitten ikäihmiset liikkumaan.

Huippu-urheilusta sen verran, että Suomessa yritykset ovat aika minimaalisesti vielä
mukana. Sen takia huippu-urheilu tarvitsee tukea, koska me kaikki haluamme mennä sinne
toreille ja turuille, kun Suomi on pärjännyt, ja se ei ilman lisärahoitusta onnistu. Rahoitus
on tärkeä pointti, mutta tietysti kaikki lähtee jo sieltä lapsuudesta ja nuoruudesta, että
saamme hyviä urheilijoita myös huipulle.

Puhemies Paula Risikko: Sitten ministeri, olkaa hyvä. 5 minuuttia ehkä riittää.
16



Pöytäkirjan asiakohta PTK 177/2018 vp
10.58 Eurooppa-, kulttuuri- ja urheiluministeri Sampo Terho: Arvoisa puhemies! En
ota tähän viimeiseen keskusteluun nyt muuta kantaa kuin vastaamalla edustaja Wallinin
kysymykseen, että itsekin jaan sen saman näkemyksen kuin täällä moni muu, että huippu-
urheilu ja kansanterveysliikunta eivät ole vastakkaisia asioita, vaan huippu-urheilijat in-
nostavat meitä kaikkia liikkumaan, ja vastaavasti huippu-urheilijoita ei synny, jos ei meillä
ole sitä kansanterveysliikuntaa ja jos eivät kaikki pääse yrittämään varallisuudestaan riip-
pumatta.

Sitten keskustelun alkuvaiheessa paljon viitattiin tähän ainaiseen julkissektorin ongel-
maan, että ei kai nyt vain vahingossa lisätä byrokratiaa, kun tehdään selonteko julkissek-
torin toimesta, että byrokratia tulisi selkeämmäksi. Kieltämättä tätä täytyy aina varoa. Par-
haillaan ollaan avustusjärjestelmiä selkeyttämässä, ja monesti olen jo ministeriuralla itse-
kin sen kokenut, että järjestöillä on vaikeuksia tämän järjestelmän kanssa ja se johtaa ta-
kaisinperimisiin tai jopa oikeusjuttuihin pahimmillaan. Eduskuntakin minulle nimen-
omaan ehdotti koordinaatioelimen perustamista poikkihallinnollisuuden parantamiseksi,
ja juuri näissä, kun uusia elimiä perustetaan, toisaalta niitä tarvitaan mutta toisaalta pitää
varoa, ettei sitten synny tarpeetonta byrokratiaa.

Tästä päästäänkin tähän poikkihallinnollisuuteen, mitä entinen ministeri, edustaja Ar-
hinmäki, joka on asiaan hyvin perehtynyt, ja moni muukin korosti: Edelleen se kehittä-
misaihe tulee varmasti myös seuraavalla vaalikaudella olemaan, ja tämänkin selonteon
pohjalta — se, miten valtio, kunnat, seurat, koulut, perheet saadaan mahdollisimman kit-
kattomaan yhteistyöhön, niin että nuoret pääsevät liikkumaan koulujen tiloissa silloin kun
vanhemmat ovat vielä töissä, saavat jo kunnollista valmennusta siihen aikaan, ja miten
kyydit ja liikuntapaikat saadaan organisoitua niin, että tämä onnistuu.

Kivelä otti esiin veikkausvarakysymyksen, joka on erittäin tärkeä tulevaisuuden kysy-
mys. Se, että liikunta ja sen kehittäminen on niin voimakkaasti valtion puolesta sidottu
veikkausvaroihin, on rajoite, joka tulee todennäköisesti hyvin lähitulevaisuudessa ole-
maan yhä suurempi rajoite. Jos me sitoudumme tähän ainoaan rahoituksen muotoon, tämä
tulee kostautumaan meidän liikunnan kehittämiselle, joten siksi on erittäin tärkeää, että vä-
hitellen siirrytään budjettivaroja kohti myös liikunnan edistämisessä.

Kaikkiaan keskustelusta kiitän sen rakentavaa sävyä, koska vaalikausi tunnetusti sisäl-
tää enää neljä eduskunnan työpäivää, joista tämä yksi on jo menossa, joten on erittäin tär-
keää, että meidän kaikkien asenne on myönteinen siihen, että seuraavalla vaalikaudella ja
hallitusneuvotteluissa otetaan nämä kysymykset eri yhteyksissä esiin huomattavasti näyt-
tävämmin kuin ne koskaan aiemmin on otettu. Nyt siihen on varmasti tilaisuus, osittain tä-
män selonteon, osittain tällä vaalikaudella entistä laajemmin ymmärrettyjen liikkumatto-
muuden kustannusten takia ja ylipäänsä sen perusteella, että täällä selvästi on se asenne
puolueesta toiseen, että kaikille pitää saada entistä paremmat mahdollisuudet liikkua ja ai-
van erityisesti pitää löytää keinoja kannustaa ja auttaa niiden liikkumista, joilla on siihen
joitain esteitä, kuten taloudellisia tai muita. Olen siis omasta puolestani hyvin iloinen tästä
prosessista. Se on ollut rakentava ja hyvä ja tulee seuraavalla vaalikaudella johtamaan toi-
vottavasti konkreettisiin toimenpiteisiin, ja osittain on jo ehtinyt johtaa tämänkin vaalikau-
den aikana, mitä itse olen ehtinyt laittaa liikkeelle. — Kiitoksia kaikille!

Puhemies Paula Risikko: Sitten mennään puhujalistalle.
17



Pöytäkirjan asiakohta PTK 177/2018 vp
11.01 Paavo Arhinmäki vas: Arvoisa rouva puhemies! Liikuntapoliittista selontekoa ja
tätä sivistysvaliokunnan mietintöäkin itse asiassa merkittävämpi aineisto ainakin itselleni
oli se tutkimuskooste, joka oli liikuntapoliittisen selonteon liitteenä. Itsekin sain siitä uutta
tietoa ja uusia oivalluksia. Äärimmäisen tärkeätä, mikä mietinnössä mainitaan, on tiedolla
johtaminen, se, että entistä enemmän tutkittuun tietoon perustetaan myös politiikkaa, jota
tehdään liikunnassa.

Arvoisa rouva puhemies! Keskityn puheenvuorossani lasten ja nuorten liikuntaan, kos-
ka lapsena opittu liikunnallinen elämäntapa on se, joka kantaa läpi elämän. Toisaalta lii-
kunta lapsena ja nuorena on parhaita tapoja saada ystäviä, saada kavereita, saada sosiaali-
sia ympyröitä, ja jos syrjäytetään varhaisessa vaiheessa liikunnasta, niin silloin syrjäyte-
tään monella tavalla muutenkin yhteiskunnan ulkopuolelle.

Suuri ja valitettava trendi viimeisen kymmenen vuoden aikana on ollut liikunnan kallis-
tuminen. Se näkyy suoraan siinä, että entistä useampi perhe ilmoittaa, että lasten liikkumi-
sen, harrastamisen, esteenä on liian korkeat harrastusmaksut. Jo noin 30 prosenttia perheis-
tä mainitsee harrastusmaksut esteenä. Tämä tarkoittaa sitä, että kysymys ei ole vain kaik-
kein köyhimmistä perheistä, vaan työssä käyvistä, tavallisista suomalaisista perheistä. Sik-
si nähdäkseni meidän kaikkein tärkein tehtävämme on pohtia, millä me huolehdimme sii-
tä, että jokaisella lapsella on oikeus harrastukseen.

Seuratuki on tähän tärkeä elementti. Toimiessani ministerinä kasvatin seuratuen alle 2
miljoonasta 5 miljoonaan euroon. Sitä ohjataan nimenomaan seuratukena niin, että se alen-
taisi harrastamiskustannuksia ja mahdollistaisi jokaisen lapsen ja nuoren liikkumisen. Vii-
me joulukuussa joululahjarahoista eduskunta nosti tuen lopulta siihen 5 miljoonaan, josta
se tuli alaspäin kauteni jälkeen. Seuratukea pitää kasvattaa, aivan niin kuin tässä mietin-
nössä todetaankin. Sen pitää olla yksi niistä keinoista, joilla painamme alas liian korkeita
harrastuskustannuksia.

Mutta seuratuki on nähdäkseni vain askel kohti pidemmälle menevää ratkaisua. Täällä
muutama on nostanut jo esille puheenvuoroissa niin sanotun Islannin mallin. Islannin mal-
lihan tarkoittaa sitä, että heti koulupäivän jatkeena on harrastukset ja yhteiskunta voimak-
kaasti tukee tätä harrastamista, niin että jokaisella lapsella on oikeus vähintään yhteen har-
rastukseen koulupäivän jälkeen. Se on erityisen hyvä malli myös sen vuoksi, että nyt meil-
lä on niin, että lapset tulevat koulusta kotiin odottamaan vanhempia, jotta vanhemmat voi-
sivat kuskata harrastuksiin. Itse asiassa sitä yhteistä aikaa jää perheelle monesti kovin vä-
hän. Islannin mallin suomalainen versio merkitsisi sitä, että perheelle jäisi myös yhteistä
aikaa enemmän. Olen hyvin tyytyväinen siihen, että oma kotikaupunkini päätti lähteä sel-
vittämään Islannin mallin käyttöönottoa Helsingissä, sen omaa versiota.

Arvoisa rouva puhemies! Yksin harrastaminen seuroissa ei kuitenkaan riitä. Tutkimus-
ten mukaan niistäkin lapsista ja nuorista, jotka ovat aktiivisia urheilun harrastajia seurois-
sa, vain noin puolet liikkuu riittävästi liikuntasuosituksiin nähden. Siksi tarvitaan liikuntaa
myös muussa arjessa. Liikkuva koulu, jossa on pyritty tuomaan liikunnallisuutta koko ajan
osaksi koulupäivää, on ollut menestys. Liikkuvaa koulua pitää laajentaa päiväkoteihin, toi-
selle asteelle ja korkea-asteelle, aivan kuten mietinnössä ja selonteossa on esitetty.

Toinen tärkeä huomio erityisesti pienten lasten osalta, mikä täältä tutkimusaineistosta
nousi esille ja jonka edustaja Multala erityisesti on tuonut esille tärkeänä asiana, on se, että
lasten ja vanhempien pitää liikkua yhdessä. Se on pienten lasten kohdalla sitä kaikkein pa-
rasta, kaikkein tehokkainta liikkumista. Miten me pystymme sitä tukemaan entistä enem-
män? Voi olla, että vähän ennen vaaleja tämä on poliittinen itsemurha helsinkiläiselle kan-
18



Pöytäkirjan asiakohta PTK 177/2018 vp
sanedustajalle, mutta kehun silti Turkua. Turussa on Lasten liikunnan ihmemaa -konsepti,
jossa yhdeksässä eri paikassa joka sunnuntai perheet pääsevät maksutta yhdessä liikku-
maan, ei ohjatusti vaan yhdessä tekemällä. Tästä pitäisi kunnan kuin kunnan ottaa mallia,
avata koulusalejaan sunnuntaiaamuisin lapsiperheiden liikunnalle, vapaalle toimimiselle.
Siellä ovat valmiina pallot, maalit, mailat, patjat, ei tarvitse kuin ovet avata, niin salit täyt-
tyvät. Tästä jätin esimerkiksi eilen Helsingin valtuustossa Helsingin osalta aloitteen.

Eli tarvitaan isoa muutosta ja erityisesti sen osalta, että jokaisella lapsella ja nuorella on
mahdollisuus, oikeus ja varaa liikuntaharrastukseen.

11.07 Sari Multala kok: Arvoisa puhemies! Hyvät edustajat! Me suomalaiset liikumme
tällä hetkellä aivan liian vähän. Vain yksi viidestä suomalaisesta liikkuu suositusten mu-
kaan, ja liikkumattomuuden kustannukset lasketaan miljardeissa joka vuosi, kuten jo mo-
neen kertaan olemme kuulleet. Tarvitaankin paljon uutta ajattelua ja uusia toimenpiteitä-
kin, jotta me kaikki liikkuisimme entistä enemmän.

Nyt käsittelyssä oleva sivistysvaliokunnan mietintö liikuntapoliittisesta selonteosta on
ollut hyvän yhteistyön tulos, ja haluankin kiittää koko valiokuntaa tässä yhteydessä siitä
hyvästä yhteistyöstä. Me kaikki jaamme yhteisen huolen liikkumattomuuden haasteista.

Arvoisa puhemies! Suomalaisen huippu-urheilun perusta on sen laaja-alaisessa toimin-
tapohjassa. Vapaaehtoistyöllä on suuri merkitys seurojen arjessa ja ylipäätään lasten ja
nuorten liikuttamisessa. Mielestäni on väärin asettaa vastakkain huippu-urheilu ja harras-
taminen tai liikkuminen. Kaikkea tarvitaan: ilman sitä, että lapset ja nuoret liikkuvat arjes-
sa omaehtoisesti yhdessä vanhempien kanssa, saati sitten päiväkodeissa ja kouluissa, meil-
lä ei ole myöskään aktiivista seuratoimintaa, saati sitten huippu-urheilua.

Tarvitsemme kuitenkin entistä selkeämpää työnjakoa opetus- ja kulttuuriministeriön ja
Olympiakomitean välillä, ja tämä prosessi onkin jo erittäin hyvin edennyt. — Itse asiassa
tässä välissä siihen edustaja Mikkosen kysymykseen: Uusi Olympiakomiteahan on yhdis-
tetty Valosta ja sitä ennen SLU:sta eli Suomen Liikunnasta ja Urheilusta, joka on kunto- ja
terveysliikunnan järjestö, toki järjestäytyneen liikunnan järjestö. Olympiakomitea todella
nykyään edustaa sekä tätä puolta että sitten järjestäytynyttä seuratoimintaa ja huippu-ur-
heilua. Nyt käynnissä olleessa työssä ministeriön ja Olympiakomitean välillä on selkiytet-
ty vielä sitä, että Olympiakomitea johtaa suomalaista huippu-urheilua. Se ei silti tarkoita si-
tä, etteivätkö nämä muut asiat olisi yhtä tärkeitä. Ja erityisesti siis Olympiakomitean huip-
pu-urheiluyksikkö on se, jolle huippu-urheilun johtaminen kuuluu.

Selonteon ansiona voidaan pitää myös sitä, että liikunnan rahoitustarve on tunnistettu ja
tunnustettu. Valtion huippu-urheilun rahoitusta esitetään lisättäväksi 2020-luvulla olympi-
arahaston pääomittamisen kautta ja koko liikunnan ja urheilun rahoitusta budjetin avaami-
sen kautta ja poikkihallinnollisuuden keinoin. Valiokunnan saamien asiantuntijalausunto-
jen perusteella liikunnan kokonaisrahoitusta tulee pyrkiä vahvistamaan siten, että vuoteen
2030 mennessä huippu-urheilun rahoitus on kasvanut vuositasolla noin 30 miljoonaa eu-
roa. Ja kun otetaan kaikki nämä toimenpiteet, joita liikuntapoliittisessa selonteossa esite-
tään eri vuosille, puhutaan satojen miljoonien panostuksista. Tulevan hallituksen tehtäväk-
si jääkin pohtia, millä aikataululla ja missä järjestyksessä näitä esitettyjä toimenpiteitä voi-
daan toteuttaa.

Kuten edeltävä puhuja totesi, kaikista vaikuttavin tapa, jolla liikunnalliset elämäntavat
muodostuvat, on ihan varhaislapsuudessa yhdessä vanhempien kanssa harrastettu liikku-
minen ja liikunta. Sen vuoksi koen, että erityisen tärkeää olisi vielä vahvistaa neuvoloiden
19



Pöytäkirjan asiakohta PTK 177/2018 vp
roolia liikunnan merkityksen esiintuojana ja lisäksi huolehtia siitä, että nyt aloitettu pilotti
varhaiskasvatuksessa vakinaistetaan ja sitä laajennetaan ensi vaalikaudella koskemaan
kaikkea varhaiskasvatusta, sillä jo siellä varhaiskasvatuksessa ja varhaiskasvatusikäisten
lasten keskuudessa ne liikuntatottumukset syntyvät. Sen lisäksi Liikkuva koulu -toiminta-
malli on hyvä vakinaistaa, ja sitä tehdäänkin jo monissa kunnissa. Liikkuva opiskelu toi-
sella asteella ja korkea-asteella on myös otettava tosissaan, sillä, kuten muutkin aikuiset,
myös opiskelijat liikkuvat liian vähän.

Se, mikä olisi äärimmäisen tärkeä vaikuttava toimenpide, johon toivon myös tätä poik-
kihallinnollista otetta, on se, että erityisesti terveyden edistämisen puolella ja myös sai-
raanhoidon puolella ennaltaehkäisevää terveydenhuoltoa vahvistetaan niin, että myös ter-
veydenhuollon ammattilaiset koulutetaan ymmärtämään liikunnan, liikkumisen merkitys
entistä kokonaisvaltaisemmin terveyden edistämisessä.

11.12 Timo Heinonen kok: Arvoisa puhemies! Hyvät edustajakollegat ja muut paikalla-
olijat! On hieno hetki, että eduskunnassa käsitellään liikuntapoliittista selontekoa, laaja-
alaista asiakirjaa, joka katsoo liikuntaa ja urheilua laajasti koko niiden vaikutuspiiristä.
Niin kuin täällä tänään on todettu, Suomi tarvitsee lisää liikuntaa. Meidän liikkumattomuu-
den, istumisen ja paikallaolon kustannukset ovat tänä päivänä jo suuremmat kuin itse asias-
sa kuntien liikuntabudjetit yhteensä, ja sen takia tätä suuntaa kannattaa kyllä kääntää ja läh-
teä vaikkapa jokaisen kunnan kohdalla kilpailemaan siitä Suomen liikkuvimman kunnan
tittelistä.

Kuntoliikunta on tärkeässä osassa tässä kokonaisuudessa, ja pidän erittäin tärkeänä, että
yhdyskuntasuunnittelussa tähän kiinnitetään huomiota. Olen itse saanut olla 12 vuotta val-
tion liikuntaneuvostossa ja vetää myös sen rakentamisjaostoa, ja jäi kerran mieleen erään
asiantuntijan toteamus: ”Oletteko kiinnittäneet huomiota, että kun rakennetaan päiväkoti
tai koulu, niin yleensä se lähin paras paikka varataan aikuisten parkkipaikalle? Eivätkö au-
tot voisi olla piirun verran kauempana? Otettaisiin se piha aktiivisen liikunnan ja toimin-
nan käyttöön.” Minun mielestäni huomionarvoinen juttu.

Tai toisena se, tarvitseeko koulubussin — tai tietysti vanhempien yleensäkään — tuoda
lapsia ainakaan läheltä sinne kouluun, mutta jos tuodaan, niin voisiko se jättöpaikka olla-
kin turvallisen tien päässä, esimerkiksi pyörätien päässä, vaikkapa puolen kilometrin pääs-
sä. Saisimme jälleen sitä omaa liikuntaa kuin huomaamatta niihin päiviin.

Ja lähiliikuntapaikat on yksi. Itse toivon, että tulevaisuudessa jokaisen liikuntahankkeen
yhteydessä, kun rakennetaan jäähalleja, palloiluhalleja, koulujen liikuntasaleja, aina tehtäi-
siin myös lähiliikuntapaikka, muutama teline, jotka palvelisivat myös esimerkiksi lämmit-
telyssä ja oman vuoron käynnistämisessä. Olisi muuten edullista ja järkevää panostamista
helppoon lähiliikuntaan.

Täällä on puhuttu paljon Liikkuvasta koulusta. Sitä on laajennettu nyt toiselle asteelle ja
varhaiskasvatukseen. Minun mielestäni tavoitteena pitää olla liikkuva elämäntapa -ajatte-
lu Suomessa, ja siihen tämä kaikki varmasti tähtää. Harrastustakuu, seuratuki, harrastus-
passi, Suomen malli Islannin mallista — ne ovat tänään olleet monta kertaa esillä ja var-
masti kaikkien yhdessä jakamia. Ja liikuntavaikutusten arviointi on sellainen, joka kannat-
taisi jokaisessa kunnassa ottaa käyttöön eli miettiä joka kerta, kun joitain ratkaisuja teh-
dään, lisäävätkö ne liikuntaa ja liikunnan mahdollisuuksia vai vähentävätkö ne niitä.

Urheilu ja huippu-urheilu tulevat sitten tämän seurana. Urheilijoiden ja valmentajien
asemaa uran aikana pitää pystyä vahvistamaan mutta myös uran jälkeen. Alleviivaan
20



Pöytäkirjan asiakohta PTK 177/2018 vp
myös, että urheilijoiden rinnalla valmentajien asema on tässä tärkeä. Tästä urheilusta ylei-
sesti on tänään puhuttu, ja pidän myös itse myönteisenä sitä kehitystä, että raha menisi en-
tistä tehokkaammin sinne urheilijoille, urheiluseuroille, mutta myös sitä niin sanottua
höntsäliikuntaa tarvitaan. Eli kaikki urheilu ei esimerkiksi murrosikäisillä pojilla tai tytöil-
lä saa tähdätä liian tiukkaan harjoitteluvelvoitteeseen vaan myös esimerkiksi siihen, että
jotkut vuorot ovat vähän niin kuin rennommankin pelaamisen ja pelailun käytettävissä.

Arvoisa puhemies! Pidän tärkeänä sitä, että urheilun ja liikunnan arvonlisäverot alenne-
taan 10 prosentin alempaan verokantaan. Tällä hetkellä osahan on vähän sattumanvaraises-
ti yleisessä 24 prosentin verokannassa, ja minun mielestäni ei ole mitään syytä jatkossa olla
näin, sillä liikunnan ja harrastamisen kustannukset nousevat 14 prosenttia, jos ne joutuvat
tuohon ylempään arvonlisäverokantaan.

Ja pidän tärkeänä sitä, että myös eduskunnassa varsin yksimielisesti olemme kantaneet
huolta Veikkauksen tulevaisuudesta, sillä Veikkauksen tuotoilla meillä rahoitetaan tällä
hetkellä urheilu, liikunta mutta myös nuorisotyö, kulttuuri, taide isoilta osin. Veikkauksen
toiminnan turvaaminen on ensiarvoisen tärkeää tulevan kevään hallitusohjelmaneuvotte-
luissa, ja minun mielestäni nyt pitäisi myös Poliisihallituksessa sääntelyn ja valvonnan rat-
kaisuja kohdentaa ennen muuta ulkomaalaisiin peliyhtiöihin, niiden mainontaan Suomes-
sa meidän tv-kanaviemme ja Suomeen välitettävien tv-kanavien mutta myös esimerkiksi
internetin erilaisten kanavien kautta. Eli ei säädellä omaa Veikkaustamme hengiltä — se
on hyvä, lypsävä lehmä — vaan laitetaan ne panokset ennen muuta sinne ulkomaiseen lait-
tomaan toimintaan, jota Suomen lainsäädäntö ei salli. — Kiitos.

11.18 Jukka Gustafsson sd: Arvoisa puhemies! Nyt tämä liikuntapoliittinen selonteko ja
myöhemmin käsiteltävä tietopolitiikan selonteko antoivat sivistysvaliokunnan jäsenille
suuren ilonaiheen saada kuunnella merkittäviä asiantuntijoita. Opimme paljon ja saimme
paljon uutta.

Haluan myöskin kiittää tässä yhteydessä, kun työmme on päättymässä kohta, sivistys-
valiokunnan puheenjohtaja Tuomo Puumalaa ja valiokunnan varapuheenjohtaja Sari Mul-
talaa hyvästä työstä ja yhteistyöstä, josta nyt tavallaan malliesimerkkinä on tämä liikunta-
poliittisen selonteon mietintö. Samassa yhteydessä haluan kyllä myöskin kiittää sosiaali-
demokraattisia valiokuntaryhmän jäseniä, Eeva-Johanna Elorantaa ja Pilvi Torstia, hyväs-
tä yhteistyöstä, jonka jälki myöskin tässä yhteydessä näkyy.

Näistä erinomaisista asiantuntijoista minulla on tässä edessäni professori Itkosen lau-
sunto, jossa hän nosti myöskin mielenkiintoisella tavalla liikkumisen polarisaation esille
jakamalla liikkujat neljään ryhmään: himoliikkujiin, aktiiviliikkujiin, satunnaisliikkujiin ja
niukkasliikkujiin — huomatkaa, niukkasliikkujiin. Siis emme saa enää puhua ja käyttää
termiä ”liikkumattomat”. Kukaan ei ole liikkumaton, toivottavasti, tämän jälkeen. Hän
myöskin totesi, että tutkimukset ovat osoittaneet, että sosioekonominen asema ja koulutus
vaikuttavat liikunnan määrään. Etenkin taloudellisen pääoman puute vaikuttaa liikunnan
harrastamiseen.

Valiokuntakin päätyi yksimielisesti toteamaan sen, että selkeä linjauksemme on se, että
tuetaan kaikin tavoin matalan kynnyksen liikunnan järjestämistä. Ja täytyy sanoa, että hen-
kilökohtaisesti, vaikka arkiliikunta-käsite ja koko arkiliikunnan merkitys on tietysti itsel-
leni ollut selvä jo pitkän aikaa, niin oikeastaan tämän asiantuntijakuulemisen yhteydessä
vain vahvistui ja syveni käsitys arkiliikunnan merkityksestä.
21



Pöytäkirjan asiakohta PTK 177/2018 vp
Myöskin mielelläni totean tämän valiokunnan lausuman, jossa nostetaan vahvasti esille
liikunnan edistäminen erityisesti niissä oppilas- ja opiskelijaryhmissä, jotka liikkuvat kaik-
kein vähiten. Jo kommenttipuheenvuorossani tunti sitten viittasin esimerkiksi ammatilli-
sissa oppilaitoksissa opiskeleviin. Minua on harmittanut myöskin se, nyt kun on todettu,
että on paljon näitä luppotunteja, jopa päiviä, ettei ole ainakaan aktiivisesti järjestettyä
opiskelua, eikö esimerkiksi voimallisemmin voitaisi silloin käyttää aikaa myöskin ohjat-
tuun liikkumiseen ja kunnon parantamiseen ja ylläpitämiseen.

Myöskin valiokunta, suoraan tai epäsuorasti, ottaa vahvasti kantaa tällaiseen koulupäi-
vän yhteyteen järjestettävään liikunta- ja myös kulttuuritoimintaan. Tämä on käytännössä
ihan yksi yhteen sosiaalidemokraattien tulevaisuuslinjan kanssa. SDP:n tavoitteenahan on
aamu- ja iltapäivätoiminnan uudistaminen vähintäänkin tämän Islannin mallin hengessä
niin, että tehdään joustava koulupäivä. Harrastusten järjestämiseen voivat siis osallistua
yhteistyössä kouluhenkilökunta, taiteen ja kulttuurin tuottajat ja liikunta- ja nuorisojärjes-
töt, mutta vastuu joustavasta koulupäivästä kuitenkin kuuluu kunnille, joilla tulee tällainen
kokonaisvastuu olla toiminnan järjestämisestä ja myöskin toiminnan laadusta. Tätä tuki
myöskin oma lajiliittoni, Suomen Palloliitto, joka kirjallisessa lausunnossaan totesi: ”Vi-
siona tulisi olla, että erityisesti alakouluikäisillä lapsilla mutta myös nuorillakin kaikki seu-
ratoiminta voisi toteutua pääosin koulupäivän iltapäivän aikana ennen kello 16—17:ta.”
Eli on laaja yhteinen tahto siitä, että koulupäivää kehitetään tämänsuuntaisesti, ja pidän
myöskin itse sitä erinomaisen tärkeänä asiana.

11.24 Kari Kulmala sin: Arvoisa rouva puhemies! Hienoa, että ministeri Terhon ansios-
ta eduskunta saa nyt käsiteltäväkseen historian ensimmäisen liikuntapoliittisen selonteon.
Seuraavan hallituksen on hyvä jatkaa tästä työtä liikkumisen edistämiseksi. Liian vähäi-
nen liikkuminen aiheuttaa yhteiskunnalle mittavat kustannukset, samaa luokkaa kuin työt-
tömyys. Tämä hallitus on saanut työttömyyttä vähennettyä, seuraavan hallituksen on tar-
tuttava toimeen liikkumattomuuden vähentämiseksi.

Tässä selonteossa on tuotu hyvin esiin liikuntaan liittyviä kokonaisuuksia. Pidän erityi-
sesti kohdasta, missä mainitaan, että hallitus edistää aktiivisesti koulujen, liikunta- ynnä
muiden seurojen ja muun kolmannen sektorin toimijoiden kanssa yhteistyössä järjestettä-
vää koulupäivän jälkeistä kerho- ja harrastustoimintaa ja harrastustakuun toteutumista kai-
kille lapsille ja nuorille perheen taloudellisesta tilanteesta riippumatta. Mielestäni tämä on
yksi selonteon tärkeimmistä kohdista.

Toinen tärkeä kohta on huomioida, että hallitus etsii keinoja urheilijoiden sekä ammatti-
ja vapaaehtoisvalmentajien taloudellisen aseman kehittämiseksi ja parantamiseksi. Työ
nuoren saamiseksi huipulle alkaa yleensä vapaaehtoisista valmentajista. On helppo ottaa
urheilija hoiviinsa siinä vaiheessa, kun joku on ensin kasvattanut hänet lähes huipulle.

Tällä kaudella on saatu muutama aikaansaannos liikunnan saralla tämän selonteon lisäk-
si, muun muassa harrastuspassi. Harrastuspassi on kaikille yläkoululaisille suunnattu pu-
helimeen ladattava sovellus, jonka avulla nuori voi löytää mieluisan harrastuksen. Sovel-
lukseen voidaan ladata esimerkiksi maksuttomia harrastuksen kokeilukertoja, jatkuvia har-
rastuksia, pääsylippuja sekä muita etuja. Harrastuspassin sisältöjä voivat kuntien lisäksi
tarjota yritykset, säätiöt, sosiaali- ja terveystoimi ja yhdistykset.

Myös tunti liikuntaa päivässä on hyvä uudistus. Hallitus laajensi Liikkuva koulu -hank-
keen valtakunnalliseksi peruskoulujen ja toisen asteen osalta. Mielestäni nämä uudistukset
ovat enemmän kuin hyviä uudistuksia.
22



Pöytäkirjan asiakohta PTK 177/2018 vp
Itse olen ymmärtänyt, että liikunta on ikuista, kestää koko elämän. Meidän kansanedus-
tajien tulisi olla tässä esimerkkinä muille. Itse olen paininut SM-tasolla viidellä vuosikym-
menellä, ja seuraavat SM-kisat ovat huhtikuussa. Tervetuloa katsomaan! [Naurua — Juk-
ka Gustafsson: Missä ovat?]

11.26 Merja Mäkisalo-Ropponen sd: Arvoisa puhemies! Liikuntapoliittisessa selon-
teossa ja myös sivistysvaliokunnan mietinnössä tuodaan esille hyvin liikkumattomuuden
hinta ja toisaalta myös ne liikunnan terveysvaikutukset. Liikkumattomuuden vuosittaiset
yhteiskunnalliset kustannukset ovat useita miljardeja euroja. Liikunnan edistäminen on
merkittävä hyvinvointi-investointi, johon sijoitetut eurot tulevat moninkertaisesti takaisin,
ja siksi puhumme tänään erittäin tärkeästä asiasta.

Ketään ei voi pakottaa liikkumaan, mutta voimme tehdä nykyistä enemmän panostuksia
sen mahdollistamiseen, että liikuntaa on tarjolla kattavasti elämänkulun kaikissa vaiheissa
ja siellä, missä ihmiset muutoinkin ovat, eli varhaiskasvatuksessa, perusopetuksessa, toi-
sen asteen oppilaitoksissa, korkeakouluissa, Puolustusvoimissa, työelämässä, sosiaali- ja
terveydenhuollon palveluissa sekä vanhustenpalveluissa. Tärkeää on liikunnallisen elä-
mäntavan herättäminen lapsuudessa ja sen jatkuminen vanhuuteen saakka.

Valitettavasti tämä periaate ei toteudu riittävästi ja otan tässä esimerkiksi ikäihmisten
kotiin vietävät palvelut, eli ne ikäihmiset, jotka ovat siellä omassa kodissaan. Yksi kaik-
kein tärkeimmistä kotihoidon kehittämisen kohteista tulisi olla kuntouttavan työn lisäämi-
nen ja kuntouttavan työn kivijalkana on arjen askareet sekä ulkoilu ja liikunta. Lisäksi toki
tarvitaan erilaisia avokuntoutusmahdollisuuksia ja kuntouttavaa päivätoimintaa, mutta kai-
ken perustana on ulkoilu ja liikunta.

Tällä hetkellä hoidon ja hoivan suunnittelu kotihoidossa lähtee siitä, minkälaisia valmii-
ta palvelurakenteita, esimerkiksi kauppa- ja ateriapalvelut, henkilölle voidaan järjestää,
eikä siitä, miten tuetaan toimintakykyä. Professori Taina Rantasen tutkimuksen mukaan
kotiin tuotavat palvelut alentavat ikäihmisen aktiivisuutta ja asiointia. Niiden sijasta ikäih-
misiä on autettava ulos liikkumaan, ulkoilemaan ja harrastamaan, sillä ne ovat ikäihmisen
fyysisen, psyykkisen ja kognitiivisen toimintakyvyn ylläpitämisessä tärkeimpiä asioita.

Kaikkinainen kotoa lähteminen on ikäihmiselle psyykkisen, sosiaalisen ja fyysisen toi-
mintakyvyn kannalta ehdottoman tärkeää. Moni ikäihminen ei välttämättä halua lähteä
muuten vain kävelemään, mutta jos lähdetään käymään kaupassa tai konsertissa, niin asia
muuttuukin toisenlaiseksi. Kotoa pois lähtemisen pitäisi olla säännöllistä, sillä selvitykses-
sä on todettu, että mitä pidempään ikäihminen on ollut käymättä ulkona, sen vaikeammak-
si se hänelle myös psyykkisesti tulee.

Tutkimuksissa on tullut myös esille se, että siinä vaiheessa, kun ulkona liikkuminen lop-
puu, otetaan pitkä askel kohti kotoa palveluasumiseen muuttamista. Kuljetuspalveluiden
avulla ikääntyneellä on mahdollisuus asioida, osallistua ja hoitaa sosiaalisia suhteita. Sosi-
aalihuoltolain mukaisten matkojen myöntämistä ikääntyneille tulee vahvistaa ja siten var-
mistaa, että ikääntyneet voivat näitä palveluita käyttää. Kuljetuspalveluiden esteet eivät
saa olla esteenä niiden käytölle. Henkilökohtainen avustaja mahdollistaa yksinäisille, mo-
nisairaille, ikääntyneille osallisuuden sekä hyvän ja toimivan arjen. Liikkumista voidaan
edistää jäämällä taksista hiukan aikaisemmin pois ja kävellä vaikka osa matkasta konsert-
tiin tai kauppaan. Myös yhteisökodissa asuvilla ikäihmisillä tulee olla oikeus liikkumiseen
ja harrastamiseen yhteisökodin ulkopuolella.
23



Pöytäkirjan asiakohta PTK 177/2018 vp
Arvoisa puhemies! Terveyden ja hyvinvoinnin edistäminen kuuluu kunnille, joten tässä
asiassa on katsottava myös kuntiin päin. Valitettavasti monissa kunnissa ei ole terveyden ja
hyvinvoinnin edistämistä otettu riittävän vakavasti ja esimerkiksi terveyden ja hyvinvoin-
nin edistämisen johtaminen ei tunnu kuuluvan kenellekään. Kunnissa vannotaan poikki-
hallinnollisen yhteistyön nimiin, mutta jos kukaan ei johda ja ohjaa tätä poikkihallinnollis-
ta yhteistyötä, niin se ei toteudu. Lisäksi monissa kunnissa liikuntatoimeen varatuista mää-
rärahoista suurin osa käytetään kiinteäluonteisiin kuluihin, kuten tilavuokriin, henkilös-
töön, koneisiin ja niin edelleen. Eli liikuntatoimi ylläpitää kiinteitä rakenteita.

Lopuista rahoista suurin yksittäinen kuluerä voi olla urheiluseurojen avustukset. Lisäksi
kunnallisen liikuntatoimen palvelut on rakennettu vahvasti urheiluseuratoiminnan ympä-
rille. Tässä ei ole siis mitään pahaa, mutta vaikuttavuuden kannalta panostuksia tulisi oh-
jata järjestäytyneen urheiluseuratoiminnan ulkopuolella olevien liikkumisen aktivointiin,
eli niihin, jotka eivät aktiivisesti hakeudu liikuntaharrastusten pariin. Liikkuminen on po-
larisoitunut entistä selkeämmin, mutta kunnat ja niiden liikuntatoimet ovat liian usein kiin-
ni toimenpiteissä, joilla edistetään terveytensä kannalta jo muutenkin riittävästi liikkuvien
toimintaa. Meillä on siis joka tasolla vielä paljon tehtävää.

11.32 Sinuhe Wallinheimo kok: Arvoisa puhemies! Minäkin haluan yhtyä kiitoksiin en-
sinnäkin tästä keskustelusta, mutta myös valiokunnalle erityiskiitos hyvästä mietinnöstä ja
ministerille siitä, että saimme tämän liikuntapoliittisen selonteon tänne saliin viimein kes-
kusteltavaksi.

Arvoisa puhemies! Jos ruvetaan katsomaan tätä asiaa vähän isommalla pensselillä, niin
yksi viidesosa suomalaisista lapsista jo kouluun tullessaan on ylipainoisia. Tämä on mie-
lestäni väärin näitä lapsia kohtaan, ja sille on tehtävä jotain. Meidän täytyy jo neuvolajär-
jestelmissä ja varhaiskasvatusoppilaitoksissa pystyä parempaan työhön. Monta kertaa var-
haiskasvatuksessa päiväkodeissa opettajat eivät ole pedagogisesti lahjakkaita näitä lapsia
liikuttamaan, tai sitten paikat siellä eivät ole liikuntaystävällisiä, joten tässä on paljon ke-
hitettävää.

Jo lähes puolet lapsista ja nuorista ja heidän vanhemmistaan pitää liikkumista liian kal-
liina. Se on totaalisen väärin tätä yhteiskuntaa kohtaan. Dropout-ilmiö alkaa nykyään jo
11—13-vuotiaana, iässä jolloin nämä lapset eivät edes ole oppineet sitä liikunnallista elä-
mäntapaa, toisin kuin jos dropout olisi vaikka 15—17 vuoden iässä, he olisivat oppineet lii-
kunnallisen elämäntavan ja se siis jollain lailla juurtuisi heidän tulevaan elämäänsä. Myös
se fakta, että noin puolet harrastuksissakin olevista lapsista ei liiku tarpeeksi terveytensä
kannalta, on äärimmäisen huolestuttava.

Oikeastaan näistä syistä me teimme tällä kaudella tämän Liikkuva koulu -hankkeen,
joka on ollut menestystarina. Sen takia sitä olisi ehdottomasti laajennettava ensi kaudella
sekä korkeakouluihin että varhaiskasvatukseen ja varsinkin sinne ammatilliselle puolelle,
koska siellä sitä liikuntaa ei juurikaan ole.

Sitten pitäisi ihan yhteiskunnallisesti keskustella semmoisista asioista, että kun men-
nään yläkouluun, niin siellä se liikunta loppuu. Itse asiassa paras keino yläkoululaisille lii-
kunnan lisäämiseen on se, että meillä on yhtenäiskouluja. Silloin he vielä näkevät näitä
nuoria, lapsia siellä liikkumassa, joten se liikkuminen heillekään ei tule kynnykseksi.

Valtiolla ja kunnilla toki on suuri merkitys tämän poikkihallinnollisuuden kanssa. On
selvää, että tässä pitää eri ministeriöiden tehdä paljon parempaa yhteistyötä jatkossa. Mie-
24



Pöytäkirjan asiakohta PTK 177/2018 vp
lestäni tämä vaikutusten arviointi tietyissä eri lakikokonaisuuksissa olisi hyvin tärkeää,
niin että siellä otetaan vahvasti jatkossa myös liikunta yhdeksi tarkastelun aiheeksi.

Se, että me valtion liikuntaneuvostosta vuosittain annamme rahaa liitoille tietämättä oi-
kein, kuinka paljon sieltä loppujen lopuksi päätyy sinne ruohonjuuritasolle ja nimenomaan
siihen, että harrastaminen ei kallistuisi, on ongelmallista meille. Toivoisinkin, että saatai-
siin järeämpiä työkaluja siihen, että me pystyisimme seuraamaan sitä, mihin rahat pääty-
vät, ja nimenomaan harrastamisen kalleus olisi yksi niistä lähtökohdista, millä näitä rahoja
jaetaan. Näin pystyisimme ehkä sitten sitä harrastamisen hintaa painamaan alaspäin.

Verotuksesta on puhuttu täällä paljon. Henkilökohtaisesti en ymmärrä sitä, että kun lii-
kuntayrittäjä pitää joogatuntia kymmenelle ihmiselle ja liikuttaa kättä vaikka sen koko tun-
nin, niin alvi on alempi, ja sitten kun sama liikuntayrittäjä liikuttaa niitä samaa kymmentä
henkilöä seuraavan tunnin tennismaila kädessä, niin alvi nousee. Tähän pitäisi kyllä saada
selkeästi jonkunlainen roti jatkossa. [Jukka Gustafsson: Kannatetaan! — Hanna Kosonen:
Kannatetaan!]

Tällä hetkellä vedän valtioneuvoston ennakointijaostoa, ja valitettavasti mikään ei indi-
koi sitä, että liikunta lisääntyisi jatkossa, päinvastoin siellä kaikki indikaattorit näyttävät
siihen suuntaan, että liikunta jatkossakin tulee olemaan laskusuunnassa. 1970-luvulla
Cooperin testissä Puolustusvoimissa varusmiehet juoksivat noin 2 800 metriä, nyt se on
hiukan päälle 2 200 metriä. Mitä se on 20 vuoden päästä? Kuinka nämä ihmiset jaksavat
yhä hektisemmässä työelämässä yhä pidempiä työuria, jos tämä on trendi? Tämä on nähty
myös jo noin 30-vuotiailla mielenterveysongelmina: heillä ei ole tätä liikunnallista taustaa
siellä takana ja he ovat sairastuneet paljon aikaisemmin kuin edelliset sukupolvet.

Arvoisa puhemies! Tällä hetkellä liikkumattomuuden hinta vuosittain on noin 3,2—7,5
miljardia. Olisi hyvä tietää, missä se kipuraja tässäkin eduskunnassa menee, niin että me ai-
dosti rupeaisimme keskustelemaan tästä aiheesta, koska tässä tulee semmoinen pommi,
että meidän yhteiskuntamme ei tätä jatkossa kestä.

11.37 Ritva Elomaa ps: Arvoisa puhemies! On helppo yhtyä sivistysvaliokunnan näke-
mykseen siitä, että liikuntapoliittinen selonteko on tärkeä avaus suomalaisen liikuntapoli-
tiikan kehittämiseksi, ja myös kiittää sivistysvaliokunnan puheenjohtajaa ja edustajia siitä,
että saatiin hyvä mietintö. Siinä nostetaan esille lukuisia kehittämiskohtia. Tämä selonteko
onkin hyvä paperi, josta tuleva hallitus saa kattavan evästyksen konkreettisten suunnitel-
mien laatimiseen liikkeen edistämiseksi.

Suomenhan piti olla maailman liikkuvin kansakunta vuoteen 2020 mennessä. Tämä ta-
voite on kyllä valitettavasti ainakin kierroksen verran karussa. Nyt olisi tärkeää, että vaa-
lien jälkeinen hallitus kirjaa ohjelmaansa selvät sävelet liikuntapolitiikan osalta ja ryhtyy
konkreettisiin toimiin selonteossa mainittujen kehittämiskohteiden ja muiden haasteiden
voittamiseksi.

Uskon vahvasti, että liikunnan edistämiseen löytyy hyvin tahtoa yli puoluerajojen. Nyt
kun sote-uudistus meni nurin ja hallitus sen mukana, tarvitaan entistä kipeämmin konkreet-
tisia toimia, joilla voidaan saada aikaan mittaviakin säästöjä esimerkiksi juuri terveyden-
huollon alalla. Terveydenhuollon kustannukset ovat nousseet tällä vuosituhannella tuntu-
vasti. Taloudellisen puolen lisäksi liikunnalla on valtaisa merkitys kasvatuksen ja yhdessä
tekemisen sekä ihmisten vireyden kannalta.

Me perussuomalaiset olemme kannattaneet panostuksia liikunnan edistämiseen jo pit-
kään. Näin entisenä ammattiurheilijana ja hyvinvointialalla töitä tehneenä tuntuu hyvältä,
25



Pöytäkirjan asiakohta PTK 177/2018 vp
kun puolueemme näkee liikunnan olevan keino lisätä suomalaisten hyvinvointia ja saavut-
taa tuntuvia säästöjä terveyspuolen menoista.

Liikkeen kokonaismäärän vähenemisen lisäksi Suomen keskeinen haaste on se, että osa
meidän nuoristamme varsinkin ja ihmisistä, kansalaisista, yleensä liikkuu hyvin paljon,
mutta erittäin suuri osa ei liiku ollenkaan tai ei liiku tarpeeksi. Tämä on keskeinen ongelma
ratkottavaksi seuraavalle hallitukselle.

Liikkumattomuuden taustalla vaikuttaa monen monta syytä. Rahanpuute on yksi niistä.
Vähävaraisten perheiden ja lasten tukeminen on yksi konkreettinen keino vastata tähän
haasteeseen. Perussuomalaiset ovatkin ehdottaneet harrastustakuuta, joka mahdollistaisi
ainakin yhden mieluisan harrastuksen lapsille ja nuorille. Perheiden tukemisen lisäksi seu-
roja tukemalla voidaan vaikuttaa jonkin verran harrastamisen hintaan. Seuratukien avulla
voidaan myös ohjata seuroja järjestämään entistä enemmän matalan kynnyksen toimintaa
ja kannustaa edullisempien harrastusvaihtoehtojen järjestämiseen. Tarvitaan panostuksia
matalan kynnyksen liikuntatoimintojen järjestämiseen. Alueelliset erot ovat varsin suuria
liikuntamahdollisuuksien osalta. Tässäkin asiassa valtion on puututtava peliin ja pyrittävä
siihen suuntaan, että liikuntapalveluiden osalta suomalaiset olisivat mahdollisimman tasa-
vertaisessa asemassa postinumerosta riippumatta. Esimerkiksi jo olemassa olevia kylä-
kenttiä ei pidä päästää rapistumaan pienten säästöjen takia.

Selonteossa on nostettu esille myös liikunnallisen elintapaohjauksen edistäminen ja lii-
kuntaneuvonta. Perussuomalaiset kannattavat myös tavoitetta terävöittää kuntien liikunta-
neuvontaa, ja olen itse laatinut useita kirjallisia kysymyksiä muun muassa personal traine-
rien palkkaamisesta kuntiin.

Liikuntapoliittisessa päätöksenteossa pitää muistaa, että kaikki liikunta on hyvää liikun-
taa. Tämä tarkoittaa panostuksia selvän urheiluseuratoiminnan ja liikuntapaikkarakentami-
sen lisäksi myös esimerkiksi työmatkapyöräilyn tai -kävelyn edistämiseen. Erityisesti ter-
veydenhuollon ja liikuntapuolen yhteistyötä on tiivistettävä kaikilla eri päätöksenteon ta-
soilla. Selonteossa ehdotettu yhden, valtioneuvoston nimittämän ja opetus- ja kulttuurimi-
nisteriön johtaman liikuntapolitiikan koordinaatioelimen perustaminen on hyvä ajatus, jol-
la voitaisiin selkeyttää ja tehostaa poikkihallinnollista yhteistyötä. Se on kuitenkin kaiken
avain.

Suomalainen huippu-urheilu ei ole parhaassa mahdollisessa vauhdissa arvokisamenes-
tyksellä mitattuna. Selonteossa nostetaan esille järjestöjohtoisen ja valtiojohtoisen huippu-
urheilujärjestelmämme ongelmia sekä lisärahoituksen tarve. Hyvä, että ongelmia on alettu
tunnistaa ja myöntää, mutta niitä on lähdettävä toden teolla korjaamaan heti.

Liikunta tarvitsee lisää rahoitusta. Perussuomalaiset suhtautuvat myönteisesti myös lii-
kunnan pysyvään rahoittamiseen valtion budjetista veikkausvoittovarojen lisäksi tulevai-
suudessa. Tätä on alettava selvittämään pikaisesti. Ylipäätään liikuntaan satsatut eurot kyl-
lä maksavat itsensä takaisin. Olen ilman muuta valtion liikuntabudjetin tuntuvan korotta-
misen kannalla. Jos voidaan saavuttaa miljardisäästöjä, niin kannattaa investoida satoja
miljoonia.

Arvoisa puhemies! Lopuksi: Olemme huolissamme lisääntyvistä mielenterveysongel-
mista, yksinäisyydestä, kiusaamisesta ja syrjäytymisestä. Me tarvitsemme yhteisöllisyy-
den tunteen lisäämistä, ja yksi lääke tähän on liikkumisen lisääminen ja vapaaehtoistyön
arvostaminen entistä enemmän ja myös byrokratian vähentäminen siinä.
26



Pöytäkirjan asiakohta PTK 177/2018 vp
Kaiken kaikkiaan selonteossa on tuotu hyvin esille suomalaisen liikunnan nykytila ja
sen haasteet. Toivon, että tämä selonteko terästää liikuntapolitiikkaan paneutumista myös
täällä eduskunnassa tulevalla kaudella. — Kiitos.

11.43 Ari Torniainen kesk: Arvoisa rouva puhemies! Suomi on urheilumaa ja suomalai-
set urheilukansaa. Silti kaikki tutkimukset osoittavat, että me liikumme aivan liian vähän.
Se on valitettavaa, sillä liikunta vaikuttaa positiivisesti sairauksien ennaltaehkäisyyn, ter-
veydenhuoltoon ja kuntoutukseen ja liikunnalla tai oikeastaan liikkumattomuudella on
myös suuret taloudelliset vaikutukset suomalaiselle yhteiskunnalle.

Nyt käsittelyssä on ensimmäinen valtioneuvoston laatima liikuntapoliittinen selonteko,
joka sisältää monia toimenpide-ehdotuksia liikunnan lisäämiseksi ja myöskin urheilun ke-
hittämiseksi. Tärkeän kuntoliikunnan lisäksi tavoitteena on kääntää suomalainen huippu-
urheilu jälleen menestyksen tielle. Se on hyvä asia.

Konkreettisista esityksistä huomionarvoinen on muun muassa liikunnan opetuksen mää-
rän nostaminen peruskouluissa vaiheittain 2020-luvulla siten, että koulutetun opettajan ve-
tämä liikuntatunti on vähintään kolmena päivänä viikossa koko ala-asteen ajan. Samoin
myöskin Liikkuva koulu -hankkeen laajentaminen toiselle asteelle jossain muodossa ja
myöskin korkeakouluasteelle on erittäin tärkeää. Tärkeää on myöskin se, että yrityselä-
mässä ja elinkeinoelämässä työnantajat huomaavat, että liikkuvat työntekijät ovat tärkeä
voimavara yrityksille.

Selonteossa esitettävä huippu-urheilun johtamisvastuu siirtyisi Olympiakomitean huip-
pu-urheiluyksikköön ja perustettavaan olympiarahastoon, ja valtio tekee 20 miljoonan eu-
ron sijoituksen siihen. Mielestäni valtakunnallisten liikuntajärjestöjen ja lajiliittojen järjes-
telmää tulee yksinkertaistaa niin, että huippu-urheilua voidaan myös tukea joustavammin
tulevaisuudessa.

Hyvää liikuntapoliittisessa selonteossa on myöskin se, että siinä on huomioitu liikunta-
paikkarakentamisen tärkeys. Liikkuminen onkin tehtävä mahdollisimman helpoksi. Sen
mahdollistavat hyvät lähiliikuntapaikat, urheilupaikat, ulkoilureitit ja muut monipuoliset
mahdollisuudet, ja tässä myöskin yhdyskuntasuunnittelu on tärkeä asia. Kunnat voivat olla
edesauttamassa ulkoilureittien ja kevyen liikenteen väylien rakentamisessa ja suunnittelus-
sa. Se on tärkeää myöskin tulevaisuudessa.

Liikuntaan ja urheiluun kannattaa aina panostaa, ja mikä tässäkin keskustelussa on tul-
lut esille, niin kuntoliikuntaa ja huippu-urheilua ei saa asettaa vastakkain vaan molempia
tarvitaan, se on tärkeää. Urheiluseuroissa, vapaaehtoisjärjestöissä tehdään äärettömän ar-
vokasta työtä, joka tulee nostaa siihen kunnioitukseen, mikä sille kuuluu. Sitä ei voi tehdä
pelkästään rahalla, sitä [Puhemies koputtaa] tehdään vapaaehtoistyönä. Se on hyvä asia.
[Puhemies koputtaa]

Tämä liikuntapoliittinen selonteko on hyvä lähtökohta, mutta vasta teot kuitenkin ratkai-
sevat todellisuudessa.

11.46 Krista Mikkonen vihr: Arvoisa rouva puhemies! Liikunnan terveysvaikutuksista
on puhuttu paljon. Silti tiedämme jokainen, että itseä on välillä vaikea saada liikkeelle.
Vain noin joka neljäs suomalaisista aikuisista täyttää nykyisen liikuntasuosituksen.

Suorituskeskeisyyden ja ulkoapäin määriteltyjen ihanteiden tavoittelemisen sijasta oli-
sikin tärkeää, että jokainen meistä löytäisi liikkumisen ilon. Liikkumisen pitäisi olla luon-
nollinen osa arkipäivää elämänkulun kaikissa vaiheissa. Liikunta tekee hyvää ruumiille,
27



Pöytäkirjan asiakohta PTK 177/2018 vp
mutta se tekee hyvää myös mielelle. Luonnossa liikkuminen on tärkeä kuntoilun muoto,
mutta samalla sillä on erityinen merkitys myös mielen hyvinvoinnin edistäjänä ja stressin
lievittäjänä.

Arkiliikunnan, pyöräilyn ja kävelyn merkitys on keskeinen niin ihmisen kuin ympäris-
tön hyvinvoinnin kannalta. Ne vähentävät ilmastopäästöjä ja auttavat pitämään ilman puh-
taana saasteista. Aktiivisten kulkutapojen lisääntyminen on sekä ilmasto- että terveysteko.

Arvoisa puhemies! Erityisesti lasten ja nuorten hyvinvoinnin tulee olla painopiste, jos
tahdotaan vaikuttavuutta ja tuloksia ihmisen koko elinkaaressa. Liikuntasuosituksen täyt-
tää noin puolet alakouluikäisistä, mutta selvästi enää alle 20 prosenttia yhdeksäsluokkalai-
sista.

Monessa koulussa liikuntaan on panostettu Liikkuva koulu -hankkeessa. Hanke on ollut
erittäin onnistunut ja saavuttanut noin 90 prosenttia peruskoululaisista. Kouluissa on luotu
käytäntöjä, jotka lisäävät lasten fyysistä aktiivisuutta ja vähentävät istumista koulupäivän
aikana, ja on parannettu koulutilojen ja pihojen liikunnallisuutta. Hankkeen rahoitus on
päättynyt, ja nyt on tärkeää, että toimivat käytänteet jäävät pysyviksi. Liikkuvaa koulua
tarvitsevat myös muut kuin peruskoululaiset. Kannatankin lämpimästi selonteon suositus-
ta, että samankaltaisia ohjelmia otettaisiin käyttöön myös muilla koulutusasteilla.

Jokainen lapsi ansaitsee harrastuksen. Tässä urheiluseurojen, muiden järjestöjen ja kun-
tien järjestämät palvelut ovat tärkeässä asemassa. Onkin varmistettava, että kaikilla lapsil-
la ja nuorilla vanhempien varallisuudesta riippumatta on mahdollisuus osallistua.

Arvoisa puhemies! Urheiluseuroissa tehdään tärkeää vapaaehtoistyötä. Ilman vapaaeh-
toisten panosta moni suomalainen liikkuisi merkittävästi vähemmän. On tärkeää varmistaa
seuratyön resurssit ja vapaaehtoistyön mahdollisuudet. Tällä hetkellä vapaaehtoistoimin-
taan liittyvä lainsäädäntö ja toimintatavat eivät vastaa ruohonjuuritason toimijoiden tarpei-
siin. Säännöt vapaaehtoisten palkitsemisessa sekä kulukorvauksissa ovat epäselviä ja mo-
nimutkaisia. Seuroilla on vaikeuksia ennakoida, mitä verottaja pitää yleishyödyllisenä ve-
rovapaana toimintana ja mitä mahdollisesti veronalaisena elinkeinotoimintana. Tätä onkin
selkeytettävä ja varmistettava yleishyödyllisen toiminnan verovapaa kohtelu.

Seurojen tekemän tärkeän työn ohella on muistettava myös omaehtoisen liikunnan suuri
merkitys. Jo lasten ja nuorten liikkumisessa omaehtoinen liikunta on tärkeää, ja sen osuus
kasvaa iän myötä. Onkin varmistettava, että erilaisia liikuntapaikkoja on helppo käyttää
myös omaehtoisen liikunnan harrastamisessa.

Arvoisa puhemies! On hyvä muistaa, että kaikkien kyky liikkua ei ole samanlainen. Vä-
hintään 15 prosentilla väestöstä eli reilulla 800 000 ihmisellä on toimintakyvyn rajoitteita.
Osa näistä on ikäihmisiä, joiden kyky on heikentynyt kremppojen ja sairauksien myötä.
Tarvitaan tuettua liikuntaa ja ohjausta niille ihmisille, joiden edellytykset liikkumiseen
ovat heikommat. Tämä tarkoittaa esteettömyyttä, liikuntarajoitteisille esimerkiksi avusta-
japalveluja, jotka mahdollistavat lähtemisen kotoa liikunnan pariin, vammaisurheilun tai
erityisliikunnan ryhmiä, mutta myös mahdollisuutta liikkua yleisissä ryhmissä tai osallis-
tua kaikille avoimeen liikuntaan. Selonteossa ehdotettu kokeiluhanke, jossa liikuntaa lisä-
tään vanhusten kotipalvelussa ja vanhusten palvelutaloissa, on erittäin kannatettava.

Arvoisa puhemies! Liikunnan mahdollistaminen ja liikuntaan kannustaminen on koko
yhteiskuntamme yhteinen asia. Se vaatii hallinnonalan rajat ylittävää johtamista ja täytän-
töönpanoa. Esimerkiksi kaavoituksella ja kaupunkisuunnittelulla on kunnissa äärimmäi-
sen ratkaiseva merkitys arkiliikunnan edistämisessä. Kevyen liikenteen väylät ovat kaik-
kein käytetyimpiä liikuntapaikkoja.
28



Pöytäkirjan asiakohta PTK 177/2018 vp
Myös liikuntapolitiikan rahoitusta on syytä vahvistaa. Veikkauksen merkitys liikunnan
rahoitukselle on ensisijainen, ja on huolehdittava, että Veikkauksen rooli säilyy vahvana
jatkossakin. Pidän myös perusteltuna tarkastella alv-käytäntöjä ja liikuntapalveluiden siir-
tämistä nollaveroluokkaan.

Liikkumattomuuden yhteiskunnalle aiheuttamat kustannukset vastaavat vähintään niitä
säästöjä, joita sote-uudistuksella tavoitellaan. Liikunnan ja terveyden edistämisellä on siis
merkittäviä vaikutuksia julkiseen talouteen ja sen kestävyyteen. Ennen kaikkea liikunnan
lisääminen lisää myös ihmisten hyvinvointia sekä fyysisesti että henkisesti.

11.52 Markku Pakkanen kesk: Arvoisa rouva puhemies! Tänään keskustelemme liikun-
tapoliittisesta selonteosta, ja voi varmaan todeta yhteisesti, että olemme liikuttavan yksi-
mielisiä tämän selonteon tarpeellisuudesta ja sisällöstä. Liikkuminen sinällänsä on ihmisil-
le luontainen tapa siirtyä paikasta toiseen, mutta on selvää, että liikkumisen merkitys tänä
päivänä on aivan toinen kuin joskus vuosikymmeniä tai vuosisatoja sitten. Terveysliikunta
on meille kaikille välttämätöntä, ja tietysti siinä kotien, perheiden, koulun ja yhteiskunnan
mahdollisuudet vaikuttaa ihmisten tapoihin liikkua ovat merkittäviä. Myös itse harrastin
nuorena kilpaurheilua, ja se tapa, mikä nuorena opitaan, yleensä jää myös aikuisiälle ja
vanhemmallekin iälle. On tärkeää, että se säilyy koko elämän varren. [Jukka Gustafsson:
Mikä laji oli?] — Murtomaahiihto, pitkän matkan hiihto. Muun muassa kollega Juha Mie-
don kanssa aikoinaan kilpailimme samassa sarjassa. Mieto pikkusen paremmin menestyi
kyllä kuin itse, mutta samalla ladulla on hiihdetty.

Huippu-urheilu sinällänsä on tärkeä asia. Täälläkin salissa on tälläkin hetkellä huippu-
urheilun asiantuntijoita, jotka ovat menestyneet siellä, ja siksi sen merkitys suomalaiselle
yhteiskunnalle on kiistaton. Huippu-urheilua tulee tukea, niin kuin täällä on monessa pu-
heenvuorossa käyty, ja sen tukimuotoja on varmasti syytä kehittää, koska huippu-urheilus-
ta saamme kaikki eräänlaisia nautintoja, niin itse suorittajat kuin me penkkiurheilijatkin.
Huippu-urheilun rahoitus on varmaan sellainen asia, että sitä ei koskaan liikaa ole huipul-
le, mutta sen rahoituksen monimuotoisuutta täällä on korostettu, ja itsekin näen, että yh-
teiskunnan täytyy olla siinä vahvasti mukana.

Poikkihallinnollista asiaa tässä on pohdittu monelta kantilta, ja siinä terveysliikunta ja
esimerkiksi liikenteen ja kaavoituksen suunnittelu ovat tämmöisiä asioita, joissa itse toi-
voisin, että poikkihallinnollisella ajattelulla päästäisiin eteenpäin. Kevyen liikenteen väy-
lät ovat suosituimpia liikuntapaikkoja, jos liikuntaa ajatellaan kokonaisuudessa, ja niiden
suunnittelussa täytyisi ottaa aina huomioon myös terveysliikunta ja liikkuminen.

Kolmannen sektorin merkitystä ei voi koskaan liian paljon arvostaa, ja se on tärkeä osa
suomalaisessa järjestötyössä, urheilussa ja liikkumisessa. Meillä jokaisella on kotikylis-
sämme ja kotikaupungeissamme erilaisia urheiluseuroja, järjestöjä ja yhdistyksiä, jotka
järjestävät tapahtumia. Niissä liikkuminen on luontainen tapa tavata ihmisiä, ja sen merki-
tys on kiistaton.

Täällä on myös esitetty, mikä merkitys on Puolustusvoimilla. Edustaja Wallinheimo tai-
si kertoa tuossa, mikä on varusmiesten keskimääräinen kunto mitattuna, jos sitä mitataan
Cooperin testillä, mikä sinällänsä on ihan kohtuullisen rehellinen tapa mitata juoksukun-
toa nuorilla. Siinä lukemat ovat huolestuttavasti muuttuneet niiltä ajoilta, jolloin itse suo-
ritin varusmiespalveluksen. Se on yksi ja toki vain yksi tapa mitata nuorten liikkuvuutta,
tämä juoksu, mutta aika lailla kansainvälinen ja oikean suunnan näyttävä testausmuoto.
29



Pöytäkirjan asiakohta PTK 177/2018 vp
Tässä asiassa Puolustusvoimat tekee hyvää ja merkityksellistä työtä, ja toivonkin, että se
myös tulevaisuudessa huomioidaan.

On myös oman esimerkin merkitys täällä monessa puheenvuorossa nostettu ja se, että
kansanedustajat omalla esimerkillään voisivat liikuntaa edistää. Se on juuri näin, ja var-
maan me tästä, jotka lähdemme vaalikentille, omalla tavallamme liikumme siellä, ja seu-
raava kuukausi onkin aika vilkkaan liikunnan aikaa niille ehdokkaille, jotka ovat vaaliken-
tillä mukana.

Itse ainakin tässä vaiheessa kiitän puhemiestä ja tätä taloa. Tämä on viimeinen puheen-
vuoroni tällä istuntokaudella, ja toivon, että — tiukan liikkumisen jälkeen — voidaan näitä
puheenvuoroja täällä vielä jatkaa huhtikuun jälkeen.

11.57 Pilvi Torsti sd: Arvoisa puhemies! Ensinnäkin on alussa helppo yhtyä kiitoksiin
sekä siitä, että me olemme tosiaan historiallisen selonteon äärellä, että sivistysvaliokunnan
puheenjohtajalle ja varapuheenjohtajalle, jotka molemmat ovat salissa, edustajat Puumala
ja Multala, ja sitten oman ryhmäni vetäjälle edustaja Gustafssonille. Mehän kävimme tästä
selonteosta varmaan ainakin oman eduskuntakauteni tietyllä tapaa laajimmat kuulemiset,
mikä näkynee myös mietinnössä. Eli jos tällä tietopohjalla ei saada kansalaisia liikkumaan
ja suomalaisten kuntoa ylös, niin ainakaan sitten tällaisia poliittisia keinoja on vaikea miet-
tiä kovin paljoa lisää noin tietopohjan kehittämiseksi.

Se seikka, mikä tässä tietopohjassa, jonka me loimme, ehkä ainakin itseäni kuitenkin
hätkähdytti eniten, on tämä tiedossa ollut tosiseikka, jota tässä nyt sitten eriteltiin monella
tavalla, eli kuinka voimakkaasti liikkuminen on eriytynyt eri väestöryhmissä erilaisilla
eriytymisen mittareilla. Yksi luku osuu väestöryhmään, joka on juuri lapsuuden jälkeen ja
juuri ennen voimakasta aikuisuutta, eli toisen asteen opiskelijoihin. Jos ajatellaan, että täl-
lä hetkellä todella jo joka viides lukiolainen ja joka neljäs ammatillisessa koulutuksessa
oleva nuori liikkuu terveyteensä nähden liian vähän — siis joka viides lukiolainen ja joka
neljäs ammatillisessa koulutuksessa oleva nuori liikkuu liian vähän — niin tässä on meillä
aikamoinen tikittävä aikapommi noin työkykyäkin ajatellen kohti tulevaisuutta, ja sen vii-
meistään pitää kyllä varmaan herättää siihen, että ihan tavallaan nykytilanteen jatkaminen
ei ole yhteiskunnan kannalta järkevää ja voi olla näiden yksilöiden kannalta tosi vahingol-
lista.

Arvoisa puhemies! Omassa puheenvuorossani ajattelin nostaa lyhyesti esiin kolme ko-
konaisuutta ehkä vähän ratkaisujenkin puolelta: yhtäältä lapset, toisaalta mummot ja papat
eli ikääntyvän väestön, ja sitten kolmantena vielä urheiluseurat.

Lapsista ehkä se ratkaisupuoli on tässä ollut meillä SDP:ssä jo pitkään semmoisessa laa-
jassa poliittisessa valmistelussa, joka on liittynyt kokonaiskoulupäiväajatteluun. Muiste-
len kirjoittaneeni siitä jo ehkä 15 vuotta sitten ensimmäisen kerran, kun en vielä kuvitellut-
kaan joskus olevani poliittinen vaikuttaja, ihan vain noin käytännöllisestä näkökulmasta,
ettei ole kauheasti järkeä siinä, että varsinkin pienemmät koululaiset ovat pitkiä aikoja yk-
sin kotona ja sitten tavallaan koko perheen ilta-aika kuluu erilaisessa harrastusrumbassa,
ettei se ole perheen dynamiikankaan kannalta hyvästä. Nyt me näemme tämän monenlai-
sissa konteksteissa, myöskin rakenteellisena kysymyksenä, ja alkaa varmaan olla aika liik-
kua kohti tätä tämmöistä joustavan koulupäivänä kokonaisuutta. Mennäänkö siihen ensin
sitä kerhotoimintaa laajentamalla vai millä mallilla, mutta suunta varmaan on aika selvä,
jos me otamme nämä erilaiset viestit tästä eriytymiskehityksestä tosissaan.
30



Pöytäkirjan asiakohta PTK 177/2018 vp
Vierailen itse aika paljon etenkin itäisen Helsingin muutamilla alakouluilla, ja kyllä siel-
lä on huutava tämä tämänhetkinen tarve sille, että löydetään semmoinen vähän tasa-arvois-
tavampi malli koko tähän meidän kouluajatteluumme. Joustava koulupäivä tavallaan
myöskin toisi sitten sisäänsä ajatuksen harrastustakuusta, joka myös on nähdäkseni ollut
yksi tämmöinen steppi tähän suuntaan ehkä enemmänkin kuin lopullinen ratkaisu. Näin ol-
len olikin varsin ilahduttavaa valiokunnan kuulemisissa, kun meillä oli urheiluseuroja esi-
merkiksi paikalla, että kyllähän siellä tätä on viety jo eteenpäin ja tuntuu, että he ovat hy-
vin valmiita miettimään keskenään malleja, joilla tämä voisi oikeasti ainakin suurissa kau-
pungeissa jo lähteä etenemään.

Sitten ihan lyhyesti tästä ikääntyvästä väestönosasta.
Itselläni oli ilo käsitellä tätä selontekoa myös tulevaisuusvaliokunnassa, ja meillä oli

siellä oikein erinomainen kuuleminen siitä, mitä me oikeastaan tällä hetkellä tiedämme eri-
ikäisten liikkumisesta ja minkälaiset liikuntatottumukset, -tavat ja liikunta ovat nimen-
omaan toimintakykyä ylläpitävää. Tuli kyllä sellainen vaikutelma, että meillä on paljon tie-
toa annettavana tällä hetkellä sekä koulutuspuolelle että sitten kuntien työhön hoivakodeis-
sa ja erilaisissa ikäihmisten palveluissa. Ehdottomasti yhdyn täällä jo esitettyihin arvioihin
esitetyn kokeiluhankkeen mielekkyydestä ja ylipäänsä tämmöisen tietopohjaisen lähesty-
mistavan ylläpitämisestä ja korostamisesta, kun me puhumme ikäihmisten palveluista ja
liikkumisesta.

Sitten, arvoisa puhemies, lasten ja ikäihmisten ohella vielä pari sanaa urheiluseuroista.
Se on ehkä vähän sellainen monimutkaisempi yhtälö siinä mielessä, että meillä on sa-

maan aikaan käsillä ammattimaistunut työ esimerkiksi lasten kanssa, josta on syytäkin
maksaa siihen kuuluvaa korvausta ja palkkioita, ja toisaalta pitkä talkootyön perinne.
Kuinka me nämä yhdistämme tähän kokonaiskoulupäiväajatteluun, siitä ei ihan selkeitä
vastauksia taida olla tällä hetkellä kellään, jolloin tämä on sellainen kenttä, jossa meidän
pitää nyt varmaan myös rohkeasti yhteistyötä tehden käydä keskustelua. Itse peräänkuulut-
taisin kyllä isoille seuroille vielä enemmän ajattelua erilaisista stipendimalleista ja niin
edelleen, jotta päästään tästä ongelmatiikasta, jonka täällä esimerkiksi edustaja Wallin jo
debatissa otti esiin, eli meillä tippuu lapsia harrastuksista sen takia, että varallisuus perheis-
sä ei riitä. Eli ennen kuin meillä on kokonaiskoulupäivä, niin tämmöisiä väliaikaisratkai-
suja voidaan kyllä seuroiltakin edellyttää silloin, kun he nauttivat julkista tukea.

Arvoisa puhemies! Summa summarum: hieno selonteko. Täällä on näitä olympia- ja
SM-tason urheilijoita ja itse olen vaatimattomasti vain nelosdivarin koripalloilija, mutta
täytyy sanoa, että on kyllä oltava kiitollinen kaikille vapaaehtoisille, jotka näyttävät esi-
merkkiä ja pitävät myös meidät kansanedustajat liikkumassa näissä seuroissa. Että kyllä-
hän tätä työtä on sillä tavalla ilo tehdä. — Kiitos.

12.03 Mari-Leena Talvitie kok: Arvoisa puhemies! Täällä alkaa puhua nyt vain kakkos-
divarin jalkapalloilija, mutta tietenkin kuitenkin täytyy ehkä sanoa kärkeen, että oululaisen
ONSin eli nykyisen liigaseuran perustaja. Elikkä siinä mielessä olen tehnyt jotain sellaista,
jolla sitten ovat tosiaan oululaiset lapset ja nuoret päässeet liikkumaan jalkapallon parissa.

Arvoisa puhemies! On tosi tärkeää, että meillä on käsissä nytten valtioneuvoston selon-
teko liikuntapolitiikasta. Tämä on uusi ja tärkeä avaus, ja hyvä, että tästä salissa myöskin
keskustellaan. Heti kärkeen sanon, että kiitoksia lukuisille kollegoille hyvistä puheenvuo-
roista, ja kiitos myöskin sivistysvaliokunnalle — puheenjohtaja Puumalalle, varapuheen-
johtaja Multalalle ja koko valiokunnalle — tästä hyvästä mietinnöstä. Olen samaa mieltä
31



Pöytäkirjan asiakohta PTK 177/2018 vp
siitä, että täällä on nyt nostettu niitä asioita, joissa yhteiskunta voi toimia ja viedä niitä
eteenpäin niin, että me saamme joka tasolla niin lapset, aikuiset kuin ikäihmisetkin liikku-
maan ja ymmärrämme nimenomaan hyvän arjen ja liikkuvan arjen merkityksen: ei olla
ihan heti ajattelemassa, että kaikkien pitäisi olla niitä enemmän liikkuvia tai kenties huip-
pu-urheilijoita, vaan nimenomaan niin, että mennään sillä Liikkuvalla koululla, tunnilla lii-
kuntaa koulussa ja vastaavilla.

Oikeastaan nostaisin kolme asiaa, joihin meidän on tärkeää kiinnittää huomiota, ja ne
ovat yhteiskunta, yhteisöllisyys ja vapaaehtoistyö. Yhteiskunta siinä mielessä, mitä valtio
voi tehdä liikuntapaikkarakentamisen kanssa, mutta sitten se, miten meidän yhteiskunnas-
sa iso osa, eli kunnat ja kaupungit, voi tehdä erityisesti kaavoituksella. Sellaisella ihmisen
kokoisella kaavoituksella voidaan tehdä paljon elikkä me saamme lapset ja nuoret liikku-
maan. On mahdollisuus saada se aikaan lähikoulu- ja lähipäiväkotipäätöksillä, kuten esi-
merkiksi meidän perheessä, kun on päiväkotimatka ollut koko ajan alle kilometrin, voi jopa
kansanedustajana viedä lasta pulkalla, polkupyörällä ja yhdessä kävellen, eli ei tarvitse olla
oikeastaan ollenkaan sen auton varassa, jos pystytään edistämään sitä myöskin kaavoituk-
sella, niin että meillä on päiväkoteja kerrostalojen kivijaloissa ja niin edelleen.

Ja sitten myöskin kunnat voivat satsata. Esimerkiksi Oulussa, kotikaupungissani, kun
olin kaupunginhallituksen puheenjohtaja, me kaikki ryhmät yhdessä pidimme siitä huolen,
että kaikille alle 18-vuotiaille, jotka liikkuvat kaupungin tiloissa, on se sitten koulu tai Ou-
luhalli tai Areena — kaikille alle 18-vuotiaille — liikuntavuorot ovat maksuttomia. Ja mitä
tämä merkitsee kaupungin budjettitasolla? Se on noin puolentoista miljoonan euron satsa-
us meidän lasten ja nuorten liikuntaan Oulussa, ja tätä suosittelen kyllä monelle kunnalle.
Kun liikunta niin sanotusti yhdistää puolueetkin yli rajojen, ei tarvitse miettiä sitä, onko se
jonkun puolueen teema. Se on yhteisesti kaikkien teema, että meidän lapset ja nuoret pää-
sevät liikkumaan.

Mitä sitten tarkoitan tällä seuratoiminnalla? Yhteiskunnan lisäksi tarvitaan vapaaehtois-
työtä, ja siellä seuroissa tehdään todella tärkeää työtä ihan kasvatuksellisesta näkökulmas-
ta mutta sitten myöskin siitä näkökulmasta, että päästään yhdessä asioita edistämään ja saa-
daan sitä liikunnan riemua. Tietenkin seuratyö tarvitsee monenlaisia panostuksia: olosuh-
teet ja liikuntapaikkojen rakentamisen ja nimenomaan niin, että ne myöskin olisivat kes-
keisesti sellaisilla paikoilla, että ihmisten ei aina tarvitsisi kulkea pitkää matkaa päästäk-
seen liikkumaan.

Entä sitten tämä yhteisöllisyys? Se on tosi tärkeää siinä mielessä, että on tutkimuksiakin
siitä, miten paljon sosiaaliset tekijät vaikuttavat siihen, että ihmiset lähtevät liikkumaan. It-
sekin tiedän sen, että kun joku kysyy, niin on aivan erilaista sitoutuminen. Ja niinhän se on
sitten myöskin lasten ja nuorten osalta mutta erityisesti ikäihmisten osalta, kun yhdessä
tehdään asioita, on se sitten palvelukoti tai aamujumppia tai muuta.

Varsinkin tässä kansanedustajan työssä ekan kauden aikana, kun loppukausi häämöttää,
arvoisa puhemies, olen oppinut, mitä tarkoittaa ”istuva kansanedustaja”. Että tämä työ on
aika paljon sitä istumista. Ja siinä mielessä ei olisi ehkä ihan pahitteeksi, että välillä olisi
myöskin valiokunnissa ja muissa vaikka semmoista pientä liikehdintää ja liikkumista siinä
mielessä, että noustaisiin välillä ylös. Sehän on tutkittu, että istuminenkin loppujen lopuksi
on ihan tappava tauti, jos sitä tekee monta kymmentä tuntia putkeen. Eli, arvon kollegat,
sopivasti liikuntaa ja liikehdintää, niin hyvä tulee.
32



Pöytäkirjan asiakohta PTK 177/2018 vp
Toinen varapuhemies Tuula Haatainen: Siksi on hyvä käyttää puheenvuoroja. Silloin
saa nousta seisomaan.

12.10 Olli-Poika Parviainen vihr: Arvoisa rouva puhemies! Näitä puheenvuoroja on ol-
lut ilo kuunnella. Liikuntapoliittinen selonteko lienee niitä harvoja asioita, joista tässä sa-
lissa ollaan varsin positiivisesti yksimielisiä. Ehkä löytyy joitain yksittäisiä painotuksia sit-
ten siitä, kuinka paljon pitää tukea vaikkapa paikallista toimintaa suhteessa huippu-urhei-
luun, mutta iso kuva on varmasti kaikille yhtäläinen, eli meidän pitää varmistaa, että suo-
malaiset saavat liikkua tarpeeksi, ja luoda sellaisia puitteita ja sellaista yhteiskuntaa, joka
kannustaa ja mahdollistaa kaikille liikkumisen.

On hienoa, että selonteossa on otettu esiin liikunnan tasa-arvo laajasti käsitellen. Tämä
varmaan kunnissa näyttäytyy eniten harrastustakuun näkökulmasta, ja meillekin täällä.
Sitä kautta voimme mahdollistaa sen, että jokainen saa jo nuorena positiivisia liikunnan
kokemuksia ja sitä kautta säilyttää liikkumisen ilon kipinän vielä pitkälle myöhäisille vuo-
silleen.

Kiinnittäisin huomiota myös aktiiviseen vanhenemiseen ja onnistuvaan vanhenemi-
seen, mikä on yksi aikamme suuria kysymyksiä. Meidän pitäisi löytää keinoja valjastaa di-
gitalisaatio palvelemaan onnistuvaa ikääntymistä — yhtä lailla kuin meidän pitäisi löytää
ne keinot, joilla digitalisaatio saadaan edistämään vaikkapa nuorten liikkumista, eikä niin-
kään vähentämään sitä, kuten nyt monin osin on käynyt. Nämä ovat asioita, joihin kannat-
taa kiinnittää huomiota. Esimerkiksi pelillisyys on hyvä esimerkki siitä, miten voidaan saa-
da ihmisiä digitaalisten välineidenkin avulla liikkumaan enemmän. Muutama vuosi sitten
huomasimme Suomessa ilmiön, kun lapset alkoivat pelata Pokémon Gota hyvin suurissa
määrin, ja varmasti ne päivittäiset askeleet kasvoivat. Yhdistettiin tällainen kevytmuotoi-
nen liikunnallinen toiminta siihen, että käytetään digitaalista välinettä. Tietenkin monilla
meistä on käytössämme erilaisia mittauslaitteita, joilla voimme arvioida itseämme ja seu-
rata omaa kehoamme, ja näitä voidaan käyttää myös liikkumisen edistämiseen nykyistä
laajemmin. Toki on sitten oma filosofinen pohdintansa, kuinka paljon me haluamme it-
seämme mitata ja mikä on tavallaan kohtuullista tässä, mutta se on jokaisen oma päätös tie-
tenkin.

Liikkuva koulu -hankkeen laajentaminen on erittäin tervetullutta, ja Liikkuva koulu it-
sessään on osoittanut voimansa. Palaute hankkeesta on pääosin positiivista.

Kunnat kokeilevat mielellään liikkumisen ja liikunnan edistämistä, koska kunnilla on
kasvava paine vähentää myös kustannuksia, jotka syntyvät liikkumattomuudesta. Liikku-
mattomuuden kustannuksethan ovat miljardiluokkaa. Siksikin on tärkeää, että haemme
näitä keinoja. Eräs tärkeä keino, mitä voidaan myös tehdä niin kunnissa kuin laajemmilla-
kin tasoilla, on hyvä yhdyskuntasuunnittelu ja sen mahdollistaminen; luodaan erityisesti
kaupungeissa sellaista yhdyskuntaa, joka mahdollistaa liikkumisen. Toisaalta samaan ai-
kaan on pidettävä kunnossa perinteiset liikunnan rakenteet eli ne rakenteet, jotka ylläpitä-
vät seuratoimintaa, huippu-urheilua, viihdeurheilua, kaikkea sitä laajaa kenttää, jolla ihmi-
set voivat liikkua.

12.13 Matti Semi vas: Arvoisa rouva puhemies! Liikunta elämäntapana on hyvä tavoite
meille kaikille. Itse olen mukana urheiluseuratoiminnassa ja parissakin urheiluseurassa
hallinnossa mukana hankkimassa niitä rahoja, mitä nuoret tarvitsevat harrastuksen ylläpi-
tämiseen, ja täytyy sanoa, että välillä se on tiukkaa hommaa hoitaa sitä puolta.
33



Pöytäkirjan asiakohta PTK 177/2018 vp
Nuorten liikkumiseen on hyvä kiinnittää sillä tavalla huomiota, että sieltähän se elämän-
tapa lähtee kasvamaan, että liikutaan tarpeeksi ja harrastetaan semmoista terveellistä liik-
kumista, mikä terveyttä vie eteenpäin. Tunti liikuntaa koulussa: no, se on hyvä asia mutta
ei ole riittävä asia. Minun mielestäni siellä pitäisi olla enemmän ohjattua liikuntatoimintaa.
Siihen rakoon on minun mielestäni tullut tällä hetkellä seuratoiminta. Seurat tuovat omia
lajejaan sinne, ne pitävät kerhoja kouluaikana, ja tätä puolta pitäisi myös lähteä viemään
eteenpäin, luoda näitä mahdollisuuksia ja tukea tämmöistä seuratoimintaa, mikä parantaa
lasten koululiikuntaa kerhotoiminnan myötä.

Normaalissa seuratoiminnassa ongelmaksi tulee aina toiminnan kalleus. Välineet mak-
savat, lisenssit maksavat, ja seuratoimintaan tulee myös joitain muita maksuja lisää, eli ne
ovat erittäin kalliita toimintoja.

Meillä tuolla juniorijalkapalloseuran puolella saatiin myös yritykset mukaan tähän toi-
mintaan. Ne ovat antaneet semmoisen pienen rahaston, mitä me olemme pystyneet käyttä-
mään hyväksi: koska suomalainen on kuitenkin luonnostaan ylpeä, hän ei kerjää, suoma-
laiset eivät ole valmiita lähtemään hakemaan toimeentuloapua seuratoiminnan ylläpitämi-
seen, mutta me olemme pystyneet seuran kautta tukemaan toimintaa sillä tavalla, että hei-
dän ei ole tarvinnut muuta kuin ilmoittaa seuran johdolle, että heillä on tämmöinen tilanne,
että pitää luopua, kun ei ole rahaa, niin me olemme hoitaneet sen sitten siellä. Mutta sii-
henkään ei kaikki riitä, vaan tarvitaan paljon enempi muita toimenpiteitä.

Sitten tämä kokeilu: Varusteet maksavat. Se on tosiasia, että ne maksavat, ne ovat kal-
liita ostaa ja laittaa. Minä itse tein valtuustoaloitteen, minkä Varkauden kaupunki toteutti ja
missä perustettiin Varkauteen välinevuokraamo kirjaston yhteyteen. Sieltä voi välineitä
vuokrata ilmaiseksi tämmöisellä kokeilu- ja toimintaperiaatteella, jotta tulee kokeiltua,
löytyykö oma laji sieltä urheilun sisältä.

Sitten liikuntajärjestöjen normien purkuun, niin tämä on nyt karahtanut kiville, täytyy
sanoa. Verottaja kun on ottanut toimintamallin, tämän verorekisteritoiminnan käytännön,
että pitää kaikki pienetkin summat ilmoittaa, mitä annetaan kulukorvauksina tai muuten
järjestöjen vetäjille tai muille, niin siitä on tullut semmoinen toimenpide. Etenkin eläke-
läisjärjestöt ovat tuskastuneet siihen, että kun ne ovat pitäneet ikäihmisten liikuntakerhoja,
niin tämmöisistä 1—2 euron kertamaksuista pitää tehdä ilmoitukset verorekisteriin ja teh-
dä erittäin suuri paperityö ja hommata kaikki asiat kuntoon, eli nämä tuskastuttavat. Täm-
möisestä järjestelmästä pitäisi vapaaehtoistyön puolella päästä eroon.

Sitten lopuksi minä ajattelen, että liikunta on hyvä ja tarpeellinen asia. Minun mielestä-
ni, kun me liikumme, silloin henki kulkee ja ollaan hengissä ja eletään pidempään. Aina
kun puhalletaan ulospäin ja vedetään sisäänpäin, niin silloin on parempi olo. — Kiitos.

12.17 Krista Mikkonen vihr: Arvoisa rouva puhemies! Tuossa keskustelun alussa ky-
syin ministeriltä tästä Olympiakomitean roolista, varsinkin terveyden ja arkiliikunnan
edistäjänä, mikä oli nostettu tähän mietintöönkin. En saanut vastausta. Edustaja Multala
täällä sitten vastasi valiokunnan varapuheenjohtajana ja muistutti, että Olympiakomitea on
laaja ja se lajiliittojen lisäksi sisältää myös liikunnan ja urheilun aluejärjestöt. Tämän toki
tiedän, olen itsekin ollut töissä yhdessä aluejärjestössä aikoinaan. Mutta ymmärsin kuiten-
kin, että ilmeisesti nyt tämän selonteonkaan myötä nämä eri roolit eivät vielä täysin ole sel-
keytyneet.

Olympiakomitean puheenjohtaja Ritakallio on itse kesällä nostanut esiin sen, että Olym-
piakomitean ei myöskään itse pidä tehdä ihan kaikkea vaan täytyy varsinkin arki- ja ter-
34



Pöytäkirjan asiakohta PTK 177/2018 vp
veysliikunnan edistämisessä miettiä, keitä muita toimijoita on. Meillä on vahvoja toimijoi-
ta, kuten LIKES, meillä on Ikäinstituutti, UKK-instituutti, Kunnossa kaiken ikää -ohjel-
ma, Liikkuva koulu -ohjelmakin on olemassa. Ja itse näen, että nimenomaan tämän arki- ja
terveysliikunnan edistämisessä tarvitaan laaja kirjo tekijöitä, ja varmasti olisi syytä vielä
tarkemmin miettiä, missä se koordinaatio siinä olisi ja kuka siinä ottaisi sitä vetovastuuta.
En ole varma, onko Olympiakomitea suinkaan se paras paikka, sillä tämä tehtävä on niin
laaja, ja vaikka seuroilla on siinä oma tärkeä roolinsa, niin se ei kuitenkaan useimmiten ole
sitä urheiluseurojen ja lajiliittojen ydinasiaa eikä myöskään sitä suurinta intohimoa. Siellä
useimmiten kuitenkin se tavoitteellinen urheilu on se ensimmäinen asia ja halutaan luoda
niitä hienoja, toimivia urheilijanpolkuja aivan sieltä lapsesta huipulle, kilpaurheiluun asti.
Mutta siihen, miten me saamme jokaisen suomalaisen liikkumaan, miten me saamme arki-
liikuntaa lisättyä, terveysliikuntaa lisättyä, me tarvitsemme laajemman kirjon. Ja myös sen
koordinoinnin osalta olisi syytä kyllä miettiä, miten me saamme toimivan järjestelmän, jot-
ta me saamme mahdollisimman monen suomalaisen liikkeelle.

12.20 Jari Myllykoski vas: Arvoisa rouva puhemies! Edustaja Talvitielle toivotan hyvää
onnea, kun viette lastanne, tai toivotaan, kun viemme lapsiamme pulkalla, ettei kenenkään
kohdalle satu samaa kuin tämän päivän uutisessa, jossa pulkkamäessä on ollut puukko pys-
tyssä teräpuoli ylöspäin. Toivottavasti voimme olla huoletta. Mutta se siitä.

Nostaisin pari asiaa, mitkä edustaja Semi toi esille, byrokratian ja muun. Meillä puhu-
taan näistä vapaaehtoisista talkoolaisista, ja jos heille maksetaan matkakorvauksia — me
olemme jotenkin saaneet aikaan semmoisen lainsäädännön — työttömät joutuvat niistä ku-
lukorvauksista maksamaan veroa. Minun mielestäni se on siitä mahdollisesta resurssista
pois, että meillä on erilaisia verokäytäntöjä. Jos vuorotöissä olevalle harrastuksia mahdol-
listavalle talkoolaiselle korvataan niistä suoranaisista kustannuksista jotakin, niin se on ve-
rotonta.

Ja ehkä tämä meidän perinteinen asia: Kun jokainen tässä on tuonut vähän omia edesot-
tamuksiaan esille, niin täytyy sanoa, että oli hienoa työskennellä hiekkalaatikkofutisval-
mentajana. Se ei minulta tarvinnut paljon mitään muuta kuin läsnäoloa ja niiden nelivuoti-
aiden, viisivuotiaiden pienien palloilijoitten alkujen aktivointia alkutaipaleelle ja näin sito-
mista ehkä siihen harrastukseen mukaan, jolloin he olivat valmiimpia sitten siirtymään
seuran junioritoimintaan, kun se kipinä oli sytytetty. Eli se, mitä täällä on keskusteltu var-
haiskasvatuksesta ja iltapäiväkerhotoiminnoista — kuten tästä selonteostakin puheenjoh-
taja ne esitteli — eli mitä nostettiin esille, on tärkeää.

Meillä pitää olla mahdollisuuksia luoda huippu-urheilulle pohjaa harrastustoiminnan
kautta ja sitten myös järjestää liikuntaa, jolla ei ole sellaista tavoitteellisuutta, muuta kuin
se, että se on pohja hyvälle kansanterveydelle. Ja nimenomaan myös tästä senioriteettilii-
kunnasta, jossa nyt kunnat kohtuullisen aktiivisia tällä hetkellä ovat, pitää tulla ehkä sem-
moinen meidän kuntaliikunnan tähti, että me huolehdimme meidän vanhusväestöstä ja
mahdollistamme myös niille, jotka ovat, niin kuin edustaja Mäkisalo-Ropponen toi esille,
sidottuja kotiinsa ja ilman apua eivät lähde liikkumaan. Kyllä meidän pitää huolehtia siitä,
että liikkuminen on kaikille mahdollista.

12.23 Kimmo Kivelä sin: Puhemies! Kun tämä selontekomietintökeskustelu on tässä ai-
van eduskuntakauden loppumetreillä, niin voi sanoa, että tämän keskustelunkin ansiosta
tästä vaalikaudesta jää hyvä maku suuhun. Kun tässä loppuaikana on ollut kovin repivää ja
35



Pöytäkirjan asiakohta PTK 177/2018 vp
ehkä henkilöihinkin käyvää keskustelua, joka ei ole ollut parlamenttilaitoksellemme aina
kunniaksi, niin nyt on ollut mieluisaa tämä keskustelu, että hyvin rakentavassa hengessä ja
hyvin samansuuntaisin ajatuksin olemme keskustelleet ilman syyttelyä tai syyllisten etsin-
tää. Tämä antaa hyvän kuvan kuitenkin eduskunnan kypsyydestä käydä asiallista keskus-
telua, vaikka vaalien läheisyydestä johtuen nyt, jos koskaan, olisi kiusaus laukoa sitä sun
tätä.

Todellakin, monessa puheenvuorossa aivan oikein on sanottu, kuinka tärkeää liikunta on
itse kullekin ja myös kuinka erilainen liikuntakulttuuriin liittyvä on melkoinen kansanliike
vapaaehtoisia, joita todellakaan aina ei riittävästi muisteta ja palkita. Niin kuin edustajat
Myllykoski ja Semi toivat esiin, niin myös tällaisia byrokraattisia ongelmia on välttämät-
tömien korvausten maksamisessa ja niin edelleen. Kyllä tällaisten erilaisten vastuunkanta-
jien toiminta on niin valtavan laajaa lasten ja nuorten parissa, ikäihmisten liikunnassa ja
muissa, eikä sovi unohtaa esimerkiksi heitä, jotka vaikkapa tuolla Kuopiossa KuPSin pe-
leissä ovat makkaraa tai kahvia myymässä. Tämä kaikki on todella hieno asia.

Mutta meidän liikuntainfrastruktuuri on monella tapaa tienhaarassa tällä hetkellä. Meil-
lä ovat esimerkiksi uimahallit ja monet muutkin urheilupaikat tulleet tiensä päähän, ja voi-
daan jopa sanoa, että edessä on korjausinvestointipommi, niin paljon uimahalleja ja muita
joudutaan lähivuosina uusimaan. Kyllä sopii ihmetellä, miten kunnissa rahaa tähän kaik-
keen löytyy, koska, niin kuin ministeri sanoi, valtion rahaa on kuitenkin rajallisesti ja vain
osalle, ja kaikille sitä ei riitä.

Mutta summa summarum, kyllä tämän päivän keskustelusta hyvä mieli jää.

12.26 Olli-Poika Parviainen vihr: Arvoisa rouva puhemies! Edustaja Kivelä kiinnitti an-
siokkaasti huomiota liikuntainfraan ja siihen, miten vastuu siitä on usein kunnissa. Tästä
minullakin on paljon kokemusta ennen eduskuntaan pääsyäni. Toimin Tampereen kulttuu-
ri- ja liikuntapalvelujen apulaispormestarina, ja kävimme paljon läpi kysymyksiä siitä, mi-
ten pidämme paikat kunnossa. Edustaja Myllykoski nosti esiin myös akuutin tapauksen,
jossa on turmeltu tällaista arkiliikunnan paikkaa, ja tämä korostaa hyvin sitä, että näistä
asioita on pidettävä huolta, ja sitä, että kunnilla pitäisi olla riittävä rahoitus liikuntainfran
ylläpitoon. Esimerkiksi Tampereella tehtiin strateginen valinta, että investoidaan myös uu-
siin liikuntapaikkoihin siitä huolimatta, että kaupungin taloustilanne oli vaikea. Tämä joh-
tui siitä, että haluttiin luoda sellaista yhdyskuntaa ja kaupunkia, jossa ihmiset voivat myös
edistää omaa terveyttään liikunnan kautta ja ennalta ehkäistä ongelmia sitä kautta, ja toi-
saalta esimerkiksi yhteisöllisyyttä voidaan lisätä, ja montaa muuta.

Tästä päästään siihen, että arkiliikunnan mahdollistaminen on erittäin tärkeää. Seuratoi-
minta on yksi keskeinen osa-alue, ja sillä on oltava puitteet ympärivuotisesti eri lajeihin,
mutta samaan aikaan pitää luoda yhdyskuntaa, joka mahdollistaa sen, että ihmiset voivat
myös omaehtoisesti liikkua.

Seuratoiminnassa kiinnittäisin huomiota siihen, mitä täällä muutama muukin on toden-
nut, eli pitäisi myöskin huolehtia siitä, että kun tulee se kynnys, jonka jälkeen harrastami-
nen alkaa muuttua niin aikaintensiiviseksi, että moni keskeyttää, vaikkapa murrosiässä al-
kaa sitten tekemään jotain muuta, niin tässä tilanteessa pitäisi löytää uusia väyliä löytää
liikkumisen iloa, jotta ei käy niin, että se liikuntaharrastus loppuu siinä kohtaa, kun pitää
valita, jatkaako sitä nyt ikään kuin täydellä teholla vai putoaako kokonaan pois. Pitäisi löy-
tyä jonkinlainen välivaihe, jossa voidaan harrastaa kevyemmin ja löytää uusia reittejä. Näi-
36



Pöytäkirjan asiakohta PTK 177/2018 vp
tä onneksi on vapaaehtoisten kautta jonkun verran tehtykin, ja tätä työtä pitää Suomessa
edelleen tukea.

Olisi hyvä miettiä myös liikunnan rahoitusta kunnissa siitä näkökulmasta, että seuratoi-
minnan ja puitteiden rahoittamisen lisäksi rahoitettaisiin mahdollistamista. Uskon, että sil-
lä olisi suuri merkitys.

Vielä viimeisenä toteaisin sen, että vaikka tämä hanke, että saamme lisää liikuntaa kou-
luihin, on ollut erittäin tärkeä ja sitä on syytä jatkaa, Liikkuvaa koulua, niin meidän pitäisi
pitää huolta myös siitä, että liikuntatunnit ovat aidosti sellaisia, että ne eivät pudota edel-
leenkään ketään kelkasta pois. Paljon on muuttunut niistä ajoista, kun minä kärsin liikun-
tatunneilla 1980-luvulla, onneksi, mutta sanoisin, että edelleen on paljon tehtävää siinä,
että saamme jokaiselle lapselle ja nuorelle yksilöllisen liikkumisen polun.

12.29 Jukka Gustafsson sd: Arvoisa puhemies! Puhun lyhyesti, mutta tulin varmuuden
vuoksi tänne puhujapönttöön.

Omassa varsinaisessa pääpuheenvuorossani en sivunnut kolmea asiaa. Ne liittyvät sivis-
tysvaliokunnan yksimielisiin ponsiin, lausumiin.

Täällähän on tämä, että ”hallitus arvioi tarpeen säätää erillinen laki huippu-urheilusta tu-
kemaan Olympiakomitealle annettua laajaa vetovastuuta huippu-urheilun johtamisesta ja
kehittämisestä”. Toin, ja toimme sosiaalidemokraatteina, valiokuntakäsittelyssä esille jon-
kunasteisen kriittisen näkökulman tähän, mutta kun se kuitenkin on muotoiltu näin ystä-
vällisesti, että ”arvioi tarpeen”, niin emme halunneet sitä riitauttaa. Itse näen kuitenkin, että
huippu-urheilu kaipaa erilaisia tukitoimia. Se ei ole itsellinen saareke: suhteet lajiliittoihin,
seuroihin, valmennukseen ja niin edelleen ovat keskeisiä. Mutta ehkä hyvä, että tätä asiaa
arvioidaan.

Toinen lausuma, johon haluan tällaisen reunamerkinnän, koskee liikuntapalvelujen al-
vikäytäntöjen selvitystä ja tarkennusta. Siellähän on nyt käytössä nämä kaksi alv-kantaa,
alennettu 10 prosentin kanta ja 24 prosentin yleinen verokanta, ja kyllä asiantuntijakuule-
misessa tuli kiistatta esille, että tämä on eräänlainen viidakko, jossa loppujen lopuksi hy-
vin epämääräisesti käytännön näkökulmasta Verohallinnon ohjeistus ohjeistaa, ja ohjeis-
tus ei ole aina yksiselitteinen. Kun itse ymmärrän esimerkiksi tanssista jotakin, niin tans-
sinopetuksessa alvi on 24 prosenttia, mutta salsan opetus ryhmätunnilla, vatsatanssi ja vir-
tuaalisesti ohjattu liikuntatunti on 10 prosentin alvikannassa, ja voi vain kuvitella näitä kir-
javia käytäntöjä ja tilanteita. Eli tämä pitää kyllä selkiyttää.

Ja lopuksi, ei ollenkaan vähiten tärkein, ehkä jostakin näkökulmasta tärkein, lausuma
liittyy ”toimenpiteisiin Veikkaus Oy:n toiminnan turvaamiseksi puuttumalla aktiivisesti
ulkomaisten peliyhtiöiden laittomaan toimintaan Manner-Suomessa ja vähentämällä näin
nykyistä tehokkaammin rahapelihaittoja, ja tulee varmistaa lainsäädännöllä ja muilla ta-
voin Veikkaus Oy:lle vakaa toimintaympäristö, jossa pelaaminen kanavoituu nykyistä pa-
remmin yhtiön pelitoimintaan”. Tämä on tärkeä, erittäin merkittävä kannanotto sivistysva-
liokunnalta, ja uskon, että eduskunta siihen yhtyy.

12.32 Mari-Leena Talvitie kok: Arvoisa puhemies! On helppo yhtyä tähän sivistysvalio-
kunnan mietintöön, mutta kun tässä vielä edustaja Kivelä nosti esiin sen, että tämä keskus-
telu on hyvää näin loppukauden päätöksessä yhteisestä ja yhteistyön yhteisestä linjasta,
niin tämä on kyllä nimenomaan tämmöistä, että kutsutaan kaikki mukaan, pidetään kaikki
mukana, liikunta yhdistää. Sen näkee politiikassakin, että se yhdistää, ei pelkästään niin,
37



Pöytäkirjan asiakohta PTK 177/2018 vp
että jos mietitään yhteiskunnan vapaaehtoistyön ja yhteisöllisyyden näkökulmasta, niin
tässä tulevat kaikki elementit. Yhteiskunnan rooli on tosi tärkeä, mutta sitten myöskin yhtä
lailla on ymmärrettävä vapaaehtoistyössä ja kaikessa muussakin, on se sitten liikkumista
joukkueessa tai yksilöurheilua tai muuta, että vapaaehtoistyössäkin yhteisöllisyys pitää sen
yhdessä. Kyllä sen näkee näköjään tässä politiikassakin, että se yhteisöllisyyden tunne ja se
sosiaalinen puoli vaikuttaa.

Täällä oli myöskin edustaja Parviaisella hyviä puheenvuoroja näistä infra-asioista.
Olemme Oulussa yrittäneet nimenomaan panostaa siihen, että ne lähiliikuntapaikat olisi-
vat sen kaltaisia, että ne olisivat kaikilla mahdollista saavuttaa. Ja kyllähän meillä on vielä
koulujen ja leikkikenttien ja niitten potentiaali sillä tavalla hyödyntämättä, että myöskin
seurat enemmän järjestäisivät tapahtumia ulkona ja koulujen pihoilla, ei pelkästään koulu-
jen saleissa, joita on saatu ehkä viime vuosina hyötykäytettyä aika lailla. Ja yksi näkökul-
ma on myöskin se, että ei olisi enää kouluja vaan olisi monitoimitaloja, jotka olisivat aa-
museitsemästä iltayhdeksään asti koko ajan auki. Mutta kiitoksia, täällä on edustaja Gus-
tafssonilla ja Myllykoskella ja monella muulla ollut hyviä puheenvuoroja. — Pidetään
kaikki liikkeellä.

12.34 Jari Myllykoski vas: Arvoisa rouva puhemies! Tässä Olli-Poika kansanedustajana
toi hyvin esille sen yhden asian, mikä omassa puheenvuorossani jäi mainitsematta, ja se on
nämä liikuntapaikat ja erityisesti kiinteistöt. Viime kaudella eduskunnan talousvaliokun-
nassa pohdittiin paljon sitä mahdollisuutta, että onko se kilpailulainsäädännön vastaista,
jos paikkakunnalla on jo yksityinen liikuntapalveluja tuottava yrittäjä ja julkinen puoli ha-
luaa mahdollistaa samanlaiset liikuntamahdollisuudet. Minä toivoisin, että tässä kohtaa me
huolehdimme siitä, että jos julkinen puoli — kunnat, maakunnat — haluaa rakentaa liikun-
tapaikkoja kaikille, mikä mahdollistaa vähävaraistenkin ihmisten liikuntaharrastuksen,
niin tämmöistä ristiriitaa ei saa tulla, ettei julkinen puoli voi huolehtia kansanterveydestä
rakentamalla liikuntapalveluja esteettä.

Gustafssonille täytyy antaa kiitos siitä, että nostitte tämän verokeskustelun, joka täällä
on ollut jo aiemminkin esillä. Näin entisenä ponipoikana — minä mikään hevosmies kos-
kaan ole ollutkaan — silläkin sektorilla valmentamisen ja liikunnallisuuden verotus ovat
erilaisia. Jos olet vaikkapa ratsastustallin omistaja ja annat ratsastustunteja, niin jos sinä an-
nat sitä sillä niin sanotulla yrittäjän omalla hevosella, niin alvi on 24 prosenttia, mutta jos
se harrastaja tulee omalla hevosellaan, niin alvi on matalampi. Eli kyllä meillä kaiken kaik-
kiaan on huomioitava jokaisessa liikuntamuodossa se, että ollaan samalla viivalla. Minä
haluaisin, että liikuntayrittäjyys olisi siellä matalammassa alvikannassa, koska ei se aina-
kaan vahingollista ole. Uskon, että markkinat edelleen silti hintakilpailulla pitäisivät hin-
nat niin, että se halvempi alvi ei suoraan valu sen yrittäjän viivan alle mutta mahdollistaa
liikuntapalvelun tarjoamisen laajemmin.

Täytyy sanoa, kun tuo edustaja Semi on niin vaatimaton mies kehumaan itseään, niin
minä hoidan nyt tämän puolen. Eli Matti, entinen aktiiviurheilija, on tänne tullessaan löy-
tänyt liikunnan iloa tähänkin taloon niin, että on hoitanut tätä treenipuolta kuntonyrkkeily-
puolella. Eli niitten puolesta, jotka ovat siitä palvelusta nauttineet, kiitän Mattia.

Keskustelu päättyi.
38



Pöytäkirjan asiakohta PTK 177/2018 vp
Eduskunta hyväksyi valiokunnan ehdotuksen kannanotoksi valtioneuvoston selonteon
VNS 6/2018 vp johdosta. Asian käsittely päättyi.
39


