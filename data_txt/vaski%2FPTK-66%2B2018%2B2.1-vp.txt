















































DEM4007.tmp.xml


Pöytäkirjan asiakohta PTK 66/2018 vp
Pöytäkirjan asiakohta 

PTK 66/2018 vp

Täysistunto

Torstai 14.6.2018 klo 16.00—18.54

2.1. Suullinen kysymys sote-uudistuksen EU-notifikaatiosta (Antti Rinne sd)
Suullinen kysymys SKT 97/2018 vp

Suullinen kyselytunti

Puhemies Paula Risikko: Käytämme tähän ensimmäiseen teemaan elikkä sosiaali- ja ter-
veydenhuoltouudistukseen noin puoli tuntia, ja sitten täällä on paljon muita teemoja. Ky-
selytunnin ensimmäisen kysymyksen esittää sosiaalidemokraattisen eduskuntaryhmän
edustaja, edustaja Rinne. Olkaa hyvä.

Keskustelu

16.01 Antti Rinne sd: Arvoisa puhemies! Viimeiset kolme vuotta suomalaiset ovat häm-
mästelleet Sipilän hallituksen sote-sekoilua. Sekoiluun eivät ole olleet syyllisiä kansalai-
set, asiantuntijat tai media eivätkä ulkomaanvoimatkaan. Syyllinen löytyy omasta peilistä
ja hallituksen poliittisesta lehmänkaupasta, joka on vastoin sote-uudistuksen alkuperäisiä
tavoitteita ja osin vastoin perustuslakia. Suomalaisten enemmistö ei kannata Sipilän halli-
tuksen sote-mallia. 

Viime viikolla keskustelimme EU-notifikaatiosta, jota hallitus ei suostu tekemään kor-
keimman hallinto-oikeuden ja perustuslakivaliokunnan kannoista huolimatta. Pääministe-
ri Sipilä sanoi eduskunnan edessä näin: ”Olemme myöskin olleet virkamiestasolla yhtey-
dessä komissioon, ja komissiosta on virkamiestasolla kerrottu, että he eivät ota tätä asiaa
käsittelyyn, älkää jättäkö hakemusta.” Helsingin Sanomat paljasti EU-lähteisiin viitaten ei-
len, että pääministeri Sipilän väite ei voi pitää paikkaansa. Siksi kysyn pääministeriltä: pu-
huitteko te totta viime viikolla?

16.02 Pääministeri Juha Sipilä (vastauspuheenvuoro): Arvoisa puhemies! Mitä pidem-
mälle kausi menee, sitä kovemmaksi retoriikka näköjään menee tässä salissa. 

Ensinnäkin viittasin näihin epävirallisiin keskusteluihin, mitä meidän virkamiehet ovat
käyneet komission virkamiesten kanssa tästä notifikaatiosta, ja yksiselitteinen vastaus siel-
tä on tullut, toivomus, että emme jättäisi hakemusta. Esimerkiksi Timonen ja Hetemäki
valtion korkeimmasta virkamiesjohdosta ovat olleet sinne yhteydessä, ja kuten valiokun-
nalle on vastattu, tämä on ollut yhdenmukainen ja yksiselitteinen vastaus. Eli komission
kilpailun pääosaston tehtävänä ei ole arvioida jäsenvaltioiden sosiaali- ja terveydenhuolto-
järjestelmiä vaan käsitellä tilanteita, joissa on perusteltu epäily kielletystä valtiontuesta.
Siksi tällaista järjestelmää tai sen lainsäädäntöä ei tulisi notifioida, vaan pyrkiä varmista-
maan, että järjestelmä itsessään on aidosti kilpailuneutraali. Tästä on kysymys, edustaja
Rinne. 
 Tarkistettu
4.1



Pöytäkirjan asiakohta PTK 66/2018 vp
Puhemies Paula Risikko: Pyydän nyt niitä edustajia, jotka haluavat esittää lisäkysymyk-
siä, ilmoittautumaan painamalla V-painiketta ja nousemalla seisomaan. Täällä oli tosiaan
kahdella muullakin ryhmällä samasta teemasta, mutta aloitetaan nyt nämä lisäkysymykset,
ja edustaja Rinne jatkaa. 

16.04 Antti Rinne sd (vastauspuheenvuoro): Arvoisa puhemies! Hallituksen sote-malli
on ongelmissa hallituksen lehmänkaupan vuoksi. Riskejä on paljon, mutta hallitus ei vielä
ole halunnut korjata tai edes selvittää niitä riskejä. 

Jospa kerrattaisiin vielä nämä faktat: Korkein hallinto-oikeus pitää notifikaatiota, siis oi-
keusvarmuuden varmistamista, välttämättömänä. Perustuslakivaliokunta edellyttää oike-
usvarmuuden saamista asiassa. Viime viikolla te, pääministeri Sipilä, väititte, että komis-
sio ei suostuisi ottamaan sote-mallia käsittelyyn. Teidän eduskunnan edessä esittämänne
väite ei vaikuta olevan totta, ja se on erittäin vakava asia. 

Eduskunta ja Suomen kansa ansaitsevat nyt selkeän ja rehellisen vastauksen teiltä, pää-
ministeri Sipilä. Vastatkaa nyt näihin kysymyksiin suoraan. Oletteko nyt aivan varma, että
komissio on suositellut, että Suomi ei tekisi notifikaatiota? Kuka hallituksesta on ollut yh-
teydessä ja kehen komissiossa? Kertokaa nyt nimet komissionkin puolelta. 

16.05 Pääministeri Juha Sipilä (vastauspuheenvuoro): Arvoisa rouva puhemies! Edusta-
ja Rinteellä taisi äskeinen vastaus jäädä kuulematta. Kerroin, että Martti Hetemäki ja Pek-
ka Timonen [Riitta Myller: Komission puolelta!] ovat olleet yhteydessä komissioon, käy-
neet epävirallisia taustakeskusteluja siitä ja pyrkineet saamaan vastauksen siihen, tulisiko
tämä notifioida vai ei. Myöskin omasta kabinetistani pyynnöstäni on oltu yhteydessä ko-
missioon, ja sieltä on saatu samansuuntainen, samanlainen vastaus siitä. 

Mutta en ymmärrä sitä, että kun me saamme tällaisen ohjeistuksen komissiosta, miksi
me Suomessa... [Antti Rinne: Keneltä?] — Korkeimmalta vikamiesjohdolta. — Jos me oli-
simme niin jääräpäisiä Suomessa, että kaikesta huolimatta jättäisimme virallisen notifikaa-
tion, niin totta kai komissio käsittelisi sen notifikaation, mutta kun olemme kysyneet sitä-
kin tilannetta, niin komissio on kertonut, että he eivät pysty sanomaan edes, milloin se sii-
nä tapauksessa käsiteltäisiin, koska heidän toivomuksensa on, että tällaiset asiat käsitel-
lään kansallisesti. Meidän pitää nyt vain ratkaista tämä sote [Puhemies koputtaa] täällä
Suomessa ja tässä salissa. 

16.06 Antti Rinne sd (vastauspuheenvuoro): Arvoisa puhemies! Minusta olisi hyvä nyt
selvittää tämä asia aika konkreettisesti ja konkreettiselle tasolle mennessä. Kysyin äsken
teiltä, kuka henkilö komissiosta on se, joka on antanut näitä vastauksia. Sitten minä kysyn
myös teiltä, kun te totesitte aikaisemmin, että ”olemme myöskin olleet virkamiestasolla
yhteydessä komissioon ja komissiosta on virkamiestasolta kerrottu, että he eivät ota tätä
asiaa käsittelyyn, että älkää jättäkö hakemusta”: onko komissiosta sanottu, että älkää jättä-
kö hakemusta? Näihin kahteen kysymykseen vastaus, siis mitkä ovat nämä nimet, ja onko
sanottu, että älkää jättäkö hakemusta?

16.07 Pääministeri Juha Sipilä (vastauspuheenvuoro):  Arvoisa puhemies! Avustajani
tarkasti tämän Martti Hetemäeltä tänä päivänä vielä, ja hän sanoi, että komissiosta on toi-
vottu, että älkää jättäkö hakemusta. Tämä on siis se ohjeistus siellä, mutta valitettavasti,
edustaja Rinne, luottamuksellisesta keskustelusta ainoa, joka voi kertoa vastapuolen ni-
2



Pöytäkirjan asiakohta PTK 66/2018 vp
men, on tietenkin se, joka on sen keskustelun käynyt. Valitettavasti tähän en pysty teille
vastaamaan mutta voin kertoa, että Suomen puolelta yhteydessä ovat olleet muun muassa
korkeimmat virkamiehet Pekka Timonen ja Martti Hetemäki ja myöskin erityisavustajani
on ollut yhteydessä suoraan kilpailuosastoon. 

Kysymyksen käsittely päättyi.
3


	2.1
	16.01
	16.02
	16.04
	16.05
	16.06
	16.07


