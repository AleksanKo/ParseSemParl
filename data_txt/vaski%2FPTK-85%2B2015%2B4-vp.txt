















































DEMAABC.tmpSave.xml


Pöytäkirjan asiakohta PTK 85/2015 vp
Pöytäkirjan asiakohta 

PTK 85/2015 vp

Täysistunto

Perjantai 18.12.2015 klo 10.01—11.10

4. Hallituksen esitys eduskunnalle valtion talousarvioksi vuodelle 2016 
Hallituksen esitys eduskunnalle vuoden 2016 talousarvioesityksen (HE 30/2015 vp) täyden-
tämisestä

Hallituksen esitys HE 30/2015 vp
Hallituksen esitys HE 118/2015 vp
Talousarvioaloite TAA 1-362/2015 vp
Valiokunnan mietintö VaVM 16/2015 vp

Ainoa käsittely

Puhemies Maria Lohela: Ainoaan käsittelyyn esitellään päiväjärjestyksen 4. asia. Käsit-
telyn pohjana on valtiovarainvaliokunnan mietintö VaVM 16/2015 vp.

Asian käsittely keskeytettiin 17.12.2015 pidetyssä täysistunnossa.

Eduskunta hyväksyi hallituksen esityksiin HE 30, 118/2015 vp sisältyvän ehdotuksen val-
tion talousarvioksi vuodelle 2016 mietinnön mukaisena. Eduskunta hyväksyi mietintöön
sisältyvät lausumaehdotukset. Eduskunta hyväksyi talousarvioaloitteet TAA 246, 292/
2015 vp. Eduskunta yhtyi valiokunnan ehdotukseen talousarvioaloitteiden TAA 1—245,
247—291, 293—362/2015 vp hylkäämisestä. Eduskunta hyväksyi valiokunnan ehdotuk-
sen talousarvion soveltamisesta.

Puhemies Maria Lohela: Lopuksi päätetään epäluottamusehdotuksista.
Talousarvioehdotuksen käsittelyssä on tehty seuraavat ehdotukset epäluottamuslauseen

antamisesta valtioneuvostolle:
Eero Heinäluoma sd Riitta Myllerin sd kannattamana: "Eduskunta toteaa, että hallitus on

epäonnistunut talouspolitiikassaan. Hallitus on jatkuvasti laiminlyönyt työllisyyden ja ta-
louskasvun edistämisen. Näin ollen eduskunta vaatii, että hallitus tuo välittömästi edus-
kunnan käsiteltäväksi uusia korjaavia toimia maamme taloudellisen tilan parantamiseksi.
Eduskunta katsoo, että hallitus on epäonnistunut eikä nauti eduskunnan luottamusta."

Outi Alanko-Kahiluoto vihr Krista Mikkosen vihr kannattamana: "Hallituksen ylimitoi-
tetut leikkaukset vaarantavat talouden ja työllisyyden suotuisan kehityksen. Koulutukseen
kohdistuvat mittavat leikkaukset nakertavat Suomen osaamisperustaa tavalla, joka vie
pohjaa pois tulevaisuuden kasvulta. Myös kehitysyhteistyöstä ja luonnonsuojelusta leik-
kaaminen on lyhytnäköistä politiikkaa, jolla ei rakenneta parempaa tulevaisuutta. Tämän
johdosta eduskunta toteaa, että hallitus ei nauti eduskunnan luottamusta."

Kari Uotila vas Li Anderssonin vas kannattamana: "Hallitus ei ole talousarvioehdotuk-
sellaan eikä muilla esittämillään toimenpiteillä saamassa aikaan Suomen talous- ja työlli-
syystilanteessa käännettä parempaan. Päinvastoin leikkauspolitiikallaan hallitus heikentää
ostovoimaa, kotimaista kulutuskysyntää ja talouskasvua ja näin vain pahentaa työttömyys-
 Tarkistettu
4.0



Pöytäkirjan asiakohta PTK 85/2015 vp
tilannetta ja yhteiskunnan eriarvoisuutta. Näin ollen hallitus ei nauti eduskunnan luotta-
musta."

Joakim Strand r Anders Adlercreutzin r kannattamana: "Sipilän hallitus esittää hallitus-
puolueiden vaalilupauksista huolimatta massiivisia koulutukseen kohdistuvia leikkauksia.
Hallituksen esittämät subjektiivisen päivähoito-oikeuden rajoitukset johtavat siihen, että
lapsia perhetaustasta riippuen kohdellaan eriarvoisesti. Koulutusleikkaukset muodostavat
todellisen uhan opetuksen ja tutkimuksen laadulle, koulutuksen tasa-arvolle ja maamme
kilpailukyvylle. Hallitus leikkaa myös valtavasti kehitysavusta. Leikkaukset laskevat ke-
hitysavun häpeälliseen 0,35 prosenttiin BKT:sta, ja ne kohdistuvat suoraan kaikkein haa-
voittuvimmassa asemassa oleviin ihmisiin. Kehitysapuleikkaukset vaarantavat myös Suo-
men maineen vastuullisena ja luotettavana kansainvälisenä toimijana. Tämän johdosta
eduskunta toteaa, että hallitus ei nauti eduskunnan luottamusta."

Selonteko hyväksyttiin.

Puhemies Maria Lohela: Ensin äänestetään Eero Heinäluoman ehdotuksesta Outi Alan-
ko-Kahiluodon ehdotusta vastaan, sitten voittaneesta Kari Uotilan ehdotusta vastaan ja täs-
sä äänestyksessä voittaneesta Joakim Strandin ehdotusta vastaan. Lopuksi äänestetään sii-
tä, nauttiiko valtioneuvosto eduskunnan luottamusta.

Menettelytapa hyväksyttiin.

1) Outi Alanko-Kahiluodon ehdotus "jaa", Eero Heinäluoman ehdotus "ei". Äänestyksen
tulos: jaa 134, ei 46; poissa 19 (äänestys 117). Eduskunta hyväksyi tässä äänestyksessä
Outi Alanko-Kahiluodon ehdotuksen.

2) Kari Uotilan ehdotus "jaa", Outi Alanko-Kahiluodon ehdotus "ei". Äänestyksen tulos:
jaa 126, ei 52; poissa 21 (äänestys 118). Eduskunta hyväksyi tässä äänestyksessä Kari Uo-
tilan ehdotuksen. 

3) Joakim Strandin ehdotus "jaa", Kari Uotilan ehdotus "ei". Äänestyksen tulos: jaa 123, ei
57; poissa 19 (äänestys 119). Eduskunta hyväksyi tässä äänestyksessä Joakim Strandin eh-
dotuksen. 

4) Luottamuslause valtioneuvostolle "jaa", Joakim Strandin ehdotus "ei". Äänestyksen tu-
los: jaa 110, ei 70; poissa 19 (äänestys 120).

Eduskunta päätti, että valtioneuvosto nauttii eduskunnan luottamusta. Asian käsittely päät-
tyi.

————

Ozan Yanar vihr: Arvoisa rouva puhemies! Tarkentaisin vielä pääluokan 35 kohtaa 13:
tarkoitukseni oli äänestää ehdotusta 12 vastaan eli "jaa".
2



Pöytäkirjan asiakohta PTK 85/2015 vp
Puhemies Maria Lohela: Merkitään.

————
3


