















































DEM8F6C.tmp.xml


Pöytäkirjan asiakohta PTK 54/2019 vp
Pöytäkirjan asiakohta 

PTK 54/2019 vp

Täysistunto

Tiistai 22.10.2019 klo 14.00—16.55

8. Hallituksen esitys eduskunnalle laiksi kunnan peruspalvelujen valtionosuudesta anne-
tun lain 36 §:n muuttamisesta

Hallituksen esitys HE 30/2019 vp
Valiokunnan mietintö HaVM 2/2019 vp

Toinen käsittely

Toinen varapuhemies Juho Eerola: Toiseen käsittelyyn esitellään päiväjärjestyksen 8.
asia. Nyt voidaan joko hyväksyä tai hylätä lakiehdotus, jonka sisällöstä päätettiin ensim-
mäisessä käsittelyssä.

Keskustelu

16.49 Sami Savio ps: Arvoisa puhemies! Tällä hallituksen esityksellä siis aikaistetaan
alun perin ensi vuodelle tarkoitetun peruspalveluiden kertaluontoisen 237 miljoonan eu-
ron valtionosuuden maksatusta tälle vuodelle. Esitys on sinänsä oikea, ja talousahdingossa
kamppailevat kunnat siitä jonkin verran hyötyvät, joskaan esitys ei niille tuo lisärahaa tämä
ja ensi vuosi kokonaisuutena huomioon ottaen. Kuntakentän velka uhkaa kasvaa lähivuo-
sina 20 miljardista eurosta noin 30 miljardiin euroon, elleivät kunnat onnistu taloutensa ta-
sapainottamisessa.

Arvoisa puhemies! Kunnilla on tietenkin oma ensisijainen vastuunsa taloutensa saami-
sessa kuntoon, mutta samalla on syytä todeta, että kunnat eivät läheskään aina ole saaneet
valtiolta täysimittaista korvausta niille määrättyjen lakisääteisten tehtävien täyttämiseen.
Kuntaliitto onkin usein ja aiheesta huomauttanut, että esimerkiksi kasvaneesta tilantar-
peesta aiheutuneisiin menoihin ei ole lainsäätäjän taholta arvioitu oikein näitä kustannuk-
sia. Kehotankin, että Rinteen hallitus kiinnittää tähän asiaan erityisen tarkkaa huomiota, et-
tei kuntakentän nykyinen ahdinko pahene enää entisestään. Asiantuntijat ovat kiinnittä-
neet huomionsa myös siihen, että monet hallituksen tilapäisiksi tarkoittamat menolisäyk-
set voivat jäädä pysyviksi menoiksi kunnissa.

Arvoisa puhemies! Suurta epätietoisuutta kuntakentällä aiheuttaa erityisesti sote-uudis-
tus, jonka suuntaviivat ovat edelleen varsin avoimia. Viime viikolla kävimme täällä edus-
kunnassa laajan keskustelun kuntien sote-palveluiden ulkoistusten ja investointien rajoi-
tuslain jatkamisesta aina vuoden 2025 loppuun asti. Se on erittäin pitkä aika, ja mikäli tämä
laki tällaisena hyväksytään, se tulisi olemaan voimassa jopa lähes vuosikymmenen ajan.
Kunnissa esiintyy luonnollisesti mahdollisen sote-uudistuksen odottelun vuoksi suurta
hämmennystä myös niiden tulopohjan muuttumisesta ja riittävyydestä. Tilanne on tältäkin
osin erittäin vakava eikä voi jatkua tällaisenaan pitkään. Kehotankin hallitusta ottamaan
kuntien taloustilanteen aiempaa selkeämmin huomioon tulevia uudistuksia ja lakiesityksiä
tänne eduskuntaan tuodessaan.
 Tarkistettu
3.0



Pöytäkirjan asiakohta PTK 54/2019 vp
Keskustelu päättyi.

Eduskunta hyväksyi ensimmäisessä käsittelyssä sisällöltään päätetyn, hallituksen esityk-
seen HE 30/2019 vp sisältyvän lakiehdotuksen. Lakiehdotuksen toinen käsittely päättyi.
Asian käsittely päättyi.
2


	8
	16.49


